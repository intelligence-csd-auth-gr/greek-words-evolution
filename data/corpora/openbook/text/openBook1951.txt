




















































καλλιτεχνικό ημερολόγιο 2016




καλλιτεχνικό ημερολόγιο 2016
© τοβιβλίο
Θεσσαλονίκη, 2015

εκδοτική επιμέλεια: Δήμος Χλωπτσιούδης
επιμέλεια κειμένων & σχεδίων: τοβιβλίο
e-mail: ekdoseis@tovivlio.net

[Αναφορά προέλευσης ,
Μη Εμπορική Χρήση,
Παρόμοια Διανομή]

___________________
Το καλλιτεχνικό ημερολόγιο 2016 διανέμεται ελεύθερα στο

διαδίκτυο με άδεια Creative Commons. 
Επιτρέπεται η αναδημοσίευση και η αποσπασματική πα-

ρουσίαση κατόπιν αδείας του εκδότη με την υποχρέωση της
αναφοράς των λογοτεχνών, των εικαστικών και του ιστό-
τοπου τοβιβλίο.net. Το έργο διατίθεται μόνο για μη εμπο-
ρική χρήση.

Η επιμέλεια εξωφύλλου έγινε από τον Κώστα Θερμογιάννη



καλλιτεχνικό ημερολόγιο2016μία πρωτοβουλία από



2016
Κ   Δ   Τ   Τ  Π  Π  ΣΙ α ν ο υ ά ρ ι ο ς Κ   Δ   Τ   Τ  Π  Π  ΣΦεβρουάριο ς Κ   Δ   Τ   Τ  Π  Π  ΣΜ ά ρ τ ι ο ς

Κ   Δ   Τ   Τ  Π   Π  ΣΑ π ρ ί λ ι ο ς Κ   Δ   Τ   Τ  Π   Π  ΣΜ ά ι ο ς Κ   Δ   Τ   Τ  Π   Π  ΣΙ ο ύ ν ι ο ς

Κ   Δ   Τ   Τ  Π   Π  ΣΙ ο ύ λ ι ο ς Κ   Δ   Τ   Τ  Π   Π  ΣΑ ύ γ ο υ σ τ ο ς Κ   Δ   Τ   Τ  Π   Π  ΣΣ ε π τ έ μ β ρ ι ο ς

Κ   Δ   Τ   Τ  Π   Π  ΣΟ κ τώβ ρ ι ο ς Κ   Δ   Τ   Τ  Π   Π  ΣΝο έ μ β ρ ι ο ς Κ   Δ   Τ   Τ  Π   Π  ΣΔ ε κέ μ β ρ ι ο ς



Κυριακή Σαραγγιόλη



Τόλης Νικηφό
ρου (1938)

Κατερίνα Γώγο
υ (1940-1993)

Βασίλης Φαϊτά
ς (1942)

Αργύρης Χιόνη
ς (1943-2011)

Γιάννης Κοντό
ς (1943-2015)

Νάσος Βαγενά
ς (1945)

Κώστας Παπαγ
εωργίου (1945

)

Αντώνης Παπα
δόπουλος (194

5)

Άντεια Φραντζ
ή (1945)

Νατάσα Χατζιδ
άκι (1946)

Βασίλης Στεριά
δης (1947-200

3)

Πάνος Καπώνη
ς (1947)

Γιώργος Χρονά
ς (1948)

Γιώργος Δουατ
ζής (1948)

Δημήτρης Αλε
ξίου (1949)

Διονύσης Καψ
άλης (1952)

ποίη
ση

Δήμητρα Χριστοδούλου (1953)Βασίλης Παπάς (1954Γιώργος Γώτης (1956)Βαγγέλης Κάσσος (1956)Χάρης Βλαβιανός (1957)Παντελής Μπουκάλας (1957)Δημήτρης Χουλιαράκης (1957)Χαρά Χρηστάρα (1957)Ηλίας Λάγιος (1958-2005)Σταύρος Ζαφειρίου (1958)Μαρία Κούρση (1958)Σοφία Στρέζου (1958Γιώργος Μπλάνας (1959)Νίκος Δαββέτας (1960)Σάκης Σερέφας (1960)Θανάσης Χατζόπουλος (1961)Χλόη Κουτσουμπέλη (1962)

τιμούμε ανθρώπους   των τεχνών



Ευγενία Φακίνου (19
45)

Μένης Άλκη Ζέη (19
25)

Κώστας Μουρσελάς
(1930)

Μένης Κουμανταρέ
ας (1931-2014)

Θανάσης Βαλτινός (
1932)

Παύλος Μάτεσις (19
33-2013)

Βασίλης Βασιλικός (
1934)

Γιώργης Γιατρομανω
λάκης (1940)

Φίλιππος Δρακοντα
ειδής (1940)

Δημήτρης Νόλλας (1
941)

Αντώνης Σουρούνη
ς (1942)

πεζο
γραφ

ία

Αλέξης Πανσέληνος (1943)Μαργαρίτα Καραπάνου (1946)Μάνος Κοντολέων (1946)Μάρω Δούκα (1947)Νίκος Θέμελης (1947)Γιάννης Ξανθούλης (1947)Ζυράννα Ζατέλλη (1951)Τάκης Θεοδωρόπουλος (1954)Χρήστος Χαρτοματσίδης (1954)Βαγγέλης Ραπτόπουλος (1959)

Παναγιώτης Τέτση
ς (1925)

Κώστας Τσόκλης
(1930)

Δημήτρης Μυταρ
άς (1934)

Αλέκος Φασιανός
(1935)

Σωτήρης Σορόγκα
ς (1936)

Αντώνης Απέργης
(1938)

Αλέξης Ακριθάκη
ς (1939-1994)

Όπυ Ζούνη (1941
)

Γιώργος Σταθόπο
υλος (1944)

Γιάννης Ψυχοπαίδ
ης (1945)

Μαρία Κτιστοπού
λου (1948)

Παύλος Σάμιος (1
948)

Χρήστος Μπόκορ
ος (1956)

ζωγρ
αφικ

ή
τιμούμε ανθρώπους   των τεχνών



Τάκης Σταυριανάκος

Δώρα πρωτοχρονιάτικα

Ζεστή Αγκαλιά
Στη Χειμωνιά,
Κι Ένα Γλυκό Φιλί
Στα Χείλη!
Αυτά Μονάχα Ζήτησα,
Από Τον Αι-Βασίλη.

Δέχτηκε Την Παράκληση, 
Σύντομα… 
Θα Μου Στείλει…



Άτη Σολέρτη,
Reina nocturna del Carnaval



Παναγιώτα Μπαμπουρδά



αυλαία

Άλλοι γελούσαν, άλλοι έκλαιγαν,
όλος ο Κόσμος μια ζωή δίχως 
παράθυρα στις άκρες!
Οι φλόγες της καρδιάς γελαστές 
ονειροπαγίδες δίχως Χθες κι Αύριο!
Η φωνή μας υψώνεται πάνω απ’ τα 
σύννεφα τα αιμάτινα, τα σύννεφα 
που βάφτηκαν το ερυθρό, χαράματα 
και νύχτες περασμένες!
Δίχως προφύλαξη, φωτιές ανάβουμε 
στις σάπιες ρίζες!
Με χαμόγελο κι αντάμα με δάκρυ 
χαιρετούμε τους ήρωες!
Τα όνειρα παιδιά παράτολμα, μας 
ενθαρρύνουν στις ζωές μας δίχως 
τέλος! 
Κόκκινες λάμψεις μας χαρίζουν τη 
δικαίωση!
Τα χάλκινα μαχαίρια περιμένουν την 
αυλαία!

Μιλτιάδης Ντόβας,
«Σύγχρονοι Έλληνες Δημιουργοί» 2008



Σοφία Κορινιώτη



Βάσω Κώστογλου

Χειμώνες 

Με την πλάτη ακουμπισμένη στον κορμό ενός δέντρου προσπα-
θούσε να καλυφθεί πίσω από ένα χαρτόκουτο. Στο ένα πόδι μια
τρύπια μπότα άφηνε τα δάκτυλα του σε κοινή θέα, στο άλλο μια
χοντρή σακούλα δεμένη με σπάγκο. Τα ρούχα του κουρέλια, τα
γένια μακριά, τα μαλλιά λιγδιασμένα. Μεσάνυχτα και οι δρόμοι
είχαν νεκρώσει. Μόνο ο βοριάς σφύριζε ανενόχλητος το παγωμένο
τραγούδι του. Μετρούσε πια πολλά βράδια στον δρόμο και είχε συ-
νηθίσει την παγωνιά, απόψε όμως… 

Το απόγευμα, είχε αποτολμήσει να εισβάλει στον κόσμο των άλ-
λων. Πλησίασε μια βιτρίνα και χωρίς να το καλοσκεφτεί, όπως σε
άλλους καιρούς, βρέθηκε να χαζεύει μέσα στο κατάστημα. Ένοιωσε
τους πελάτες να αποτραβιούνται και τις πωλήτριες να πισωπατούν
ανταλλάσσοντας ματιές όλο νόημα. Μόνο ένα παιδί τον πλησίασε
χαμογελώντας, αλλά η μητέρα του το μάζεψε βιαστικά κοντά της.
Οι άλλοι σκιάχτηκαν από την παρουσία του. Με χαμηλωμένο βλέμμα
έφυγε να χαθεί στη γωνιά του… 

Το δέντρο από πάνω του έτεινε θαρρετά τα γυμνά κλαδιά του
κόντρα στον άνεμο. Κάποια στιγμή έκλεισε τα μάτια… Τότε τα
γυμνά κλαδιά μετατράπηκαν σε χέρια παιδικά, που προσπαθούσαν
να μαζέψουν τις χιονονιφάδες που άρχισαν να πέφτουν. Το τραγούδι
του βοριά θύμιζε πια παιδικές φωνές που τον καλούσαν στο παιχνίδι.
Το τελευταίο πράγμα που σκέφτηκε είναι πως ίσως μόνο τα δέντρα
και τα μικρά παιδιά δεν σκιάζονται απ’ τους χειμώνες…



Θανάσης Πάνου



Μίλτος Γήτας, ανακωχή

Έλευση ελευθερίας

Η σιωπή μου στο χάος δεμένη από ένα διάτρητο κορμί
κι η τροχιά της άρνησης φτιαγμένη από χρώματα αγαπημένα.
Τραβάω μια ευθεία γραμμή για να την κάνω σύνορα
και να χωρίσω τους πεθαμένους 
από εκείνους που νομίζουν πως πέθαναν.
Προσπάθησα να δώσω σε όλους τις απαντήσεις.
Ρούφηξα με δίψα τη θλίψη μου για να φυσήξω γνώση
μήπως κι η αμφισβήτηση έπαυε να κάνει θόρυβο.
Ο χρόνος λιγοστεύει μα η ανάσα μου ζητάει χώρο, ζητά αέρα.
Μολύνθηκε η μνήμη και δεν επιτρέπει πια καμιά διεργασία.
Κάνω πως δεν κατάλαβα. Πως δεν άκουσα. Δείχνω ανήμπορος.
Κι όμως τώρα νιώθω ελεύθερος.



δήλωση πορνείας

Πόρνη χορεύει
ξυπόλητη στο δρόμο,
Εσμεράλδα κυνηγημένη
από στοιχειωμένους
ιεροεξεταστές της ηθικής
στο ξέφωτο των μαγισσών,
συλλέκτες υπογραφών.
Όταν ακούω για πορνεία
τρομάζω,
νομίζω ότι πρέπει να υπογράψω
σε ανακριτές αξιών
δήλωση μετάνοιας.

Δήμος Χλωπτσιούδης



Ρούλα Τσεπνίδου,
φθινοπωρινή βόλτα στη βροχή



Δημήτρης Τούλιος

Γερνά ή ξαναγυρνά;

Μεγάλη πολύ η μάνα, χρόνους ανείπωτους έσερνε.
Μου παρουσιάστηκε εκεί κάτω απ’το δέντρο.
«Είμαι πολλά έτη αποσταμένη. Κι εσύ δε μιλάς πια τη γλώσσα
που σου έμαθα» αναφώνησε, μα δε βιάστηκε ν’αποχωρήσει.
Αγέρωχη, σα να’χε γεννήσει ένα έθνος ολάκερο.Την έχασα απ’τα

μάτια μου.
Μετά μου’ρθε να ΄ξομολογηθώ.
Είμαι σαν εκείνα τα γατιά που τα πιάνουν απ’το σβέρκο οι λεχώνες
και τα εναποθέτουν στο χαλάκι των αφεντικών.
«Χαριτωμένο!», αναγγέλλουν. «Να ζήσει!»
Κάστανα και τσόφλια, κοροϊδίες και τα τοιαύτα.
Κι ύστερα εμπιστεύθηκα τα λόγια.
Με μέθυσαν χίλιες φορές.Κι ακόμα γελάω,
πώς να πω,
καγχάζω, είν’η πιο σωστή λέξη.
Τα παραμύθια επιμένουν
ότι τάχα  τα χελιδόνια λόγω κλίματος επιστρέφουν.
Στη φωλιά τους προτιμώ να περάσω τα πρώιμα γεράματα.



Σο
φί

α Κ
ορ

ινι
ώτ

η



Ελένη Σταθοπούλου, Στη σκια ́



Θα έρθεις

Θα έρθεις σιωπηλά σαν να πατάς σε θρύψαλα
οι άκρες των δαχτύλων σου θα αγγίξουν την ψυχή μου
η ανάσα σου σαν αεράκι γλυκό θα με τυλίξει
και τα λόγια σου τραγούδια, μια μελωδία

ο ουρανός θα χαμηλώσει τρυφερά
αστέρια θα ακουμπήσουν τα μαλλιά μας
και θα ΄σαι σαν μια ζωγραφιά
γλυπτό από χέρι αρχαίου καλλιτέχνη

Θα έρθεις σαν σκιά πολύτιμη στο απομεσήμερο
ακίνητος με το χαμόγελο αίνιγμα
και εγώ θα περάσω τα υπόλοιπα χρόνια
να μαντεύω την ώρα της φυγής σου

Erina Espíritu



Κατερίνα Τζωρτζακάκη

Ο χειμώνας έχει για τα καλά μπει κι εγώ είμαι γυμνό και παγω-
μένο. Ο ουρανός είναι αλλιώς κάθε μέρα, μπλε σκούρος, μαύρος
ή γκρίζος ή άλλες φορές καταγάλανος και θυμίζει άνοιξη. Εγώ συ-
νεχίζω να υπάρχω, ένα έρημο δέντρο σε έναν ακάλυπτο με τε-
τραώροφες πολυκατοικίες γύρω μου που μέσα τους στεγάζουν
οικογένειες ή ζευγάρια ή ανθρώπους μόνους, φοιτητές ή ηλικιω-
μένους. Εμένα έτσι κι αλλιώς οι ζωές τους ποτέ δεν με ενδιέφε-
ραν.

Είμαι πολλά χρόνια εδώ, μπορώ να πω πως δεν θυμάμαι πως
ξεκίνησα, πώς φύτρωσα, αν με φύτεψε κάποιος ή αν ξέμεινα από-
κάτι παλιό και γύρω μου χτίστηκαν όλα αυτά τα κτήρια. Δεν θυ-
μάμαι. Τα δέντρα δεν έχουν μνήμη. Μπορώ να ξέρω μόνο σε ποια
εποχή του χρόνου βρίσκομαι κι αυτό το καταλαβαίνω από αυτά
που νιώθω γύρω μου, το κρύο ή τη ζέστη, από τον ουρανό και
τον ήλιο που βρίσκεται από πάνω μου και από την κατάσταση
των κλαδιών μου. Αν είμαι γυμνό, όπως τώρα είναι χειμώνας.



Φωτεινή Κομνηνού, Βοϊδομάτης



παιδιών γέλια

Κι αν θέλω, για λίγο ακόμη
παιδί να παραμείνω
είναι για να μπορώ να ζω 
δίχως να νοιάζομαι για τη ζωή.
Να μην περηφανεύομαι για το σημαντικό 
αφού δεν θα γνωρίζω τι θα πει σπουδαίο
Να προσπερνώ σα βιαστικό αεράκι το λάθος
αφού από την αποτυχία θα μάθω
-έτσι μου είπαν.

Να νοιώθω κι ας μην το ξέρω, μονάχα αγάπη
αν οι στιγμές είναι γεμάτες από τούτη την ευλογία
και να κάνω τον θυμό, αγάπη ξανά
κάθε που θα με σπρώχνουν να πνιγώ
στη δίνη της μοχθηρίας
-άγνωστη λέξη, η παιδική ψυχή δεν τη γνωρίζει.
Κι αν θέλω, για λίγο ακόμη
παιδί να παραμείνω  
είναι για κρατήσω μέσα μου 
όλα εκείνα τα γέλια που σταμάτησαν βίαια
να ακούγονται. 

Χριστίνα Μελέτη



Γιώργος Μικάλεφ



Θανάσης Πάνου



Αγάπα με

Έπαψα πια να αντέχω μην φανούνε
Ο πόθος μου για σένα κι η λαχτάρα.
Σε βλέπω σπάνια μα τα κοιτάω όλα σου.
Κάθε σου κίνηση, τον χώρο σου, το βλέμμα.
Μαζεύω απόθεμα για τις νυχτιές που σε ζητάω.
Αν σου ‘λεγα πως δεν μου λείπεις θα ’ταν ψέμα.
Πάψε πια τους τύπους να κρατάς, να μην μ’ αγγίζεις.
Κοίτα με αχόρταγα στα μάτια, 
Δεν θα τα τραβήξω μακριά σου αν και θα ‘πρεπε.
Φίλα με στο μάγουλο, εκεί κοντά στο στόμα,
Κι άγγιξε έστω λίγο των χειλιών μου τις άκρες.
Σκύψε να μου μιλήσεις χαμηλά, να μην σ’ ακούσουνε
Και πες μου ό,τι να ΄ναι, μόνο μίλα μου.
Τίναξε από πάνω μου το χιόνι
Και μύρισε των μαλλιών μου το τέλειωμα.
Σε αφήνω. Κανείς δε θα καταλάβει, ανάπνευσέ με.
Πες μου πως είμαι όμορφη, χαμογέλα μου, 
Στις όμορφες γυναίκες επιτρέπεται.
Και κρύψε μέσα σου βαθιά 
Όλον τον πόνο μου που σ’ αγαπάω.
Και αγάπα με. 

Κατερίνα Ευαγγέλου-Κίσσα



Παναγιώτα Μπαμπουρδά



Νίκος Φάκος

Ελπίδας κι Αγάπης γωνία

Στην οδό Ελπίδας και Αγάπης γωνία χύθηκε αίμα. Χύθηκε το
αίμα του Έρωτα που πέθανε κάποιο φθινοπωρινό απόγευμα. Η
θυσία που ακολούθησε έκανε τους θεούς σκεπτικούς, εκεί ψηλά
στα σύννεφα, κι άρχισε να βρέχει. Το αίμα δεν ξεπλύθηκε, λέκιασε
το ρείθρο με κόκκινο και χάθηκε στους δαιδαλώδεις υπονόμους
των αναμνήσεων. Το στοιχειό του έκανε τις φωτογραφίες να σβη-
στούν και να μείνουν απλά λευκά χαρτιά. Μα ο Έρωτας έμεινε στο
μυαλό σαν κάτι αλλοτινό, κάτι παλιό και ξένο.

Το επόμενο πρωί όλοι ξύπνησαν υπνωτισμένοι. Η βροχή δεν
σταμάτησε, μα κανείς δεν κοιτούσε το κόκκινο στο ρείθρο. Έστεκε
επίμονα εκεί και ζητούσε την εξιλέωση από κάποιον περαστικό•
ίσως κάποιον επαίτη. Μα κι αυτός αδιάφορος είναι. Κανένα λου-
λούδι δεν δεχόταν να γίνει επιτύμβια θύμηση σ’ αυτό που υπήρχε
και που έγινε αερικό. Χάθηκε στη Λήθη του χρόνου. Εκείνος ξέρει
πως να εξαφανίζει αυτά που έχουν γραφτεί. Τα κάνει να μοιάζουν
λεκέδες, ο παστρικός! Η θημωνιά θα μείνει εκεί, ίσως, λιγοστές μέ-
ρες ακόμα. Θα γίνει συνωμότης της σιωπής. Για ένα έγκλημα, ένα
φόνο με δύο αυτουργούς. Εγώ κι εσύ σκοτώσαμε τον Έρωτα. Και
δεν έχουμε που να κρυφτούμε.



drowning

«όταν οι μάσ
κες πέφτουν,

 σε μια

προσπάθεια σ
υνύπαρξης,

εκπορευόμεν
η από μια (απ

ελπισμένη; )

ανάγκη, ουσι
αστικής επικ

οινωνίας’’



Φλ
ώρ

α Δ
ιαμ

αν
τή

Αχιλλέας Κατσαρός

Άπτερος ήττα

Ονειρεύομαι.
Με τι μάτια;
Του Οιδίποδα ή του τρελού; 
Ακούω.
Με τι αυτιά; 
Γεννάω.
Με τι μήτρα; 
Πεθαίνω.
Αηδόνια και πάνθηρες 
Σε ζωγραφίζουν Καρυάτιδα
Ω, αιώνια των γυναικών. 

melting



Μπάμπης Τσέλος, Βελούχι



το όνειρο μιας ζωής

Όνειρο, σε ύπνο μακρινό 
Εκείνον όταν συναντήσεις να του πεις 
Πως αγαπάς.. 

Όνειρο, άγγελος στις φτερούγες σε κρατά 
Σφιχτά και δεν σαλεύει 
Το θείο ήρθε μονομιάς να πάρει το χέρι το μοναχικό,
που από το παράθυρο πότιζε δυο τρεις φορές τους βασιλικούς...

Όμορφο το Όνειρο 
Κι εκείνο το χέρι μακρινό, δάχτυλα λεπτά 
Μιας κόρης βασιλοπούλας
Που φύλαγαν σε γυάλινο παλάτι 

Το πριγκιπικό χέρι κανείς να μην το κρύψει 
αυτό τη βέρα περίμενε 
Τη χιλιοειπωμένη 

Και μόνο στο παραθύρι έβγαινε και τα μαλλιά τα κόκκινα 
Πλεξούδα έκανε, 
Τους βασιλικούς πότιζε και πάλι 
Έπιανε το βελόνι, τη κλωστή 
Υφαντό μαλαματένιο 
Υφαντό μεταξωτό 
Άσπρο γάντι φόραγε 
Αρχή νυφικού ξεκίναγε 

Τη βέρα περίμενε 
Να βάλει τη χιλιοειπωμένη –
Το χέρι το πριγκιπικό 
Το χέρι βασιλοπούλας.

Εύα Πετροπούλου-Λιανού



Πατρίδα
Σου μιλώ για μια χώρα. Λιλιπούτια και
παράξενη. Όχι αφιλόξενη. Για μια ιδέα.
Αρχαία και παντοτινή. Για το αεικίνητο
κύμα που τα βουνά θεριεύει. Για το
ζωοποιώ πράσινο που εξασθενεί στο
οινοπνευματί του πρωινού. Για την θερμή
αγκαλιά του αιώνιου Ήλιου.

Τις άσπρες φωτιές να δεις. Σε πλωτά
καταστρώματα. Τα φουγάρα που αμέτρητες
ιστορίες γνωρίζουν. Και όμως δεν μιλούν.
Δίπλα σε καμπάνες που έχουν σιγήσει. Τις
πέτρες να δεις. Να νιώσεις πως πάλλονται
από ζωή ατόφια. Θαύμα απίστευτο.

Κοίτα. Μια σημαία κυματίζει. Σε ιστό ψηλό
και γερασμένο. Την πίστη κρατάει ζωντανή.
Ένα «γιατί» τους ανέμους ταΐζει. Αυτούς που
τον Οδυσσέα προσμένουν. Και η υπομονή
τους, Πηνελόπη αγέρωχη.

Μάχη το ταξίδι και συνεχίζεται
μέχρι τελευταίας εκπνοής
μέχρι το φιλί το αναστάσιμο.

Σωκράτης Τσελεγκαρίδης



Μαρία Ποπκιώση



Μάρτιος

Μέρες γκρινιάρες γεροντοκόρες, γεννημένες από τον ίδιο
πατέρα, με τα ίδια γκρίζα μάτια, τα ίδια παγωμένα δάκτυλα,
στάζουν παράπονα με τις ώρες. 

Νεροποντές με ξεφλουδίζουν μέχρι να βρεθεί, βαθιά κάτω
από το δέρμα μου, εκείνος ο σπόρος που κοιμάται τυλιγμένος
λήθη και σιωπή, περιμένοντας τις ακτίνες του ήλιου για να
αναστηθεί.

Βασιλική Παππά



Αντρέας Τιμοθέου



Κωνσταντία Γέροντα

Πρόσφυγας είναι 
ο ποιητής, άστεγος
αλλά τσιγγάνος

Χαραγμένη, νωπή
πληγή απ’ το μαχαίρι,
κιότεψες, μέρα

Έδυσες μουντό
ηλιοβασίλεμα μου,
ντύθηκες νύχτα

Χρώμα γαλάζιο
δυο σύννεφα πέρα
ολοπόρφυρα

Στάλες  βρόχινες
τολμηρό το δειλινό
ερωτοτροπεί



Φίλιππος  Φιλίππου 



Αθηνά Πετούλη, η ποδηλάτισσα



Άννα Ηλιάδου

To γράμμα σου

Χτες αίφνης  ήρθε το γράμμα σου.
Ήτανε δροσερό όπως η Ανάγκη αποζητά πάντα.
Είχε ηλιόλουστα χουζούρικα πρωινά,
περήφανες χιονισμένες βουνοκορφές,
πολλά παιδιά, πολλές μητέρες,
χρωματιστά χαμόγελα, πλακόστρωτα
γεμάτα λαχταριστές γεύσεις, μυρωδιές..
Εδώ η χώρα στενάζει μες στη συννεφιά της.
Όλα κυλούν αργά και πένθιμα,
σαν τις στάλες στα θαμπά, απ΄ τη σόμπα, τζάμια.
Με βρήκε στριμωγμένο σε δέκα
τετραγωνικά ζωής.
Το ήπια σαν βάλσαμο ηδονικά.
Αχτίδα ελευθερίας.
Ήρθες ολόφωτη μπροστά μου
και με καλημέρισες!



Διψασμένα χείλη

Έτσι καθώς ο αέρας 
παγίδευε τα δάκρυα μες τα βλέφαρα 
οι αναμνήσεις έκαναν αντίλαλο 
μέσα στην ψυχή μου
λαχταρούσα να πιω 
απ’ το αγίασμα της ηδονής σου
να ταξιδέψω 
σε μια θάλασσα από λιωμένο ασήμι
να βγω αναγεννημένη σαν φοίνικας
μέσα από τη στάχτη.

Με διψασμένα χείλη
με βλέφαρα να στάζουν 
βροχή και πόθο
η σκέψη μου 
γίνεται ήλιος γύρω σου
φωτεινή αντανάκλαση
στα βαριά μυστικά σου
ένα χρυσαφί ποτάμι από φως
με μυρωδιές άγριου τριαντάφυλλου.

Μαρία Ποπκιώση



Θανάσης Πάνου



Γεώργιος Τερζής

Δοξάρι ολέθρου

Εξουθενωμένος πια, στην αρένα της ερήμωσης μου
μετρώ ένα προς ένα τα λάφυρα των ηττών μου.
Δοξάρι ολέθρου χαϊδεύει της βουβής φωνής μου
τις χορδές κι ο καθησυχασμός εχθρός μου..
Χλωμιάζει η πλάση, τόσα αγρίμια τριγύρω
κραυγάζουν - άμουσοι αγκώνες θρυψαλιάζουν κάτου
τους «νόμους» Σου - και που να γείρω
οσμές που οσφραίνομαι θανάτου.
Κύριε!- Οι στίχοι ως βόες, μου ζώνουν
τους καρπούς κι η ευχέρεια μου στάζει πύων-
οι στρέφοντές Σου - χρυσόν υψώνουν
«μόσχο», εδώ - στη χώρα των δακρύων.



Μαρία Ποπκιώση



Αντρέας Τιμοθέου



Γιάννης Τσαμακίδης

Το ρουμάνι των ξύλινων σταυρών

Σαν όχι ξένοι τάχατες να ήταν
σαν τάχατες να ήταν αδερφοί
τέλος εδώ ν’ αγαπηθούν βαλθήκαν
Αμερικάνοι, Ρώσοι, Γερμανοί…

Τους εχωρίζαν πάντα οι πατρίδες,
η λαιμαργία τους για κάθε τι,
του φθόνου τους οι φαρμακεύτρες φείδες
κι’ ακόμα οι κυβερνήτες κι οι σοφοί.

Δίπλα ο ένας απ’ τον άλλο εδώ κοιμάται
κι οι ίδιοι ψηλά τους, δάσος ξύλινοι σταυροί
και τώρα πέστε Σεις, εάν τολμάτε,
πως όλοι αυτοί δεν ήταν αδερφοί!...



Νίκος Βαρδάκας

Εκεί ψηλά

Λίγο πιο κάτω απ’ το άπειρο, κοντά στης 
ματιάς μας το λάφυρο πλανώνται οι λέξεις
που ψελλίζουμε στα όνειρα. Στέκουμε αγέρωχοι
όταν φρονούμε πως η ζωή είναι απέναντι μας
σκληρή.
Εκεί ψηλά σκαρφαλώνουν τα θέλω μας, με σχοινί
το μέλλον και αναπνέουμε μονάχα ,όταν την 
πίστη μας γιγαντώνει η ψυχή. 
Εκεί ψηλά όταν στοχεύεις, μπορεί τα πάντα να μην 
πετυχαίνεις αλλά το βέλος σου δεν μπορεί…. θα 
καρφωθεί κάπου στα αστέρια.



Γιάννης Καλαϊτζάκης revolution



Ο  Μάης

Κοίτα!
Ο Μάης κεντά τις παπαρούνες
κι ανθίζει φλέβα ανοιχτή .
Άνεμος κρημνοβάτης  φυσά τη λέξη '' θαύμα ''
στο θράσος του καιρού  αντίπαλη κραυγή.

Θυμήσου.
Ο Μάης έρχεται  απ΄ τους αιώνες.
Όπως το αίμα, όπως η ζωή.
Μια γη ολόσωμη κόκκινο χρώμα
παραδομένη  μ΄ ένα φιλί.

Άκου.
Η καρδιά κεντά τις παπαρούνες.
Σιωπές υφαίνει κι άλικες φωνές,
να ντύσουν όποια φτάνει Ανάσταση.
Κι ας είναι η λέξη  της 
κλεμμένη από ληστές.

Μαρία  Σκουρολιάκου, 'Χρώμα Αύριο



Αθηνά Πετούλη, παπαρούνες σε χορό



Ευτυχία Καπαρδέλη 

Τριανταφυλλάκι μου

Τον κόσμο ποιος ορίζει
...το ακοίμητο πουλάκι 
στις φωλιές του αέρα 
τον έρωτα κερνά 
με πόνο και καημό 
μέσα στον κήπο 
με φως και χάρη 
μικρό μου τριανταφυλάκι 
πηγή της ομορφιάς
στα νέα κάλλη 
φιλήματα γλυκά

Να ξενυχτήσω κοντά σου 
σπλαχνικά 
να γλυκαίνει η καρδιά 
και αν ματωθώ και πληγωθώ 
της ψυχής μου αστεράκι 
στην ροδόξανθη αυγή 
θα σε φιλώ



Αγγελική Ξιάρχη, black veil bride



Φωτεινή Παππά, Μάης



Προσμονή

Δεν θυμόταν πόσα χρόνια είχαν περάσει από την τελευταία
φορά που τον είδε. Ήταν μόλις δεκαπέντε ετών όταν βρήκε το
πρώτο του τριαντάφυλλο στο παραθύρι της. Από τότε της άφηνε
καθημερινά λουλούδια μέχρι που την έκανε να λυγίσει και να του
παραδοθεί. Ο έρωτάς τους ήταν αγνός, πλατωνικός μα εξελίχθηκε
σε μια αγάπη βαθειά και απροσπέλαστη. Ορκίστηκαν να μην χω-
ρίσουν ποτέ μα η μοίρα είχε για αυτούς άλλα σχέδια.

Μαράζωσε. Τα χρόνια περνούσαν κι εκείνη συνέχιζε να τον πε-
ριμένει με την ίδια παιδική αισιοδοξία που είχε όταν τον πρωτο-
γνώρισε. Δεν παντρεύτηκε ποτέ. Μόνο με εκείνον ήθελε να μοι-
ραστεί τη ζωή της. Τι κι αν άσπρισαν τα μακριά της μαλλιά και οι
ρυτίδες χαράχτηκαν στο πρόσωπό της; Τα λουλούδια του, απο-
ξηραμένα πια ήταν πάντα εκεί για να την συντροφεύουν και να
της θυμίζουν πως κάποτε υπήρξε νέα και ευτυχισμένη. Τα κράταγε
μέσα στην αγκαλιά της, κοιτιόταν μέσα στο μεγάλο σκαλιστό κα-
θρέφτη και μεταμορφωνόταν στην ερωτευμένη κοπέλα των νεα-
νικών της χρόνων. Και τότε η άνοιξη άνθιζε ξανά μέσα της.

Μαριάντζελα Ψωμαδέλλη



Φωτεινή Κομνηνού



Ευστάθιος Γαϊτανίδης

ο πλανόδιος μουσικός

Κόλλησε τα χείλη του στο στόμιο του κλαρίνου και έκανε πολλά
δευτερόλεπτα ανάμεσα στα βογκητά και στα κλάματα να βγάλει
ήχο, τα χείλη του θαρρείς και είχαν στεγνώσει. Μετά απλώθηκε μια
παρατεταμένη σιωπή. Πια μουσική άραγε θα μπορούσε να γίνει
αντίδοτο στη λύπη και στο θάνατο. Ο ήχος που βγαίνει στην αρχή
από το κλαρίνο, είναι σαν ένα ουρλιαχτό, σαν ένα σπαραχτικό ουρ-
λιαχτό, γεμάτο παράπονο και λυγμούς μαζί.

Χωρίς μουσικούς καλλωπισμούς άρχισε την αφήγησή του. Μετά
η μουσική του έγινε ένα συνεχές παράπονο, μια προσευχή που
υψώθηκε στον ουρανό. Έπαιζε με αυξανόμενη ένταση, στο τέλος
έβγαλε κάτι το λυτρωτικό, κάτι που σε έκανε να θες να τον ακούς
συνέχεια και συνέχεια, κάτι που ξυπνούσε πάλι την ελπίδα, την πα-
ρηγοριά. Ναι, τα είχε καταφέρει και νίκησε για λίγο τη φοβία του
θανάτου. Σαν να καταλάγιασε τον καημό όσων τον άκουσαν. Τα
κύματα της μουσικής του, ανακατεύτηκαν με κύματα από τα συ-
ναισθήματα όλων όσων ήταν εκεί. Σαν να επικοινώνησε με όλους
ταυτόχρονα και με τον καθένα ξεχωριστά.  Όσο έπαιζε τίποτα άλλο
δεν ακουγόταν πια, σταμάτησαν τα κλάματα, οι θρήνοι.



Χαρά Κρέτα



Δώρα Μεταλληνού

εαρινή πανσέληνος

Κι είχε μια μάσκα το φεγγάρι κόκκινη
στ' ολόγιομο πρόσωπό του!
Άλικος καθρέφτης, αίματα πιτσιλισμένος.
Αποτυπώματα του φονικού που μάρτυρας έγινε!
Σκότωσαν την Αγάπη!
Δεν ήταν ένας ,μήτε δυο 
Ολόκληρη ανθρωπότητα πετροβολούσε
Με λύσσα για εκδίκηση.
Ένας πλανήτης θύτης στο φόνο!
Άγρια τη σκότωσαν, με αβυσσαλέο μίσος!
Και το φεγγάρι μάρτυρας σε πολλά φονικά
Από την εποχή του Κάιν.



Άννα Ρουμελιώτη



Ανδρονίκη Δημητριάδου

ΙΟΥΝΗΣ:
Αγέλαστος. Η φωνή του ασθμαίνει βαριά. Έχει γενειάδα
από σύννεφα και κραδαίνει απειλητικά το δρεπάνι στο
χέρι. Με τόση ζέστη, γιατί κάλυψε το κεφάλι; Για να μη
δω τα μάτια του, όταν θα με φιλά. 

ΙΟΥΛΗΣ:
Ξεκίνησα ξυπόλυτη για την κορυφή. Ο αστραπόγιαν-
νος, κρυμμένος ανάμεσα στα βράχια, ακούει τις κραυ-
γές μου. Δεν θα σιωπήσω. Δεν γεννήθηκε ακόμα η
θάλασσα που θα με ταξιδέψει. 

ΑΥΓΟΥΣΤΟΣ:
Τα κεράσια έγιναν χαλίκια κάτω από το δέρμα. Αδη-
μονώ να ξεριζώσω ό,τι έχει απομείνει. Χορεύω καστα-
νιέτες με τις μασέλες των προγόνων. Ροκάνισαν το
παρελθόν, το παρόν και το μέλλον μου. Θα τους προ-
σφέρω ένα πηγάδι να ξεδιψούν κάθε τόσο.



Αγγελική Ξιάρχη, wild fεelings



Χριστίνα Σουλελέ

Πολύχρωμα όνειρα

Θα ’τανε, θαρρώ, πρωί όταν με ξύπνησαν φωνές κι έτρεξα στ’
ακρογιάλι. Είδα παιδιά να τρέχουν ξέγνοιαστα πάνω στην αμμου-
διά. Κρατούσαν πινέλα κι απ’ την παλέτα της ψυχής έπαιρναν τα
πιο φωτεινά χρώματα και ζωγράφιζαν τη θάλασσα. Κοιτούσαν τον
ουρανό με μάτια αχόρταγα για να δουν τον ήλιο να ξεμυτίζει και
να ρίχνει βροχή τα δώρα του. Γελούσαν με ένα γέλιο λαμπερό που
έκρυβε μέσα του χιλιάδες ήλιους κι άπλωναν τα χέρια για να γεμί-
σουν οι αγκαλιές με χαρτοπόλεμο, παιχνίδια, βιβλία και όνειρα.
Μάζευαν τα όνειρα κι έφτιαχναν καράβια κι αρμένιζαν στα ανοιχτά.
Άγκυρα έριχναν σε κάθε ακρογιάλι κι ανέβαζαν κι άλλα παιδιά.
Μαζεύτηκαν πολλά. Από τις κρύες χώρες του Βορρά ως τις φαβέλες
του Νοτιά κι από τα σκλαβοπάζαρα της Ανατολής ως τα πεζοδρό-
μια της Δύσης. Όλη μέρα τραγουδούσαν. Πολύχρωμα τα τραγού-
δια τους, όπως τα όνειρά τους.

Τι όμορφο όνειρο! Θα ’τανε, θαρρώ, πρωί όταν με ξύπνησαν
σιωπές κι έτρεξα στ’ ακρογιάλι. Ορφανό από παιδιά, γυμνό από
τραγούδια, με ρούχα κουρελιασμένα ζητιάνευε για χρώματα κρα-
τώντας μες στη χούφτα του, μονάκριβο, το πορφυρό το χρώμα.
Εκείνο το πρωί, ποτέ του δε ξημέρωσε.



Άθως Χατζηματθαίου



Χαρά Κρέτα 

Χιλιάδες κύματα

Χιλιάδες κύματα έπνιξαν την αγάπη,
μια φουρτούνα επικρατεί στην καρδιά,

το πάθος έσβησε στου πελάγου τα βάθη,
κι ο έρωτας πια ναυάγησε στα ανοιχτά.
Τώρα ο πόθος σε σεντούκι κλεισμένος,

φιλί προσμένει να ανθίσει ξανά,
τα συναισθήματα έχουν γίνει πια άμμος,

που ο βοριάς με μανία σκορπά.

Χιλιάδες κύματα έπνιξαν κάθε σκέψη,
και στην ψυχή κι άλλη μπόρα ξεσπά,
πέταξε η ελπίδα μακριά μας εχάθει

και το κορμί πια γυμνό ξεψυχά.
Πώς να ανθίσει η αγάπη αφού,

κάθε μας όνειρο έχουν σκοτώσει,
κάθε μας σκίρτημα και κάθε πνοή,

σαν ένα έργο που έχει πια τελειώσει.



Φωτεινή Παππά, ταξίδια με φεγγάρι



Νίκος Παπούλας

Το Κορίτσι του Φεγγαριού

Μια φορά και έναν καιρό, μέσα στα νούφαρα της λίμνης,
γεννήθηκε ένα πανέμορφο μικρό κορίτσι.
Μεγάλωσε παίζοντας με τα λουλούδια και τις πεταλούδες.
Οι αδελφές της την ζήλευαν, για την ομορφιά της, την καλή
καρδιά της και την σοφία που έβγαζε από την ψυχή της
καθώς μιλούσε!
Αποφάσισαν τότε μυστικά να την εξαφανίσουν από το
πρόσωπο της Γης. Την φίμωσαν μια νύχτα που κοιμόταν 
και την έριξαν σε ένα βαθύ πηγάδι...
Ευτυχώς κατάφερε και έμεινε κρατημένη στο τοίχωμα του 
πηγαδιού για να μην πνιγεί...
Το βράδυ εκείνο... το Ολόγιομο Φεγγάρι... είχε βγει για τον 
τακτικό του περίπατο στον ουρανό... και αγνάντευε τον
κόσμο από ψηλά!
Κάποια στιγμή η λάμψη του έπεσε μέσα στο νερό του
πηγαδιού και είδε το Κορίτσι που γεννήθηκε στα νούφαρα.
Το Φεγγάρι την ερωτεύτηκε... και η καρδιά του χτύπησε
έντονα...την πλησίασε και της είπε...
"Θέλω να έλθεις κοντά μου... στον ουρανό ψηλά να σε 
πάρω... θα φροντίζω κάθε ανάγκη σου... και θα είσαι
ευτυχισμένη για πάντα"
"Ναι καλό μου Φεγγάρι" απάντησε εκείνη...
Την πήρε λοιπόν στην αγκαλιά του, τη στόλισε με χρυσαφένιο
φόρεμα...έδωσε στα μαλλιά της λίγο από το χρώμα του...
και την ανέβασε ψηλά εκεί!
Τώρα πια το Κορίτσι του Φεγγαριού είναι εκεί ψηλά ευτυχισμένο!
Και κάθε φορά που το Φεγγάρι είναι Ολόγιομο... φαίνεται
και από την Γη να περπατάει και να χορεύει εκεί χαρούμενο!
...Όμως την βλέπουν μόνο όσοι έχουν καρδιά αγνή και καθαρή!!!



Δημήτρης Τούλιος, Ιούνιος



Τάνια Βουδούρη 

Ψυχής αισθητήρια

Δακρύβρεχτα κομμάτια πόνου 
ψυχής αισθητήρια,
ανταμώσατε ξανά τη σημερινή αποφυγή όσων ήλπιζα.
Έκλεισα στις χούφτες των χεριών ,τις νυχτερινές προσευχές 
και βημάτισα ως τη νοερή αποπλάνηση των στιγμών.

Έκλεισα τις σκέψεις μου στου χρόνου το διάβημα...
τικ τακ, τικ τακ
κι οι δείκτες σαν αργοπορημένοι ταξιδιώτες
γύρευαν τώρα εμπρός μου, σπασμωδικά βιασύνη στο σμίξιμό τους.
Σκοντάφτοντας σ' αργούς ανασασμούς 
κι ανέγγιχτα θαύματα γεμάτα λάμψη,
έκλεισα στα μάτια μου την ηλιογέννητη λαχτάρα του αύριο.
Μιαν ευωδιαστή προσευχή αντάμωσε βιαίως,
την σημερινή αλήθεια όσων πραγματικά γνώρισα.

Ψυχής αισθητήρια, δακρύβρεχτα
ανταμώσατε αγόγγυστα ξανά 
δίχως καμιά προσταγή, την σημερινή αποφυγή
όσων πραγματικά ήλπισα.



Φωτεινή Παππά, ταξιδεύοντας



Βυθός

Έχεις κάτι στο βλέμμα,
που ζηλεύει και η θάλασσα

Κοράλλια σπάνια, μαγευτικά
κρυμμένα εκεί όπου συναντώ το βυθό σου

κρυμμένα με την τέχνη της φύσης 
-προστασία αγνού στροβιλισμού της ψυχής-

Φύκια πλέκουν με στοργή
τη φωλιά, που φωλιάζεις ό,τι αγαπάς 
στολισμένη με μαργαριτάρια
-πύλες δοκιμασίας-

Ναυάγια οι παλιές αγάπες 
με γεμάτα τ’ αμπάρια
-φορτία, που ποτέ δεν έφτασαν
στον προορισμό τους
Σκαριά σκουριασμένα

Ρουμπίνια, διαμάντια 
στη δίνη της παλίρροιας
χτυπούν στα βράχια θρυμματισμένα
στο πρόσωπο κυλούν

Έχεις κάτι στο βλέμμα,
που ζηλεύει και η θάλασσα… 

Βίκη Κοσμοπούλου



Βάσω Αποστολοπούλου, Κύκνος



αντικατοπτρισμός

Άδειοι δρόμοι του μεσημεριού
τι απέγινε η οφθαλμαπάτη;
στο άχρονο και αθέατο 
που απωθούνται
τόσο εφήμερα
και τόσο απελπισμένα
ήχος και ίχνος που λήγει
και θρυμματίζεται ο χρόνος
σα νερό

Λευκοί ακροβάτες του αιθέρα
μέσα σε σήραγγες από γαλάζιο
πέρασαν σαν αστραπή
οι ανταύγειες του ήλιου
πάνω στους αμμόλοφους
και κείνος ο παλιός 
αντικατοπτρισμός
τα είδωλά μας στην άμμο
ανατριχιάζοντας
το νερό

Παναγιώτα Αξιώτου



Χρυσάνθη Ιακώβου

Αποκαλόκαιρο

Κι εσείς φωνές του θέρους που σιγήσατε 
μπροστά στον ψίθυρο 
ενός χωραφιού με στάχυα, 
απομεσήμερο 
με τη μοναχική συκιά 
να απλώνει ικετευτικά τα κλαδιά της, 
καλοκαίρι 
με έναν καθρέφτη στο χέρι 
που σε βουτάει σε παράλληλους κόσμους, 
ω φθινόπωρο 
που περιμένεις στο υγρό σου πένθος να θάψεις 
ό,τι από καιρό 
αντιστέκεται να πεθάνει. 



Γιώργος Μικάλεφ



Φωτεινή Κομνηνού



Βάσω Αποστολοπούλου

Σκαρί μου ομορφόχτιστο

Να μ’ έπαιρνες, λέει, μαζί σου
Σκαρί μου ομορφόχτιστο
Να μ’ αρμένιζες σε χώρες μακρινές
Μαγικές
Πλανεύτρες...
Ν’ άκουγα το μαϊστράλι να σφυρίζει
Στ’ αγέρωχά σου άλμπουρα
Και το κύμα να μου ψιθυρίζει 
Αρχαία παραμύθια
Για Γοργόνες και Μεγαλέξαντρους
Για πειρατές και Μαγγελάνους
Μ’ ένα φεγγάρι ολόγιομο πάνωθέ μου
Και τον Σταυρό του Νότου να οδηγεί τη ρότα σου
Σ’ ένα πέλαγο σκοτεινό
Μυστηριακό
Αινιγματικό...

Να μ’ έπαιρνες, λέει, μαζί σου
Σκαρί μου ομορφόχτιστο!



Ανδρέας Πολυκάρπου

Σε κάποια
Μια γοργόνα μαζεύει από το βυθό παράξενα, ασπρόμαυρα κοχύλια.

Τα υφαίνει με τα μαλλιά της στο σώμα μου.
Μεθυσμένος ακούω τη φωνή της καθώς ηχεί στα κοράλλια του βυθού.

Στις υποθαλάσσιες σπηλιές ταξιδεύει τα όνειρά μου.
Μού χαρίζει τα κοχύλια και γίνεται αφρός. Ο άνεμος τη σκορπάει.

Ο Ζέφυρος στην Πάφο τη μετοικεί, σε ένα σπήλαιο χωμένο στην άμμο.
Εκεί που οι εραστές βυθίζονται στα ηφαιστιογενή πετρώματα

των ανθρώπινων φλεβών και των ηδονισμένων σωμάτων. 
Γίνεται άνεμος και σκορπάει μα εγώ προσμένω στο ακρωτήρι.

Σαν ένας ψαράς που συλλέγει με το δίχτυ του τα άστρα που έχει για οστά.

Στο ίδιο αυτό ακρωτήρι που λουσμένη
στο μεσογειακό φως περπάτησε η Αφροδίτη.

Με πόδια γυμνά αιωρήθηκε πάνω από τους κόκκους της αλμύρας. 
Ψάρια και όστρακα απορρόφησαν του Ουρανού το σπέρμα. 

Ευνουχισμένος απέμεινε στο σύμπαν 
με τις ερωτικές του ορμές να αγγίζουν τα πορφυρά μαλλιά σου.

Πορφυρά φύκια για μαλλιά και δυο θηλές να βυζαίνουν το φτεροπόδαρο Θεό.
Αγκομαχούσε από ηδονή με τα σγουρά του μαλλιά

κολλημένα στο εφηβαίο σου.
Μαζί σπείρατε τον άφυλο Ερμαφρόδιτο.

Κι εγώ σαν ένας Οδυσσέας που κατάφερε να λυθεί από το κατάρτι 
πλάγιασα δίπλα από το λευκό σου σώμα.



Άννα Ρουμελιώτη



Ελευθερία Σιώπη



Ανδρέας Τιμοθέου,
Πλανόδιος στα σύνορα της Εδέμ

Κάθε που σβήνει ο Αύγουστος

Μικρές κραυγές χαράς
συντηρούν τη σιωπή της απόγνωσης.
Τα ωράρια επιστροφής της
εβδομαδιαία και υποφερτά.
Έτσι περνούν τα καλοκαίρια
χωρίς την παρουσία μιας γυναίκας
του Φλεβάρη
που θα ’σβηνε στο σώμα
τη ζέστη τ’ Αυγούστου.
Υπήρχε πάντα μια ματαίωση
και μια ελπίδα
για την αρχή του Φθινοπώρου.
Έζησα μ’ αυτήν.



Άθως Χατζηματθαίου



Άννα Κοκκίνου

Είναι υπέροχος ο Αύγουστος

Είναι υπέροχος ο Αύγουστος.
Καίει ο ήλιος τα κορμιά. Πυρώνει τις ψυχές. Ζεσταίνονται
οι πόνοι. Εξατμίζονται τα δάκρυα. 
Ξετυλίγονται τα περιτυλίγματα και μένουν ημίγυμνα τα
σώματα στο φως. Χωρίς μάσκες, στολές και προσωπεία. 
Βουτούν στη θάλασσα και ξεπλένονται. Πνίγονται οι
βρωμιές, οι τύψεις και τα άγχη.
Συναντούν οι δροσερές πατούσες την καυτή άμμο και
χάνονται οι σκέψεις, διωγμένες απ’ τις αισθήσεις.
Γλύφει το κύμα την ακροθαλασσιά και λειαίνονται τα ση-
μάδια. Γίνεται το χθες πιο απαλό, χωρίς πολλές ρυτίδες.
Γεμίζουν τα βλέμματα γαλάζιο και γίνονται ονειροπόλα.
Πλημμυρίζουν κίτρινο, πορτοκαλί και κόκκινο. 
Γεννιούνται ελπίδες. 



Θα ξανάρθω

Θα ξανάρθω
με το πρώτο μελτέμι.
Ξεχασμένο βότσαλο
να με βρεις μες στην τσέπη.
Σαν ένα στάχυ χρυσό,
σαν φιλί δροσερό, σαν σελίδα, 
που ξεχάστηκε ανοικτή σε κάποιο 
κοριτσίστικο ημερολόγιο.
Σαν στίχος νοσταλγικός
από κάποιου ποιητή το ανθολόγιο,
που σου άγγιξε κάποτε την ψυχή
και σου ζέστανε την καρδιά.
Σαν τα χελιδόνια,
που επιστρέφουν την άνοιξη.
Σαν μια στάλα από
φθινοπωρινή βροχή.
Θα ξανάρθω σαν ευχή,
σαν δώρο στη γιορτή
για εκείνη τη στιγμή,
που άρχισες να μ’ αγαπάς.

Άννα Ρουμελιώτη



Αντρέας Τιμοθέου



Ρούλα Τσεπνίδου, κοπέλα που ονειρεύεται



Σοφία Σκλείδα

Βεγγέρα

Στου φεγγαριού την αγκαλιά
Καλοκαιρινού Αυγούστου
Αγνάντεψα τη θάλασσα
Της ψυχής την τέρψη
Με την πανσέληνο οδηγό αστείρευτες αγκαλιές 
απλώθηκαν στη φύση
Αγγελικά παινέματα πλανούνται στον αιθέρα
Όλα οδηγούν νοσταλγικά στου κόσμου τις χαρές
και η νιότη ανακαλεί
του θέρους τις αχτίνες…



Χαρά Κρέτα



Μάχη Τζουγανάκη

Αυγουστάκι

Αλμυρό μου Αυγουστάκι
με μπρατσάκια κολυμπώ

του έρωτά μου θαλασσάκι
στα νερά σου τραγουδώ

Βάρκα ρίχνω και ψαρεύω
δυο καρδιές θαλασσινές
και το μέλλον χαϊδεύω

με ερωτικές σκηνές

Και στη χρυσαφένια άμμο
θάβω μέσα της καημούς

τραγουδάκια θα τους κάμω
τους παλιούς μου στεναγμούς



Κυριακή Σαραγγιόλη



Χριστίνα Κουγιουμτζόγλου

Σεπτέμβρης

Τα βλεφαρα βαριά κλείνουν στο φύσημα τ’ ανέμου.
Είναι Σεπτέμβρης μάτια μου και φθινοπώριασε.
Το θρόισμα των φύλλων μυρίζει νωτισμένο καλοκαίρι. 
Ακόμα γράφει τα νέα του στην άμμο.
Κοιμάσαι; σε ρωτάω.
Κοιμάσαι και χαμογελάς.
Κοιμάσαι και ακουμπάς το σώμα σου στο σώμα μου.
Κοιμάσαι και ακούς τη θάλασσα που παφλάζει.
Κοιμάσαι και χαϊδεύει ο ιδρώτας σου την αρμύρα του κορμιού μου.
Υγρές γεύσεις.
Πάθος, πόθος, έρωτας ήταν.
Έτσι πώς μπλέχτηκαν οι μορφές μπερδεύτηκα,
πώς ήταν μια ζωγραφιά καλλιτέχνη,
που έριξε τόσο κόκκινο για να τυλίξει τη ντροπή του
από το θράσσος του.
Το θράσος του για έρωτα.
Σαρκικό;
Όχι, ψυχικό.
Την καρδιά του γέμισε.
Με έρωτα.



Νίκος Σουβατζής

Σαν τα χελιδόνια

Κάθε φθινόπωρο η καρδιά μου
σαν τα χελιδόνια
ξεκινάει το ταξίδι της
σε ηλιόλουστες μέρες
Πριν πέσουν τα πρώτα φύλλα
βρίσκεται πλάι σε καλοκαιρινά χαμόγελα,
ανατολές και ολόγιομα φεγγάρια

Κάθε φθινόπωρο η καρδιά μου
θυμάται τα παιδικά της χρόνια
τότε που ο κόσμος
ήταν σκηνικό για τα παιχνίδια της

Κάθε φθινόπωρο η καρδιά μου
καταργεί τον θάνατο
και εγκαθιδρύει το βασίλειο
του αιώνιου Αυγούστου



Αθηνά Πετούλη, φθινόπωρο



Ξηλωμένος Σεπτέμβρης

Αποχρώσεις μιας άνοιξης 
Ξοδεμένης σε χειμώνες
Που έχτισε περιστέρια σε κλουβιά
Πετώντας το κλειδί
Στο χάος των στιγμών
Σε φθινόπωρο χαμένο
Ατίθασης λαχτάρας
Φέρνοντάς σε κοντύτερα
Σε κάλπικες ελπίδες.

Σε δίχτυ λύπης μπλέχτηκε
Η ακρούλα του φιλιού σου
Το γυμνό σου πόδι
Σε ονείρου περβάζι
Τα δάχτυλα της σιωπής σου
Τυλιγμένα το πρωτοβρόχι.

Αξόδευτη η αγάπη
Την σκάλα κατεβαίνει
Περήφανη που ακόμη μια φορά
Στ’αζήτητα άφησε ανάγκες 
Ενέχυρο ευτυχίας.

Ελένη Λαμνάτου



Μπάμπης Τσέλος, ελιές



Βασιλική Νικηφοράκη, φθινόπωρο



Βασιλική Ζωγραφούδη

Οι θύμησες είναι δικές μου

Φθινοπώριασε και πάλι στο στερέωμά μου.
Ο αέρας φύσηξε τα ξεραμένα μου φύλλα που κάποτε τα έλεγα όνειρα.
Έσπασε την ομπρέλα μου που τη φώναζα ελπίδα.
Έστειλε τα γράμματα που έγραφα στον εαυτό μου.
Το μήνυμα ελήφθη.
Πίσω από τα άυπνα και άοκνα χρόνια της θύμησής σου
συνειδητοποίησα ότι δεν ήσουν αυτή που ερχόταν από μακριά.
Η ύστατη αγάπη μου σου έδινε σάρκα και σαν ταινία βουβή
έβλεπα τις αργά ιδωμένες στιγμές μας που τις έλεγα ευτυχία.
Καλή τύχη έγινε η σύντομη λησμονιά σου.
Στα ερείπια τριγυρνούσα σαν αερικό
και στροβιλιζόμουν μαζί με τους επισκέπτες του Σεπτέμβρη.
Το ταξίδι μου ήταν μια ξέπνοη ανάσα.
Δεν άφησα τίποτε ζωντανό στην καρδιά σου.
Κατέβηκα στο σταθμό «Χωρίς Αντάμωση».
Ο μόνος που με ακολουθούσε, ο δρόμος.
Μα εγώ σε υποδέχτηκα φιλώντας την ξεθωριασμένη σου εικόνα
για όσο χρόνο μου απέμενε.
Πέθανα δολοφονημένος από λέξεις που δεν ειπώθηκαν εδώ και χρόνια.
Δε θα ρωτήσεις ποτέ που ετάφη το κουφάρι του έρωτά μου.
Δε θα ακούσεις ποτέ το συριγμό της νοσταλγίας
που θα περνάει δίπλα σου κάθε Σεπτέμβρη μήνα.



Τριανταφυλλιά Καϊμακάμη

Στα σκαλοπάτια του Σεπτέμβρη

Στα σκαλοπάτια του Σεπτέμβρη με τις ψιχάλες των στιγμών,
από τα βιβλία της λήθης διάλεξα το πιο ακριβό.

Γυρνώ τις κίτρινες σελίδες όπως τα φύλλα που πετούν,
μνήμες πλανεύτρες που κρυφτήκαν μες τα σημεία του καιρού.

Χάθηκα κάπου στα στενάκια με τ’ άρωμα της βροχής στα γιασεμιά,
τις ματιές πίσω απ’ τις ομπρέλες, και τα φθινοπωρινά φιλιά.

Μούσκεψαν οι κίτρινες σελίδες σβήστηκαν τα σημεία στίξης,
και ξέχασα πώς να τονίσω της καρδιάς τις αναμνήσεις.

Αποσκευές σκονισμένες σε δρομολόγιο μυστικό,
στο σταθμό της λήθης επιβίβαση ψυχών.

Δεν ξεχώρισε η φωνή σου απ’ την βουή μες το συρμό
Δεν άκουσα το λυγμό σου πριν το χάσμα: προσοχή, προσοχή στο κενό.

Χρυσές ράγες στην αποχώρηση Νοέμβρη, εν παρουσία σημαντικών απουσιών
Το τρένο επιταχύνει και τα φύλλα σκορπούν και χορεύουν στο σταθμό.



Ελένη Λαμνάτου



Λία Ράμου

Άγραφου τέλους όρισμα

Πότε θα ΄ρθεις;
Ρήμαξε ο κήπος
Ο κισσός
Σάρωσε τον πεύκο σου
Φύσηξε κίτρινα καρφιά  σ το περβάζι σου
Υπήρξες άραγε αλλού όπως εδώ; Θα υπάρξεις;
Γέμισε
Ατέλειωτη 
Σκουριά  ο χρόνος



Φίλιππος  Φιλίππου



Σκιές της βροχής

Στάσου, μου φώναξες, βρέχει πού πας;
παντού βρέχει, σου απάντησα,
μέσα μου, κάθε μέρα βρέχει,
αν φοβάσαι, να δεις τον ήλιο κατάματα
μέσα σου πάντα βρέχει, σε κοίταξα,
σε φοβάμαι, με φοβάμαι, σου ψιθύρισα.
Κοίτα, μου χαμογέλασες, οι σκιές μας
ενώνονται στο νερό, εκεί πίσω από
τα δέντρα της πόλης,
και χάλανε την γαλήνη του, σου απάντησα,
Μου είπες, θα φύγω,
όλοι φεύγουν στο τέλος, σου απάντησα,
κανείς δεν αγαπάει την βροχή,
όλοι τρέχουν μακριά της, εσύ γιατί, να μείνεις;
Θα γυρίσω, στο υπόσχομαι, με κοίταξες,
ίσως, πάντα όταν βρέχει, θα γυρνάς, σου απάντησα,
σαν σταγόνες αναμνήσεις, που θα στεγνώσουν
το ξημέρωμα, θα με συντροφεύουν,
μες την θλιμμένη συννεφιά,
μες την μοναξιά της βροχής.

Οδυσσέας Νασιόπουλος



Χαρά Κρέτα



Μεταξία Φωτίου, φθινόπωρο



Ανδρέας Αντωνίου

Σταγόνες Βροχής

«Τι είμαστε», είπες, «Παρά δυο πολύ μικρές σταγόνες
Που ξεκινούμε απ’ τον μουντό και γκρίζο ουρανό
Πέφτοντας με ταχύτητα στ’ αόριστο κενό
Σκάμε στη γη, χανόμαστε, ασήμαντες και μόνες

Κι όλες πασχίζουμε μαζί, όμως, να ενωθούμε
Με αγωνία αμέτρητη, με πάθος και ορμή
Τον χρόνο να παγώσουμε, έτσι, για μια στιγμή
Πριν πέσουμε στο έδαφος, σπάσουμε και χαθούμε»

Αυτά θυμάμαι μου ‘χες πει μια νύχτα στο μπακόνι
Ξυπόλητη και βλέπαμε στην νύχτα τη βροχή
Σαν μια σταγόνα πέρασε κι αυτή η εποχή
Κι η ανάμνησή σου χάθηκε ανάμεσα στη σκόνη



Ελένη Λαμνάτου



Ρούλα Κόζη

Κάτω από τη βροχή

Ποτέ δε μου άρεσε η βροχή. Μελαγχολική, θορυβώδης, ενοχλη-
τική. Και τώρα, να τη πάλι, να χτυπάει με βιάση τις σταγόνες της στη
στέγη. Πάντα την αφήνω απέξω. Έξω από το σπίτι μου, έξω από τη
σκέψη μου. Ο κεραυνός βρυχάται σαν άγριο θηρίο. Η αστραπή φω-
τίζει τις σκοτεινές γωνιές του σπιτιού μου. Φοβάμαι, γιατί μεγαλώνουν
μέσα στο σπίτι οι σκιές. 

Όμως δεν θα λυγίσω αυτή τη φορά. Όπως κάνω πάντα. 
Φοβάμαι, παραλύω… περίμενέ με.

Ποτέ δε μου άρεσε η βροχή. Άλλα πάντα υπάρχει τρόπος να την
εξορίσεις από τη σκέψη σου. Με νέες αναμνήσεις. Ένα φιλί, έναν
χορό, ένα τραγούδι. Και γιατί όχι, όλα αυτά κάτω από τη βροχή. Γιατί
κακά τα ψέματα, αν δεν τολμήσεις να παλέψεις πρόσωπο με πρόσωπο
το φόβο σου, θα μείνεις για πάντα ηττημένος. Κι έτσι ίσως γίνει ευχά-
ριστη, τελικά. Ίσως γίνει μια χαρούμενη μελωδία. Μια γλυκιά επωδός
που θα σε γαληνέψει. 

Για πρώτη φορά λέω να την αφήσω να μπει. Στη σκέψη μου και
στη ζωή μου. Θα απολαύσω τη στιγμή. Θα αφήσω και εσένα να μπεις.
Αρκεί να γίνεις αυτός που θα σκουπίσει τα  δάκρυά μου. Και τότε θα
μπορέσω να λατρέψω αυτό το δώρο τ’ ουρανού. 
Φτιάξε λοιπόν μαζί μου όμορφες στιγμές, εδώ, κάτω από τη βροχή
και κάνε με να ξεχάσω ότι κάποτε τη μισούσα.



Γιάννης Πέτρου



Μιχαήλ Κ. Παπαδόπουλος,
Ανατολή Ηλίου Αναστολή Θανάτου

ζεϊμπέκικος ηδονή και οδύνη

Τα μάτια κλειστά
Το σώμα σχεδόν ακίνητο
Σκύβει στη γη
Ερωτοτροπεί μαζί της
Αυτή τον καταβροχθίζει
Σαν Άδη φάγον αιδοίον
Αυτός εκσπερματώνοντας την απελπισία του
Πεθαίνει
Ξαναγεννιέται
Ανάβει τσιγάρο
Υψώνει τα χέρια προς τον ουρανό
Θέλει να πετάξει
Το σώμα του
Να απαλλαγεί από το βάρος του
Να πάρει τη ψυχή του ανά χείρας
Και να αποδημήσει
Όπως τα αποδημητικά πουλιά



Ντέμης Κωνσταντινίδης

Περήφανα κινήσαμε...

Περήφανα κινήσαμε και πάμε
Για εκεί όπου πια γυρισμό δεν έχει
Πώς της καρδιάς μας το γρανάζι αντέχει
Τα δόντια του από σίδερο, δεν σπάνε.

Περήφανα κινήσαμε, περνάμε
Σκύλλες και Χάρυβδες, θνητός δεν έχει
Τέτοια ξαναντικρίσει, μήτ' απαντέχει
Τέρατα που απειλούνε να τον φάνε.

Περήφανα κινήσαμε μ' αγέρι
Ευνοϊκό, απ' την τιμή σπρωγμένοι
Και ουράνιο, σπλαχνικό ένα χέρι

Παραστεκάμενης θεάς ας μένει
Πάνω στο μέτωπο, πρωί ή νυχτέρι
Του γυρισμού το μύθο να γλυκαίνει. 



Στέλλα Βαρνά, Αχινός



Κυριακή Σαραγγιόλη



Ασημίνα Ξηρογιάννη,
23 μέρες

φθινοπωρινή ιστορία

Ραντεβού το φθινόπωρο λοιπόν!
Για να δώσουμε συνέχεια στην ιστορία μας.
Το ζήτημα είναι αν θα μας ξανάρθουν οι λέξεις
ή αν χάθηκαν για πάντα μέσα στους λαβυρίνθους
των καλοκαιρινών μας περιπλανήσεων.
Διάβαζα για τον εραστή μιας πόρνης
που την έλεγαν Λου
Τόσοι άντρες μπαινόβγαιναν στο σώμα της
μόνο ένας κατάφερνε να την αποπλανεί
προλαβαίνοντας ακόμα και την ίδια την νύχτα.
Και θέλω να σου διηγηθώ αυτήν την ιστορία ολόκληρη,
όταν αποκαμωμένοι από τον έρωτα,
θα χαλαρώνουμε στο κρεβάτι
και θα βυθιζόμαστε ο ένας μέσα στα μάτια του άλλου
φροντίζοντας μήν μας πέσει κάτω κανένα βλέμμα.
Ποιό μήνα του φθινοπώρου αυτή τη φορά;
Σεπτέμβρη ίσως ή Νοέμβρη
θα εξιλεωθείς για την καλοκαιρινή σου προδοσία;



Ελένη Λαμνάτου



Βασιλική Δραγούνη

θύελλα

Μιλώ για τα μέρη εκείνα
Όπου η βροχή δεν ξέρει το όνομά τους
Τα διάφανα χέρια της χαϊδεύουν τον ορίζοντα
Κι εμείς φέρνουμε χούφτες φθινοπωρινών φύλλων
Στην άκρη της φωτιάς.

Μπορούμε να δούμε τις σταγόνες να χορεύουν 
Στο κοντινό ρυάκι, αναφωνώντας
Σκορπίζοντας λουλούδια και ξερά κλαριά
Σε πολύχρωμους σωρούς τριγύρω
«Θα θέλατε ένα φθινοπωρινό στεφάνι;» 
Μας ρωτούν.

Κάθε δωμάτιο του σπιτιού ήταν άδειο
Γι αυτό κι εμείς βρισκόμαστε εδώ
Περιτριγυρισμένοι από στεφάνια μαραμένων λουλουδιών
Περικυκλωμένοι από φευγαλέες μορφές
Αποδημητικών πτηνών. Ας ξεκινήσουμε
Να φτιάχνουμε ένα τραγούδι που να ακούγεται
Σαν όλες τις σταγόνες της βροχής μαζί
Σαν θύελλα.



Τριανταφυλλιά Καϊμακάμη, Autumnstation



Θεόφιλος Γιαννόπουλος

Μέρες Πολυτεχνείου

….μύριζε Άνοιξη κι ας ήτανε Νοέμβρης
κάτι αχυρένια σώματα ξεπρόβαλαν στα μπαλκόνια

μονάχα για να δουν
και στο βλέμμα τους παρήλαυναν θαρρείς λαοί χαρούμενοι

με τα χάδια στους ώμους και τον καπνό στην ανάσα
προδομένοι από πριν 

και ξέγνοιαστοι γι’ αυτό

Κι έτσι αψήφιστα
φυλάκισαν το χέρι του Πόνου ξορκίζοντας το δάκρυ

κι αφού αποκαθήλωσαν τον Ποιητή
απίθωσαν το αίμα του ευλαβικά 

στ' αγαλμάτινα θεμέλια του κόσμου
μοιράζοντας ταπεινά τον επιθανάτιο του ρόγχο 

ωσάν αντίδωρο αγνό στις γενιές που θ' ανθίσουν
μιας και η δημοκρατία της Ψυχής θέλγει θυσίες

σε πέτρες κοφτερών διλλημάτων τ' αληθινό να ισορροπήσεις
ξοδεύοντας τη νιότη σου

σε χνώτα πεινασμένα απ' όνειρα
γιατί πριν να φορέσεις τα λευκά σου φτερά

μάρτυρας αγνός πρέπει να γίνεις....



Πόλα Βακιρλή

ζωγράφος

Κάθε  ηλιοβασίλεμα
βάφω τα δάχτυλά μου
με τα ρόδα τ' ουρανού
κι ύστερα ζωγραφίζω
τη μορφή σου
στο τετράδιο της νοσταλγίας
Κι έτσι όπως θα ’ναι
μες στην πορφύρα
βαφτισμένη
αφέντρα της ψυχής μου
θα την έχω
κι εγώ υποταχτική της
μοίρα μου η δική της
τίποτε άλλο.



Ελένη Βασιλείου



Φωτεινή Ψιρολόλιου-Μανδρατζή

Αναπότρεπτη πορεία

Κόλαση ρουφώ απ’ τα χείλη της μαύρης γης και τελειώνω το χρέος μαζί
της.

Από αύριο ψάχνω για νέες ρίζες βρεφικές, που ξεκινούν μια νέα πορεία
εμπέδωσης προς τα κάτω και ξεμυτίζω με θράσος διεκδικώντας τη
χλωροφύλλη μου.

Μεριάζω σαρωτικούς βοριάδες μετά από κόντρες γενναίες μαζί τους
και το λαζαρικό σάβανο σκίζω, μήνυμα κουβαλώντας πως εκεί που
τελειώνει ο θάνατος, νέα ζωή οργιάζει.

Φιλιά καψαλισμένα από ήλιο μαρτιάτικο και αέρα γεύομαι αχόρταγα,
πρωτάρικο μικρό, μα ισιώνω την άτρακτο του κορμιού με πείσμα και
κατάφαση ελπίδας.

Αν θα μπολιαστώ με τη σύμβαση της συνύπαρξης είναι άγνωστο, αλλά
οι χυμοί διαρρέουν καυτοί το βλαστό μου, βέβαιες παρακαταθήκες

Μακρόσυρτοι ηχούν οι αντίλαλοι μιας άνοιξης, που ζόρισε να φανερώσει
τον ερχομό της, μα πιο πολύ δεν την επιζητήσαμε όπως της ταίριαζε.

Η πορεία προς το μπλε του ουρανού πλέον είναι αναπότρεπτη.



Μεταξία Φωτίου



Χριστίνα Γαλιάνδρα Strada

άτι μου

Άτι μου περήφανο.
Καλπάζεις νύχτα μέρα.
Σκίζεις τον άνεμο.
Περνάς.
Το φόβο κάνεις πέρα.
Και γω που στέκω πάντα εδώ... Κρυφά σε καμαρώνω..
Αχ και να σου έμοιαζα πιστά, τις ώρες που βαλτώνω!
Όχι γιατί δεν έχω περισσή... Στο νού μου περηφάνια...
Αλλά γιατί τα βήματα βαρύναν στην αντάρα...
Μα μη με ακούς και κάλπαζε...
Ίσως και να προλάβεις!
Στον άνομων τα θέλγητρα...
Δέσμιο μη πεθάνεις!



Ελένη Σταθοπούλου, Σκον́ες



Τριανταφυλλιά Καϊμακάμη, Autumnstation



Μιχάλης Μπουναρτζίδης

Το τραίνο αφήνει τον κάμπο και στρίβει κατά τον Βοριά, ανά-
μεσα απ’ τα βουνά. Δίπλα, αριστερά ο Νέστος, φιδογυριστός,
λασπωμένος και φουσκωμένος απ’ τις βροχές του φθινόπωρου,
δεξιά ψηλό όρθιο βουνό. Όλα πνιγμένα μες τις ιτιές και τις λυ-
γαριές και τα πλατάνια κι από τις δυό τις όχθες, ένα χρυσοκόκ-
κινο πανηγύρι… Κάθε τόσο κρύβεται το φως, όταν μπαίνει το
τραίνο με πάταγο σ’ ένα τούνελ σκαμμένο μέσα στα θεόρατα
βράχια, εκεί που ορθώνονται μονοκόμματα πάνω απ’ το διάβα
του ποταμού, κι έπειτα πάλι φως, ώσπου να ξαναχαθεί στο πα-
ραπάνω...

Ο ήλιος που σκαρφαλώνει βαρειά και τεμπέλικα τον καθη-
μερινό, φθινοπωριάτικο ανήφορο, είναι στιγμές που βρίσκει
δρόμο ανάμεσα στα αριά σύννεφα, καταφέρνει να τρυπώσει
μέσα στο φαράγγι, και βάζει φωτιά στα χρώματα, στις φυλλω-
σιές, στα νερά του ποταμιού, ακόμα και στα γυμνά ολόρθα βρά-
χια.

Το καλοκαίρι κι η άνοιξη κι ο χειμώνας με τα ντυσίματά τους
κι οι άλλες ώρες μέσα στη μέρα, έχουν τη χάρη τους, έχουν
ομορφιά, αλλά δεν μπορούν να φτάσουν αυτό το θαύμα του
φθινόπωρου όταν τύχει να συμβεί, όσο κι αν παλεύουν… 



Παναγιώτα Μπαμπουρδά



Ευαγγελία Στρατή

Πίστευε!

Ξημέρωνε η μεγάλη μέρα των Χριστουγέννων! Με πόση ανυπο-
μονησία την περίμενε κάθε χρόνο, για να τρέξει στο δέντρο με τα
δώρα. Φέτος όμως δεν είχε γράψει στον Αϊ Βασίλη. Καθόταν μόνο
στο κρεβάτι του, ξύπνιος, και ονειρευόταν. Φανταζόταν πως άνοιγε
η πόρτα του δωματίου του, έμπαινε ο πατέρας του και τον σήκωνε
στην αγκαλιά του γελώντας. Έβλεπε και ξανάβλεπε την ίδια σκηνή,
αν και η μητέρα του τού είχε πει πως αυτό ήταν αδύνατον. Ο πατέρας
του έλειπε σε ξένη χώρα για δουλειά, εδώ και ένα χρόνο τώρα. Εκείνος
όμως, συνέχιζε να ελπίζει, να ονειρεύεται και να παρακαλάει.

Είχε κάνει μια μυστική συμφωνία με τον Αϊ Βασίλη. Δε θα ζητούσε
κανένα δώρο κι εκείνος θα έφερνε τον πατέρα του πίσω. Παρακα-
λούσε με όλη τη δύναμη της ψυχής του! Πίστευε πως άνοιγε η πόρτα
και έμπαινε ο πατέρας του. Πίστευε! Παρακαλούσε! Πίστευε! Παρα-
καλούσε! Ώσπου…έτσι, αποκαμωμένο, τον πήρε ο ύπνος.

«Ξύπνα λοιπόν, χουζούρη. Καλά Χριστούγεννα!». Έβλεπε τώρα
τον πατέρα του με ένα τεράστιο χαμόγελο να τον παίρνει στην αγ-
καλιά του. Πόσο λυπήθηκε που ο Αϊ Βασίλης δεν τήρησε τη συμφωνία.
Πόσο λυπήθηκε που ήταν μόνο ένα όνειρο. Άρχισε να κλαίει. Ένα
χέρι του σκούπισε το μάγουλο. Ξαφνιάστηκε! «Καλά Χριστούγεννα,
αγόρι μου!»



Φωτεινή Παππά, ήρθαν τα Χριστούγεννα



Νάνσυ Δανέλη,
Το μυστικό ταξίδι

.....''Το σπίτι έλαμπε, κατάφωτο και στολισμένο. Αγγελούδια
σπαρμένα παντού, μαζί με κηροπήγια και γυαλιστερές χρι-
στουγεννιάτικες μπάλες, καμπανούλες κι άγιους Βασίληδες,
με καλούσαν πίσω στον παιδικό παράδεισο. Από τα βάθη των
πρώτων βιωμάτων μου αναδυόταν, σαν θεσπέσια αρωματι-
σμένος ατμός ψημένης καραμέλας, η ανάμνηση μιας εποχής
που τα αγγελούδια, χρυσαφένια ή πασπαλισμένα με ασημό-
σκονη, χάρτινα ή κρυστάλλινα, έκρυβαν μέσα τους αληθινούς
αγγέλους κι ο Άγιος Βασίλης κατέβαινε στ' αλήθεια μέσα από
την καμινάδα του τζακιού. Τον είχα έννοια, όλη νύχτα, μην
καεί, μήπως δεν είχαν σβήσει καλά το τζάκι. Ποτέ δεν είχα
κοιμηθεί μια τέτοια νύχτα. Κατέβαινα, όταν όλοι είχαν απο-
κοιμηθεί, κρυφά στο σαλόνι κι έψαχνα τις στάχτες να δω μή-
πως είχε απομείνει κανένας ύπουλος σπινθήρας που σιγόκαιγε.
Θα μπορούσε να του καψαλίσει τ΄ απαλά του χέρια και τότε
πώς θα μ΄ έβαζε πάνω στο έλκηθρο να με ταξιδέψει μέχρι
την άκρη του κόσμου, όπου είχε το κρυφό του βασίλειο, εκείνο
το απέραντο εργαστήρι παιχνιδιών; Όλα ήταν μαγικά τότε,
γιατί ήταν αληθινά μέσα μου.''



Κώστας Θερμογιάννης



Ένας κρύος χειμώνας

Ασθμαίνοντας μου υποσχέθηκε ότι η επόμενη ανάσα του
θα ήταν για μένα. Υπέφερα να τον βλέπω να στερείται αυτό
που εγώ είχα δεδομένο. Σωλήνες και μηχανήματα, τον κρά-
ταγαν στη ζωή για μένα. Και εγώ υπέφερα με την κάθε κοφτή
ανάσα του. Δύο δεκαετίες ζωής μας ένωσαν και δύο δεκαετίας
συνεχούς διαφωνίας μας χώριζαν αλλά ταυτόχρονα, με τον
πιο μαγικό τρόπο, μας ένωναν σαν σώματα και πνεύματα.

Έναν κρύο χειμώνα, σαν αυτόν που διανύουμε φέτος, γνω-
ριστήκαμε όταν η δική μου ανάσα με δυσκόλευε λόγω της
ψύχρας. Όλα φάνταζαν μαγικά, κάτω από τα απογυμνωμένα
δέντρα της πόλης που γίνονταν δέκτες του λευκού χιονιού.
Γονείς με τα παιδιά τους, έπαιζαν ανέμελα με τις μπάλες χιο-
νιού που σχημάτιζαν όλο ανεμελιά. Η πόλη είχε πολλά χρόνια
να γευτεί το κρύο του χιονιού.

Πεπεισμένη ότι η ζωή μου είχε αποκτήσει τον δικό της
ρυθμό, έτρεχα προς το γραφείο μου αγνοώντας την ομορφιά
της στιγμής. Μια κρύα μπάλα χιονιού προσγειώθηκε με δύ-
ναμη στο πρόσωπό μου, παγώνοντας κάθε μικρό κομμάτι
της ύπαρξής μου, ακόμα και την καρδιά μου. Το χαμόγελο
του άντρα που, κατα λάθος όπως ισχυρίζεται ακόμα και σή-
μερα, με πέτυχε, ζέστανε τη παγωμένη καρδιά μου και τα
χρόνια που ήρθαν. Δύσκολο να ειπωθεί το «αντίο».

Λυδία Ψαραδέλλη



Ιανουάριος Φεβρουάριος Μάρτιος Απρίλιος

Μάιος Ιούνιος Ιούλιος Αύγουστος

Σεπτέμβριος Οκτώβριος Νοέμβριος Δεκέμβριος

2017
Κ  Δ  Τ  Τ Π  Π  Σ Κ  Δ  Τ  Τ Π  Π  Σ Κ  Δ  Τ  Τ Π  Π  Σ Κ  Δ  Τ  Τ Π  Π  Σ

Κ  Δ  Τ  Τ Π  Π  Σ

Κ  Δ  Τ  Τ Π  Π  Σ

Κ  Δ  Τ  Τ Π  Π  Σ Κ  Δ  Τ  Τ Π  Π  Σ Κ  Δ  Τ  Τ Π  Π  Σ

Κ  Δ  Τ  Τ Π  Π  Σ Κ  Δ  Τ  Τ Π  Π  Σ Κ  Δ  Τ  Τ Π  Π  Σ



Erina Espiritu | Ανδρέας Αντωνίου | Παναγιώτα Αξιώτου
Βάσω Αποστολοπούλου | Πόλα Βακιρλή | Νίκος Βαρδάκας

Τάνια Βουδούρη | Ευστάθιος Γαϊτανίδης | Χριστίνα Γαλιάνδρα-Strada
Κωνσταντία Γέροντα | Μίλτος Γήτας | Θεόφιλος Γιαννόπουλος

Νάνσυ Δανέλη | Ανδρονίκη Δημητριάδου | Βασιλική Δραγούνη
Κατερίνα Ευαγγέλου-Κίσσα | Βασιλική Ζωγραφούδη | Άννα Ηλιάδου

Χρυσάνθη Ιακώβου | Τριανταφυλλιά Καϊμακάμη
Δέσποινα Καϊτατζή-Χουλιούμη | Ευτυχία Καπαρδέλη

Αχιλλέας Κατσαρός | Ρούλα Κόζη | Άννα Κοκκίνου | Βίκη Κοσμοπούλου
Χριστίνα Κουγιουμτζόγλου | Χαρά Κρέτα | Ντέμης Κωνσταντινίδης

Βάσω Κώστογλου | Ελένη Λαμνάτου | Χριστίνα Μελέτη
Δώρα Μεταλληνού | Μιχάλης Μπουναρτζίδης

Οδυσσέας Νασιόπουλος | Μιλτιάδης Ντόβας | Ασημίνα Ξηρογιάννη
Μιχαήλ Παπαδόπουλος | Βασιλική Παππά | Νίκος Παπούλας

Θάνος Πάσχος | Χάρης Παπασάββας | Εύα Πετροπούλου-Λιανού
Ανδρέας Πολυκάρπου | Μαρία Ποπκιώση | Λία Ράμου

Άννα Ρουμελιώτη | Σοφία Σκλείδα | Μαρία Σκουρολιάκου
Νίκος Σουβατζής | Χριστίνα Σουλελέ | Τάκης Σταυριανάκος
Ευαγγελία Στρατή | Γεώργιος Τερζής | Μάχη Τζουγανάκη

Κατερίνα Τζωρτζακάκη | Ανδρέας Τιμοθέου | Δημήτρης Τούλιος
Γιάννης Τσαμακίδης | Σωκράτης Τσελεγκαρίδης

Νίκος Φάκος | Δήμος Χλωπτσιούδης | Μαριάντζελα Ψωμαδέλλη
Λυδία Ψαραδέλλη | Φωτεινή Ψιρολόλιου-Μανδρατζή

συμμετέχουν
οι ει

καστ
ικοί 

& φω
τογρ

άφοι

Βάσω Αποστολοπούλου | Στέλλα Βαρνά | Ελένη Βασιλείου
Φλώρα Διαμαντή | Κώστας Θερμογιάννης

Τριανταφυλλιά Καϊμακάμη | Γιάννης Καλαϊτζάκης
Φωτεινή Κομνηνού |  Σοφία Κορινιώτη | Χαρά Κρέτα

Ελένη Λαμνάτου | Γιώργος Μικάλεφ
Παναγιώτα Μπαμπουρδά | Βασιλική Νικηφοράκη

Αγγελική Ξιάρχη | Θανάσης Πάνου | Φωτεινή Παππά
Αθηνά Πετούλη | Γιάννης Πέτρου | Μαρία Ποπκιώση

Ρούλα Τσεπνίδου | Άννα Ρουμελιώτη | Κυριακή Σαραγγιόλη
Άτη Σολέρτη | Ελένη Σταθοπούλου | Ελευθερία Σιώπη

Αντρέας Τιμοθέου | Δημήτρης Τούλιος | Μπάμπης Τσέλος
Φίλιππος Φιλίππου | Μεταξία Φωτίου | Άθως Χατζηματθαίου

οι λο
γοτέ

χνες



καλλιτεχνικό ημερολόγιο 2016
© τοβιβλίο
Θεσσαλονίκη, 2015

εκδοτική επιμέλεια: Δήμος Χλωπτσιούδης
επιμέλεια κειμένων & σχεδίων: τοβιβλίο
e-mail: ekdoseis@tovivlio.net

[Αναφορά προέλευσης ,
Μη Εμπορική Χρήση,
Παρόμοια Διανομή]

___________________
Το καλλιτεχνικό ημερολόγιο 2016 διανέμεται ελεύθερα στο

διαδίκτυο με άδεια Creative Commons. 
Επιτρέπεται η αναδημοσίευση και η αποσπασματική πα-

ρουσίαση κατόπιν αδείας του εκδότη με την υποχρέωση της
αναφοράς των λογοτεχνών, των εικαστικών και του ιστό-
τοπου τοβιβλίο.net. Το έργο διατίθεται μόνο για μη εμπο-
ρική χρήση.

Η επιμέλεια εξωφύλλου έγινε από τον Κώστα Θερμογιάννη



Γιάννης Πέτρου



ελπίδες

Τρέχουν τα παιδιά,
λιχνίζει ο αγέρας
λευκές σελίδες.

Σπλάχνα του κόσμου
ορθοπεταλιές χαράς
ανθίζουν ρόδα.

Χάρης Παπασάββας

Σ’ αγαπάω
Κι είναι η μόνη εξήγηση 

Γιατί το σπίτι είναι άδειο σαν τον χρόνο
Και γιατί το κρεβάτι είναι ανήμερο θηρίο 

Κατασπαράζοντας τη ζωή.
Ίσως έτσι εξηγείται που οι δρόμοι κρέμονται

από το φως των στύλων σαν μαριονέτες.
Και ο πόνος περιφέρεται σαν τον επιτάφιο

στους μικρούς δρόμους με τις γλάστρες
γεμάτες προσδοκίες.

Θάνος Πάσχος

Αγριοτριανταφυλλιά

Λευκές πεταλούδες τα άνθη της
απλώσαν φτερά
στης πλαγιάς το δασύ στέρνο
Και ο έρωτας σε μέθη
έκθαμβος
απορούσε που να στρέψει τα βέλη

Δέσποινα Καϊτατζή-Χουλιούμη


