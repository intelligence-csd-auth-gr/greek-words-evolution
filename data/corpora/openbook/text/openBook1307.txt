
























































SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    1 

Βασικές έννοιες 
Πνευματικής  
Ιδιοκτησίας  
και Προσωπικών 
Δεδομένων στις 
υπηρεσίες SaaS 



SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    2 

 

 

 

 

 

 

 

 

 

 

 

 

 

 

 
Εθνικό Κέντρο Τεκμηρίωσης | ΕΙΕ 
 
Copyright © 2014 Εθνικό Κέντρο Τεκμηρίωσης Ι EIE  
δ. Βασιλέως Κωνσταντίνου 48, 11635 Αθήνα |  τ.: 210 7273900   
|   f: 210 7246824  |  e: ekt@ekt.gr  |  www.ekt.gr  
 
 
 

 
 
Το έργο αυτό διατίθεται με άδεια Creative Commons  
Αναφορά-Μη Εμπορική Χρήση-‘Όχι Παράγωγα Έργα 4.0 Ελλάδα 
Προκειμένου να δείτε αντίγραφο της άδειας επισκεφθείτε:  
http://creativecommons.org/licenses/by-nc-nd/4.0/deed.el 

http://creativecommons.org/licenses/by-nc-nd/4.0/deed.el


SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    3 

Βασικές έννοιες  
Πνευματικής Ιδιοκτησίας  
και Προσωπικών Δεδομένων  
 
Ο παρών οδηγός δίνει μια γενική εικόνα των βασικών εννοιών γύρω από θέματα πνευματικής 
ιδιοκτησίας και προσωπικών δεδομένων. Είναι με τη μορφή συχνών ερωτήσεων. Στόχος είναι να 
απαντηθούν ορισμένες βασικές ερωτήσεις για την καλύτερη διαχείριση θεμάτων αδειοδότησης 
στις υποδομές SaaS του ΕΚΤ. 
 

Τι είναι Πνευματική Ιδιοκτησία; 
Πνευματική Ιδιοκτησία είναι το περιορισμένο στο χρόνο και υπό προϋποθέσεις απόλυτο και 
αποκλειστικό δικαίωμα του δημιουργού επί των πνευματικών του δημιουργημάτων 
 

Τι είναι Δημόσιος Τομέας; 
Από τη στιγμή που παρέρχεται ο χρόνος προστασίας του πνευματικού δημιουργήματος, αυτό 
παύει να αποτελεί αντικείμενο Πνευματικής Ιδιοκτησίας και εμπίπτει πλέον στο Δημόσιο Τομέα, 
είναι δηλαδή ελεύθερο για κάθε χρήση χωρίς κανέναν περιορισμό. 
 

Γιατί μας ενδιαφέρει η Πνευματική Ιδιοκτησία  
στις υπηρεσίες αποθετηρίου SaaS; 
Το περιεχόμενο, δηλαδή το σύνολο των ψηφιακών υποκαταστάτων, που συγκεντρώνεται στο 
αποθετήριο του φορέα, καθώς και τα σχετικά μεταδεδομένα αποτελούν πνευματική ιδιοκτησία 
είτε του φορέα είτε τρίτων. Για το λόγο αυτό είναι απαραίτητο: (α) να γνωρίζουμε σε ποιον ανήκει 
τι (β) να έχουμε τις απαραίτητες άδειες προκειμένου να μπορεί να διατεθεί το υλικό και (γ) να 
είναι ξεκάθαρο σε όλους τι δίδεται και με ποιους όρους. 
 

Τι είναι εκκαθάριση και γιατί μας ενδιαφέρει  
στο πλαίσιο των υπηρεσιών αποθετηρίου SaaS; 
Εκκαθάριση δικαιωμάτων είναι το σύνολο των ενεργειών που είναι απαραίτητες προκειμένου να 
προσδιοριστεί: 

(α) κατά πόσο απαιτούνται άδειες για τη χρήση του περιεχομένου  

(β) από ποιόν μπορούν να αναζητηθούν οι άδειες αυτές  

(γ) ποιες είναι οι άδειες αυτές  

(δ) ποιο είναι το κόστος αυτών των αδειών.  
Οι πράξεις εκκαθάρισης μπορεί πολύ συχνά να διακοπούν καθώς οποιοδήποτε από τα ανωτέρω 
στάδια μπορεί να είναι εξαιρετικά δαπανηρό για το διαθέτη του περιεχομένου και άρα ασύμφορο 
να προχωρήσει σε αυτό. Το ΕΚΤ προσφέρει μία σειρά από τυποποιημένες διαδικασίες σε σχέση 
με την καταγραφή και αποτύπωση της διαδικασίας εκκαθάρισης προκειμένου να μπορούν οι 



SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    4 

φορείς που χρησιμοποιούν υπηρεσίες αποθετηρίου SaaS του ΕΚΤ να διαθέτουν το υλικό τους 
κατά βούληση και με το μικρότερο δυνατό διαχειριστικό κόστος.  
 

Πώς διαφέρει η εκκαθάριση από την αδειοδότηση; 
Μολονότι και στις δύο περιπτώσεις έχουμε να κάνουμε με τη χρήση αδειών, πρόκειται για δύο 
διαφορετικές φάσεις στις οποίες υπάρχει εμπλοκή σε διαδικασίες αδειοδότησης. Ειδικότερα, 
κατά το στάδιο της εκκαθάρισης μπορεί να προσδιοριστεί ότι δεν απαιτείται η λήψη άδειας (π.χ. 
γιατί το περιεχόμενο βρίσκεται στο Δημόσιο Τομέα) ή να ζητηθεί μια συγκεκριμένη άδεια. 
Πρόκειται δηλαδή για στάδιο λήψης άδειας. Αντιθέτως, κατά το στάδιο της αδειοδότησης, ο 
Φορέας καλείται να επιλέξει την πλέον κατάλληλη άδεια για το περιεχόμενο που θέλει να 
διαθέσει. Πολύ συχνά, ειδικά όταν το προς διάθεση περιεχόμενο δεν αποτελεί παραγωγή ή 
ιδιοκτησία του Φορέα, το εύρος των αδειών διάθεσης που μπορεί να επιλέξει ο Φορέας 
περιορίζεται από το εύρος των δικαιωμάτων που έχει, ιδίως μέσα από τη λήψη αδειών από 
τρίτους. Σε αυτό το επίπεδο ισχύει ο κανόνας, ότι ο Φορέας δεν μπορεί να διαθέσει περισσότερα 
δικαιώματα από αυτά που έχει και άρα να αδειοδοτήσει προς τα έξω περισσότερα από όσα έχει 
λάβει με άδεια προς τα μέσα.  
 

Τι είναι δεδομένα Προσωπικού Χαρακτήρα  
(προσωπικά δεδομένα); 
Είναι το σύνολο των δεδομένων που αναφέρονται ή προσδιορίζουν ένα φυσικό πρόσωπο. Εάν 
ανήκουν σε συγκεκριμένη υποκατηγορία (π.χ. ιατρικά δεδομένα, πολιτικά φρονήματα, 
σεξουαλική κατεύθυνση) αποτελούν Ευαίσθητα Προσωπικά Δεδομένα και χρήζουν ιδιαίτερης 
προστασίας. 
 

Γιατί μας ενδιαφέρουν τα δεδομένα Προσωπικού  
Χαρακτήρα σε σχέση με τις υπηρεσίες αποθετηρίου SaaS; 
Τα δεδομένα εγγραφής των χρηστών ενός αποθετηρίου ή χρήσης του αποθετηρίου από αυτόν 
μπορεί να έχουν τον χαρακτήρα δεδομένων προσωπικού χαρακτήρα και άρα οποιαδήποτε 
επεξεργασία αυτών θα πρέπει να γίνεται σύμφωνα με τα όσα ο νόμος ορίζει. 
 

Γιατί μιλάμε για Χρήστη-δημιουργό; 
Σε ένα ψηφιακό περιβάλλον δεν υπάρχουν πια παθητικοί χρήστες ψηφιακού περιεχομένου αλλά 
χρήστες-δημιουργοί, δηλαδή δημιουργοί που κάνουν χρήση ψηφιακού περιεχομένου ή μετα-
δεδομένων προκειμένου να δημιουργήσουν νέα έργα, να μοιραστούν περιεχόμενο, να το 
σχολιάσουν, να φτιάξουν εφαρμογές και λογισμικό ή να προσφέρουν υπηρεσίες βασισμένες σε 
αυτό. Για το λόγο αυτό, χρησιμοποιούμε τον όρο Χρήστης-δημιουργός για το σύνολο των χρηστών 
του ψηφιακού περιεχομένου που γίνεται διαθέσιμο μέσα από τις υπηρεσίες του ΕΚΤ.  
 

Τι είναι οι άδειες Creative Commons; 
Πρόκειται για άδειες που παρέχονται από το δικαιούχο των δικαιωμάτων πνευματικής 
ιδιοκτησίας προς οποιονδήποτε χρήστη με ορισμένους μόνο περιορισμούς.  
Οι άδειες Creative Commons αποτελούν το πλέον διαδεδομένο είδος ανοικτών αδειών δηλαδή 
αδειών που επιτρέπουν στο χρήστη-δημιουργό να επαναχρησιμοποιεί το περιεχόμενο  με απλό 
και τυποποιημένο τρόπο, χωρίς να υπόκειται σε επιπλέον εξατομικευμένους όρους (π.χ. 
καταβολή τιμήματος ή έκδοση μεμονωμένης ή επιπλέον άδειας), παρά μόνον στους όρους 



SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    5 

χρήσης του έργου που έχουν καθοριστεί από τη συγκεκριμένη ανοικτή άδεια. 
 
 
  
 

Ποια είναι τα είδη των αδειών Creative Commons που 
παρέχονται ως επιλογή στις υπηρεσίες αποθετηρίου SaaS; 
Οι φορείς που χρησιμοποιούν υπηρεσίες αποθετηρίου SaaS έχουν τη δυνατότητα να επιλέξουν, 
ανάλογα με την Πολιτική Πρόσβασης της επιλογής τους τα ακόλουθα είδη αδειών: 
(α) την Άδεια Creative Commons Zero 
Το νομικό αυτό εργαλείο στο ελληνικό σύστημα πνευματικής ιδιοκτησίας ερμηνεύεται ως άδεια 
που παρέχει στο χρήστη δημιουργό τις ακόλουθες δυνατότητες (ελευθερίες): 
→ να χρησιμοποιήσει το περιεχόμενο χωρίς κανέναν απολύτως περιορισμό, πέραν των όσων 

ορίζει ο νόμος 
 
(β) την άδεια Creative Commons Αναφορά  έκδοση 4.0 ή μεταγενέστερη 
Η άδεια αυτή επιτρέπει στο χρήστη-δημιουργό να: 
→ χρησιμοποιεί, μοιράζεται και δημιουργεί πάνω στο αδειοδοτούμενο περιεχόμενο 
Με την προϋπόθεση: 

→ να κάνει αναφορά στο δημιουργό (π.χ. το συγγραφέα), το δικαιούχο (π.χ. τον εκδότη) και το 
φορέα που κάνει το περιεχόμενο διαθέσιμο (π.χ. το ΕΚΤ και το Φορέα που λαμβάνει τις 
υπηρεσίες αποθετηρίου) 

 
(γ) την άδεια Creative Commons  Αναφορά Παρόμοια Διανομή έκδοση 4.0 ή μεταγενέστερη  
Η άδεια αυτή επιτρέπει στο χρήστη-δημιουργό να: 

→ χρησιμοποιεί, μοιράζεται και δημιουργεί πάνω στο αδειοδοτούμενο περιεχόμενο 
Με την προϋπόθεση: 

→ να κάνει αναφορά στο δημιουργό (π.χ. το συγγραφέα), το δικαιούχο (π.χ. τον εκδότη) και το 
φορέα που κάνει το περιεχόμενο διαθέσιμο (π.χ. το ΕΚΤ και το Φορέα που λαμβάνει τις 
υπηρεσίες αποθετηρίου) 

→ να μοιράζεται οποιοδήποτε νέο περιεχόμενο δημιουργεί με βάση το αδειoδοτημένο 
περιεχόμενο (π.χ. μια διασκευή ή μια μετάφραση) με την ίδια άδεια που έλαβε το αρχικό 
περιεχόμενο (δηλαδή την Creative Commons  Αναφορά Παρόμοια Διανομή έκδοση 4.0 ή 
μεταγενέστερη) 

 

(δ) την άδεια Creative Commons Αναφορά Μη Εμπορική Χρήση Παρόμοια Διανομή έκδοση 4.0 ή 
μεταγενέστερη 

Η άδεια αυτή επιτρέπει στο χρήστη-δημιουργό να: 

→ χρησιμοποιεί, μοιράζεται και δημιουργεί πάνω στο αδειοδοτούμενο περιεχόμενο 
Με την προϋπόθεση: 

→ να κάνει αναφορά στο δημιουργό (π.χ. το συγγραφέα), το δικαιούχο (π.χ. τον εκδότη) και το 

http://creativecommons.org/choose/zero/waiver
http://creativecommons.org/licenses/by-sa/4.0/
http://creativecommons.org/licenses/by-sa/4.0/
http://creativecommons.org/licenses/by-nc-sa/4.0/


SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    6 

φορέα που κάνει το περιεχόμενο διαθέσιμο (π.χ. το ΕΚΤ και το Φορέα που λαμβάνει τις 
υπηρεσίες αποθετηρίου) 

→ να μοιράζεται οποιοδήποτε νέο περιεχόμενο δημιουργεί με βάση το αδειδοτημένο 
περιεχόμενο (π.χ. μια διασκευή ή μια μετάφραση) με την ίδια άδεια που έλαβε το αρχικό 
περιεχόμενο (δηλαδή την  Creative Commons  Αναφορά Παρόμοια Διανομή έκδοση 4.0 ή 
μεταγενέστερη) 

→ να μη χρησιμοποιεί ή μοιράζεται το πρωτότυπο περιεχόμενο ή τα δικά του παράγωγα 
δημιουργήματα για εμπορικούς σκοπούς. 

 
(ε) την άδεια Creative Commons Αναφορά Όχι Παράγωγα Έργα Μη Εμπορική Χρήση έκδοση 4.0 ή 
μεταγενέστερη 

Η άδεια αυτή επιτρέπει στο χρήστη-δημιουργό να: 

→ χρησιμοποιεί και μοιράζεται το αδειοδοτούμενο περιεχόμενο 
Με την προϋπόθεση: 

→ να κάνει αναφορά στο δημιουργό (π.χ. το συγγραφέα), το δικαιούχο (π.χ. τον εκδότη) και το 
φορέα που κάνει το περιεχόμενο διαθέσιμο (π.χ. το ΕΚΤ και το Φορέα που λαμβάνει τις 
υπηρεσίες αποθετηρίου) 

→ να μη χρησιμοποιεί ή μοιράζεται το πρωτότυπο περιεχόμενο για εμπορικούς σκοπούς. 
→ να μη δημιουργεί νέα έργα βασισμένα στο πρωτότυπο περιεχόμενο 
 

Ποιες άδειες Creative Commons είναι ανοικτές 
Μόνο οι άδειες που ανταποκρίνονται στις προϋποθέσεις του Ορισμού Ανοικτής Γνώσης είναι 
ανοικτές δηλαδή οι εξής: 

(α) η Άδεια Creative Commons Zero  

(β) η άδεια Creative Commons Αναφορά  έκδοση 4.0 ή μεταγενέστερη  

(γ) η άδεια Creative Commons  Αναφορά Παρόμοια Διανομή έκδοση 4.0 ή μεταγενέστερη  

 

Τι είναι η Άδεια Δίκαιης Χρήσης (Fair Use Licence); 
Πρόκειται για μη ανοικτή άδεια την οποία έχει δημιουργήσει το ΕΚΤ και έχει ως στόχο την 
αποσαφήνιση των όρων υπό τους οποίους μπορεί ένας τελικός χρήστης να χρησιμοποιήσει το 
περιεχόμενο. Η Άδεια Δίκαιης Χρήσης, ουσιαστικά επαναλαμβάνει τα βασικά στοιχεία που θα είχε 
μια χρήση επιτρεπόμενη από το σύστημα Fair Use. Αυτό συμβαίνει αφενός μεν γιατί στην Ευρώπη 
το αντίστοιχο εργαλείο πνευματικής ιδιοκτησίας, δηλαδή οι εξαιρέσεις και περιορισμοί του 
δικαιώματος, έχει εξαιρετικά περιορισμένο πεδίο εφαρμογής και αφετέρου προκειμένου να μην 
υπάρχουν αμφιβολίες σε σχέση με τους όρους χρήσης του περιεχομένου. 
 
Η Άδεια Δίκαιης Χρήσης, επιτρέπει: 
→ την προσωπική χρήση του περιεχόμενου ή  
→ για μη εμπορικούς σκοπούς, ιδίως για διδασκαλία ή ερευνητικούς σκοπούς 
→ με αναφορά στην πηγή (δηλαδή το αποθετήριο), στο δημιουργό (π.χ. το συγγραφέα) και στο 

δικαιούχο (π.χ. στον εκδότη). 

http://creativecommons.org/licenses/by-sa/4.0/
http://creativecommons.org/licenses/by-nc-nd/4.0/
http://opendefinition.org/okd/ellinika/
http://creativecommons.org/choose/zero/waiver
http://creativecommons.org/licenses/by/4.0/
http://creativecommons.org/licenses/by-sa/4.0/


SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    7 

  

Ποια είναι τα βασικά στοιχεία της πολιτικής Πνευματικής 
Ιδιοκτησίας των υπηρεσιών αποθετηρίου  SaaS; 
Τα βασικά στοιχεία της πολιτικής Πνευματικής Ιδιοκτησίας που ακολουθούνται στα αποθετήρια 
υπηρεσιών SaaS που προσφέρει το ΕΚΤ έχουν ως εξής: 
→ Ο φορέας διατηρεί το σύνολο της πνευματικής ιδιοκτησίας επί των τεκμηρίων και των 

μεταδεδομένων αυτών που έχει πριν την έναρξη της συνεργασίας με το ΕΚΤ ανεξάρτητα του 
τι εισφέρει κατά τη διάρκεια της συνεργασίας αυτής. 

→ Το ΕΚΤ διατηρεί το σύνολο της πνευματικής ιδιοκτησίας επί του λογισμικού, των υπηρεσιών, 
περιεχομένου, δεδομένων και μεταδεδομένων που έχει πριν την έναρξη της συνεργασίας με 
το φορέα, ανεξάρτητα με το τι εισφέρει κατά τη διάρκεια της συνεργασίας αυτής. 

→ Το σύνολο του περιεχομένου και των δεδομένων, μεταδεδομένων που παράγονται στα 
πλαίσια της συνεργασίας μεταξύ των δύο οργανισμών παρέχονται από τον έναν στον άλλο με 
μη αποκλειστική άδεια που επιτρέπει τη χρήση από το καθένα από τα μέρη χωρίς 
περιορισμούς. 

→ Ο φορέας αναλαμβάνει να διενεργήσει όλες τις απαραίτητες πράξεις προκειμένου να 
εκκαθαρίσει τα δικαιώματα πνευματικής ιδιοκτησίας επί του περιεχομένου, δεδομένων και 
μεταδεδομένων που διαθέτει μέσω των υπηρεσιών αποθετηρίου SaaS που προσφέρει το ΕΚΤ. 

→ Ο φορέας αναλαμβάνει ακολουθώντας τις οδηγίες του ΕΚΤ να καταγράψει όλα τα 
απαραίτητα μεταδεδομένα προκειμένου να είναι δυνατή η εκκαθάριση και αδειοδότηση του 
περιεχομένου, δεδομένων και μεταδεδομένων που περιέχονται στα οικεία αποθετήρια. 

→ Τα εικαστικά και το περιεχόμενο του αποθετηρίου, δηλαδή τα όποια κείμενα (ιδίως κείμενα 
του κυρίως διαδικτυακού τόπου του αποθετηρίου, επεξηγηματικά κείμενα και σημειώματα) 
εκτός των δεδομένων και μεταδεδομένων του αποθετηρίου αποτελούν πνευματική 
ιδιοκτησία του ΕΚΤ και διατίθενται με την άδεια Creative Commons Αναφορά Παρόμοια 
Διανομή έκδοση 4.0 ή μεταγενέστερη 

→ Εφόσον το υφιστάμενο υλικό ανήκει στο Δημόσιο Τομέα και η ψηφιοποιημένη μορφή αυτού 
θα ανήκει επίσης στο Δημόσιο Τομέα και αυτό θα πρέπει να σημειώνεται με το Σήμα 
Δημοσίου Τομέα. Η έλλειψη του σχετικού σήματος δεν αναιρεί την ένταξη του υλικού ή της 
ψηφιοποιημένης του μορφής στο Δημόσιο Τομέα. 

→ Οι υπηρεσίες Διεπαφών Προγραμματισμού Εφαρμογών (Application Programming) μέσα από 
τις οποίες διατίθενται τα μεταδεδομένα ή (εφόσον το επιθυμούν) και τα δεδομένα των 
φορέων παρέχονται σύμφωνα με τους Όρους Δίκαιης Πρόσβασης του ΕΚΤ που 
περιλαμβάνουν: 

(α) εγγραφή του χρήστη προκειμένου να έχει πρόσβαση στα μεταδεδομένα 

(β) πολιτική χρηστής χρήσης που επιτρέπει τη βέλτιστη παροχή των σχετικών υπηρεσιών σε 
όλους 

(γ) τήρηση των Πολιτικών Διάθεσης Δεδομένων και Μεταδεδομένων Αποθετηρίου που 
περιγράφονται στη συνέχεια 

→ Το σύνολο των μεταδεδομένων που διατίθενται σε τρίτους, διατίθενται με άδεια Creative 
Commons Αναφορά 4.0 

→ Το περιεχόμενο που διατίθεται από τα αποθετήρια διατίθεται με οποιαδήποτε από τις άδειες 
(Creative Commons, Άδεια Δίκαιης Χρήσης ή άλλη άδεια τρίτων που όμως θα πρέπει να 
προσδιορίζεται ρητώς). 

http://creativecommons.org/licenses/by-sa/3.0/deed.el
http://creativecommons.org/licenses/by-sa/3.0/deed.el
http://creativecommons.org/choose/mark/details?lang=el
http://creativecommons.org/choose/mark/details?lang=el


SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    8 

 

Ποια είναι η Πολιτική Προστασίας Προσωπικών  
Δεδομένων των υπηρεσιών αποθετηρίου SaaS; 
Οι Φορείς που χρησιμοποιούν υπηρεσίες αποθετηρίου SaaS συλλέγουν δεδομένα προσωπικού 
χαρακτήρα σε σχέση με δύο δραστηριότητές τους: 

[Ι] προσωπικά δεδομένα των εγγεγραμμένων χρηστών του αποθετηρίου  

[ΙΙ] προσωπικά δεδομένα που περιέχονται στις εγγραφές/ δεδομένα του αποθετηρίου 

 
Σε σχέση με την πρώτη κατηγορία δεδομένων προσωπικού χαρακτήρα ακολουθείται η εξής 
πολιτική: 
→ παροχή συναίνεσης του χρήστη του αποθετηρίου για την επεξεργασία των δεδομένων του 

σύμφωνα με την Πολιτική Προστασίας Προσωπικών Δεδομένων των υπηρεσιών αποθετηρίου 
SaaS 

→ επεξεργασία των δεδομένων προκειμένου να βελτιωθούν οι παρεχόμενες από το ΕΚΤ 
υπηρεσίες 

→ χρήση των δεδομένων στο σύνολο των υπηρεσιών του ΕΚΤ προκειμένου να είναι δυνατή η 
παροχή υπηρεσίες μοναδικής ταυτοποίησής του χρήστης (single sign on). 

→ διατήρηση των προσωπικών δεδομένων μόνο για το χρονικό διάστημα παροχής υπηρεσιών 
προς το χρήστη 

→ επικοινωνία με το χρήστη για την ενημέρωσή του για νέες υπηρεσίες του ΕΚΤ ή του φορέα 
μόνο εφόσον αυτός συναινέσει ως προς αυτό 

→ δυνατότητα του χρήστη να επικαιροποιεί τα προσωπικά του στοιχεία εφόσον αυτό χρειαστεί 
→ μη παροχή των προσωπικών στοιχείων του χρήστη σε τρίτους εκτός αν ο χρήστης συναινεί ως 

προς αυτό ή υπάρχει νόμιμη υποχρέωση του Φορέα ή του ΕΚΤ ως προς αυτό 
→ μη μεταφορά των στοιχείων του χρήστη σε χώρες πέραν της Ευρωπαϊκής Ένωσης 
 
Σε σχέση με τη δεύτερη κατηγορία δεδομένων προσωπικού χαρακτήρα ακολουθείται η εξής 
πολιτική: 
→ ο Φορέας αναλαμβάνει να αναγνωρίσει τις εγγραφές που περιέχουν δεδομένα προσωπικού 

χαρακτήρα και να παρέχει την αντίστοιχη σήμανση στο αποθετήριο στα οικεία πεδία 
μεταδεδομένων, υπό τον τίτλο “νόμιμη βάση επεξεργασίας δεδομένων προσωπικού 
χαρακτήρα”: 

→ οι εγγραφές που περιέχουν δεδομένα προσωπικού χαρακτήρα διατίθενται μόνο ύστερα από: 

(α) ανωνυμοποίησή τους 

(β) παροχή συναίνεσης από τα οικεία υποκείμενα προστασίας δεδομένων προσωπικού 
χαρακτήρα 

(γ) εφόσον υπάρχει κάποια άλλη νομική βάση που ο φορέας ρητώς προσδιορίζει και αναγράφει 
στα οικεία πεδία μεταδεδομένων του αποθετηρίου 

→ η τήρηση των κανόνων προστασίας δεδομένων προσωπικού χαρακτήρα είναι ανεξάρτητη της 
πολιτικής πρόσβαση στο περιεχόμενο, δεδομένα και μεταδεδομένα του αποθετηρίου.   



SaaS ΕΚΤ  |  Βασικές έννοιες Πνευματικής Ιδιοκτησίας και Προσωπικών Δεδομένων                                                    9 
→  


