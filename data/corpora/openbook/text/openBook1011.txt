





































Layout 1


Βάσος Γεώργας

Διάθεση Ημέρας
Ενδυμίων





Βάσος Γεώργας

Διάθεση Ημέρας
Ενδυμίων





μπρος λοιπόν,
βγάλε τον σκασμό
να τελειώνουμε
που θες να γράψεις
και ποιήματα!

[7]



[8]



1. Κενός

αχ, μυστήριο πράγμα
να γράφεις γράμματα
με αναστεναγμούς

παράξενα λόγια
από το στόμα της υπομονής
- άραγε γιατί στριμώχτηκε
σε μια χαραμάδα πανικού
το απόρρητο μου αίσθημα για σένα;
η τρύπια μου ψυχή
βαδίζει και παραπατάει
πάνω σε αγριοπούρναρα κι αγκάθια
με μια φωτογραφία σου στη κωλότσεπη
θα σχίσω τα ρούχα μου
θα ματώσω τα ποδάρια μου
το άρωμα σου θα αναζητήσω
παντού όπου πατώ
θα περιμένω να ανθίσει
εκείνο το σγουρόμαλλο σου βλέμμα
που αντιστέκεται σθεναρά
ακόμα κι όταν ο κόσμος
γερνά και ξεθωριάζει

χιλιάδες σκέψεις μου

[9]



θα καλπάζουν ατίθασα
πάνω στα σεντόνια σου
θα υψώνουν λάθος σημαία
και θα ουρλιάζουν, σ’ αγαπώ
και θα είναι
κενός ο χρόνος,
κενή η μουσική
κενός ο μέλλοντας,

θα μου πεις:
μα βέβαια είναι κενός ο ουρανός,
γιατί αν δεν ήταν
θα ήμασταν όλοι άγγελοι
αν δεν ήταν κενός
θα σκαρφαλώναμε όλοι στα σύννεφα
δεν θα έμενε κανείς εδώ
σ΄αυτή τη κόλαση

θα σου απαντήσω:
δοξάζω το ελεήμον, το οικτίρμον
το αιώνιο, το ατελεύτητο
μα δεν ξέρω εσένα
πώς να σε δοξολογήσω
πως να αντέξω
αυτό το ασταμάτητο αλισβερίσι
να αποχαιρετιζόμαστε διαρκώς
πάνω από δυο χιλιάδες χρόνια

[10]



βαρύ το φορτίο
να σε αναζητώ στα σύννεφα
με τα πλην και τα σύν σου
να τραυλίζω σε μια χώρα έρημη
τραγούδια αγάπης
και να συλλαβίζω το όνομα σου
γράμμα γράμμα

[11]



2. εσωστρεφές πρωινό

μονολογώ ασταμάτητα :
φτερά πουλιού
ξεριζωμένα από τον ώμο
τι υπέροχος άγγελος
των λουλουδιών και των δένδρων
θα μπορούσες να γίνεις;

καρδιά μούργου σκύλου
με ένταση και σε έκσταση
ας πλεονάσει η χάρη σου
άνθρωπε αδύναμε
που δεν έμαθες ποτέ
να ερωτεύεσαι παράφορα

εσωστρεφές γιορτινό πρωινό
πάνω από τις κορφές του ορίζοντα
συντροφιά με πικρό καφέ
και αφιλότιμο τσιγάρο
μεγάλη σιωπή του ποτέ
πέλαγος και άβυσσος
η ευσπλαχνία του έρωτα σου
που αργοπεθαίνει με μετάνοιες
σε ξένο τόπο μετανάστης

[12]



ζωή που αξιώθηκες να δεις
και εσύ μωρε καυμένε;
να περιμένεις ανυπόμονα
ένα σκίρτημα της άνοιξης
για να σαστίσεις μπροστά
στην αμήχανη εξωγήινη ομορφιά
μουδιασμένος να πέφτεις
σε λήθαργο
κάθε φορά που σε αρπάζουν
σύννεφα, βροντές
και σεισμοί
να στέκεις ολόγυμνος
καμαρωτός και περήφανος
με τεντωμένα τα όνειρα
ύστερο, δειλό κι ολέθριο πάθος
και σαν ποια τάχα ήταν
τα κατορθώματά σου;
ατέρμονα ποιήματα
γεμάτα ασυνάρτητα λόγια
φουρτουνιασμένες νύχτες
να μετράς από συνήθεια
πόσα αστέρια
και πόσες αγάπες
έγιναν κομμάτια
μες στα λασπόνερα

ξύπνα

[13]



πώς να κερδίσει κάποιος
τον κόσμο όλο με τα λόγια;
Πότε θα’ρθει ο καιρός
να κλέψεις
θάρρος κι αναπνοή
κουράγιο και βηματισμό
θάλασσα και βουνό;
πόθεν θα βρείς κουράγιο
πίστη να κλέψεις
και ζωή;
Πότε θα’ρθει αυτή η μέρα
που θα πιείς άσπρο πάτο
το ποτήρι της αγάπης
και θα παραδεχτείς με λύπη
πως δεν είμαστε θεοί
αλλά θνητοί
που θα ξαναβρεθούμε κάποτε
είτε στα πρόσκαιρα
είτε στα ουράνια

[14]



3. ΓΡΑΜΜΑΤΑ ΑΓΑΠΗΣ ΣΤΟ ΘΩΜΑ ΓΚΟΡΠΑ

Αυτό το καλοκαίρι ποιος θα το πάρει
Ποιοί μας αγαπάνε, ρώταγες
Θέλω να σου πώ,
πόσο πολύ σε αγάπησα κι εγώ
αλλά έχω αργήσει..
Θέλω να σου πώ πόσο μου λείπουν
τα μάτια που κοίταζαν κρυμένα
πίσω από κλειστά πάραθυρα
Θέλω να σου πω
πως ολοένα κάνω πράγματα
που δεν τα επιθυμώ
κι ολοένα οι επιθυμίες μου
απομακρύνονται με τα σύννεφα

Αχ, μάτια συννεφιασμένα
είναι και πάλι τα μάτια σου
όταν επιστρέφουν στα όνειρά μου
πόσα καφενεία, πόσα καρέλια άφιλτρα
πόσες αναμνήσεις πνιγμένες στον καπνό
να κιτρινίζουν τα δάκτυλα
να κιτρινίζουν τις ρίζες από τα κάτασπρα μαλλιά
σου
να κιτρινίζουν τη ζωή που έσυρες στη πλάτη

[15]



Ω, και να σουνα λέει πάλι νέος κι εύμορφος
σε κείνο το πατάρι,
να φευγε από πάνω σου όλη εκείνη η πίκρα
που στόλιζε το μαραζωμένο σου πρόσωπο
να έπαιρνες την εκδίκηση
των πιο καταφρονεμένων της γενιάς σου
ναταν το μαξιλάρι σου μαλακό
χωρίς βελόνες πίκρας κι αηδίας
να έσβυνε ο πόνος των άλλων
κι αυτή η ακατανίκητη επιθυμία σου
να ψιθυρίσεις στο αυτί όλων, μια λέξη μόνο
τρυφερά κι απελπισμένα :
νικηθήκαμε

τώρα στέκεσαι στο σκοταδι
θαμπή κι απαθής η μνήμη
δεν έχει άλλα μεσημέρια στην οδό Μεσσολογίου
δέν έχει άλλη ΕΞΟΔΟ η ζωή μας
πεθάνανε οι έρωτες
άρχισαν τα τραγούδια
πνίγηκαν οι έρωτες
άρχισαν τα μοιρολόγια
βούλιαξαν όλα στη λιμνοθάλασσα που ξεράθηκε
για πάντα μες στη ψυχή μας
δεν έχει άλλα λόγια πικρά
- φτού, φτού και ξανά φτού

[16]



Θα με πίστευες άραγε
αν σου έλεγα ότι πια
το χρώμα του ουρανού δεν είναι γαλάζιο
αν σου έλεγα ότι
ο Λουμίδης άνοιξε ξανά
με άλλο όνομα, χωρίς πατάρι
αν σου έλεγα ότι Αθήνα Μεσσολόγι
είναι πια τρείς ώρες δρόμος
αν σου έλεγα ότι το καρπούζι
το καλοκαίρι είναι άγευστο
αν σου έλεγα ότι όλοι αφορισμοί σου
έγιναν πετυχημένες προφητείες
αν σου έλεγα ότι στη Τουρλίδα
δεν περπατανε πια ερωτευμένοι
κι ούτε τρέχουν μικρά παιδιά με ποδήλατα
αν σου έλεγα πως ούτε τα πιο πρόστυχα
μπουζουκάδικα
δεν βγάζουν φράγκο πια
αν σου έλεγα ότι
στη Αχαρνών δεν μιλάνε
ούτε μια λέξη ελληνικά
αν σου έλεγα πως η ασχήμια
έπεσε πάνω από την πόλη
σαν μουσαμάς και σκέπασε τα πάντα
αν σου έλεγα πως στις εκθέσεις βιβλίων
πουλάνε τσελεμεντέδες και λευκώματα φωτωγραφιών
αν σου έλεγα ότι όλο το Μάη

[17]



έπεφτε η βροχή με το κανταρι
αν σου έλεγα πως όλοι όσοι δεν σε άντεχαν
ούτε για μια καλημέρα
σήμερα – περιέργως – σε αγαπούν
και σε μνημονεύουν με σεβασμό
Αλήθεια, μα τον άη καλόγερο Βησσαρίωνα
τι θα θελες να ακούσεις
για να χαμογελασεις έστω φευγαλέα;

Τι σε οφέλησαν μωρέ Θωμά
τόσο όμορφα ποιήματα βουτηγμένα
στην απολέμητη αγάπη για λίγη ομορφιά
τι σε ωφέλησε τόση ερημιά και τόση νοσταλγία
στη μέση μιας πόλης βουτηγμένης στον εγωισμό
περιπετειώδες κοινωνικό
και μαύρο νεοελληνικό αφήγημα
καταρθώματα μικρών κι ανόητων ρομαντικών
αξίζει δεν αξίζει
κάθε στιγμή σιωπής
αξίζει δεν αξίζει
μια τέτοια θολή ζωή

Έτσι κι αλλοιώς το τέλος γραφεται
πάντα με τον ίδιο μονότονο στίχο.

Ένα πρωινό, χωρίς να έχει βγεί ακόμα ήλιος
ξεκίνησες ένας ολόμοναχος

[18]



οπλισμένος με λέξεις και δάκρια
χωρίς μελάνι, χωρίς χαρτί, χωρίς άφιλτρα τσιγάρα
ένα πρωινό, διάλεξες να παραδωθείς
να απαρνηθείς την ποίηση
τον έρωτα, όλες σου τις πίκρες
κι αναρωτιέμαι συχνά
Ξεκουραστηκες Θωμά
απ΄όλους τους ηλιθιους που δεν άντεχες
Ξεκουράστηκε επιτέλους το μυαλό σου
απ΄τους χτύπους των σφυριών
απ΄τα μουγκρητά των μηχανών
απ΄τα θρηνητά των ποητών
απ΄το παράπονο των αλανιών
απ΄το κλάμα της Ιστορίας
απ΄τη κατάντια της πατρίδας
Απ΄όλα όσα είπες
κρατάω αυτό σαν φυλακτό
και συνέχεια
με αυτό παλεύω :

“Αν θα σε ξαναβρώ δεν ξέρω που θα σε τρακάρω
πάλι
σε πόλη ολοκαίνουργια με εναέριους δρόμους
ή σε μοντέρνα ερημιά ή μες το τελευταίο σκοτάδι …
Και θα ‘χω άραγε ακόμα την παλιά καρδιά;”

[19]



4. Νυχτερινό Δελτίο Ειδήσεων

σε βλέπω στα όνειρα
να κεντάς τις λέξεις
έρως
θέρος
πόλεμος

παραμιλώ στον ύπνο μου
και ξεστομίζω
έρως
πόνος
ήττα

κρίμα που δεν μπορώ
στον ώμο σου να γύρω
να κλάψω
κρίμα που δεν μπορώ
να πνίξω
όσα με βασανίζουν
σε ένα πακέτο άφιλτρα

[20]



5. ό,τι απέμεινε

Η ώρα μου φώναξα… Η σιωπή
μου απάντησε: – Μη φοβάσαι.

ΑΝΤΟΝΙΟ ΜΑΤΣΑΔΟ

Μόνο η μνήμη μας απέμεινε πια
και μερικές ιστορίες με φαντάσματα
που γνωρίσαμε παιδιά
τα κρύα βράδια της αθωότητας
οι αθλιότητες
οι αθλιότητες είναι η διασκέδαση μας
οι αθλιότητες μας είναι η απόλαυση
Μόνο μια γάτα απέμεινε
να κοιτά το όρθιο πτώμα
ενός άδοξου παρελθόντος
Θεοί με λανθασμένες κρίσεις
Χάσκουν και μας κοιτούν
ακούω ιστορίες για όσους μου μοιάζουν
εκλιπαρώ να θυμηθώ πώς βρέθηκα εδώ
Δεν απέμεινε τίποτε άλλο
Παρά μόνο τα οστά θυσιασμένων προσώπων
χάρτινο σύννεφο στον υπερούσιο ουρανό
μιας μακρινής ευδαιμονίας που χαμογελάει
- Μη με κοιτάζεις στα μάτια,

[21]



εκτός αν έφτασε η ώρα
να γίνω μια μακρινή ανάμνηση
ότι μας απέμεινε, να κουνάμε το μαντήλι
από την απέναντι όχθη
όπως στη ταινία του κύριου Τάκη Κανελλόπουλου
με τον ονειρικό τίτλο «Μακεδονικός Γάμος»
εσύ να μου φωνάζεις
από απέναντι και η φωνή σου
να φτάνει σαν καθυστερημένο τραίνο

Δεν απέμεινε τίποτε άλλο
Γλυκώτερον πράµα δεν είναι άλλο
Από το φτερούγισμα στο στήθος
Όταν παιδιά νομίζαμε ότι ήδη
Ήμασταν μεγάλοι και βιαζόμασταν
Να πιάσουμε το μέλλον από τα κέρατα
Θεέ μου, θα μπορούσες να γράψεις
μερικές ακόμα ιστορίες;
Θεέ μου, θα μπορούσες να μας δώσεις
Λίγη χαρά και λίγη ελπίδα ακόμα;
Πόση σάρκα απέμεινε να ξεριζώσεις
Με τα ίδια σου τα χέρια
Πόση προδοσία, πόση ανανδρία
Πόσους χιλιάδες μισθοφόρους ποιητές
Να αντέξεις που κάνουν με τη δυστυχία τους
κι‘ εμάς δυστυχισμένους.

[22]



Όλοι υπήρξαμε θύματα

Δεν απέμεινε τίποτε άλλο
Παρά μια δυνατή φωτιά για τη νύχτα
Η μόνη αμαρτία στο δρόμο
προς τον θάνατο η αμετανοησία,
Ό,τι κράτησα δικό σου,
το αφήνω τώρα ελεύθερο
υλικό για μυθιστορήματα,
τραγούδια και ποιήματα
Ουδέν έχω να προσθέσω
Δεν απέμεινε τίποτε άλλο
κι εγώ ζωντανός ακόμα

[23]



6. Guten Tag

μισή χαρά
μισό ξύπνημα
μισό καφέ
μισό τσιγάρο
μισό αιώνα μακριά

πως λείπει ένα χάδι της φωνής σου
στα πιο έρημα τοπία της καρδιάς μου;
να φτάνουν άραγε στα αυτιά σου
οι ψίθυροι των άδειων αναστεναγμών;
μια μέρα σαν κι αυτή
μ’ έναν κουρασμένο ουρανό έτοιμο
να παραδοθεί στο αβάσταχτο βάρος
από σύννεφα γεμάτα τύψεις
και συγγνώμες
έτοιμο να γεμίσει τον κόσμο όλο
απ’ τα δάκρυα της λησμονιάς
σου λέω χαμογελαστά μια καλημέρα
και είναι το ίδιο
σαν να απαγγέλλω:
πιστεύω σε έναν Θεό
η σαν εκείνο το :
ελέησον με
τον απολεσθέντα

[24]



7. Να πιάσει Θεέ μου μια βροχή

βρέχει
σταματάει
ξαναβρέχει
κάθομαι σε ένα άδειο πάρκο
πέφτουν οι σταγόνες πάνω μου
ούτε πετούν τα περιστέρια
ούτε περνούν διαβάτες
ούτε τρέχουν σκιουράκια
πάνω στα δένδρα
ερημιά μόνο
ήρθε ο χειμώνας
της καρδιάς μου
βαριανασαίνω
υπομένω
περιμένω
ελπίζω
στις αλλαγές του καιρού

[25]



8. άστρο του φόβου μου

Ι.
κάθε βράδι που ξαπλώνω
θέλω να κοιμηθώ,
αλλά στριφογυρίζω στο κρεβάτι
φοβάμαι τα όνειρα πια
φοβάμαι τους ήρωες από τα παραμύθια
που μου ψυθίριζε η μητέρα μου
φοβάμαι πως όλα τα ωραία πράγματα
σε αυτόν τον κόσμο
εδώ και καιρό
έχουν γίνει εφιάλτες

δεν θέλω να κοιμάμαι φοβάμαι
είναι που παραμιλάω στον υπνο μου
και κινδυνεύω να ξεστομίσω
τα πιο καλοφυλαγμένα μυστικά μου
να μείνω γυμνός μπροστά στις καταιγίδες
είναι που ονειροπερπατώ
και μπορεί να ξυπνησω σε άλλο κρεβάτι
σε άλλο σπίτι, σε άλλη πατρίδα
είναι που πνίγομαι στον ύπνο μου
ξερνώντας όσα διάβασα κι άκουσα τη μέρα
και μπορεί να μαρτυρήσω ιδέες και πεποιθήσεις

φοβάμαι να κοιμηθώ

[26]



πέφτω για ύπνο με τα ρούχα μου
έτοιμος για πάν ενδεχόμενο
εχτές που μου έκλεψαν το μαύρο μου κουστούμι
που φύλαγα για κηδείες και μνημόσυνα
βλέπω τη μάνα μου κι όλας έτοιμη
στις επόμενες εκλογές να μου φωνάζει:
- Μη τολμήσεις κι έρθεις να ψηφίσεις
χωρίς να φοράς κουστούμι
κι ο κυρ Σταύρος να συμπληρώνει :
- Και μη μας δουλεύεις πώς τάχα οι ποιητές
δεν φορούν πιο επίσημα ρούχα…
έχεις δείς πόσο κομψός είναι πάντα
ο κύριος Ντίνος Χριστιανόπουλος

τέτοια βλέπω στον ύπνο μου
δεν θέλω να κοιμάμαι φοβάμαι
κρατώ σφικτά στα χέρια μου
όταν ξαπλώνω πια τα βράδια
ένα σπαθί τεράστιο
σ΄αυτό έχω καρφωμένο τα μάτια μου
σ΄αυτό ελπίζω
σ’ αυτό στηρίζομαι
γιατί κατά πως φαίνεται στη ζωή αυτή
δεν χωράει ύπνος
δεν βρίσκεις τόπο να ξαπωστάσεις
παρα μονάχα όπλα
να σταθείς να πολεμήσεις

[27]



ούτε υπάρχει πιά μέρος να κρυφτείς
ούτε στα όνειρα

ΙΙ.
Κρίμα να μη φυσάει ένας αγριεμένος τυφώνας
Να απογειώσει για πάντα απελπισμένους ανθρώ-
πους
Που δεν χόρτασαν
Από έρωτα
Από τραγούδια
Από γιορτές
Από δώρα
Από προαγωγές
Από κέρδη
Από τραπεζικά ομόλογα
Από γάμους
Από κηδείες
Από φιλανθρωπίες
Από εκλογικές συνγκεντρώσεις
Από τηλεοπτικά διαγγέλματα
Από παρελάσεις
Από τιμητικές συντάξεις
Από παρασημοφορήσεις
Από τιμητικές αναγνωρίσεις
Από ταξίδια ανευ επιστροφής

Κρίμα, στα αλήθεια

[28]



9. προσευχή σαν άνεμος

που τρέχουν όλοι πανικόβλητοι;
Θεέ μου πόση μοναξιά
και πόση αναισθησία
απλόχερα χάρισες
από κτίσεως κόσμου;
κανένας δεν βολεύεται
με ένα κρεβάτι άνετο
ένα δωμάτιο καθαρό
κι ένα αναστεναγμό του έρωτα

δεμένοι σφικτάγκονα
όλοι μας αναπολούμε εποχές
που πίναμε και τρώγαμε
που πουλούσαμε κι αγοράζαμε
που χτίζαμε απερίσκεπτα ολημερίς
και γκρεμίζαμε την επομένη
ξυπνήσαμε απότομα ένα πρωί
ακυβέρνητοι σε άγνωστες θάλασσες
να αρμενίζουμε χωρίς πυξίδα
με λάθος σημαία

σκληρό, αλλά ομολογώ :
ματωμένος παντού

[29]



από πανάρχαια τραύματα
πετάω βροχή κατάρες
σαν αργύρια ντροπής και προδοσίας
να μη μείνει όρθιο τίποτα
ούτε κτήμα, ούτε χρήμα, ούτε δόξα
ούτε γέλιο, ούτε ίχνος πόνου

κάπου σε όλη αυτή την άβυσσο
μακάρι να βρώ ένα βουνό
που η κορφή του να χάνεται
στα βάθη του ουράνιου θόλου
και να μυρίζει ολόγυρα ο αγέρας
λεβάντα και θυμάρι
τα χέρια μου να ξεπλένω
στα σύννεφα
με τη κίνηση των αστεριών
να μετριέται
η αθέριστη μου τύχη
και το ουράνιο τόξο
να κουβαλάει πρόθυμα
της καρδιάς μου τη διάθεση
και το βάρος της ψυχής
από κάθε σκίρτημα

και να χαζεύω αυτούς
που τρέχουν σαν τρελοί
ουρλιάζοντας

[30]



Hλί Ηλί λαμά Σαβαχθανί
αντί ήρεμοι να αναμένουν
τη συντέλεια του αγιάτρευτου κόσμου

[31]



10. δέσμιος αδυναμιών

τι χαλασμός
από αναστατωμένα τραγούδια;
νιώθεις άραγε την πρωινή υγρασία
να σκεπάζει το σύμπαν
λίγο πριν καταστραφεί
από οργή κι αδιαφορία;
έρχονται οι μέρες
πότε γκρίζες, πότε ολόλευκες
μια μια στη σειρά
κι αποχωρούν νικημένες
ως και τα όμορφα ποιήματα
που είχαμε για παρηγοριά
άλλαξαν μορφή και έγιναν
φυσαλίδες από αέρα

με χέρια και μάτια δεμένα
ζούμε για κακή μας τύχη
σε τόπο κρανίου και οστών
τα άγρια θηρία
πεινασμένα βγήκαν περίπατο
σε πάρκα και πλατείες
και οι φίλοι
άλλαξαν ταυτότητες
και γλίστρησαν αθόρυβα

[32]



σε υπόγεια και εκατόμβες
για να γλυτώσουν
τις πονεμένες τους ψυχές
απ΄αυτόν τον πόλεμο
του κακού και του πονηρού
και του αιώνιου πόνου

βουρτσίζω τα δόντια μου
κι αυτά τρίζουν
ακονίζω τις λαίμαργες αισθήσεις
που στέκονται μαραμένες
καμαρώνω λυπημένος
το τέρας που έγινα
γελάω και χορεύω σαν χαζός
για να αποφύγω
τη μυρωδιά της ήττας
και το μυστήριο της εξομολόγησης
άλλωστε στα αλήθεια
προτιμώ τα αρώματα
από τα μετρημένα λόγια

πώς να χωρέσεις και να κρύψεις
τόσο δηλητήριο
σε βιβλία που δεν διάβασες
στα ταξίδια που δεν έκανες
σε φιλιά που δεν έδωσες
μετακόμισα οριστικά

[33]



σε μια ζωή δίχως νόημα
γιατί κατεδαφίζεται μέσα μου
ο ορίζοντας του μέλλοντος
κι αφήνω μόνο
τσαλακωμένα τριαντάφυλλα
να με κρίνουν

[34]



11. Αμήν, λέγω

στάσου στις άκρες των ποδιών
και μύρισε τον ύπουλο ανθό
όλων των εγκλημάτων
που συντελούνται γύρω σου
το αυτί σου στήσε
να άκου το κλάμα
του αφανισμού κάθε τρυφερότητας
και την οδύνη κλαίουσα
που χάνεται στους ουρανούς
για ένα θαύμα που σωριάστηκε
στη πεδιάδα του απίθανου
πες αν τολμάς:
- ποτέ να μη πειράξετε
μία τρίχα έστω
του γένους μου
που ψάχνει λίγες σταγόνες
αδιάκοπης άνοιξης

οι άνθρωποι
[σε αυτό τον τόπο]
αποψυχούν
από φόβο και προσδοκία
με ή χωρίς πατρίδα

[35]



τυφλοί μένουν και πορεύονται
κι η απελπισία δίνει σκιά και ζωή
η γενιά μου ασθένησε σοβαρά
γκρέμισε όσα έχτισε
σκόρπισε όσα μάζεψε
και με άδεια χέρια
και με δύο χούφτες πόνο
παρακαλάει να συγχωρεθούν
τα πεθαμένα της

να μπορούσα να περπατήσω στο νερό
να κάνω ένα καρβέλι ψωμί και λίγο κρασί
να φτάσει για όλους
πεινασμένους και διψασμένους
να σχίσω στα δύο τα κύματα
να μαραθούν τα λουλούδια
της ζήλιας και της μαύρης τρέλας
να ανοίξει δρόμος για τους προσκυνητές
σε άγιους τόπους
εκεί που για κάθε πληγή
υπάρχει γιατρειά

σκέφτομαι
μάλλον θα έπρεπε να περιμένεις
για κάθε πράγμα έρχεται η ώρα του
και λέω Αμήν
και ελπίζω να φουσκώσει

[36]



σύντομα
ο άνεμος που θα πάρει μακριά
τον λήθαργο
την γύμνια
και την αμνησία

[37]



12. ενθύμια λύπης

Ότι απέμεινε
σε αυτόν τον πανικό
που ανέτειλε
είναι
η επίκληση πνευμάτων
και ξεθωριασμένων φωτογραφιών
σείστηκαν θρόνοι και κάστρα
αφανίστηκε η τρυφερότητα

Περιφρόνημένη μου ζωή
βγες στα σταυροδρόμια του ουρανού
και ζώσου με κοτρόνες
κι έλα ένα βράδι
- μεσάνυχτα παρακαλώ -
να σπάσουμε με θόρυβο
τα τζάμια στα μπαλκόνια
πρώην φίλων μας,
που έχασαν την λαλιά τους
και παραδόθηκαν
στην ακινησία της νύχτας

Αλεξάνδρας, Παγκράτι,
Φωκίωνος
στις γειτονιές που ξέμειναν

[38]



οι πιο ξέγνοιαστες στιγμές

Ας θυμηθούμε για λίγο
πως κάποτε υπήρξαμε
και λεύτεροι άνθρωποι
απροσκύνητοι κι ασυγκίνητοι
στο θέαμα της ευμάρειας
και στο βόλεμα
σε μια άνετη θεσούλα
στο βάθος του εξώστη
ας θυμηθούμε εποχές
κάποτε που χαρίζαμε
ένα χαμόγελο
χωρίς να περιμένουμε
ανταπόδοση

[39]



13. δημόσια έκταση

σε πόσες άραγε παραλίες
πεθύμησες καλοκαίρια;
σε πόσα πάρκα
διέσχισες χιλιόμετρα μοναξιάς;
σε πόσα γυμνά τοπία
έκλάψες τη καταστροφή;
κι όλα αυτά χαμένα ίχνη
μέσα σε άδεια όνειρα
και παραισθήσεις πανσέληνου
έτοιμα όλα να κατεδαφιστούν
στο πρώτο θρόισμα
της ανοιξιάτικης αύρας

βλέπω
τη γιαγιά μου στα ιαματικά λουτρά
στην μαυρόασπρη Αιδηψό
ορίστε κύριοι, ένα χαμόγελο αβίαστο

βλέπω
τον αδελφό μου να ετοιμάζεται
για ένα ταξίδι χωρίς επιστροφή
κι άλλο σπάνιο χαμόγελο

[40]



βλέπω
τον πατέρα μου να κλείνει όλους
τους ανοιχτούς λογαριασμούς
χαμόγελο και δάκρια μαζί
που θα μείνουν
για πάντα στη σιωπή

άφησα όλες τις αναμνήσεις μου
άταφες να περιφέρονται
και να με πνίγουν
σαν τη Λερναία Ύδρα
κάθε κεφάλι της που ξεριζώνω
δύο να ξεπετάγονται στη θέση του
κατεβαίνω τη στενή σκάλα
έρημος άνθρωπος

έμεινα μόνος
για να σε σκέφτομαι
στο σκοτεινό υπόγειο παρέα
με τη μυρωδιά της μούχλας
της στέρησης και του χαμού
με συντροφιά
ένα πιάτο φακές και όνειρα
αλλά σπασμένο πιάτο
άδειο και πεταμένο

κατεβαίνω τη στενή σκάλα

[41]



εκεί που έπεσα
και χτύπησα μικρός
εκεί που απέκτησα μόνιμη παρέα
αφόρητους πόνους
κατεβαίνω να σε σκεπάσω
να μείνω στο σκοτάδι
και να πνίγομαι
στη βαθειά σου ακινησία

[42]



14. Ο Μπέλα Λαγκόσι απέθανε
γαμώτο μου κι ο Μάνος Ξυδούς

always the moon, my brother, always
να΄ναι βράδυ Παρασκευής
και να βιάζεσαι να κρυφτούμε
σε κάποιο σκοτεινό υπόγειο
σπαρμένο με ήχους
από σόλο του Χέντριξ
τέρμα να σπάνε ηχεία
να τρυπάνε οι καρδιές μας
να χαρούμε τη λίγη ζωή
που τρέχει κάτασπρη στις φλέβες μας
ας νοιώσουμε ζωντανοί
κι ας είναι σφραγισμένοι οι τάφοι μας
να χαρούμε λίγο Μάντι Γουώτερς
και άλλους απελπισμένους
που προσεύχονται για πιο πολύ οξυγόνο
και να παρακαλούν
για λίγη αξιοπρέπεια στους ουρανούς

το πρωί θα κατέβουμε τη λεωφόρο
εξόριστοι από νύχτα και μέρα
γεμάτοι πληγές στο σώμα μας
την ώρα που “κανονικοί” άνθρωποι
είναι παραδομένοι σε όνειρα

[43]



κι εμείς κάνουμε όνειρα
ξύπνιοι όμως
με διψασμένα χείλη
να σχεδιάζουμε ταξίδια
να λαχταράμε ταινίες
ποιήματα και μουσικές
και τις πρώτες ώρες της ημέρας
με κάτασπρη την επιδερμίδα μας
από διάφανο αίμα ανάκατο
με ψευδαισθήσεις
να βλέπουμε έναν παράφρονα ήλιο
που ποτέ δεν συμπαθήσαμε

συνηθίσαμε άλλωστε
να συναντιόμαστε
σε σκοτάδια και υπόγεια
κι εκεί να κατοικούμε
λυτρωμένοι από το φως
και να’ ναι η νεότητα μας
μια χιονάτη ναρκωμένη
έπεσες διάνα τελικά
λέγοντας τα πιο απλά πράγματα :
- δεν θα απολαύσεις ποτέ καλοκαίρι
γιατί καίγεσαι ολόκληρος
-δεν θα παίξεις ποτέ βιολί
μονόχειρα ποιητή

[44]



δεν κατάλαβα
αν τελικά γλίτωσες
απ όσα τα ματάκια μας
γνώρισαν αυτά τα χρόνια
που ήρθαν σαν καταιγίδα
και έφεραν τόση κακογουστιά
και τόση μικροπρέπεια
ποτέ δεν το κατάλαβα γιατί
επιμένοντας στο ταξίδι
βιάστηκες να περάσεις
στην άλλη μεριά του ουράνιου τόξου
πάντα μας χώριζε μια εθνική οδός
Άγιοι Ανάργυροι έως Φιλαδέλφεια
με μια γέφυρα στη μέση
το τραγούδησες άλλωστε
[επέμενες κιόλας]
«εγώ αλλού»

έρχεσαι στη τρικυμία του μυαλού μου
πάντα απρόσκλητη παρηγοριά
αγωνίζομαι να σε χορτάσω
και δεν τα καταφέρνω
διψασμένο σκουλήκι η αγάπη μου
σε νύχτες παραζαλισμένο
σε ψάχνει σε γη και ουρανό
και τραγουδάει με δέος
ελπίζοντας την ανάσταση

[45]



15. στο τέλος στέγνωσα

τι να σου πώ μες τη ψύχρα
του πρωινού;
τι να σου πω για όσα
κρύβω στην καρδιά μου;
ο κόσμος μύρισε θάνατο
χώμα ανακατεμένο με αέρα
σαν να΄ γινε σεισμός
κι έπεσε η Ιερουσαλήμ
τα πάντα σωριάστηκαν
σαν τραπουλόχαρτα
που τα σήκωσε άνεμος
και μακριά τα σκόρπισε

γεμάτη η ανεπανάληπτος ζωή μας
από χαμογελαστούς σωτήρες
να εκφωνούν από μεγάφωνα
λόγους με ρητορικά σχήματα
και φιλοσοφικούς στοχασμούς
να υπόσχονται καλύτερες μέρες
[μέρες που όλοι μιλούν γι αυτές]
μέρες που όλοι ονειρεύονται
αλλά που μοιάζουν σαν νεράιδες
σε αλλόκοτα παραμύθια
πολλοί τις έχουν δει
αλλά μόνο στα όνειρα

[46]



ακόμα και το πρόσωπό σου
θαμπό το’χω στο μυαλό μου
άσκοπες οι νυχτερινές επισκέψεις
σε πλατείες κι εκκλησίες
σε αλάνες και νεκροταφεία
[στο παλιό μας σχολείο]
δεν βρίσκω εύκαιρα τα φαντάσματα
της φτερωτής εφηβείας μου
δεν μου μιλάνε πια
οι αγαπημένοι που έφυγαν
στέγνωσα από αγάπη και οδύνη

που να βρεις δύναμη γίγαντος
να χαρείς μετά των γερόντων
και να κλάψεις μετά των λεόντων
σωριάστηκα σαν βλαστάρι ξεριζωμένο
επιθυμώ διακαώς να φύγω
να βρεθώ κάπου μακριά
που κανέναν να μη ξέρω
κανείς να μην με προσέχει
σε τόπο και χρόνο
που να ξεχάσω τι ήμουνα
να μη με νοιάζει τι θα απογίνω

μπρος λοιπόν,
βγάλε τον σκασμό

[47]



να τελειώνουμε
έτσι κι αλλιώς
δεν έμαθε ποτέ να τραγουδάς
χαρούμενα τραγούδια

[48]



Π Ε Ρ Ι Ε Χ Ο Μ Ε Ν Α

1. Κενός...............................................................................9
2. εσωστρεφές πρωινό........................................................12
3. ΓΡΑΜΜΑΤΑ ΑΓΑΠΗΣ ΣΤΟ ΘΩΜΑ ΓΚΟΡΠΑ.................15
4. Νυχτερινό Δελτίο Ειδήσεων............................................20
5. ό,τι απέμεινε...................................................................21
6. Guten Tag.......................................................................24
7. Να πιάσει Θεέ μου μια βροχή........................................25
8. άστρο του φόβου μου....................................................26
9. προσευχή σαν άνεμος.....................................................29
10. δέσμιος αδυναμιών........................................................32
11. Αμήν, λέγω...................................................................35
12. ενθύμια λύπης.........................................................................38
13. δημόσια έκταση......................................................................40
14. Ο Μπέλα Λαγκόσι απέθανεγαμώτο μου κι ο Μάνος Ξυδούς..43
15. στο τέλος στέγνωσα...............................................................46



Η ΔΙΑΘΕΣΗ ΗΜΕΡΑΣ
ΤΟΥ ΒΑΣΟΥ ΓΕΩΡΓΑ

ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ
ΑΠΟ ΤΟ ΒΑΣΙΛΗ ΛΑΛΙΩΤΗ

ΣΤΗΝ ΑΘΗΝΑ ΤΟ ΔΕΚΕΜΒΡΙΟ
ΤΟΥ 2013

f


