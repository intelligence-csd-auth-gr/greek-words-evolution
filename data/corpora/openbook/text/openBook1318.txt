






























Το καλύτερο Χριστουγεννιάτικο δώρο


Το καλύτερο
Χριστουγεννιάτικο

δώρο



This ebook is distributed under Creative Common License 3.0
 http://creativecommons.org/licenses/by-nc-nd/3.0/

You are free to copy, distribute and transmit this work under the following conditions:

- You must attribute the work in the manner specified by the author or licensor (but not in any way that suggests that they endorse you or your use of the work)

- You may not use this work for commercial purposes

- You may not alter, transform, or build upon this work

Ivan Parvov, The best Christmas gift
Copyright © 2011 by Ivan Parvov
Text and illustrations by Ivan Parvov
Greek translation by Effie Kyriakidou
www.BubuTales.com

http://creativecommons.org/licenses/by-nc-nd/3.0/
http://www.BubuTales.com/


Ο χειμώνας έχει έρθει και το χιόνι έχει σκεπάσει την κοιλάδα που μένει το μικρό 
αλεπουδάκι ο Λουλού. Όλα τα ζώα κρύβονταν στα σπίτια τους. Στον Λουλού δεν άρεσε 
ο χειμώνας, αλλά υπήρχε μια μέρα που ανυπομονούσε να φτάσει.



Αύριο θα ήταν Χριστούγεννα και ο Λουλού ήταν τόσο πολύ ενθουσιασμένος που δεν 
μπορούσε να κοιμηθεί. Τι δώρο να είχε ο Άη Βασίλης γι’αυτόν; Μια καινούρια μπάλα; Ή 
πατίνια; Ή μήπως ένα ποδήλατο; Ή ίσως....ξαφνικά κάτι έλαμψε στον ουρανό.



Τι είναι αυτό; Ένα πεφταστέρι; Ένα αεροπλάνο; Ή ίσως ένα τεράστιο πουλί; Ό,τι και να 
ήταν είχε πέσει πίσω απ’ το Σκοτεινό δάσος. Ο Λουλού πήδηξε απ΄το κρεβάτι του και 
φόρεσε το κασκόλ του...



Μπρρρ...έκανε πραγματικά πολύ κρύο έξω. Την ημέρα ο Λουλού και ο πατέρας του 
είχαν καθαρίσει το χιόνι γύρω από το σπίτι, αλλά η κοιλάδα ήταν καλυμμένη με πολύ 
χιόνι.



Ο δρόμος μπροστά του θα ήταν δύσκολος και τρομακτικός...



Επιτέλους διέσχισε το Σκοτεινό δάσος και άρχισε να οσμίζεται και να κοιτάζει γύρω-
γύρω. Αν και είχε ξεπαγιάσει λίγο, η μύτη του μπορούσε να αισθανθεί τα πάντα – 
υπήρχε η μυρωδιά από κάτι άγνωστο.



Και επιτέλους το βρήκε! Ήταν ένας μεγάλος κόκκινος σάκος. 
«Πολύ παράξενο» σκέφτηκε ο Λουλού «Πως είναι δυνατόν να πέσει ένας σάκος από 

τον ουρανό; Οι σάκοι δεν μπορούν να πετάξουν...»
Τότε τον άνοιξε και κατάλαβε τα πάντα...



Αυτός ήταν ο σάκος του Άη – Βασίλη! Να το δώρο για τον σκαντζόχοιρο, για τα 
παπάκια, για τον σκίουρο...για όλους. Όπως φαίνεται, ο σάκος είχε πέσει από το 
έλκηθρο, όταν ο Άη – Βασίλης πετούσε πάνω από την κοιλάδα.



«Αυτό είναι υπέροχο» είπε ο Λουλού. Πήρε όσο το δυνατόν περισσότερα πακέτα και 
επέστρεψε γρήγορα στην κοιλάδα.



Πρώτα σταμάτησε στο σπίτι του τυφλοπόντικα και κοίταξε μέσα από το παράθυρο. Ήταν τόσο 
ωραία μέσα – η φωτιά έκαιγε στο τζάκι και το Χριστουγεννιάτικο δέντρο έλαμπε. Ο Λουλού 
αισθάνθηκε οτι ήθελε να επιστρέψει σπίτι, αλλά δεν υπήρχε περίπτωση – άφησε το δώρο δίπλα 
στην πόρτα και έφυγε γρήγορα.



Έπειτα πήγε στο σπίτι των δύο λαγών και άφησε τα δώρα τους. Έπαιζαν και γελούσαν 
μέσα στο σπίτι. Ο Λουλού ήθελε τόσο πολύ να παίξει με τα λαγουδάκια αλλά αυτή τη 
νύχτα είχε μια σημαντική αποστολή.



Στη συνέχεια σταμάτησε στο δέντρο της σκιουρίνας. Ήταν ήδη πολύ αργά και 
ακουγόταν από μέσα να ροχαλίζει. Ο Λουλού αισθανόταν νύστα γι’ αυτό τσίμπησε την 
ουρά του, μετά πήδηξε και κρέμασε το δώρο μπροστά από την κουφάλα του δέντρου.



Ο Λουλού μοίραζε τα δώρα όλη τη νύχτα. Γινόταν ολοένα και πιο δύσκολο να 
προχωρήσει μπροστά,  ένας ισχυρός άνεμος σηκώθηκε και πολύ σύντομα μια αληθινή 
χιονοθύελα ξεκίνησε.



Ήταν εξαιρετικά δύσκολο να προχωρήσει μέσα από τη νέα χιονοθύελα. Δεν μπορούσε 
να διακρίνει τίποτε και μονάχα η ευαίσθητη μύτη του τον βοηθούσε να εντοπίσει τα ίχνη.



Και τότε η χιονοθύελα έγινε τόσο δυνατή και ο Λουλού παγωμένος, φοβισμένος και 
αδύναμος κρύφτηκε μέσα στο σάκο. Ήθελε τόσο πολύ να βρίσκεται στο σπίτι με τη 
μαμά και τον μπαμπά. Ο Λουλού κουλουριάστηκε, τυλίχτηκε με την ουρά του και 
αποκοιμήθηκε.



Ο άνεμος συνέχιζε να φυσάει ακόμα πιο δυνατά. Το χιόνι κάλυπτε τα αποτυπώματα των 
ποδιών του Λουλού και τον σάκο του Άη – Βασίλη...



Ο Λουλού τέντωσε τα νύχια του και ξύπνησε. Ήταν σκεπασμένος με μια παχιά κουβέρτα. Ήταν 
ζεστά και όμορφα. Κοίταξε γύρω του ξαφνιασμένος – ήταν στο σπίτι του, δίπλα στο τζάκι του 
σαλονιού.
«Ονειρεύομαι;» αναρωτήθηκε ο Λουλού.
«Όχι. Δεν είναι όνειρο» άκουσε μια γνώριμη φωνή.



«Μαμά! Μπαμπά!» χοροπήδηξε ο Λουλού γεμάτος χαρά.
«Μας τρόμαξες τόσο πολύ Λουλού» είπε η μητέρα του – «όλα τα ζώα σε έψαχναν, αλλά δεν υπήρχαν 
αποτυπώματα. Είμασταν τυχεροί που η μεγάλη μύτη του πατέρα σου τελικά οσφρήστηκε την μυρωδιά σου 
και μαζί με τους τυφλοπόντικες ξεθάψαμε τον σάκο. Το σημαντικό είναι οτι είσαι ασφαλής και όλοι πήραν τα 
χριστουγεννιάτικά τους δώρα.»
« Όχι και όλοι» είπε ο πατέρας. «Όταν σε βρήκαμε είχε μείνει ένα δώρο στον σάκο – το δικό σου δώρο. 
Εμπρός λοιπόν, άνοιξέ το. Για να δούμε αν είναι ωραίο.» 



Ο Λουλού χαμογέλασε και είπε:
«Ήδη έχω λάβει το καλύτερο Χριστουγεννιάτικο δώρο. Αυτή τη νύχτα ανακάλυψα οτι το μόνο 
πράγμα που θέλω για τα Χριστούγεννα είναι να είμαι σπίτι με έσένα και τη μαμά. Αυτό είναι 
προτιμότερο από έναν σάκο γεμάτο με δώρα. »



Τέλος
Ψάξτε για περισσότερα δωρεάν βιβλία στην ιστοσελίδα: www.BubuTales.com

http://www.BubuTales.com/donate

