































Ευλύγιστες μελαγχολίες 

Ντέμης Κωνσταντινίδης 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

  



 

 

 

ΕΥΛΥΓΙΣΤΕΣ ΜΕΛΑΓΧΟΛΙΕΣ 

  



 

 

 

 

 

 

 

 

 

Α' έκδοση (ζντυπη): Εκδόσεις Βακχικόν, Μάιος 2014 

Β' έκδοση (ψηφιακή): Μάιος 2019 

 

Φωτογραφία εξωφφλλου: Ντζμης Κωνσταντινίδης 

 

 

 

Άδεια ελεύθερης διανομής:  Creative Commons BY-NC 4.0 

(Αναφορά δημιουργοφ – Μη εμπορική χρήςη)  



 

 

 

 

 

 
 

 

 

 

 

 

 



Εφτά μποφόρ στο κάτεργο
Η ουρά σαλεύει μες στα σκέλια 





[ 11 ]

Τα σύννεφα ενώνονται
Γίνονται σκάλες
Διάφανες μπάλες
Αναπηδούν στον ορίζοντα.

  g

Ανταλλακτήρια χρυσού κατά μήκος της Εγνατίας
Η ροή των αυτοκινήτων με το σταγονόμετρο
Σε κάθε φανάρι ναρκωμένα παιδιά, άδειες βιτρίνες, ενοικιαστήρια.
Μέρος της ασφάλτου, σ’ αδιάκοπα μονά ζυγά
Εναλλασσόμενα στους χρόνους, χωρίς υπόμνηση ονόματος
Γλιστρώ ανάμεσα στις χαραμάδες.
Είμαι η αιώνια σκόνη των καταθλιπτικών κτιρίων.

  g  

Το ελληνικό σχολείο...
Των εξουθενωμένων μαθητών
Όπου κι εσύ θα συλλαβίσεις
Στίχους μεγάλων μας
Σαλαμοποιητών...



[ 12 ]

Παραγιός άλλου Θεού
Κρύο φως πλοίου φορτηγού
Σε ομίχλη λιμανιού
Είδωλο του Θερμαϊκού.

Τεφρή σκόνη του καιρού
Σε τιμόνι καραβιού
Γύρω, θάνατος παντού
Και μια πόρνη πασπαρτού.

Στήθη στρόγγυλα, μεστά
Ήβη, άσβεστη πυρά!
Τρεις σπονδές για επιστροφή
Μεσοχείμωνο, γιορτή.

  g

Ξαμολημένοι, απολυμένοι...
Είμαστε λεύτεροι να τρέξουμε!
Εκεί που θάνατος μας περιμένει...
Κι ο κυνηγός, για να τον τέρψουμε!

  g

Ξάπλωσε πια στη χλόη, καπετάνιο
Δεν πρόκειται να ξαναπροδοθείς
Φόρα το σκούφο σου, για να δεξιωθείς
Κι όλους τους φίλους εκεί πάνω...



[ 12 ] [ 13 ]

Πάει και το επίδομα!
Μόνο έμεινε το βίδωμα...

Κερνούσες μπύρες 
Όταν πέρασες...

Πήρες χαρτί!
Μ’ Αγίου μορφή
Μα κακογέρασες.

  g

Θα ‘ναι βροχή...
Θα ‘ναι υγρασία κι ομίχλη.
Οι σκίουροι θα ξεμυτίζουν 
Πίσω απ’ τα δέντρα.
Οι καμινάδες θα καπνίζουν
Στα αγροτόσπιτα.
Ατάραχα οροπέδια θα ποτίζονται
Και θα μουσκεύουν.
Κάπου, η γιαγιά θα αφηγείται
Ιστορίες απ’ τα νιάτα.
Δίπλα της, ο παππούς σκυφτός
Θα μου χαμογελά καλοσυνάτα.

  g

Τα ποντίκια θα πηδούν από τη βάρκα
Λίγο πριν τελειώσουν οι προμήθειες...
Όταν οι επιπλέουσες αλήθειες
Γυμνωμένες θα τρυπούν τη σάρκα...



[ 14 ]

Ανθρωποσυνθέσεις σχεδόν απαράλλαχτες
Στο νέο πλακόστρωτο της παραλίας
Ίδιο σκοπό και σήμερα παιάνιζε η μπάντα...

  g

Εφτά μποφόρ στο κάτεργο
Η ράχη του σκύλου σε τόξο...
Κύματα στη μαύρη γούνα του
Τα μάτια του υγροί πυθμένες...
Η ουρά σαλεύει μες στα σκέλια.

  g

Όταν περνάω δίπλα από μαγαζιά και καφενεία
Επιβραδύνω πάντοτε το βήμα για ν’ ακούω
Να κλέβω σκόρπιες φράσεις στον αέρα
Να μπαίνω λίγο στις ζωές των άλλων
Για να μετρώ καλύτερα και τη δικιά μου.

Λίγο, με χάνει τότε η σκιά μου...
Λίγο, κερδίζεται η μέρα.



[ 14 ] [ 15 ]

Πόσο αργά πέφτει το ηλιοβασίλεμα!
Στοργικά χέρια φροντίζουν τους κήπους.
Όλα φτιαγμένα σήμερα για να μ’ αρέσουν:
Το μπάσο γάβγισμα του σκύλου
Και το στενό του παιδικού μου φίλου.
Καθώς περνώ έξω απ’ το σπίτι του
Σ’ αναλαμπές της σκέψης ταξιδεύει 
Με το μικρό ποδήλατο
Για πάντα νέος...

  g

Δεν είμαι σαν αυτούς
Αλλά μπορώ να προσποιούμαι.
Ο ήλιος χάθηκε
Μα έχω ένα φως.
Η μέρα τέλειωσε
Αλλά ο καιρός
Κυλάει ωραία...

Είμαι, νομίζω, χαζός
Ή απλά χαρούμενος!
Ίσως, απλά χαρούμενος... 

(Μτφρ. από Νirvana Unplugged, Dumb)



[ 16 ]

Ναι, είμαστε έξυπνοι!
Πήραμε δίπλωμα ευρεσιτεχνίας... 
Εφηύραμε αδιάρρηκτες μπάρες ασφαλείας...
Φυλακιστήκαμε οικειοθελώς στα διαμερίσματά μας.
Μαντρώσαμε και τα παιδιά μας!

  g

Νίνα

Μπροστά στις μπούκλες σου
Ξεχνώ τους βαρετούς μου στίχους
Και αφουγκράζομαι τους ήχους
Από τις κούκλες σου.

Λέν’ τραγουδάκια
Προσθέτουν νούμερα...

Μετά νιαουρίζεις
Γλυκά λογάκια
Κάνεις τη γάτα
Τις νανουρίζεις!



[ 16 ] [ 17 ]

Φιλολαϊκό 

Η εναλλαγή των εποχών...
Πάντα σε βάρος των φτωχών
Που ‘χουν για κεραμίδι
Του ουρανού ένα φρύδι...

Τώρα που το πετρέλαιο
Έγιν’ αιθέριο έλαιο...
Καίν’ ό,τι βρουν μπροστά τους
Ψήνουν και τα σκυλιά τους... 

Περήφανη φυλή!
Καπότα και τιμή
Και αίμα στο σεντόνι
Που η μάνα σιδερώνει...

Βαριά βιομηχανία
Και μέλλουσα κυρία...
Η χούντα άλλαξε ταμπόν
Το ‘73!

Δώστ’ ένα κατσαβίδι
Στον Μάκη τον Βορίδη
Να σφίξει κι άλλο το ρελέ
Να γίνουμ’ όλοι φιλελέ...

Στο μάρκετινγκ ταγμένοι
Να πάμε ευτυχισμένοι!



[ 18 ]

Τεμπέλικο καλοκαίρι, γιατί ήρθες πάλι
Να μας παιδέψεις, με τη θωριά σου τη χυτή;
Πλεγμένα ρόδα τα μαλλιά σου
Και μια αρμαθιά κοχύλια τα φιλιά σου...
Πόσο προβάλλει η αγκαλιά σου ηδονική;

  g

Το φθινόπωρο
Ο καιρός γλυκαίνει.
Αρχίζει να ατονεί
Εκείνο το λιοπύρι
Κι η νύχτα μας βαθαίνει.

Η νύχτα η ακριβή
Που πίνεις στο ποτήρι
Μ’ επίγευση πικρή.
Η νύχτα ερωτευμένη!



[ 18 ] [ 19 ]

Καπνίζεις τα τσιγάρα αβέρτα
Να πάνε κάτω τα σικλέτια
Το ένα φεύγει πίσω απ’ τ’ άλλο
Μα είναι το βάσανο μεγάλο.

Το σώμα σου φριχτά πιασμένο
Και το μυαλό αλαφιασμένο
Μήνα το μήνα, όλα σφήνα!
Κι η πείνα σου ‘γινε ρουτίνα.

Η ανεργία σ’ έχει στοιχειώσει!
Η δυστυχία σου είναι τόση
Που δε μιλάς, δεν ησυχάζεις
Και δεν κοιμάσαι, όταν πλαγιάζεις.

(Θα ‘θελες να ‘χες μια πισίνα
Να ‘πιανες γκόμενα τη Μίνα...
Και τα κορμιά σας απλωμένα
Να λιάζονται ευτυχισμένα!)

Ψηλά, σκασμένο το ταβάνι
Και το χαζεύεις σαν χαϊβάνι
Κλείνεις το στόμα και τη μύτη
Θες να πετάξεις στο φεγγίτη... 

Και θα το σκάσεις μια για πάντα!
Ας έχουν άλλοι τα κουμάντα
Αυτή η ζωή δεν σου ανήκει
Ας μείνει απλήρωτο το νοίκι...



[ 20 ]

Κόκκινα κύματα σκαρφάλωσαν ως την προβλήτα
Και την κατάπιαν.
Πλήθη από φύκια και σκύλοι αδέσποτοι
Κάνουν κατάληψη στην παραλία.
Γλάροι γυμνοί παίρνουν σειρά στο κατακόρυφο.
Στιλπνά κοράκια τους κοιτάνε.

  g

Άλλος ένας, πουφ!
Πέταξε για την ανυπαρξία
Γιατί δεν άντεχε την απαξία.
Αυτός δεν έμεινε στην απραξία·
Να μην τον κρίνεις!
Καμιά ρετσίνα, που και που
Στη μνήμη του να πίνεις.

  g

Ακρόπρωρο δαρμένο απ’ τον αφρό
Σκάλισμα είναι το μπούστο μαγεμένο
Ξέμπαρκος σε λιμάνι μακρινό
Απόμεινα για να σε περιμένω.

Έρημους γλάρους κάνω συντροφιά
Καπνός απ’ το τσιμπούκι μου τολύπες
Μιλώ σε δύο γέρικα γατιά
Κι αυτά γροικούνε μου τις λύπες.



[ 20 ] [ 21 ]

Τώρα που ‘μεινες μόνη σου
Στόλισε το μπαλκόνι σου...
Το ολόμαλλο το σάλι σου
Στρώσε για προσκεφάλι σου
Και πρόσμενε γενειάδα
Να ‘ρθει απ’ την καμινάδα...

  g

Γράμμα αμφίσημο
Πάνω σου αναπαύεται το βράδυ
Πάντα επικρατεί η μεταμφίεση
Άλλωστε, κανείς δεν λέει αλήθεια.

  g

Είναι κλειστή η καγκελόπορτα
Βαριά τα σκουριασμένα σίδερά της
Οι αντιστηρίξεις είναι σώματα
Και χειροπέδες τα δεσμά της...

Είναι κλειστή η καγκελόπορτα
Απέναντί της άρμα μάχης
Τρίζουν φριχτά τα κιγκλιδώματα
Σταχτιά πουλιά στο σκόρπισμά της...



[ 22 ]

Κι άλλοι νεκροί
Σ’ αυτά τα μέρη του κόσμου
Τυφλή αμυχή...
Αρχή της φόδρας εντός μου
Που δεν επρόκειτο κανείς να δει.
Μα να, ξηλώνει! Κλωστή-κλωστή...
Μ’ απογυμνώνει... μέχρι το υφάδι!
Σήμερα βράδυ.

  g

Θεέ μου, εισάκουσε τις προσευχές μας
Φώλιαζε στις μικρές καρδιές μας
Και τις ανάξιες ψυχές μας
Προστάτευε απ’ τις αστραπές.

Του εγωισμού κράτα το τέρας
μακριά, και μείνε ως το πέρας
Μες στις ρηχές μας τις ζωές.

  g

Χοντρό αλάτι στους δρόμους
Χοντρό αλάτι πίσω απ’ τους ώμους
Χοντρό αλάτι για τους τρόμους
Χοντρό αλάτι στων στίχων τους τόμους...



[ 22 ] [ 23 ]

Σε φύλλα ασημιού
Χαράσσονται οι προσευχές μας.
Πιο ταπεινά υλικά
Δεν καταδέχονται οι ψυχές μας
Για ν’ αναπέμψουν μεσιτείες
Του Θεού.

(Πάρεξ του πλάνητα και του φτωχού...)
Πλούσιες, καθάριες πολιτείες
Πλήθη υπάκουα, σεβαστικά
Ήθη βορειοκορεατικά!

  g

Αναχαιτίσεις επιθυμιών
Μπαράζ ελιγμών...
Καταδιώξεις φόβων.

Εαυτός απών!
Προφίλ χαμηλών...
Γενικά τόνων.

Σκέψεις μπετόν
Σεισμοί ετών...
Ενέσεις τρόμων.



[ 24 ]

Στα εργοτάξια
Κυβερνούν τα εξατάξια
Αφεντικά υπεράξια!
Με πείρα και σοφία...

Από εμπειρία:
Μην υποκύπτεις σε πιέσεις
Με ελιγμούς και διασυνδέσεις
Το γάιδαρό σου δεν θα δέσεις...

Αν θες ν’ αρέσεις
Και σε αγγέλους
Και σε διαόλους
Στον εαυτό σου
Στους εργολάβους
Του κόσμου όλους!
Δεν θα μπορέσεις...

  g

Πρέπει να αρθείς...
Στο ύψος των περιστάσεων!
Ο ιεροεξεταστής σε περιμένει.
Πρέπει να συνεργαστείς, να θυμηθείς...
Ποιον θα ντραπείς;
Σου ‘παν πως οι άλλοι είναι σκοτωμένοι.



[ 24 ] [ 25 ]

Όλοι οι ομόκεντροι κύκλοι!
Πλήθος αυτάρεσκα σχόλια
Εξακτινώνονται γύρω από
Σμήνη κολάκων...
(Πτήσεις κοράκων)
Εναλλακτικά σενάρια
Και επεξεργασμένα
Υπολογιστικά μοντέλα.
Ξαφνικά, ήχος πιάνου!
Και πάλι, οχλαγωγή!
Και πάλι, οι φωνές διακόπτονται...
Η αίθουσα μεταφέρεται βίαια πάνω
Στο λεπτό επίμηκες του χρόνου.
Ο θάνατος παίρνει το λόγο
Και επιλέγει τη σιωπή.
 

  g

Υγρή ατμόσφαιρα σφιχταγκαλιάζει
Κι όλο βουλιάζει σε υγρά πατώματα!
Η κρύα μέρα μου γλυκοχαράζει
Μες στα παπλώματα.

Πικρός καφές στο μπρίκι βράζει
Καθώς ταιριάζει σ’ άσχημα πιώματα
Γυμνό το σώμα σου ανατριχιάζει
Μες στα παπλώματα.



[ 26 ]

Σ’ αυτόν τον έρημο παιδότοπο
Παίζαν’ συχνά ευλύγιστες μελαγχολίες 
Και ηδονές μακριά γαϊδούρα
Παίζαν’ κρυφτό έφηβα πρέπει με τα θέλω
Οι προσδοκίες με τις παχιές αναβολές κάναν’ τραμπάλα
Κατρακυλώντας σ’ ανοιχτή τσουλήθρα του ανεκπλήρωτου.
Ξεχάστηκα εκεί μικρό παιδί και βρέθηκα με μιας 
Σχεδόν σαράντα...

  g

Φωτογράφηση ερειπίων
Υπό το νέο σεληνόφως
Εκεί που πλάκωνε ο ζόφος
Και τα παζάρια των αχρείων.

  g

Σε μονοπάτια απάτητα αρκούδων
Κατοικούν οι ψυχές των παππούδων.
Διάβηκαν από ‘κει λεβέντες
Τα δέντρα θροΐζουνε κουβέντες...



[ 26 ] [ 27 ]

Πρωτόχρονα, κι η υγρασία στους δρόμους
Κάνει τα φώτα να αιωρούνται...
Άυλες μπάλες, ξωτικά του δάσους
Ερειπιώνες, στοιχειωμένα σπίτια
Πνεύματα ναυτικών σε παραλίες
Φύλακες των ερημικών τοπίων
Που δεν αλλάζουν πλέον χρόνους.

  g

Στο βάθος των ματιών σου
Απειράριθμες εκδοχές απογόνων
Κουβαλούν τη φωτιά του Προμηθέα.

Μια πρόχειρη εγκατάσταση
Καθαρό νερό και λίγα ζώα
Είναι όσα χρειαζόμαστε
Για να ξεχειμωνιάσουμε στους κάμπους...

  g

Δευτέρα, νωρίς το πρωί
Τα λεωφορεία ξερνάνε ανθρώπους σε κάθε στάση.
Οι αδέσποτοι σκύλοι περνάνε τις διαβάσεις
Ακολουθώντας το τσούρμο των πεζών.
Στο στύλο της ΔΕΗ, ένα χαρτί
-Άλλος ένας που τον παρέσυρε ο χρόνος.



[ 28 ]

Μέσα σ’ αυτό το πανηγύρι 
Είμαι η γύρη που δεν κολλά.
Μέσα ακόμη σ’ ησυχαστήρι
Είμαι καμπάνα που χτυπά.
Έμπορε, μέριασε απ’ το διάβα
Γιατί σιχάθηκα αυτή την πόλη.
Έμπορε, πούλησα πιο πριν τη σκλάβα
Ζωή μου όλη!

  g

Επιστροφή εργένη...
Κανένας δεν σε περιμένει
Ψάρι κονσέρβα ανοιγμένη
Ντομάτα, μπύρα παγωμένη.

Επιστροφή. Εν γένει...
Μόλις υπέκυψε η οικουμένη
Στα τραύματά της αφημένη
Και στα δελτία είναι θλιμμένοι.

  g

«Σκάβε, σκάβε...
Κι ύστερα θάβε...»
Είπε η μητέρα γη
Στο μακρινό μας συγγενή.
«Πάνω στο τέλος...
Ράβε την αρχή!»
Κι εκείνος έκανε υπακοή.



[ 28 ] [ 29 ]

Κόσμος στο τρένο για το τριήμερο
Στέκεσαι εκεί, κάπου στη ράμπα
Αν ήσουνα μέσα στη σκέψη μου
Θα ‘κανες το εισιτήριο τράμπα.

Θ’ ανοίγαμε κατά τη θάλασσα
Με ήλιο, προς το μεσημέρι
Πίσω απ’ τα δέντρα θα φορούσαμε
Μαγιό αγορασμένα απ’ το πανέρι.

Στην άσπρη άμμο θα μας πότιζε
Το αλάτι την επιδερμίδα
Τη μέρα ετούτη θα ρουφούσαμε
Χωρίς καμιά ψεύτικη ελπίδα.

Γιατί αύριο πάλι ποιος μας ήξερε;
Συμφέροντα και υποχρεώσεις!
Ας έμεναν, αυτές τουλάχιστον
Οι εντυπώσεις...

  g

Μαύρα ποντίκια...
Μας φάγαν’ τα δίκια.

  g

Οι πιο όμορφες Μαρίες
Ερωτεύονται παρίες...



[ 30 ]

Απ’ το πρωί ήμουν εκεί
Όμως δεν ήρθες.
Τη φτερωμένη αναμονή
Σε ράφια και βιβλία
Ώρα την ώρα μούλιαζε
Τεφρή μελαγχολία.
Απ’ το πρωί ήμουν εκεί
Όμως δεν ήρθες.
Ξεφύλλισα μια συλλογή·
Έγραφε «Λύπες».

  g

Στα σχολεία διδάσκουν δυστυχία
Τα κάγκελά τους είναι η πρώτη φυλακή
Αυτοδιδάξου την ευτυχία
Κάνε κατάληψη στην εξοχή.

  g

Mετά τις ομιλίες, έμειναν άδειες οι καρέκλες.
Οι σύνεδροι έφυγαν.
Δεν ξέρω πόσοι πίστεψαν στον εαυτό τους.
Ανηφορίσαμε, ξεκόβοντας κι εμείς από το πλήθος.



[ 30 ] [ 31 ]

Κάθε πρωί, πελώρια βήματα...
Στραβή γραμμή, βαθιά πατήματα
Μέσα στη λάσπη
Μάλλινα ντύματα
Και λαστιχένια υποδήματα.
Ξανά βροχή, ξανά ξεπλύματα...
Ξερνούν οι χείμαρροι αρχαία μνήματα.

  g

Καραβοτσακισμένος μετανάστης
Βολοδέρνει η ψυχή μου
Σε αλλεπάλληλα ναυάγια.
Πουθενά πατρίδα!
Μαύρα σκυλιά με περιμένουν...
Κι αυτή η αφιλόξενη ακτή
Είναι λημέρι του θανάτου.

  g

Κομήτες βαμπίρ!
Στο εξώτερον πυρ
Φλεγόμενες σφαίρες
Πλανήτες, αστέρες
Και χάος αδιάφορο
Για ανθρώπινες μέρες.



[ 32 ]

Χειμώνας στη Χαλκιδική
Αδέσποτα σε κάδους
Χριστουγεννιάτικη εποχή
Με πάγους.

Η θάλασσα έχει καταπιεί
Τα αστέρια
Γδέρνει ο βοριάς πληγές
Στα χέρια.

Δυο-τρία σπίτια φωτισμένα
Όλα τα υπόλοιπα κλειστά·
Στα μαγαζιά, φώτα σβησμένα.

  g

Σκασμένοι τοίχοι
Μπάζουν φριχτά
Κρύο αγέρα.
Ψιλή φλογέρα
Σφυράει μακριά...

Πριν το φινάλε
Πάρε και βάλε
Στο προσκεφάλι σου
Μια Παναγιά.

Είναι από ‘μένα
Να σε φυλάει
Τώρα που πλάι σου
Δε θα ‘μαι πια...



[ 32 ] [ 33 ]

Έπιασε βορινό αγιάζι
Το βρόχινο νερό λιμνάζει
Στη λάσπη το σκυλί πλαγιάζει
Αέρας το αναμαλλιάζει.

Τσοπάνικο, άσπρο και μαύρο
Λιονταροπόδαρο, μ’ ορμή από ταύρο
Γάβγισμα προειδοποιητικό και μπάσο
Ακούει, όταν φωνάξω: «Θράσο!»

  g

Αγγελίες εργασίας...
Με 300 ευρώ
Και προοπτική ευθανασίας!

  g

Σήμαναν Χριστούγεννα στην πόλη!
Κι έχει ντουμανιάσει όλη
Βούλγαρη μέχρι Σφαγεία
Ξωτικά σε πολυήμερη απεργία...

Ο Αγιος τα ‘χει επιτάξει
Γιορτές να κάνουμε με ησυχία και τάξη!
Μα εκείνα καίν’ χαλιά στις σόμπες
Και το πετρέλαιο φυλάν για μπόμπες...



[ 34 ]

Ευεπίφορος στις ορέξεις σου
Μια μέρα που ίδρωνες
Ζήτησες δέντρο κι έγινα το δάσος.

Κάποτε, χάθηκες μέσα στη ζούγκλα μου.
Για να βρεις ξανά τον δρόμο προς την έξοδο
Μου ‘βαλες φωτιά απ’ άκρη σ’ άκρη.

Γαλάζιοι πίθηκοι σου ανοίγανε φλεγόμενοι το διάβα...
Και παραδείσια πουλιά σε λούζανε σε λίμνη
Όπου ήσουν πλέον ασφαλής!
Γύρω, τα αποκαΐδια...

  g

Το σκούρο κέντημα που πλεξ’ ο ουρανός
Ενίοτε αφήνει να φανεί λίγος Θεός.
Μαλαματένια σύννεφα, ψιλή βροχή
Φαρδείς ορίζοντες σε τόνους γκρι...

  g

Εγώ δεν είπα κανενός
Για την ουσία του μηδενός
Εδώ είναι το θέμα...

Γιατί, άλλως πώς
Συμπαντικώς
Μου ‘ριξες τέτοιο βλέμμα;



[ 34 ] [ 35 ]

Μέσα στους κόλπους σου ναυάγησα
Ξανθιά μου μάγισσα!
Και την Ιθάκη μου απαρνήθηκα
Για τα χειλάκια σου τ’ ανήθικα...

  g

Βραδινή βροχή
Εκτροπή του ρέματος
Στην αγκαλιά σου!
Πλημμύρισαν κι οι αγροί
Απ’ τα φιλιά σου...

  g

Διαλέξεις με νόημα
Για έργα φίλων
Πλάνο κοντινό
Σε μάτια σκύλων
Γυάλινοι χειμωνιάτικοι δρόμοι
Άστεγοι σε χαρτόκουτα
Άσπλαχνοι νόμοι
Αίθουσα χορού
Πνιγερή ρουτίνα
Σε τρίλιες του νου
Κομψή μπαλαρίνα.



[ 36 ]

Η ορχήστρα των πτωμάτων
Δίχως τυμπανοκρουσίες
Προσμετρά τις απουσίες
Των αυτόχειρων θανάτων.

  g

Στείροι σπόροι
Νέοι φόροι
Έρωτες πληκτρολογίου
Άγονο έδαφος αιδοίου...

  g

Οι μεγάλοι τρομοκράτες
Είναι όσοι κυβερνούν
Είναι αυτοί που κάνουν πλάτες
Σε όσους μας πολτοποιούν...

Οι μεγάλοι τρομοκράτες
Φορούν σμόκιν και γραβάτες
Και φριχτά δολοφονούν
Άστεγους, φτωχούς, εργάτες
Κι όσους επαναστατούν...



[ 36 ] [ 37 ]

Να γράψω ένα ποίημα
Να μην τελειώνει
Ένα γλυπτό σε πάγο
Να μην λιώνει
Ψωμιά και ψάρια το κοφίνι
Να μην σώνει
Ουράνιο τόξο σε κορδέλες
Και ν’ απλώνει
Λουλούδια αμάραντα, κοπέλες
Στο μπαλκόνι
Και σε καθένα πιο ψηλά
Φωλιά απ’ αηδόνι.

  g

Κουβάδες νερό
Βαλμένοι στον ήλιο
Παλιό μωσαϊκό
Πλατύφυλλο φύλλο.

Μικρός με μαγιό
Σπαθί ένα ξύλο
Μπροστά στο φακό
Το μπράτσο στο σκύλο.

Ομπρέλα καρό
Καστράκι στην άμμο
Ψαράκι χρυσό
Σε βότσαλο απάνω.

Ποδήλατο απλό
Με κόντρα και βίδα
Σε «σώμα» σπαστό
Βγαλμένη αλυσίδα.



[ 38 ]

Φιλικό

Οι σκύλοι έψαχναν μάταια λίγη σκιά. Η άσφαλτος κόχλαζε. Τα τσι-
μέντα κόρωναν. Μακριά, στη λεωφόρο, η σειρά των αυτοκινήτων 
έμοιαζε αργόσυρτο γυάλινο φίδι. Ο Θερμαϊκός απλωνόταν ατάρα-
χος και δεκτικός στο φως του ήλιου. Μικροί ιριδισμοί μόνο διέκο-
πταν το υγρό του συνεχές.

Η πόλη είχε πια αδειάσει -δυο τρεις μπαινόβγαιναν στην πολυ-
κατοικία. Απέναντι κάποια το ευχαριστιόταν... Στον τέταρτο ο 
γέρος πέθανε. Το απόγευμα ακούστηκαν από το γήπεδο πνιχτά 
κορναρίσματα και ιαχές. Η φτερωτή του κλιματιστικού ρετάριζε 
απεγνωσμένα. Είχε κατσικωθεί για τα καλά το καλοκαίρι.



[ 38 ]



 

Τελετή πλήξης 
 

Βγικαν οι επίςθμοι 
Με ύφοσ και πόηα 
Κι είναι μια πρόηα 
Πάντα μετριςιμθ. 
Φριχτά λογύδρια 
Και πάλι φζτοσ 
Στο νζο ζτοσ... 

 

 

 

 

 

 

 


