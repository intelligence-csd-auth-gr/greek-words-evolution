









































Microsoft Word - C. P. Cavafy 2 τελικο.doc


6ο ΓΕ.Λ. Ζωγράφου                        Ερευνητική Εργασία Α΄ Λυκείου 
 

 
Κωνσταντίνος Π. 

Καβάφης 
 
 

 
 
 
 
 
 
 
 
 
 
 
 
 
 
 

ένας ποιητής 
∞ 

 
Σχολ. έτος 11’-12’ 

 
 
 
 
 
 
 



__________________________________________________________________  2

Περιεχόμενα 
 
 
-Περιεχόμενα…………………………………………………....…………………………..σελ. 2 
 
-Εισαγωγικό Σημείωμα……………………………………...…………………………σελ. 3 
 
-Αλεξάνδρεια: η πόλη του Καβάφη...........…………......…………………….σελ. 4 
 Βιογραφικά στοιχεία…..…………………………………………………………..σελ. 4 
 Ιστορία της πόλης.........……………………………………………………………σελ. 5 
 Λόγιοι………………………………………………………………………...………….σελ. 9 
 4 ιστορικά ποιήματα και σχόλια......................................................σελ. 12 
 
Η λειτουργία των μεταφορών στον ποιητικό λόγο του Καβάφη...σελ. 16 
 Συμβολισμός……………………………………………………………..................ελ. 16 
 Σχόλια πάνω σε μερικά ποιήματα......................................................σελ. 17 
   
-Η ήττα και το αδιέξοδο στην ποίηση του Καβάφη…......................σελ. 24 
 Σχόλια πάνω σε μερικά ποιήματα.....................................................σελ. 25 
 
-Ερωτικός Καβάφης..................................................................................σελ. 31 
 Σχόλια πάνω σε μερικά ποιήματα......................................................σελ. 33 
 
-Φωτογραφίες του Καβάφη....................................................................σελ. 40 
 
-Βιβλιογραφία............................................................................................σελ. 56  
 
- Συντελεστές...............................................................................................σελ. 57 
 
 
  
  
 
 
 
 
 
 
 

 
 
 
 
 
 
 
 
 
 
 
 



__________________________________________________________________  3

Εισαγωγικό σημείωμα 
 

 
 
 Το παρόν έργο εκπονήθηκε στα πλαίσια της Ερευνητικής Εργασίας Α΄ 
Λυκείου, κατά το έτος 2011-2012 (α΄ τετράμηνο), από μαθητές όλων των 
τμημάτων της τάξεως. 
 

Με κριτήριο την παγκόσμια αναγνώριση του ποιητικού έργου του, ο 
Κωνσταντίνος Πέτρου Καβάφης μπορεί να θεωρηθεί ίσως ο σπουδαιότερος 
εκφραστής της νεοελληνικής ποίησης. Ποιητής της ελληνικής διασποράς, 
αποκλίνοντας από την ελλαδική ποίηση της εποχής του, ο Καβάφης 
δημιούργησε με ασκητική προσήλωση ένα έργο που διακρίνεται για το 
φιλοσοφικό του βάθος, την πρωτοποριακή έκφραση, την προσήλωσή του στον 
ελληνικό κόσμο παράλληλα με την υπερηφάνεια για το «κράμα» πολιτισμών 
που τον διακατέχει. Η εργασία μας  έχει τέσσερις ενότητες και επιχειρεί να 
προσεγγίσει τις παρακάτω πτυχές του έργου του ποιητή: την Αλεξάνδρεια ως 
«φάρο» πολιτισμού με «άρωμα» ελληνισμού, γιατί αυτή είναι η πόλη που του 
έδωσε το προσωνύμιο «Αλεξανδρινός», τη λειτουργία των μεταφορών στην 
ποίηση του Καβάφη, τις έννοιες της ήττας και του αδιεξόδου και, τέλος, τον 
ερωτικό Καβάφη. Ο σχολιασμός των ποιημάτων που επιλέξαμε πρέπει να 
αντιμετωπιστεί ως μια πρώτη μας απόπειρα να έλθουμε σε επαφή με το 
Καβαφικό έργο και να ζήσουμε την ατμόσφαιρα του ποιητή και ως υπόσχεση 
ότι στο μέλλον αυτή η προσπάθεια θα ενδυναμωθεί.  
 
 

                                                                                  Οι Μαθητές 
 
 
 
 
 
 
 
 
 
 
 
 
 
 
 
 

 
 
 
 
 
 
 
 
 



__________________________________________________________________  4

Αλεξάνδρεια: η πόλη του Καβάφη 
 

 
 
Βιογραφικά στοιχεία 
 
Το αυτοβιογραφικό σημείωμα του Κωνσταντίνου Π. Καβάφη, όπως 
δημοσιέυτηκε το 1924 στο περιοδικό «Νέα Τέχνη»: 

«Είμαι Κωνσταντινουπολίτης την καταγωγή, αλλά εγεννήθηκα στην 
Αλεξάνδρεια, σ’ ένα σπίτι της οδού Σερίφ-μικρός πολύ έφυγα, και αρκετό 
μέρος της παιδικής μου ηλικίας το πέρασα στην Αγγλία. Κατόπιν επισκέφθην 
την χώραν αυτήν μεγάλος, αλλά για μικρόν χρονικό διάστημα. Διέμεινα και 
στην Γαλλία. Στην εφηβική μου ηλικίαν κατοίκησα υπέρ τα δύο έτη στην 
Κωνσταντινούπολη. Στην Ελλάδα είναι πολλά χρόνια που δεν επήγα. Η 
τελευταία μου εργασία ήταν υπαλλήλου εις ένα κυβερνητικόν γραφείον 
εξαρτώμενον από το Υπουργείον των Δημοσίων Έργων της Αιγύπτου. Ξέρω 
Αγγλικά, Γαλλικά και ολίγα Ιταλικά.» 
 

Ο Κωστής Πέτρου Φωτιάδης Καβάφης γεννήθηκε στην Αλεξάνδρεια 
της Αιγύπτου στις 29 Απριλίου του 1863 και πέθανε στο εβδομηκοστό έτος της 
ηλικίας του, στις 29 Απριλίου του 1933 από καρκίνο του λάρυγγα. Οι γονείς 
του ήταν Κωνσταντινουπολίτες, και ο Κωνσταντίνος υπερηφανευόταν για την 
καταγωγή του και για τους διαπρεπείς προγόνους του. Κοσμοπολίτης, λοιπόν, 
κυριολεκτικά από τα γεννοφάσκια του, αφού οι οικογενειακές του ρίζες 
απλώνονταν από την Κωνσταντινούπολη στην Αλεξάνδρεια και από την 
Τραπεζούντα στο Λονδίνο. Ο Καβάφης ήταν ο βενιαμίν μιας πολυμελούς 
οικογένειας, είχε έξι μεγαλύτερους αδερφούς, ενώ δύο ακόμη αδέλφια 
πέθαναν βρέφη στην Αλεξάνδρεια. 
 

Μετά από παραμονές λίγων χρόνων στην Αγγλία, την Αλεξάνδρεια και 
την Κωνσταντινούπολη και ύστερα από διάφορα οικογενειακά προβλήματα ο 
Κωνσταντίνος Καβάφης εγκαθίσταται οριστικά στην Αλεξάνδρεια το 1885. Το 
1892 προσλαμβάνεται στον Τρίτο κύκλο Αρδεύσεων του Υπουργείου 
Δημοσίων Έργων της Αιγύπτου. Καθώς δεν είχε Αιγυπτιακή ή Βρετανική 
υπηκοότητα, πήρε θέση έκτακτου υπαλλήλου. Η μεθοδικότητα του όμως και η 
ευσυνειδησία του τον βοήθησαν να διατηρήσει αυτή τη προσωρινή θέση, και 
την οικονομική ασφάλεια που του παρείχε για 30 χρόνια. Τα οικονομικά 
απασχόλησαν πολύ τον Καβάφη, που θυμόταν τα μεγαλεία της παιδικής του 
ηλικίας, πριν καταστραφεί οικονομικά η οικογένεια του. Άρχισε από νωρίς να 
εργάζεται στα χρηματιστήρια της Αλεξάνδρειας και ήταν εγγεγραμμένος 
χρηματομεσίτης από το 1894 έως το 1902. Αυτή η παράλληλη δραστηριότητα 
του επέτρεψε να ζει με σχετική οικονομική άνεση ως το θάνατο του. 
 

Η άλλη παράλληλη δραστηριότητα που ξεκίνησε στην Αλεξάνδρεια 
ήταν οι δημοσιεύσεις ποιημάτων και πεζών. Μια σειρά θάνατοι φίλων και 
στενών  συγγενών του από το 1886 ως το 1905 σημάδεψαν την ζωή και το 
έργο του.   
 

Κάποιος τον θυμάται να μιλάει ελληνικά με μια ελαφρά αγγλική 
προφορά. Με τον αδερφό του αλληλογραφούσε αγγλικά. Η παιδεία του όμως 
ήταν πολύ ευρύτερη, με την ίδια ευκολία χρησιμοποιούσε και τα γαλλικά, 
θαύμαζε τον Proust, γνώριζε καλά το έργο του Baudelaire, του Verlaine, του 
Rodenbach και των συγχρόνων του. Έζησε ως το θάνατο του σε ένα 
διαμέρισμα φωτισμένο εκκεντρικά με κεριά και λάμπες πετρελαίου. 

Ο Καβάφης περιβλήθηκε γρήγορα από μύθο. Αντιλαμβανόταν την 
ποίηση αριστοκρατικά, σαν ένα λειτούργημα που εξευγένιζε τη ζωή, αντίδοτο 



__________________________________________________________________  5

για τη φτώχεια και την κατάπτωση. Εργάστηκε επίμονα για πολλά χρόνια 
μέχρι να φτάσει στην ποιητική του ωριμότητα. Το πρώτο διάστημα η ποίησή 
του επηρεάζεται από τους φαναριώτες ρομαντικούς, ενώ αρκετά από τα πεζά 
του κείμενα είναι γραμμένα στα αγγλικά. Ο Κωνσταντίνος Πέτρου Καβάφης 
θα μπορούσε να υπογράψει το δόγμα : «η ποίηση μου είμαι εγώ». Ωριμάζει σε 
μια ατμόσφαιρα παρακμής, αφήνοντας με επίγνωση και διαύγεια να τον 
συμπαρασύρει.  
 

Ο ποιητής είχε διαμορφώσει τη ζωή και την ποίησή του στα μέτρα ενός 
συγκεκριμένου μύθου, ωριμασμένου στην πιο απροσπέλαστη μοναξιά του. Με 
την εμμονή του στην ελληνιστική εποχή, είχε κιόλας καταδείξει τις 
συγκρούσεις των κρίσιμων ιστορικών στιγμών, που προμηνύουν και τις 
μεγάλες ανατροπές. Η Αλεξάνδρεια, με τις ανεξάντλητες ιστορικές μνήμες 
γεγονότων, προσώπων, τοποθεσιών, έγινε ουσιαστικό και αναπόσπαστο 
μέρος της ποιητικής του. Όπως ο ίδιος χαρακτήρισε τον εαυτό του: «Εγώ 
είμαι ποιητής ιστορικός». Η πίστη του στην Ελλάδα δεν υστερεί. Συνέλαβε κι 
αυτός, όπως όλοι οι λόγιοι της εποχής του, την Ελλάδα σε μια ιστορική 
ενότητα, και αυτήν την ενότητα προσπάθησε να αναδείξει μες’ στο έργο του. 
Αξιοσημείωτο είναι πως τα υψηλά του παραδείγματα τα διαλέγει πάντα από 
την ελληνική ιστορία. Οι εθνικές συγκινήσεις του ενέπνευσαν μερικούς από 
τους καλύτερους στίχους του. «Τιμή σ΄ εκείνους όπου στη ζωή των ώρισαν και 
φυλάγουν Θερμοπύλες». 
 

Η εκδοτική πρακτική που ακολούθησε ο Καβάφης ήταν πρωτοφανής. 
Δεν τύπωσε ποτέ τα ποιήματα του σε βιβλίο, και μάλιστα αρνήθηκε δύο 
σχετικές προτάσεις που του έγιναν, μία για ελληνική έκδοση και μία για 
αγγλική μετάφραση των ποιημάτων του. Προτιμούσε να δημοσιεύει τα 
ποιήματά του σε εφημερίδες, περιοδικά και ημερολόγια, και να τα τυπώνει 
ιδιωτικά σε μονόφυλλα, κάνοντας στη συνέχεια αυτοσχέδιες συλλογές που 
μοίραζε στους ενδιαφερόμενους. Έτσι η πρώτη συλλογή με τα 154 ποιήματα 
του καβαφικού «Κανόνα» κυκλοφόρησε σε βιβλίο μετά τον θάνατό του στην 
Αλεξάνδρεια. 
 

Όπως και να είχαν τα προσωπικά του, παρά την ιδιότυπη ερωτική ζωή 
του, ο Καβάφης έκανε σαφή διαχωρισμό της επαγγελματικής και της 
προσωπικής του ζωής, η οποία αποτέλεσε το αντικείμενο εικασίας και 
σκανδαλολογίας από τη στιγμή που άρχισε η ποίησή του να γίνεται γνωστή. 
Ήταν όμως πάνω απ’ όλα «Ποιητής» (στο τελευταίο του διαβατήριο σημείωσε 
ως επάγγελμα τη λέξη «Ποιητής») και ήθελε να μείνει ως ποιητής και μόνον 
δίχως άλλους προσδιορισμούς, με εξαίρεση το «Ελληνικός». 
 

Η πρωτοτυπία της γραφής, η ιδιαίτερη μέθοδος έκδοσης, οι τρείς 
κύριοι θεματικοί άξονες του έργου του, ιστορικός, φιλοσοφικός, ερωτικός, 
καθώς και πτυχές του βίου του Κωνσταντίνου Πέτρου Καβάφη, απασχόλησαν 
επίμονα και απασχολούν μεγάλο αριθμό αξιόλογων μελετητών σε πολλές 
χώρες ανά τον κόσμο. 
 
Ιστορία της πόλης 

Η Αλεξάνδρεια είναι η δεύτερη πρωτεύουσα της σύγχρονης Αιγύπτου. 
Ιδρύθηκε το 331 π. Χ. από τον Μέγα Αλέξανδρο. Υπήρξε το σημαντικότερο 
λιμάνι και πρωτεύουσα της χώρας κατά την Αρχαιότητα, ενώ στην ακμή της 
αποτελούσε μια από τις επιφανέστερες εστίες πολιτισμού, διάσημη για τη 
βιβλιοθήκη της. 
 
Η πόλη της Αλεξάνδρειας βρίσκεται στα Δυτικά του Δέλτα που σχηματίζει ο 
ποταμός Νείλος και για να διακρίνεται από τις υπόλοιπες 31  Αλεξάνδρειες 



__________________________________________________________________  6

που ίδρυσε ο Μέγας Αλέξανδρος, έγινε γνωστή ως «Αλεξάνδρεια η εν 
Αιγύπτω».Άρχισε να ακμάζει όταν έγινε πρωτεύουσα της Αιγύπτου μετά το 
θάνατο του Αλεξάνδρου και κατά τη βασιλεία του Πτολεμαίου Α΄, γιού του 
Λάγου και ιδρυτή της δυναστείας των Πτολεμαίων ή Λαγιδών. 
 

Από το πρώτο ήμισυ του 3ου αιώνα π.Χ. η Αλεξάνδρεια στολίζεται με 
μνημεία και αποκτά σταδιακά τον χαρακτήρα με τον οποίο θα μείνει γνωστή 
μέχρι το τέλος της Αρχαιότητας: τα ανάκτορα, το μουσείο, τη βιβλιοθήκη και 
βεβαίως το Φάρο που αποτελεί ένα από τα επτά θαύματα της Αρχαιότητας. 
Για περισσότερο από μια χιλιετία και μέχρι την κατάκτησή της από τους 
Άραβες το 641, η Αλεξάνδρεια θα παραμείνει η πολιτιστική και πνευματική 
πρωτεύουσά  του Ανατολικού Μεσογειακού Κόσμου. 
 

Τον 19ο και 20ο αιώνα η Αλεξάνδρεια συγκέντρωσε σημαντικό αριθμό 
Ελλήνων επιχειρηματιών, εμπόρων και τραπεζιτών, οι οποίοι σταδιακά 
δημιούργησαν μια από τις μεγαλύτερες και σπουδαιότερες ελληνικές 
παροικίες του εξωτερικού. Η δυναμική που ανέπτυξε η ελληνική παροικία της 
Αλεξάνδρειας επεκτάθηκε και στον πνευματικό τομέα γεννώντας μεγάλους 
ποιητές, πεζογράφους, μουσικούς, ηθοποιούς που προσέδωσαν αίγλη στον 
νεοελληνικό πολιτισμό. 
 
Φάρος 

Ο Φάρος της Αλεξάνδρειας είναι ένα από τα επτά θαύματα του αρχαίου 
κόσμου. Χτίστηκε τον 3ο αιώνα π.Χ. από τον Σώστρατο τον Κνίδιο ο οποίος 
ήταν αρχιτέκτονας και μηχανικός. Ο φάρος της Αλεξάνδρειας 
κατασκευάστηκε πάνω στη νησίδα Φάρος και αποτέλεσε τμήμα του λιμανιού 
της Αλεξάνδρειας. Η ευρύτερη περιοχή του λιμανιού ήταν επίπεδη και δεν 
υπήρχε κάποιο σημείο ψηλό που να χρησιμεύει στην ασφάλεια των 
διερχόμενων πλοίων. Έτσι ο Φάρος αποτέλεσε το σινιάλο που βοηθούσε τους 
ναυτικούς να εισέρχονται με ασφαλή τρόπο στο λιμάνι, καθώς ήταν ένας 
πύργος που έφτανε τα 140 μέτρα, ένα πραγματικό θαύμα για την εποχή του. 
Η σύνδεση του Φάρου με το λιμάνι γινόταν τεχνητά με ένα είδος γέφυρας, το 
λεγόμενο Επταστάδιο. 
 

Η κατασκευή του Φάρου της Αλεξάνδρειας έγινε από κομμάτια άσπρης 
πέτρας. Αποτελούνταν από τέσσερα επίπεδα, το τέταρτο, το πιο ψηλό, ήταν 
ένα κυκλικό κτίσμα στην κορυφή του οποίου υπήρχε το άγαλμα του Απόλλωνα 
ή του Ποσειδώνα ύψους επτά μέτρων. Το ισόγειο του Φάρου είχε πολλά 
δωμάτια, περίπου τριακόσια, που χρησίμευαν για τους τεχνικούς και τη 
φρουρά.  

Στο κέντρο του Φάρου υπήρχε ένα κατακόρυφο κλιμακοστάσιο με δύο 
ελικοειδείς ράμπες. Επίσης υπήρχαν κάποιες μηχανές που σκοπό είχαν να 
ανεβάζουν ξύλα στην κορυφή. Καταστράφηκε σταδιακά στο χρόνο και 
κομμάτια του σκορπίστηκαν στη  θάλασσα της Αλεξάνδρειας και παρέμειναν 
βυθισμένα μέχρι που υποβρύχιες εξερευνήσεις στο λιμάνι έφεραν στο φώς 
κάποιες σμιλεμένες πέτρες από το Φάρο καθώς και κάποια γλυπτά.  

 
Βιβλιοθήκη 

Η ιστορία της βιβλιοθήκης της Αλεξάνδρειας είναι συνδεδεμένη με την 
προσπάθεια διάδοσης, συγκέντρωσης και φιλολογικής αποκατάστασης των 
λογοτεχνικών κειμένων της κλασικής αρχαιότητας. Η βιβλιοθήκη υπήρξε η 
κυριότερη πνευματική εστία της ελληνιστικής εποχής. Αποτέλεσε τμήμα του 
μουσείου της πόλης που είχε ιδρύσει ο Πτολεμαίος Σωτήρας και σύντομα 
πλουτίστηκε με πολυάριθμες συλλογές πολύτιμων βιβλίων. Λέγεται ότι κατά 
το θάνατο του Πτολεμαίου του Α΄ αριθμούσε 200.000 τόμους, ενώ κατά την 
περίοδο της ακμής της είχε 70.000 τόμους. Επιμελητές της βιβλιοθήκης 



__________________________________________________________________  7

διατέλεσαν επιφανείς λόγιοι, που καλλιέργησαν την επιστήμη της φιλολογίας 
με συστηματικό τρόπο και έθεσαν τις βάσεις για την κριτική μελέτη των 
αρχαίων κειμένων. Σε αυτήν ανήκαν ο Ζηνόδοτος ο Εφέσιος, ο Αριστοφάνης 
Βυζάκος και ο Αρίσταρχος. 
 

Ιδιαίτερη φροντίδα δόθηκε για την καταγραφή και την ταξινόμηση των 
πολυάριθμων βιβλίων που συσσωρεύονταν τόσο στο κύριο τμήμα της 
βιβλιοθήκης όσο και στο παράρτημα της, στο Σατραπείο. 
Η βιβλιοθήκη δεν αποτέλεσε μόνο κέντρο φιλολογικής έρευνας αλλά και 
πρακτικών επιστημών. Ο Ευκλείδης, ο Αρχιμήδης και ο Απολλώνιος ιδρύουν 
τις θεμελιώδεις αρχές της Γεωμετρίας, ο Ερατοσθένης δημιουργεί 
ολοκληρωμένο σύστημα Γεωγραφίας, ο Αρχιμήδης συμβάλλει στην προώθηση 
της Φυσικής και Μηχανικής.  
 

Οι πρώτες μαθηματικά εδραιωμένες παρατηρήσεις των ουράνιων 
φαινομένων με διάφορα αστρονομικά όργανα πραγματοποιήθηκαν από τον 
Αρίσταρχο τον Σάμιο, τον Ίππαρχο, τον Σωσιγένη και τον Πτολεμαίο. 
Εντυπωσιακή ήταν και η πρόοδος που συντελέστηκε στον τομέα της Ιατρικής, 
με πρωτεργάτες τον Ερασίστρατο και τον Ηρόφιλο. 
 

Στο περιβάλλον της Βιβλιοθήκης εκδηλώθηκε μια έντονη λογοτεχνική 
και φιλοσοφική δραστηριότητα που χαρακτηρίζεται από την επιτήδεια 
αξιοποίηση της πολιτιστικής κληρονομιάς των κλασικών χρόνων. Βασικά 
μυθολογικά λογοτεχνικά μοτίβα επανέρχονται στο έργο των Αλεξανδρινών 
συγγραφέων παραλλαγμένα και τροποποιημένα σύμφωνα με το ύφος και τις 
κοινωνικές αντιλήψεις της εποχής. 
 

Ιδιαίτερη ακμή γνώρισε η Βιβλιοθήκη της Αλεξάνδρειας τις μέρες της 
δυναστείας των Λαγιδών. Αξιοσημείωτο είναι το γεγονός ότι ο Πτολεμαίος, ο 
Ευεργέτης ο Β΄, είχε ορίσει την κατάσχεση των χειρογράφων όλων των 
πλοίων που κατέπλεαν στο λιμάνι της πόλης με αντάλλαγμα την απόδοση των 
αντιγράφων στους ιδιοκτήτες τους και με αυτόν τον τρόπο είχε κατορθώσει 
να αποκτήσει τα πρωτότυπα των έργων των τριών μεγάλων τραγικών 
ποιητών. 
 
Το 48 π.Χ. η πυρπόληση του Ρωμαϊκού στόλου από τον Ιούλιο Καίσαρα είχε 
ως αποτέλεσμα τη μετάδοση της φωτιάς στη Βιβλιοθήκη του Μουσείου και το 
391 καταστράφηκε πάλι, αυτή τη φορά από πυρκαγιά που προκάλεσαν οι 
Χριστιανοί.  
 
Ρωμαϊκό θέατρο 

Αυτό το καλοδιατηρημένο θέατρο, που περιλαμβάνει στοές, κερκίδες 
για 800 θεατές και μωσαϊκά πατώματα, βρισκόταν κάτω από ένα 
μουσουλμανικό νεκροταφείο. Οι αρχαιολόγοι χρειάστηκαν ανασκαφές 
τριάντα ετών για να το αποκαλύψουν. Το ίδιο το θέατρο είναι κτισμένο πάνω 
σε αρχαίο Ιερό του Πάνα. Σε διάφορες στιγμές της ιστορίας του φιλοξένησε, 
εκτός από θεατρικές παραστάσεις, και μουσικές παραστάσεις, και βυζαντινές 
ιπποδρομίες και αγώνες μονομάχων. 
 
 
 
Μουσείο Καβάφη 
Μετά το θάνατο του Καβάφη το 1933, το διαμέρισμά του στην οδό Λέψιους, 
όπου έζησε τα τελευταία 25 χρόνια της ζωής του, μετατράπηκε για ένα 
διάστημα σε φθηνό πανδοχείο, την Πανσιόν Αμίρ. Το 1991, ο Κωστής 
Μοσκώφ, ως μορφωτικός σύμβουλος της Πρεσβείας της Ελλάδος στην 



__________________________________________________________________  8

Αίγυπτο, πρωτοστάτησε για τη μετατροπή του σπιτιού του Καβάφη σε 
μουσείο. Το Μουσείο Καβάφη, αφιερωμένο στη ζωή και το έργο του ποιητή, 
εγκαινιάστηκε και άνοιξε για το κοινό στις 16 Νοεμβρίου 1992. 
 
Τα έπιπλα του ποιητή είχαν πουληθεί από τους κληρονόμους του, αλλά χάρη 
σε φίλους με καλή μνήμη και με τη βοήθεια φωτογραφιών 
ανακατασκευάστηκαν. Όσο για το πλούσιο αρχείο και τη βιβλιοθήκη, αυτά 
ευτυχώς είχαν διασωθεί από τον Γ. Π. Σαββίδη. 
 
Το Σπίτι-Μουσείο Καβάφη περιέχει έπιπλα εποχής, πλούσιο οικογενειακό 
φωτογραφικό υλικό, σκίτσα και προσωπογραφίες του, φιλοτεχνημένα από 
μεγάλο αριθμό καλλιτεχνών, πίνακες ζωγραφικής εμπνευσμένους από το έργο 
των Ελλήνων και άλλων αλλοεθνών εικαστικών, αντίγραφα χειρογράφων, 
τεύχη των εκδόσεων με επιμέλεια του ποιητή και χειρόγραφες διορθώσεις, 
πολύγλωσσο βιβλιογραφικό υλικό, μεταφράσεις της ποίησης του Καβάφη σε 
35 γλώσσες, πλήθος περιοδικών, μελετών και εργασιών που γράφτηκαν για 
την ποίησή του, μετάλλια, CDs με απαγγελίες και μουσικές συνθέσεις των 
ποιημάτων του.  
 
Μια αίθουσα του μουσείου είναι αφιερωμένη σε έναν άλλο Αλέξανδρινό 
συγγραφέα, τον Στρατή Τσίρκα. Το Μουσείο Καβάφη λειτουργεί υπό την 
αιγίδα του πολιτιστικού τμήματος της Ελληνικής Πρεσβείας στο Κάιρο και 
είναι ανοικτό για το κοινό. 
 
 
Εθνικό Μουσείο Αλεξάνδρειας 

Πρόκειται για ένα από τα σημαντικότερα μουσεία της Αιγύπτου καθώς 
η σημαντικότητα των εκθεμάτων του προσδίδει διεθνή αναγνώριση και 
κύρος. Εγκαινιάστηκε το 2005 από τον Χόσνι Μουμπάρακ και στεγάζεται σε 
ένα τριώροφο κτήριο ιταλικού ρυθμού που χρονολογείται απ’ το 1929 και 
βρίσκεται σ’ ένα μεγάλο κήπο με σπάνια δέντρα και φυτά πολύ κοντά στο 
κέντρο της πόλης. Ένα σημαντικό ποσοστό εκθεμάτων προέρχεται από 
δωρεές και τα υπόλοιπα σχετίζονται με πιο πρόσφατες ανασκαφές  που 
διενεργούνται στην ευρύτερη περιοχή της Αλεξάνδρειας μέσα και έξω απ’ την 
πόλη.  
 

            Κάθε επισκέπτης ενημερώνεται για την Ιστορία της Φαραωνικής 
Αιγύπτου, αλλά και την εξέλιξη της στο πέρασμα των αιώνων. Φιλοξενούνται 
μούμιες των Φαραώ, αντικείμενα της ελληνορωμαϊκής περιόδου, εκθέματα 
που σχετίζονται με την κοπτική και ισλαμική τέχνη, επίσης κοσμήματα της 
πρώην βασιλικής οικογένειας της Αιγύπτου και ένα ελληνιστικό άγαλμα 
νεαρού άνδρα που, ίσως, απεικονίζει τον Μ. Αλέξανδρο.  
 
 
 
 
 
 
 
 
 
Λόγιοι 

Στη συνέχεια παρουσιάζουμε μερικά από τα πρόσωπα που έχουν ρίζες 
καταγωγής στην Αλεξάνδρεια, με την εξαίρεση του Forster που η συνάφειά 
του είναι πνευματική. 
 



__________________________________________________________________  9

 
Έντουαρντ Μόργκαν Φόρστερ    ( 1879 – 1970) 

 
 
 

Άγγλος μυθιστοριογράφος, συγγραφέας διηγημάτων και 
δοκιμιογράφος, μέλος του Τάγματος της Αξίας, Σύντροφος της Τιμής. Είναι 
περισσότερο γνωστός για τα μυθιστορήματά του, κάποια από τα οποία έχουν 
γίνει κινηματογραφικές ταινίες. Σπούδασε στο Κέμπριτζ μεταξύ 1897 και 
1901. Μετά το Πανεπιστήμιο ταξίδεψε στην Ευρώπη. 

 
Ο τόπος και ο χρόνος της συνάντησης του Φόρστερ με τον Καβάφη 

είναι εμβληματικός. Πρόκειται για την Αλεξάνδρεια του Πρώτου Παγκοσμίου 
Πολέμου, στην οποία ο Φόρστερ καταφτάνει το 1915  σε ηλικία 36 ετών, για 
να απασχοληθεί στην Υπηρεσία Αναζητήσεων του Ερυθρού Σταυρού. Ο 
Καβάφης είναι τότε 53 ετών, εργάζεται στην Εταιρεία Αρδεύσεων και 
επιβάλλεται τόσο με το εξαιρετικά φροντισμένο παρουσιαστικό του όσο και 
με την διανοητική και καλλιτεχνική του προσωπικότητα, χωρίς να μπορεί να 
ξεχάσει ότι είναι γόνος πλούσιας οικογένειας. Ο ίδιος ο Φόρστερ αποτελεί, αν 
όχι παράδειγμα, έμπνευση για τον ποιητή ως προς το έργο και τις επιλογές 
του.  

 
Δεν υπάρχει η παραμικρή αμφιβολία πως τον δρόμο του Καβάφη προς 

την παγκόσμια σφαίρα τον άνοιξε ο Ε. Μ. Φόρστερ. Με δική του πρωτοβουλία 
έργα του Καβάφη δημοσιεύτηκαν σε διεθνούς εμβέλειας λογοτεχνικά 
περιοδικά της εποχής, πράγμα που αποτέλεσε το υπόβαθρο της παγκόσμιας 
αναγνώρισης. 
 

 
Αντώνης Μπενάκης     ( 1873 – 1954) 

 
 
 

Ο Αντώνης Μπενάκης ήταν εθνικός ευεργέτης, πολιτικός και 
ιδρυτής του Μουσείου Μπενάκη. Σε αντίθεση με πολλούς εθνικούς 
ευεργέτες που δεν γνωρίζουμε για τη ζωή τους, όχι μόνο δε μας είναι 
απόμακρος, αλλά γενιές και γενιές Ελλήνων γνωρίζουν τα παιδικά του 
κατορθώματα και τον τολμηρό του χαρακτήρα, χάρις στον «Τρελλαντώνη», 
το βιβλίο που έγραψε η αδελφή του Πηνελόπη Δέλτα.  

 
Η πρώτη του μεγάλη αγάπη είναι τα όπλα και τα εθνικά κειμήλια. 

Ύστερα το ενδιαφέρον του στρέφεται στη μουσουλμανική-αραβική τέχνη, 
τα έργα εικαστικών τεχνών και τις εικόνες. Κατόρθωσε σταδιακά να 
σχηματίσει αξιόλογες συλλογές αρχαίας ελληνικής τέχνης, βυζαντινής και 
μεταβυζαντινής περιόδου, έργα λαϊκής τέχνης, κοπτικής κ.ά. 
 

Το 1930 κάνει δωρεά τις συλλογές του στο κράτος και εργάζεται με 
πάθος για να μετατρέψει σε μουσείο την πατρική οικία της οδού Κουμπάρη, 
η οποία επίσης παραχωρήθηκε με πρωτοβουλία του στην ελληνική πολιτεία. 
Προσφέρει το απαραίτητο οικονομικό κεφάλαιο και τις 22 Απριλίου το 1931 
το Μουσείο Μπενάκη ανοίγει τις πόρτες του στο κοινό.  
  
 Όταν τον ρωτούσαν οι ξένοι γεμάτοι θαυμασμό και κατάπληξη, πως 
ολοόκληρο μουσείο το χάρισε στο έθνος, απαντούσε: «Έχουμε παράδοση 
στον τόπο μας, όποιος μπορεί να χαρίζει το περίσσευμά του, γιατί ο 
τόπος μας, βλέπετε, είναι φτωχός». 
 



__________________________________________________________________  10

 Η Λίνα Κάσδαγλη έκλεισε μέσα σε μια φράση την ουσία της ζωής του 
Αντώνη Μπενάκη, «Γεννημένος άρχοντας έδωσε στην αρχοντιά το 
γνησιότερο περιεχόμενό της, την αγάπη για τα ωραία πράγματα και την 
αγάπη για τον πλησίον». 
  
 
 
 

 
Πηνελόπη Δέλτα     (1874 – 1941) 

 
 
 

Η Πηνελόπη Δέλτα γεννήθηκε και αυτή στην Αλεξάνδρεια. Το 
υλικό και πνευματικό υπόβαθρο που της πρόσφερε η οικογένειά της, η 
μόρφωση που πήρε, αλλά και η προσωπική της ευαισθησία, αποτέλεσαν 
τις βάσεις του πρωτοπόρου και αξιολογότατου λογοτεχνικού έργου της. 
 

Το 1909 τυπώθηκαν στο Λονδίνο τα διηγήματά της «Για την 
Πατρίδα», με εικονογράφηση του Νικηφόρου Λύτρα. Την επόμενη χρονιά 
εκδόθηκε το «Παραμύθι χωρίς όνομα» και ένα χρόνο αργότερα το 
ιστορικό αφήγημα «Τον καιρό του Βουλγαροκτόνου». Το 1915 εξέδωσε 
στην Αθήνα τα «Παραμύθια και άλλα».  Στη συνέχεια εγκαταστάθηκε 
οριστικά στην Αθήνα, όπου δημοσίευσε τα διηγήματα «Τ’ ανεύθυνα» 
(1921) και «Η Ζωή του Χριστού» (1925).Το επόμενο έργο της, «Ο 
Μάγκας», εκδόθηκε το 1935 και δύο χρόνια αργότερα το ιστορικό 
αφήγημα «Στα μυστικά του βάλτου». 
 
 Κωνσταντίνος Παρθένης      (1878 – 1967 ) 

 
 
 

 
 
Ο Παρθένης από το 1895 έως το 1903 σπούδασε ζωγραφική στην 
Ακαδημία Καλών Τεχνών της Βιέννης  Το 1903 επέστρεψε στην Ελλάδα 
για να ασχοληθεί αρχικά με την αγιογραφία. Το 1908 φιλοτέχνησε τις 
αγιογραφίες του ναού του Αγίου Γεωργίου στο Κάιρο. 
 

Το 1917, μαζί με τον Νικόλαο Λύτρα, τον Κ. Μαλέα, τον Θεόφρ. 
Τριανταφυλλίδη και άλλους ζωγράφους, ίδρυσε την Ομάδα «Τέχνη», με 
στόχο την ανατροπή του συντηρητικού ακαδημαϊσμού που τότε 
εξακολουθούσε να επικρατεί στην αθηναϊκή καλλιτεχνική ζωή.  

 
Κατά τον Ελληνοϊταλικό πόλεμο του 1940 ο Κωνσταντίνος 

Παρθένης μαζί με άλλους Έλληνες λόγιους προσυπέγραψε την Έκκληση 
των Ελλήνων Διανοουμένων προς τους Διανοούμενους ολόκληρου του 
Κόσμου, με την οποία αφ ενός μεν καυτηριαζόταν η κακόβουλη ιταλική 
επίθεση, αφ ετέρου δε, διέγειρε την παγκόσμια κοινή γνώμη σε 
επανάσταση συνειδήσεων για κοινό πνευματικό Μαραθώνα. 

 

Τα έργα της είναι εμπνευσμένα από τη βυζαντινή παράδοση Η 
Πηνελόπη Δέλτα θεώρησε εθνικό καθήκον να φέρει σε επαφή τα 
Ελληνόπουλα με τους μεγάλους σταθμούς της Ελληνικής ιστορίας, τους 
αγώνες της φυλής μας και τις εθνικές μας παραδόσεις Έτσι τα έργα της, 
βασισμένα σε μια τέτοια θεματολογία, τα απευθύνει στα παιδιά, 
επενδύοντάς τα με μια γλώσσα που μιλούσε στην ψυχή και τη φαντασία 
τους, καλύπτοντας ένα μεγάλο κενό στην παιδική λογοτεχνία και 
εξυψώνοντας το εθνικό και θρησκευτικό αίσθημα της νεολαίας. 



__________________________________________________________________  11

Η «ελληνικότητα» των έργων του, και η επίδραση του έργου στις 
κατοπινές γενεές ελλήνων ζωγράφων τον κατατάσσει στους προδρόμου; 
και διαμορφωτές της «Γενιάς του' 30».  

 
Γεώργιος Αβέρωφ    (  1818 – 1899) 
 

 
 
 

Ήταν Έλληνας επιχειρηματίας και ένας από τους μεγαλύτερους 
εθνικούς ευεργέτες. Υπήρξε φλογερός πατριώτης, αγνός ιδεολόγος, 
ανθρωπιστής και οραματιστής. Ο τίτλος του «Μέγα Εθνικού Ευεργέτη» 
που του απένειμε η Ελλάδα αποτελεί αναγνώριση του ανεπανάληπτου 
έργου και της προσφοράς του.  
 

Γεννήθηκε στο Μέτσοβο. Ήταν το στερνοπαίδι ανάμεσα στα επτά 
αδέλφια του. Στην αρχή ήταν βοσκόπουλο και παράλληλα μαθητής. Το 
1840, σε ηλικία μόλις 22 ετών, έφυγε από το Μέτσοβο και 
εγκαταστάθηκε αρχικά στο Κάιρο. Αργότερα το 1860 στην Αλεξάνδρεια 
ασχολήθηκε με δική του επιχείρηση εισαγωγών - εξαγωγών.  

 
Ανεδείχθη ταχύτατα ως ένας από τους πλουσιότερους Έλληνες της 

διασποράς, με περιουσία που ξεπερνούσε τα 100.000.000 δραχμές, όταν 
η περιουσία του πιο πλούσιου ελλαδίτη δε ξεπερνούσε το 1.000.000 
δραχμές. Οι  πρώτες δωρεές έγιναν προς την ελληνική κοινότητα 
Αλεξανδρείας με την ίδρυση γυμνασίου, παρθεναγωγείου και 
νοσοκομείου. Ακολούθως μερίμνησε για την ιδιαίτερη πατρίδα του, το 
Μέτσοβο, όπου διέθεσε 1.500.000 δραχμές για κοινωφελή έργα. 

 
Με χρήματα του Γεωργίου Αβέρωφ: 

 Αποπερατώθηκε το Πολυτεχνείο της Αθήνας. Το αρχικό κεφάλαιο για την 
ανέγερσή του είχαν διαθέσει οι, επίσης Μετσοβίτες, μεγαλέμποροι της 
Αιγύπτου, Στουρνάρας και Τοσίτσας, εξ ου και η ονομασία του «Εθνικό 
Μετσόβιο Πολυτεχνείο» (ΕΜΠ).  

 Χτίστηκαν η Στρατιωτική Σχολή Ευελπίδων (σημερινά Δικαστήρια της 
Ευελπίδων) και οι Φυλακές στη Λεωφόρο Αλεξάνδρας (στον χώρο που 
σήμερα υψώνονται τα Μέγαρα του Αρείου Πάγου και του Εφετείου).  

 Ανεγέρθηκαν οι ανδριάντες του Πατριάρχη Γρηγορίου Ε' και του Ρήγα 
Φεραίου στα Προπύλαια του Πανεπιστημίου Αθηνών.  
 
Ο Γεώργιος Αβέρωφ πέθανε στις 15 Ιουλίου 1899 στο Ράμλεχ της 
Αλεξάνδρειας και ο τάφος του βρίσκεται στο Α' Νεκροταφείο Αθηνών. 
Άφησε περιουσία που υπολογίσθηκε σε 31.000.000 δραχμές. Από το 
κληροδότημά του για κοινωφελείς σκοπούς διατέθηκαν σε χρυσές 
ελληνικές δραχμές:  

 2.500.000 (300.000 λίρες Αγγλίας) υπέρ του Ταμείου του 
Εθνικού Στόλου για τη ναυπήγηση πολεμικού πλοίου που θα έφερε το 
όνομά του. Πρόκειται για το θωρηκτό «Αβέρωφ», που κυριάρχησε στο 
Αιγαίο κατά τη διάρκεια των Βαλκανικών Πολέμων.  

 1.500.000 υπέρ της ελληνικής κοινότητας της Αλεξάνδρειας  
 500.000 για την ίδρυση Γεωργικής Σχολής στη Λάρισα  
 500.000 υπέρ του Ε.Μ.Π.  
 500.000 υπέρ του Ωδείου Αθηνών  
 900.000 υπέρ της κοινότητας Μετσόβου  
 1.000.000 υπέρ της αποπεράτωσης του Παναθηναϊκού Σταδίου 

 



__________________________________________________________________  12

4 Ιστορικά ποιήματα &σχόλια 

Αλεξανδρινοί βασιλείς (1912) 

Μαζεύθηκαν οι Αλεξανδρινοί 
να δουν της Κλεοπάτρας τα παιδιά, 

τον Καισαρίωνα, και τα μικρά του αδέρφια, 
Αλέξανδρο και Πτολεμαίο, που πρώτη 
φορά τα βγάζαν έξω στο Γυμνάσιο, 
εκεί να τα κηρύξουν βασιλείς, 

μες στη λαμπρή παράταξη των στρατιωτών. 
 

Ο Αλέξανδρος – τον είπαν βασιλέα 
της Αρμενίας, της Μηδίας, και των Πάρθων. 

Ο Πτολεμαίος – τον είπαν βασιλέα 
της Κιλικίας, της Συρίας, και της Φοινίκης. 
Ο Καισαρίων στέκονταν πιο εμπροστά, 
ντυμένος σε μετάξι τριανταφυλλί, 

στο στήθος του ανθοδέσμη από υακίνθους, 
η ζώνη του διπλή σειρά σαπφείρων κι αμεθύστων, 

δεμένα τα ποδήματά του μ’ άσπρες 
κορδέλλες κεντημένες με ροδόχροα μαργαριτάρια. 

Αυτόν τον είπαν πιότερο από τους μικρούς, 
αυτόν τον είπαν Βασιλέα των Βασιλέων. 

 
Οι Αλεξανδρινοί έννοιωθαν βέβαια 
που ήσαν λόγια αυτά και θεατρικά. 

 
Αλλά η μέρα ήταν ζεστή και ποιητική, 

ο ουρανός ένα γαλάζιο ανοιχτό, 
το Αλεξανδρινό Γυμνάσιον ένα 

θριαμβικό κατόρθωμα της τέχνης, 
των αυλικών η πολυτέλεια έκτακτη, 
ο Καισαρίων όλο χάρις κ’ εμορφιά 

(της Κλεοπάτρας υιός, αίμα των Λαγιδών)· 
κ’ οι Αλεξανδρινοί έτρεχαν πια στην εορτή, 

κ’ ενθουσιάζονταν, κ’ επευφημούσαν 
ελληνικά, κ’ αιγυπτιακά, και ποιοί εβραίικα, 

γοητευμένοι με τ’ ωραίο θέαμα -- 
μ’ όλο που βέβαια ήξευραν τι άξιζαν αυτά, 
τι κούφια λόγια ήσανε αυτές οι βασιλείες. 

 
Καισαρίων (1918) 

 
Εν μέρει για να εξακριβώσω μια εποχή, 

εν μέρει και την ώρα να περάσω, 
την νύχτα χθες πήρα μια συλλογή 

επιγραφών των Πτολεμαίων να διαβάσω. 
Οι άφθονοι έπαινοι κ’ η κολακείες 

εις όλους μοιάζουν. Όλοι είναι λαμπροί, 
ένδοξοι, κραταιοί, αγαθοεργοί· 
κάθ’ επιχείρησίς των σοφοτάτη. 

Aν πεις για τες γυναίκες της γενιάς, κι αυτές, 
όλες η Βερενίκες κ’ η Κλεοπάτρες θαυμαστές. 

 
Όταν κατόρθωσα την εποχή να εξακριβώσω 



__________________________________________________________________  13

θάφινα το βιβλίο αν μια μνεία μικρή, 
κι ασήμαντη, του βασιλέως Καισαρίωνος 
δεν είλκυε την προσοχή μου αμέσως..... 

 
 

A, να, ήρθες συ με την αόριστη  
γοητεία σου. Στην ιστορία λίγες 

γραμμές μονάχα βρίσκονται για σένα, 
κ’ έτσι πιο ελεύθερα σ’ έπλασα μες στον νου μου. 

Σ’ έπλασα ωραίο κ’ αισθηματικό. 
Η τέχνη μου στο πρόσωπό σου δίνει  
μιαν ονειρώδη συμπαθητική εμορφιά. 
Και τόσο πλήρως σε φαντάσθηκα, 

που χθες την νύχτα αργά, σαν έσβυνεν 
η λάμπα μου —άφισα επίτηδες να σβύνει— 
εθάρρεψα που μπήκες μες στην κάμαρά μου, 

με φάνηκε που εμπρός μου στάθηκες· ως θα ήσουν 
μες στην κατακτημένην Aλεξάνδρεια, 

χλωμός και κουρασμένος, ιδεώδης εν τη λύπη σου, 
ελπίζοντας ακόμη να σε σπλαχνισθούν 

οι φαύλοι —που ψιθύριζαν το «Πολυκαισαρίη». 
 

Το ιστορικό πλαίσιο μέσα στο οποίο γράφονται τα δύο ποιήματα του Κ. 
Π.  Καβάφη, «Καισαρίων» και «Αλεξανδρινοί Βασιλείς», είναι εκείνο κατά το 
οποίο το Ελληνιστικό Βασίλειο της Αιγύπτου σταδιακά οδηγείται στην πλήρη 
υποταγή του στην πανίσχυρη Ρωμαϊκή Αυτοκρατορία, τα θεμέλια της οποίας 
αρχίζουν να μπαίνουν επί Ιουλίου Καίσαρα. 
 

Η τελευταία βασίλισσα της Αιγύπτου Κλεοπάτρα, ανήκε στη βασιλική 
οικογένεια των Πτολεμαίων που κυβέρνησε την Αίγυπτο για περίπου τρείς 
αιώνες (305 -30π.Χ.). Ο Καισαρίων ήταν υιός της Κλεοπάτρας και του Ιουλίου 
Καίσαρα, καρπός του έρωτα που γέννησε στον Ρωμαίο στρατηλάτη η 
βασίλισσα της Αιγύπτου το 47 π.Χ., ύστερα από την επικράτηση του Καίσαρα 
επί του αντιπάλου του Πομπηϊου. 
 

Μετά τη νίκη των Μάρκου Αντώνιου και Οκταβιανού επί των 
δολοφόνων του Ιουλίου Καίσαρα στη μάχη των Φιλίππων το 42 π.Χ., ο 
Μάρκος Αντώνιος έγινε κύριος του ανατολικού τμήματος της ρωμαϊκής 
επικράτειας και στη συνέχεια εραστής της Κλεοπάτρας.  Εδραιώνει τη θέση 
του στην Ανατολή με τη συνεργασία της Κλεοπάτρας και έρχεται σε ρήξη με 
τη Ρώμη. Η ανοδική του πορεία, η φιλοδοξία να κατακτήσει τον τίτλο του 
Αύγουστου σταματούν οριστικά το 31 π.Χ. μετά τη ναυμαχία στο Άκτιο. Ο 
Πλούταρχος πιθανολογεί προδοσία της Κλεοπάτρας, η οποία εγκατέλειψε τον 
Αντώνιο στη μάχη, συνηθισμένη να είναι πάντα με το μέρος του νικητή. Αυτή 
την επίδειξη δύναμης η Κλεοπάτρα την ποθούσε σε κάθε ευκαιρία. Με τη 
δύναμη της Ρώμης ολοένα να μεγαλώνει η Αίγυπτος ζούσε σε ένα κλίμα 
συνεχούς παρακμής, το οποίο κλίμα διαισθάνονταν πολύ  καλά οι υπήκοοι της 
Κλεοπάτρας.  

 
Ο Καβάφης ακριβώς τους θεατρινισμούς και τις γιορτές παρουσιάζει 

στο ποίημά του και τα θεωρεί αυτά ως μέσα εξαπάτησης και παράτασης των 
ψευδαισθήσεων μιας εξουσίας που βουλιάζει. 
Την προκλητική τελετή στο Γυμνάσιο της πόλης, «τα  κούφια  λόγια  (που) 
ήσανε αυτές  οι βασιλείες» έτσι τα εμπνεύστηκε ο Καβάφης. 
 



__________________________________________________________________  14

Σε μια πλατφόρμα, ο Αντώνιος και η Κλεοπάτρα κάθισαν σε δύο 
χρυσούς θρόνους, με τη Βασίλισσα της Αιγύπτου αυτή τη φορά ντυμένη 
αιγυπτιακά, ως προσωποποίηση της Ίσιδος. Τα βασιλικά τέκνα κάθονταν σε 
θρόνους λίγο χαμηλότερα. Πρώτα ο Πτολεμαίος Καίσαρ, συμβασιλέας της 
μητέρας του, κατόπιν τα παιδιά του Αντωνίου: ο Αλέξανδρος Ήλιος με ένδυμα 
Μήδου βασιλιά, ο Πτολεμαίος Φιλάδελφος με μακεδονικό ένδυμα και η 
Κλεοπάτρα Σελήνη. Κηρύχθηκε πως από δω και στο εξής η Κλεοπάτρα θα 
ονομαζόταν «Βασίλισσα των Βασιλέων» και ο γιός της, ο Καισαρίων, ως 
νόμιμος διάδοχος του Ιουλίου Καίσαρα, θα ονομαζόταν «Βασιλεύς των 
Βασιλέων». Ο Αλέξανδρος Ήλιος ονομάστηκε «Μέγας Βασιλεύς» της 
Αρμενίας και όλων των ανατολικών επαρχιών των εδαφών του Αλεξάνδρου 
του Μέγα που θα κατακτιόνταν στο μέλλον μέχρι την Ινδία, ο Πτολεμαίος 
Φιλάδελφος βασιλιάς της Συρίας και της Μικράς Ασίας και η μικρή 
Κλεοπάτρα Σελήνη, βασίλισσα της Κυρηναϊκής. 
 

Η Κλεοπάτρα συνήθιζε πλέον να εμφανίζεται σε σημαντικές 
εκδηλώσεις ντυμένη με τα ρούχα της Ίσιδος. Δέκα χρόνια μετά την πρώτη της 
προσπάθεια να γίνει αυτοκράτειρα του κόσμου, η Κλεοπάτρα θα άγγιζε το 
όνειρο αυτό για δεύτερη φορά. Σε περίπτωση που ο Αντώνιος αναδεικνυόταν 
νικητής, η ρωμαϊκή αυτοκρατορία θα ενωνόταν και πάλι, ακόμη μεγαλύτερη 
κι από αυτήν του Μεγάλου Αλεξάνδρου, υπό το σκήπτρο του Αντωνίου και της 
Κλεοπάτρας.  

 
Αλλά η ιστορία  γράφτηκε αλλιώς. Οι ενθουσιασμοί  και η προσποίηση 

της ευτυχίας και της δύναμης δεν ξεφεύγουν από τον Καβάφη που διαβλέπει, 
πίσω από τα χαμόγελα και τούς γοητευμένους  που φωνασκούν, τους 
απογοητευμένους που κρύβουν τη γύμνια τους-πνευματική και ηθική- κάτω 
από τα πολυτελή φορέματα των άλλων-ούτε καν τα δικά τους. Το πρόσχημα 
το βρίσκουν εύκολα: «η μέρα ήταν ζεστή και ποιητική», και...υπέκυψαν..Η 
ειρωνεία του Καβάφη (« βέβαια ήξευραν») μοιάζει με απειλή που 
αποκρούστηκε. 

 
Όσο για τον Καισαρίωνα, η θανάτωση του οποίου είναι αναπότρεπτη, 

μας δείχνει πως ο Καβάφης εστιάζει στο πρόσωπό του χάριν της τέχνης του 
και τον εξιδανικεύει τη στιγμή της θλίψης του(«συ με την αόριστη γοητεία 
σου», «ιδεώδης εν τη λύπη σου»). Η ποίηση καλύπτει το κενό της ιστορίας(«κ' 
έτσι πιο ελεύθερα σ' έπλασα μες στον νου μου»)…ωραία και αισθηματικά.  

 
Εν Σπάρτη (1928) 

 
Δεν ήξερεν ο βασιλεύς Κλεομένης, δεν τολμούσε- 

δεν ήξερε έναν τέτοιον λόγο πώς να πει 
προς την μητέρα του: ότι απαιτούσε ο Πτολεμαίος 

για εγγύησιν της συμφωνίας των ν’ αποσταλεί κι αυτή 
εις Αίγυπτον και να φυλάττεται· 

λίαν ταπεινωτικόν, ανοίκειον πράγμα. 
Κι όλο ήρχονταν για να μιλήσει· κι όλο δίσταζε. 
Κι όλο άρχιζε να λέγει· κι όλο σταματούσε. 

Μα η υπέροχη γυναίκα τον κατάλαβε 
(είχεν ακούσει κιόλα κάτι διαδόσεις σχετικές), 

και τον ενθάρρυνε να εξηγηθεί. 
Και γέλασε· κ’ είπε βεβαίως πιαίνει. 

Και μάλιστα χαίρονταν που μπορούσε νάναι 
στο γήρας της οφέλιμη στην Σπάρτη ακόμη. 



__________________________________________________________________  15

Όσο για την ταπείνωσι – μα αδιαφορούσε. 
Το φρόνημα της Σπάρτης ασφαλώς δεν ήταν ικανός 

να νοιώσει ένας Λαγίδης χθεσινός· 
όθεν κ’ η απαίτησίς του δεν μπορούσε 
πραγματικώς να ταπεινώσει Δέσποιναν 

Επιφανή ως αυτήν· Σπαρτιάτου βασιλέως μητέρα. 

Άγε, ω βασιλεύ Λακεδαιμονίων (1929) 

Δεν καταδέχονταν η Κρατησίκλεια 
ο κόσμος να την δει να κλαίει και να θρηνεί· 
και μεγαλοπρεπής εβάδιζε και σιωπηλή. 

Τίποτε δεν απόδειχνε η ατάραχη μορφή της 
απ’ τον καϋμό και τα τυράννια της. 

Μα όσο και νάναι μια στιγμή δεν βάσταξε· 
και πριν στο άθλιο πλοίο μπει να πάει στην Αλεξάνδρεια, 

πήρε τον υιό της στον ναό του Ποσειδώνος, 
και μόνοι σαν βρεθήκαν τον αγκάλιασε 
και τον ασπάζονταν, «διαλγούντα», λέγει 
ο Πλούταρχος, «και συντεταραγμένον». 
Όμως ο δυνατός της χαρακτήρ επάσχισε· 
και συνελθούσα η θαυμασία γυναίκα 
είπε στον Κλεομένη «Άγε, ω βασιλεύ 
Λακεδαιμονίων, όπως, επάν έξω 
γενώμεθα, μηδείς ίδη δακρύοντας 
ημάς μηδέ ανάξιόν τι της Σπάρτης 

ποιούντας. Τούτο γαρ εφ’ ημίν μόνον· 
αι τύχαι δε, όπως αν ο δαίμων διδώ, πάρεισι.»  

 
Και μες στο πλοίο μπήκε, πηαίνοντας προς το «διδώ». 

 
Τα δύο ποιήματα αναφέρονται σε γεγονότα της ίδιας ιστορικής 

περιόδου του 236-222 π.Χ.  
 
Στο «Εν Σπάρτη» παρουσιάζεται ο βασιλιάς της Σπάρτης Κλεομένης Γ΄ να 
ζητά τη βοήθεια του Πτολεμαίου Γ΄, βασιλιά της Αιγύπτου, για την 
αντιμετώπιση των ενωμένων εναντίον της Σπάρτης δυνάμεων της 
Μακεδονίας και της Αχαϊκής Συμπολιτείας. Ο Πτολεμαίος δέχτηκε με 
μοναδικό όρο να σταλούν ως αιχμάλωτοι η μητέρα του Κλεομένη και τα 
παιδιά του. Τον δισταγμό του Κλεομένη  συνοδεύει το γέλιο της μητέρας του 
και το γνήσιο  σπαρτιατικό της ήθος. Εδώ ο Καβάφης εκθειάζει τη Σπάρτη και 
την αίσθηση της ισχύος της. 
 

Στο «Άγε ..... » αναλύεται ο αποχαιρετισμός γιου με μητέρα, του 
Κλεομένη με την Κρατησίκλεια: Η Κρατησίκλεια είναι δυνατή γυναίκα και 
στάθηκε στο ύψος των περιστάσεων, δεν έδειξε τα συναισθήματά της για την 
ταπείνωση που θα ακολουθούσε. Η σκηνή γίνεται δραματικότερη, επειδή  
γνωρίζουν ότι έρχεται το τέλος. 

 



_________________________________________________________________ 

 
 

16 

Η λειτουργία των μεταφορών στον ποιητικό λόγο 
του Καβάφη 

 
Συμβολισμός 
Ο Συμβολισμός αποτελεί καλλιτεχνικό ρεύμα που αναπτύχθηκε στα τέλη του 
19ου αιώνα , γαλλικής και βελγικής προέλευσης. Ο όρος προέρχεται από τη 
συχνή χρήση των συμβόλων, στην οποία πιστεύουν οι εκπρόσωποι του 
κινήματος. Αναπτύχθηκε κυρίως στην ποίηση, ωστόσο συναντάται και στις 
εικαστικές τέχνες. Το κίνημα του συμβολισμού στη λογοτεχνία έχει τις ρίζες 
του στα "Άνθη του Κακού" του Κάρολου Μπωντλαίρ. Οι συμβολιστές 
πίστευαν πως σκοπός της τέχνης είναι να συλλάβει και να εκφράσει 
περισσότερο απόλυτες αλήθειες, τις οποίες μπορεί να προσεγγίσει με 
έμμεσους τρόπους. Για αυτό το λόγο έγραφαν με μεταφορικό τρόπο και 
χρησιμοποιώντας εικόνες, υπερβολές και αντικείμενα με συμβολική έννοια.  
Έντονο ήταν και το μεταφυσικό ή μυστικιστικό στοιχείο. Ο θάνατος, 
μυθολογικά αλλά και δραματικά στοιχεία ήταν έντονα στη θεματολογία των 
συμβολιστών. Οι συμβολιστές ποιητές γέννησαν τον ελεύθερο στίχο και 
πέτυχαν τη μετάβαση από την παραδοσιακή στη νεότερη ποίηση.  
 
Χαρακτηριστικά Συμβολιστικής Ποίησης 
1. Η προσπάθεια απόδοσης των ψυχικών καταστάσεων με τη χρήση 
συμβόλων. 
2. Η αποφυγή της σαφήνειας και η προσπάθεια για τη δημιουργία ενός 
ασαφούς κλίματος που συνυπάρχει με μια διάθεση μελαγχολίας και 
ονειροπόλησης.  
3. Η έντονη πνευματικότητα, ο ιδεαλισμός και ο μυστικισμός. 
4. Η προσπάθεια να ταυτιστεί η ποίηση με τη μουσική. 
5. Οι πολλές τεχνικές και εκφραστικές καινοτομίες: χαλαρή ομοιοκαταληξία, 
ανομοιοκατάληκτος ή ελεύθερος στίχος, πολλά και πρωτότυπα σχήματα 
λόγου, νέο λεξιλόγιο κ.ά. 
6. Ο περιορισμός του νοηματικού περιεχομένου του ποιήματος στο ελάχιστο. 
 
Εισαγωγή 

Το γλωσσικό ύφος του Κ. Π. Καβάφη δεν είναι η κοινή νεοελληνική με 
τη συνήθη σημασία του όρου, όχι μόνο επειδή αποφεύγει τη χρήση 
βαρύγδουπων λέξεων, αλλά και εξ αιτίας του πεζολογικού  συχνά ύφους του. 
Τα Ελληνικά του Καβάφη έχουν λόγιες επιβιώσεις, αρχαιότερες και νεότερες, 
και μείξη καθαρευουσιάνικων εκφράσεων με δημώδεις. Έτσι, αποκτά ρυθμό 
μέσα από απρόσμενους λεκτικούς συνδυασμούς. 
Οι μεταφορές στον ποιητικό λόγο του Καβάφη είναι συνεχείς. Επιλεγμένα 
επίθετα με φειδώ, όπου και όποτε χρειάζεται, για να αποδώσουν τις 
αποχρώσεις. Κυρίως ο εικονοπλαστικός του λόγος εμπνέεται από την 
ατμόσφαιρα μιας υποφώσκουσας λύπης, μελαγχολίας  μόνιμης και επίμονης 
μέσα στη βαριά δυσθυμία και αγωνία του ανθρώπου που δεν βλέπει διάσωση. 
Χωρίς καθόλου όμως αυτό να υποβαθμίζει το "χαρίεν", ανάλαφρο και 
ειρωνικό ύφος που εξισορροπεί την πτώση με την αγωνιστική πορεία. Είτε 
είναι βυθισμένος στο προσωπικό του δράμα, είτε στα κοινωνικά αδιέξοδα, ο 
Καβάφης κατονομάζει καθαρά το "κακό": τον θάνατο της νιότης, τον 
μαρασμό της ζωής, τον καταποντισμό της αξίας. Και αμέσως μετά προτρέπει: 
ταξίδεψε!, στοχάσου!, κρύψου!, αλλά…γνώρισε τον εαυτό σου!, μην έχεις 
αυταπάτες!, περίμενε το τέλος!, θρήνησε!, αλλά και ΚΑΝΕ ΤΟ ΚΑΘΗΚΟΝ 
ΣΟΥ! Όσο υποτάσσεσαι, τόσο να διψάς για αξιοπρέπεια, όσο ρημάζεις 



_________________________________________________________________ 

 
 

17 
/ρημάζουν τα όνειρά σου, τόσο να γίνεσαι δυνατός για να αντέξεις την 
απώλεια. 
Τα "σκηνικά" στον Καβάφη κινούν την περιέργεια αρχικά, την έφεση ύστερα 
για να γίνουμε κι εμείς μέρος του κόσμου του. Οι μεταφορές του υπακούουν 
σε μια γενική ιδέα ( π.χ.: πόλις = ζωή, κεριά = βιώματα παλιά και νέα, 
Θερμοπύλες = χρέος, κ.λ.π.), είναι μια βιωματική αντίδραση του ποιητή, ο 
οποίος προσπαθεί να εκδηλώσει δραματικά το ασυμβίβαστο ανάμεσα στο Ναι 
και στο Όχι της ζωής. Κάθε ποίημα έχει τον δικό του κεντρικό πυρήνα που 
συναντά το συνολικό έργο. Αυτό μάς λέει η διατύπωση του Σεφέρη: "Η 
προσωπική μου ιδέα είναι ότι από μια ορισμένη στιγμή και πέρα. το καβαφικό 
έργο πρέπει να διαβάζεται και να κρίνεται, όχι σαν μια σειρά από χωριστά 
ποιήματα, αλλά σαν ένα και μόνο ποίημα εν προόδω - ένα «work in 
progress»,- όπως θα έλεγε και ο James Joyse-, που τερματίζει ο θάνατος ". 
Η ιδιομορφία του Καβάφη είναι η μυθοπλαστική του μανία, η παρόρμηση που 
τον ωθεί σε μια μυθοποιία των πραγμάτων γύρω του, των στιγμών της βίωσής 
του, των παθών από τα οποία συγκλονίζεται. Αυτή η μανία είναι μια στάση 
αισθητική, που κάθε φορά βρίσκει γόνιμο έδαφος να αναπτυχθεί μέσα στην 
καθημερινή βίωση της "καβαφικής πολιτείας". Οι αισθήσεις του αναβιώνουν 
"τη φευγαλέα και χωμάτινη στιγμή", λέει ο Στέφανος Ροζάνης . Για να 
φανερωθεί αυτή η στιγμή, όμως, απαιτείται "το ά κ ο υ σ μ α" του ποιήματος. 
Κάθε ένα ποίημα είναι βιωματική επισήμανση των διαρκών μεταμορφώσεων 
που υφίσταται ο ποιητής στην ποιητική του οδοιπορία. Έτσι, για να 
γνωρίσουμε τον κόσμο του Καβάφη μέσα από τα γενικά σύμβολά του 
(εικόνες- ιδέες) μελετήσαμε και σχολιάσαμε κάποια ποιήματα. Πρώτα 
ακούσαμε και ύστερα είδαμε τις εικόνες και την ατμόσφαιρά τους, για να τα 
ενώσουμε εν συνεχεία στο νου μας αυτά τα δύο αδιαίρετα.    
 
Σχόλια πάνω σε μερικά ποιήματα του Καβάφη 
 

Η πόλις (1894) 
 

Είπες· «Θα πάγω σ' άλλη γη, θα πάγω σ' άλλη θάλασσα. 
Μια πόλις άλλη θα βρεθεί καλλίτερη απ' αυτή. 

Κάθε προσπάθεια μου μια καταδίκη είναι γραφτή· 
κ' είν' η καρδιά μου -σαν νεκρός- θαμένη. 

Ο νους μου ως πότε μες στον μαρασμόν αυτόν θα μένει. 
Οπου το μάτι μου γυρίσω, όπου κι αν δω 
ερείπια μαύρα της ζωής μου βλέπω εδώ, 

που τόσα χρόνια πέρασα και ρήμαξα και χάλασα.» 

Καινούργιους τόπους δεν θα βρεις, δεν θάβρεις άλλες θάλασσες. 
Η πόλις θα σε ακολουθεί. Στους δρόμους θα γυρνάς 
τους ίδιους. Και στες γειτονιές τες ίδιες θα γερνάς· 

και μες στα ίδια σπίτια αυτά θ' ασπρίζεις. 
Πάντα στην πόλι αυτή θα φθάνεις. Για τα αλλού -μη ελπίζεις- 

δεν έχει πλοίο για σε, δεν έχει οδό. 
Ετσι που τη ζωή σου ρήμαξες εδώ 

στην κώχη τούτη την μικρή, σ' όλην την γη την χάλασες. 

Τίτλος: Αναφέρεται σε μια συγκεκριμένη πόλη, την Αλεξάνδρεια, στην 
οποία έζησε ο ποιητής 50 χρόνια. Το ποίημα έχει τη μορφή διαλόγου ανάμεσα 
στον ποιητή και τον εαυτό του (ή τον αναγνώστη). 



_________________________________________________________________ 

 
 

18 
Ήδη από τον πρώτο στίχο ο ποιητής δηλώνει ότι θέλει να ξεφύγει από αυτή 
την πόλη (Αλεξάνδρεια) και γι' αυτό ψάχνει μία καλύτερη . Η λέξη "καταδίκη" 
του τρίτου στίχου δηλώνει την απελπισία του. Οι αναμνήσεις της ζωής του 
στην Αλεξάνδρεια τον στοιχειώνουν. Στον τέταρτο στίχο η παρομοίωση "σα 
νεκρός" δείχνει το απέραντο κενό του ποιητή. Ακολούθως οι λέξεις 
"μαρασμός", "ερείπια μαύρα", "ρήμαξα" και "χάλασα" δηλώνουν την 
απόγνωση με εικονικό τρόπο. Ο ποιητής λέει στον εαυτό του "η πόλις θα σε 
ακολουθεί" (στίχος 10), ακριβώς γιατί αυτά που τον ακολουθούν είναι οι 
αναμνήσεις του. Η επανάληψη του επιθέτου "ίδιος" είναι "πανηγυρικά" το 
αδιέξοδο του ποιητή, το οποίο κορυφώνεται στο στίχο 13 ( "Πάντα στην πόλι 
αυτή θα φθάνεις" ). Την εικόνα ολοκληρώνουν τα ρήματα "ρήμαξες " και  
"χάλασες" (στίχοι 15 και 16), αφού μέσα από τα ερείπια, τα χαλάσματα, τα 
απομεινάρια, τα συντρίμμια της ζωής του ο ποιητής δεν βλέπει προς το 
μέλλον. 
Αξιοπρόσεκτος είναι ο ρυθμός της ομοιοκαταληξίας, η οποία είναι εσωτερική. 
Ο πρώτος και ο όγδοος στίχος αποτελούν μεταξύ τους μία ομοιοκαταληξία, 
καθώς επίσης και ο ένατος με τον δέκατο έκτο ( "θάλασσα"- "χάλασα", 
"θάλασσες"- "χάλασες" ) 
 

Κεριά (1893) 
 

Του μέλλοντος οι μέρες στέκοντ' εμπροστά μας 
σα μιά σειρά κεράκια αναμένα - 
χρυσά, ζεστά, και ζωηρά κεράκια. 

Οι περασμένες μέρες πίσω μένουν, 
μια θλιβερή γραμμή κεριών σβησμένων· 
τα πιο κοντά βγάζουν καπνόν ακόμη, 
κρύα κεριά, λιωμένα, και κυρτά. 

Δεν θέλω να τα βλέπω· με λυπεί η μορφή των, 
και με λυπεί το πρώτο φως των  να θυμούμαι. 

Εμπρός κυττάζω τ' αναμένα μου κεριά. 

Δεν θέλω να γυρίσω να μη δω και φρίξω 
τι γρήγορα που η σκοτεινή γραμμή μακραίνει, 
τι γρήγορα που τα σβυστά κεριά πληθαίνουν. 

Τα κεριά αντιπροσωπεύουν το μέλλον και το παρελθόν του ποιητή. Τα 
"αναμμένα", "χρυσά", "ζεστά" και  "ζωηρά" κεριά παρουσιάζουν το αισιόδοξο 
και ελπιδοφόρο μέλλον, ενώ τα "σβησμένα", "κρύα", "λιωμένα" και "κυρτά" 
κεριά δηλώνουν το θλιβερό και απαισιόδοξο παρελθόν του. Όλοι οι υπόλοιποι 
στίχοι μιλάνε για το παρελθόν του ποιητή, αυτό μας δείχνει ότι η 
απαισιοδοξία του παρελθόντος του υπερνικά την αισιοδοξία για το μέλλον. 
Όπως έχει πει και ο T.S.Elliot για τον Καβάφη: "Υπάρχει στην ποίηση του 
Καβάφη μια αίσθηση πρόσκαιρης συνταύτισης. Το παρελθόν ταυτίζεται με το 
παρόν και ίσως με το μέλλον". Ο ποιητής δηλώνει πως δεν θέλει καθόλου να 
βλέπει τα σβησμένα κεριά του παρελθόντος που πληθαίνουν συνεχώς,  γι' 
αυτό προσπαθεί να βλέπει τα αναμμένα κεριά του μέλλοντος. 

 
Τείχη (1896) 

 



_________________________________________________________________ 

 
 

19 
Χωρίς περίσκεψιν, χωρίς λύπην, χωρίς αιδώ 
μεγάλα κ' υψηλά τριγύρω μου έκτισαν τείχη. 

Και κάθομαι και απελπίζομαι τώρα εδώ. 
Άλλο δεν σκέπτομαι: τον νουν μου τρώγει αυτή η τύχη· 

διότι πράγματα πολλά έξω να κάμω είχον. 
Α όταν έκτιζαν τα τείχη πώς να μην προσέξω. 

Αλλά δεν άκουσα ποτέ κρότον κτιστών ή ήχον. 
Ανεπαισθήτως μ' έκλεισαν από τον κόσμον έξω. 

Και στο ποίημα αυτό το ερώτημα της ψυχολογικής ή της κοινωνικής 
προσέγγισης παραμένει δυνατό. 

Ο ποιητής νοιώθει εγκλωβισμένος μέσα στα τείχη που άλλοι έχτισαν 
γύρω του. Τα τείχη αυτά είναι στο νου του ποιητή ή όντως είναι η φρικτή 
πραγματικότητα που τον περιβάλλει; Ο ποιητής είναι τόσο απελπισμένος που 
φτάνει στο σημείο να κατηγορήσει τον εαυτό του για αυτή την τύχη, την 
κατάληξή του μέσα στα τείχη ( "Α όταν έκτιζαν τα τείχη πώς να μην 
προσέξω"). Ωστόσο στην τελευταία στροφή του ποιήματος απενοχοποιεί τον 
εαυτό του, αφού, όπως λέει, "δεν άκουσα ποτέ κρότον κτιστών ή ήχον". Με 
βάση τον τελευταίο στίχο του ποιήματος θα μπορούσαμε να χαρακτηρίσουμε 
τον ποιητή ως τραγικό ήρωα, αφού κάποιοι άλλοι έδρασαν για εκείνον χωρίς 
αυτός να το γνωρίζει. 
 

 
Τα παράθυρα (1897) 

Σ' αυτές τες σκοτεινές κάμαρες, που περνώ 
μέρες βαρυές, επάνω κάτω τριγυρνώ 
για νάβρω τα παράθυρα. - Οταν ανοίξει 
ένα παράθυρο θάναι παρηγορία. - 

Μα τα παράθυρα δεν βρίσκονται, ή δεν μπορώ 
να τάβρω. Και καλλίτερα ίσως να μην τα βρω. 

Ίσως το φως θάναι μια νέα τυραννία. 
Ποιός ξέρει τι καινούργια πράγματα θα δείξει. 

Τα παράθυρα είναι άλλο ένα φιλοσοφικό ποίημα ( παρ’όλο που οι 
διακρίσεις αυτές είναι σχηματικές), όπου κυριαρχεί ένα καβαφικό τοπίο 
εγκλεισμού με τον ποιητή αναστατωμένο να ψάχνει διέξοδο. Γνωρίζει ότι τα 
παράθυρα πρέπει να βρεθούν. Η αντίθεση "μα τα παράθυρα δεν βρίσκονται ή 
δεν μπορώ να τα' βρω" είναι η πρόσκρουση του ποιητή στον τοίχο της μοίρας 
που τον κάνει να φοβάται την ίδια του την ελπίδα. Η απελπισία του στους δύο 
τελευταίους στίχους, επειδή δεν μπορεί να παρηγορηθεί ,τον κλείνει οριστικά 
στο δωμάτιο. Φοβάται το φως, φοβάται το μέλλον και τα "καινούργια 
πράγματα (που) θα δείξει". 

 
Περιμένοντας τους βαρβάρους (1898) 

 
-Τι περιμένουμε στην αγορά συναθροισμένοι; 

Είναι οι βάρβαροι να φθάσουν σήμερα. 



_________________________________________________________________ 

 
 

20 
-Γιατί μέσα στην Σύγκλητο μιά τέτοια απραξία; 
Τι κάθοντ' οι Συγκλητικοί και δεν νομοθετούνε; 

-Γιατί οι βάρβαροι θα φθάσουν σήμερα. 
Τι νόμους πια θα κάμουν οι Συγκλητικοί; 
Οι βάρβαροι σαν έλθουν θα νομοθετήσουν. 

-Γιατί ο αυτοκράτωρ μας τόσο πρωί σηκώθη, 
και κάθεται στης πόλεως την πιο μεγάλη πύλη 

στον θρόνο επάνω, επίσημος, φορώντας την κορώνα; 

-Γιατί οι βάρβαροι θα φθάσουν σήμερα. 
Κι ο αυτοκράτωρ περιμένει να δεχθεί 
τον αρχηγό τους. Μάλιστα ετοίμασε 
για να τον δώσει μια περγαμηνή. Εκεί 
τον έγραψε τίτλους πολλούς κι ονόματα. 

-Γιατί οι δυό μας ύπατοι κ' οι πραίτορες εβγήκαν 
σήμερα με τες κόκκινες, τες κεντημένες τόγες· 
γιατί βραχιόλια φόρεσαν με τόσους αμεθύστους, 
και δαχτυλίδια με λαμπρά γυαλιστερά σμαράγδια· 
γιατί να πιάσουν σήμερα πολύτιμα μπαστούνια 
μ' ασήμια και μαλάματα έκτακτα σκαλισμένα; 

Γιατί οι βάρβαροι θα φθάσουν σήμερα· 
και τέτοια πράγματα θαμπόνουν τους βαρβάρους. 

-Γιατί κ' οι άξιοι ρήτορες δεν έρχονται σαν πάντα 
να βγάλουνε τους λόγους τους, να πούνε τα δικά τους; 

Γιατί οι βάρβαροι θα φθάσουν σήμερα· 
κι αυτοί βαριούντ' ευφράδειες και δημηγορίες. 

-Γιατί ν' αρχίσει μονομιάς αυτή η ανησυχία 
κ' η σύγχυσις. (Τα πρόσωπα τι σοβαρά που έγίναν). 
Γιατί αδειάζουν γρήγορα οι δρόμοι κ' οι πλατέες, 

κι όλοι γυρνούν στα σπίτια τους πολύ συλλογισμένοι; 

Γιατί ενύχτωσε κ' οι βάρβαροι δεν ήλθαν. 
Και μερικοί έφθασαν απ' τα σύνορα, 

και είπανε πως βάρβαροι πια δεν υπάρχουν. 

Και τώρα τι θα γένουμε χωρίς βαρβάρους. 
Οι άνθρωποι αυτοί ήσαν μιά κάποια λύσις. 

Το ποίημα έχει τη μορφή ερωταπαντήσεων μεταξύ δύο ανώνυμων 
προσώπων που μιλάνε για τους βαρβάρους. Από τη φράση "γιατί οι βάρβαροι 
θα φτάσουν σήμερα", ως απάντηση σε κάθε ερώτηση που γίνεται στο ποίημα, 
παρατηρούμε ότι ο λαός περιμένει με ανυπομονησία τον πολυπόθητο ερχομό 
των βαρβάρων, οι οποίοι πιθανώς έρχονται για κάποια συνθηκολόγηση ή 
ανακωχή. Εν τέλει, δυστυχώς, οι βάρβαροι δεν ήρθαν ποτέ με αποτέλεσμα να 
επικρατεί ανησυχία σε όλη την πόλη. Αναμονή παθητική, αδημονία για την 



_________________________________________________________________ 

 
 

21 
υποδούλωση, εξευτελιστική παράδοση άνευ όρων είναι το νόημα της 
μεταφοράς. 

Λέξεις όπως "Σύγκλητος", "ύπατοι", "πραίτορες" και  "τόγες" 
κουβαλούν την αλληγορία. Επίσης, οι στίχοι 16-23 μεταφέρουν το αίσθημα 
του θάμβους απέναντι στην εξουσία και της παραχώρησής της στους 
βαρβάρους  με τόσο δουλικό τρόπο. Μέχρι και η ευφράδεια του λόγου δέχεται 
υποτίμηση χάριν των βαρβάρων, αυτό δηλώνει η άτακτη υποχώρηση των 
ρητόρων της πόλης. Στο τέλος καταλαβαίνει κανείς ότι ο ερχομός των 
βαρβάρων ήταν περισσότερο εσωτερική ανάγκη και όχι τόσο εξωτερική 
απειλή.  

  Ο διάλογος μεταξύ των δύο ανώνυμων προσώπων κατατάσσεται στη 
ρωμαϊκή εποχή, στα χρόνια της παρακμής της Ρωμαϊκής Αυτοκρατορίας, από 
την οποία έχει επηρεαστεί αρκετά, όπως γνωρίζουμε, ο Καβάφης. 

 
Θερμοπύλες (1903) 

 
Τιμή σ' εκείνους όπου στην ζωή των 
ώρισαν και φυλάγουν Θερμοπύλες. 
Ποτέ από το χρέος μη κινούντες· 

δίκαιοι κ' ίσοι σ' όλες των τες πράξεις, 
αλλά με λύπη κιόλας κ' ευσπλαχνία· 
γενναίοι οσάκις είναι πλούσιοι, κι όταν 
είναι πτωχοί, πάλ' εις μικρόν γενναίοι, 
πάλι συντρέχοντες όσο μπορούνε· 
πάντοτε την αλήθεια ομιλούντες, 

πλην χωρίς μίσος για τους ψευδομένους. 

Και περισσότερη τιμή τους πρέπει 
όταν προβλέπουν (και πολλοί προβλέπουν) 

πως ο Εφιάλτης θα φανεί στο τέλος, 
κ' οι Μήδοι επί τέλους θα διαβούνε. 

Ο Καβάφης εκμεταλλεύεται το ιστορικό επεισόδιο για να δημιουργήσει 
μια αλληγορία. Το ποίημα ξεκινάει δίνοντας τιμές σε εκείνους που φυλάνε τις 
Θερμοπύλες. Πρέπει να εκπληρώσουν το χρέος τους ως γενναίοι. Έχουν ένα 
καθήκον, όχι μόνο στο πεδίο μάχης, αλλά και στον κοινωνικό στίβο. Είναι 
δίκαιοι, όπου χρειάζεται, και φιλεύσπλαχνοι  παράλληλα. Ο Καβάφης 
ανεξάρτητα από την κοινωνική διαστρωμάτωση βλέπει σε φτωχούς και 
πλούσιους ένα κοινό στοιχείο: τη γενναιότητα. Όσο μπορεί ο άνθρωπος (« εις 
μικρόν»)  εκμεταλλεύεται τις ψυχικές του δυνάμεις και είναι μεγαλόψυχος, 
γενναιόδωρος και ανοιχτόκαρδος. Το σπουδαίο σε αυτό το ποίημα είναι η 
ελεύθερη επιλογή ιδανικού, όπως δείχνει το « ώρισαν» του δεύτερου στίχου. 
Ακόμα κι όταν είναι γνωστό ότι τίποτε δεν μπορεί να κερδηθεί.  
 

Ιθάκη (1910) 
 

Σα βγεις στον πηγαιμό για την Ιθάκη, 
να εύχεσαι νάναι μακρύς ο δρόμος, 

γεμάτος περιπέτειες, γεμάτος γνώσεις. 
Τους Λαιστρυγόνας και τους Κύκλωπας, 
τον θυμωμένο Ποσειδώνα μη φοβάσαι, 

τέτοια στον δρόμο σου ποτέ σου δεν θα βρεις, 



_________________________________________________________________ 

 
 

22 
αν μεν' η σκέψις σου υψηλή, αν εκλεκτή 

συγκίνησις το πνεύμα και το σώμα σου αγγίζει. 
Τους Λαιστρυγόνας και τους Κύκλωπας, 
τον άγριο Ποσειδώνα δεν θα συναντήσεις, 
αν δεν τους κουβανείς μες στην ψυχή σου, 
αν η ψυχή σου δεν τους στήνει εμπρός σου. 

Να εύχεσαι νάναι μακρύς ο δρόμος. 
Πολλά τα καλοκαιρινά πρωϊά να είναι 
που με τι ευχαρίστησι, με τι χαρά 

θα μπαίνεις σε λιμένας πρωτοειδωμένους, 
να σταματήσεις σ' εμπορεία Φοινικικά, 
και τες καλές πραγμάτειες ν' αποκτήσεις, 

σεντέφια και κοράλλια, κεχριμπάρια κ' έβενους, 
και ηδονικά μυρωδικά κάθε λογής, 

όσο μπορείς πιο άφθονα ηδονικά μυρωδικά, 
σε πόλεις Αιγυπτιακές πολλές να πας, 

να μάθεις και να μάθεις απ' τους σπουδασμένους. 

Πάντα στον νου σου νάχεις την Ιθάκη. 
Το φθάσιμον εκεί ειν' ο προορισμός σου. 

Αλλά μη βιάζεις το ταξείδι διόλου. 
Καλλίτερα χρόνια πολλά να διαρκέσει 
και γέρος πια ν' αράξεις στο νησί, 

πλούσιος με όσα κέρδισες στο δρόμο, 
μη προσδοκώντας πλούτη να σε δώσει η Ιθάκη. 

Η Ιθάκη σ'έδωσε τ' ωραίο ταξείδι. 
Χωρίς αυτήν δεν θάβγαινες στον δρόμο. 

Άλλα δεν έχει να σε δώσει πια. 

Κι αν πτωχική την βρεις, η Ιθάκη δε σε γέλασε. 
Έτσι σοφός που έγινες, με τόση πείρα, 

ήδη θα το κατάλαβες οι Ιθάκες τι σημαίνουν. 

Ένα από τα δημοφιλέστερα ποιήματα του Καβάφη. Αναφέρεται στο 
ταξίδι που κάνει ο Οδυσσέας μέχρι να φτάσει πίσω στην πατρίδα του, την 
Ιθάκη, δηλαδή αναφέρεται στον νόστο του. Η Ιθάκη είναι ο τελικός 
προορισμός του κάθε ανθρώπου και ο νόστος αντιπροσωπεύει τα όσα ζούμε 
μέχρι να βρούμε τον τελικό προορισμό μας. Σύμφωνα με τον Καβάφη πρέπει 
το ταξίδι που θα κάνουμε μέχρι την επίτευξη του στόχου μας να κρατήσει 
πολύ ( "να εύχεσαι να είναι μακρύς ο δρόμος" ), γιατί μέσω αυτού θα 
κερδίσουμε πολλά, όπως γνώσεις και εμπειρίες ( "και τες καλές πραμάτειες ν' 
αποκτήσεις." ). Ακόμη, ο ποιητής μας συμβουλεύει να μην ξεχνάμε ποτέ από 
πού προερχόμαστε, γιατί εκεί πάλι θα καταλήξουμε.  ("Πάντα στο νου σου να' 
χεις την Ιθάκη. Το φθάσιμον εκεί είναι ο προορισμός σου" ). Λέει ακόμη πως, 
κι αν απογοητευτούμε από το ταξίδι, θα πρέπει να σκεφτόμαστε ότι 
τουλάχιστον αποκομίσαμε «άφθονα ηδονικά μυρωδικά» και γνωρίσαμε  
“πόλεις Αιγυπτιακές πολλές “ ( "κι αν πτωχική την βρεις, η Ιθάκη δεν σε 
γέλασε " ). 

 Στο ποίημα αυτό ο Κ. ώριμος, κατασταλαγμένος κοιτάζει το παρελθόν 
του  με ήρεμη νηφαλιότητα. Το συμβολικό πλαίσιο που δημιουργεί εδώ 



_________________________________________________________________ 

 
 

23 
βασίζεται στον Όμηρο (« Λαιστρυγόνας», « Κύκλωπας», « θυμωμένο 
Ποσειδώνα »). Το μυθολογικό περιεχόμενο έχει γίνει ο στέρεος Καβαφικός 
πια μύθος  ( " Έτσι σοφός που έγινες, με τόση πείρα, ήδη θα το κατάλαβες οι 
Ιθάκες τι σημαίνουν" ). 

 

 
 

  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



_________________________________________________________________ 

 
 

24 

 
Η ήττα & το αδιέξοδο στην ποίηση του Καβάφη 
  

 
 
Εισαγωγή 

Ο Καβάφης υπήρξε ένα από τα μεγάλα παραδείγματα της παγκόσμιας 
λογοτεχνίας που με κάθε ποίημά του κατάφερνε να διδάσκει τον άνθρωπο για 
τα λάθη του και να τον προετοιμάζει για το μέλλον του. 

Ήδη από τα νεανικά του χρόνια ο Καβάφης ξέρει να αυτo-διδάσκεται. 
Η τριβή με το έργο του και ευρύτερα με κάθε πτυχή της τέχνης, του δίνει τα 
ψυχικά και πνευματικά αποθέματα να σταθεί όρθιος. Να είναι αξιοπρεπής, 
έστω και πεσμένος να είναι «ιδεώδης εν τη λύπη του». Βέβαια, γνωρίζουμε ότι 
η ιδιαιτερότητα της φύσης του τον έκανε να έχει αυτονομηθεί και να ελέγχει 
μέχρι την άκρατη εσωστρέφεια  τις εκδηλώσεις του. Γι’ αυτό βρήκε στήριγμα 
στην ποίηση, στην τέχνη αναζητώντας πάντα το ιδεωδέστερο για να κρύψει τη 
θλίψη του. Από τη βιογραφία του γνωρίζουμε τα πλήγματα που δέχθηκε από 
τη μοίρα η οικογένεια του. Ήταν η ανάγκη που τον ώθησε να κατασταλάξει 
στα πικρά βιώματα και να βουλιάξει κάμποσο μέσα σ’ αυτά, έως ότου 
αναδυθεί εκ νέου στην επιφάνεια.  

Το αδιέξοδο στον Καβάφη λειτουργεί λυτρωτικά, ίσως γι’ αυτό πολλά 
ποιήματά του έχουν διδακτικό ύφος. Οι διδαχές του Καβάφη ακούγονται 
προφητικά σαν μια μορφή προοικονομίας του βίου μας. Προειδοποιήσεις, 
έγερση συνειδήσεων, αφύπνιση πριν την πτώση , ώστε η πτώση να είναι 
ομαλή-όσο το δυνατόν-και δημιουργική,  όσο και αν μοιάζει αυτό απίστευτο… 
Οι αντιφάσεις της ζωής του Καβάφη είναι αρχικά αντιφάσεις συνείδησης - ο 
φόβος δημιουργείται από εμάς τους ίδιους. 

«Τους Λαστρυγόνας και τους Κύκλωπας, 
Τον άγριο Ποσειδώνα δεν θα συναντήσεις, 
αν δεν τους κουβανείς μες στην ψυχή σου, 
αν η ψυχή σου δεν τους στήνει εμπρός σου.» 

Όσα απωθημένα, φόβους, ένστικτα καταπνίγει ο άνθρωπος μέσα του 
και δεν τα αντιμετωπίζει ηρωϊκά, τόσο πιο μεγάλη είναι η πίεση και η οδύνη. 
Η Καβαφική οδύνη  διαρκεί πολλά χρόνια, όσο και το ταξίδι στην Ιθάκη. Το 
ίδιο το ταξίδι είναι αβάστακτο, αν προσδοκούμε πλούτη, αμοιβή, αποδοχή εκ 
των έξω. Η εσωτερική αποδοχή μετράει το δικό μας κονταροχτύπημα με τις 
Ερινύες, με τους Κέρβερους του Άδη για να είναι η άνοδος στον πάνω κόσμο 
ανακουφιστική. Το εφήμερο του βίου, η ματαιότητα δεν τρομάζει εν τέλει τον 
Καβάφη, ξεπερνά το ‘’βιαστικό της στιγμής’’, ζει το πεπερασμένο όχι ως Θεός, 
αλλά ως άνθρωπος που μετα -νοεί και γι’ αυτό εν-νοεί. 

Όλα αυτά τα στοιχεία φαινομενικά συντελούν στη θεώρηση του ποιητή 
ως κοινωνικού ανθρώπου. Κι όμως, ο Καβάφης ήταν κλειστός, όχι γιατί δεν 
συμπαθούσε τους ανθρώπους, αλλά γιατί ήθελε να προστατέψει τον εαυτό του 
και τις ιδέες του από την «πολλή συνάφεια του κόσμου». Εμπιστευόταν μόνο 
τους συγγενείς του και μέσα από αυτούς ενέκρινε τα ποιήματά του.  

 
 
 
 
 
 
 



_________________________________________________________________ 

 
 

25 
 
Σχόλια πάνω σε μερικά ποιήματα 

 
Μονοτονία (1908) 

 
Την μια μονότονην ημέραν άλλη 

μονότονη, απαράλλακτη ακολουθεί. Θα γίνουν 
τα ίδια πράγματα, θα ξαναγίνουν πάλι — 

η όμοιες στιγμές μας βρίσκουνε και μας αφίνουν. 
 

Μήνας περνά και φέρνει άλλον μήνα. 
Aυτά που έρχονται κανείς εύκολα τα εικάζει· 

είναι τα χθεσινά τα βαρετά εκείνα. 
Και καταντά το αύριο πια σαν αύριο να μη μοιάζει. 

 

 
 

Διακοπή (1901) 
 

Το έργον των θεών διακόπτομεν εμείς, 
τα βιαστικά κι άπειρα όντα της στιγμής. 
Στης Ελευσίνος και στης Φθίας τα παλάτια 
η Δήμητρα κ’ η Θέτις αρχινούν έργα καλά 

μες σε μεγάλες φλόγες και βαθύν καπνόν. Aλλά 
πάντοτε ορμά η Μετάνειρα από τα δωμάτια 
του βασιλέως, ξέπλεγη και τρομαγμένη, 

και πάντοτε ο Πηλεύς φοβάται κ’ επεμβαίνει. 
 

Το ποίημα σχολιάζει δύο παρόμοιες μυθικές αφηγήσεις: την προσπάθεια 
της Δήμητρας να κάνει αθάνατο τον Δημοφώντα, γιό του βασιλιά της 
Ελευσίνας Κελεού, και την αντίστοιχη απόπειρα της Θέτιδας με τον γιό της 
Αχιλλέα. Και στις δύο περιπτώσεις η Μυτάνειρα, σύζυγος του Κελεού, και ο 
Πηλέας, πατέρας του Αχιλλέα και βασιλιάς της Φθίας, θνητοί και οι δύο, 
διέκοψαν το έργο των Θεών αρπάζοντας τα βρέφη από την πυρά της 
αθανασίας. Ο Καβάφης εκφράζει το σκεπτικισμό του για τις επιλογές των 
ανθρώπων , οι οποίοι είναι πεπερασμένοι και περιορισμένοι στις προβλέψεις 
τους χαρακτηρίζοντάς τους «βιαστικά κι άπειρα όντα της στιγμής», 
παντοδύναμα κατά την οικτρή τους αυτογνωσία, που λόγω της αφροσύνης και 
της τυφλότητάς τους μπορούν να ματαιώσουν τα καλά έργα των αθανάτων. 
Βεβιασμένα έργα, εφήμερα, αγωνιώδη και αγχωτικά-με έλλειψη της 
αναγκαίας αυτεπίγνωσης- άρα…μάταια. 

 
 
 

Στο ποίημα αυτό ο Καβάφης θέλει να μας πει ότι οι μέρες και οι στιγμές 
είναι απαράλλαχτες και προβλεπόμενες. Το χτες και το αύριο ταυτίζονται, 
επαναλαμβάνονται, με αποτέλεσμα όλα να είναι βαρετά. Ο άνθρωπος νιώθει 
κενός, εγκλωβισμένος στον εαυτό του, απεγνωσμένος, με συνέπεια όλα τα 
παραπάνω να τον φτάνουν στο αδιέξοδο και να ηττάται από τη μονοτονία. Ο 
επαναλαμβανόμενος πεζός λόγος του ποιήματος τονίζει την ασφυξία και τη 
μονοτονία που νιώθει ο άνθρωπος.  



_________________________________________________________________ 

 
 

26 
 

Η σατραπεία (1910) 
 

Τι συμφορά, ενώ είσαι καμωμένος 
για τα ωραία και μεγάλα έργα 
η άδικη αυτή σου η τύχη πάντα 

ενθάρρυνσι κ’ επιτυχία να σε αρνείται· 
να σ’ εμποδίζουν ευτελείς συνήθειες, 
και μικροπρέπειες, κι αδιαφορίες. 
Και τι φρικτή η μέρα που ενδίδεις, 
(η μέρα που αφέθηκες κ’ ενδίδεις), 
και φεύγεις οδοιπόρος για τα Σούσα, 
και πηαίνεις στον μονάρχην Aρταξέρξη 
που ευνοϊκά σε βάζει στην αυλή του, 

και σε προσφέρει σατραπείες και τέτοια. 
Και συ τα δέχεσαι με απελπισία 

αυτά τα πράγματα που δεν τα θέλεις. 
Άλλα ζητεί η ψυχή σου, γι’ άλλα κλαίει· 

Τα ον έπαινο του Δήμου και των Σοφιστών, 
Τα δύσκολα και τ’ ανεκτίμητα Εύγε· 

την Aγορά, το Θέατρο, και τους Στεφάνους. 
Aυτά πού θα σ’ τα δώσει ο Aρταξέρξης, 
αυτά πού θα τα βρεις στη σατραπεία· 
και τι ζωή χωρίς αυτά θα κάμεις. 

 
Το ποίημα κριτικάρει την νοοτροπία του ατόμου, το οποίο ενώ είναι 

γεννημένο και άξιο για μεγάλα πράγματα, εξευτελίζει και αδικεί τη ζωή του 
προκαλώντας την ανώτερη δύναμη για «μικροπράγματα» μπροστά σε αυτά 
που είναι ικανός να πετύχει. Όμως προτιμάει να γίνεται επαίτης με τη θέλησή 
του («η μέρα που αφέθηκες κ' ενδίδεις»), παρά να γίνει αποδεκτός από τους 
εκλεκτούς, τους πνευματικούς ανθρώπους, και από την πολιτεία ως συλλογική 
οντότητα.  
 

Ας φρόντιζαν (1930) 
 

Κατήντησα σχεδόν ανέστιος και πένης. 
Aυτή η μοιραία πόλις, η Aντιόχεια 
όλα τα χρήματά μου τάφαγε: 

αυτή η μοιραία με τον δαπανηρό της βίο. 
 

Aλλά είμαι νέος και με υγείαν αρίστην. 
Κάτοχος της ελληνικής θαυμάσιος 

(ξέρω και παραξέρω Aριστοτέλη, Πλάτωνα· 
τι ρήτορας, τι ποιητάς, τι ό,τι κι αν πεις). 

Aπό στρατιωτικά έχω μιαν ιδέα, 
κ’ έχω φιλίες με αρχηγούς των μισθοφόρων. 
Είμαι μπασμένος κάμποσο και στα διοικητικά. 
Στην Aλεξάνδρεια έμεινα έξι μήνες, πέρσι· 

κάπως γνωρίζω (κ’ είναι τούτο χρήσιμον) τα εκεί: 
του Κακεργέτη βλέψεις, και παληανθρωπιές, και τα λοιπά. 

 
Όθεν φρονώ πως είμαι στα γεμάτα 



_________________________________________________________________ 

 
 

27 
ενδεδειγμένος για να υπηρετήσω αυτήν την χώρα, 

την προσφιλή πατρίδα μου Συρία. 
 

Σ’ ό,τι δουλειά με βάλουν θα πασχίσω 
να είμαι στην χώρα ωφέλιμος. Aυτή είν’ η πρόθεσίς μου. 

Aν πάλι μ’ εμποδίσουνε με τα συστήματά τους— 
τους ξέρουμε τους προκομένους: να τα λέμε τώρα; 

αν μ’ εμποδίσουνε, τι φταίω εγώ. 
 

Θ’ απευθυνθώ προς τον Ζαβίνα πρώτα, 
κι αν ο μωρός αυτός δεν μ’ εκτιμήσει, 
θα πάγω στον αντίπαλό του, τον Γρυπό. 
Κι αν ο ηλίθιος κι αυτός δεν με προσλάβει, 

πηγαίνω παρευθύς στον Υρκανό. 
 

Θα με θελήσει πάντως ένας απ’ τους τρεις. 
 

Κ’ είν’ η συνείδησίς μου ήσυχη 
για το αψήφιστο της εκλογής. 

Βλάπτουν κ’ οι τρεις τους την Συρία το ίδιο. 
 

Aλλά, κατεστραμένος άνθρωπος, τι φταίω εγώ. 
Ζητώ ο ταλαίπωρος να μπαλωθώ. 

Aς φρόντιζαν οι κραταιοί θεοί 
να δημιουργήσουν έναν τέταρτο καλό. 
Μετά χαράς θα πήγαινα μ’ αυτόν. 

 
Το ποίημα δημοσιεύτηκε το 1930 και αποτελεί μία μεγάλη ειρωνεία 

που αναφέρεται στο διεφθαρμένο πολιτικό σύστημα της ελληνιστικής εποχής. 
Οι γνώσεις που κατέχει ένας άνθρωπος δεν θα τον ωφελήσουν σε τίποτα παρά 
μόνο οι διασυνδέσεις και οι γνωριμίες με την «ελίτ» και τους πολιτικούς 
αρχηγούς, ώστε να μπορεί να βολευτεί κάπου στην πολιτική και να ασχοληθεί 
με τα κομματικά της χώρας.  

 
Νόησις (1918) 

 
Τα χρόνια της νεότητός μου, ο ηδονικός μου βίος – 

πώς βλέπω τώρα καθαρά το νόημά των. 
 

Τί μεταμέλειες περιττές, τί μάταιες.... 
 

Αλλά δεν έβλεπα το νόημα τότε. 
 

Μέσα στον έκλυτο της νεότητός μου βίο 
μορφώνονταν βουλές της ποιήσεώς μου, 
σχεδιάζονταν της τέχνης μου η περιοχή. 

 
Γι’ αυτό κ’ η μεταμέλειες σταθερές ποτέ δεν ήσαν. 

Κ’ η αποφάσεις μου να κρατηθώ, ν’ αλλάξω 
διαρκούσαν δύο εβδομάδες το πολύ. 

 
Το ποίημα αυτό θα μπορούσε να ταυτιστεί με ένα παλαιότερο ποίημα 



_________________________________________________________________ 

 
 

28 
του Καβάφη το «Ένας γέρος» .Σε αυτό το ποίημα η νεανική ζωή, παρ' όλες τις 
μεταμέλειες, τα παρόμοια λάθη του ανθρώπου στα νεανικά χρόνια, τον 
βοηθάει να αποκτήσει εμπειρία με το χρόνο, όσο μεγαλώνει. Επομένως ο 
νεανικός βίος αποτελεί την αφετηρία και την προϋπόθεση της τέχνης. Όπως 
είπε ο Καβάφης, «ο άνθρωπος δε γίνεται καλλιτέχνης, αν πριν δεν φθείρει τον 
εαυτό του».  
 

Όσο μπορείς (1913) 
 

Κι αν δεν µπορείς να κάµεις την ζωή σου όπως την θέλεις, 
τούτο προσπάθησε τουλάχιστον 
όσο µπορείς: µην την εξευτελίζεις 

µες στην πολλή συνάφεια του κόσµου, 
µες στες πολλές κινήσεις κι οµιλίες. 

 
Μην την εξευτελίζεις πηαίνοντάς την, 
γυρίζοντας συχνά κι εκθέτοντάς την 

στων σχέσεων και των συναναστροφών 
την καθηµερινήν ανοησία, 

ως που να γίνει σα µια ξένη φορτική. 
 

 Δημοσιεύτηκε το 1913 και αποτελεί πολύτιμη υποθήκη του Καβάφη. 
Σε αυτό το ποίημα ο Καβάφης παρουσιάζει την κοινωνική κενότητα, 
ανουσιότητα και ματαιότητα. Οι αιτίες του ευτελισμού της ζωής των 
ανθρώπων είναι η μαζοποίηση και η αλλοτρίωση («συνάφεια του κόσμου»), 
δηλαδή ο άνθρωπος χάνει την προσωπικότητα του και γίνεται ένα με τους 
υπόλοιπους. Αυτό το βλέπουμε στις εκφράσεις: «Μην την εξευτελίζεις, 
πηαίνοντάς την, γυρίζοντας συχνά κι εκθέτοντάς την ... » εννοώντας να μην 
μειώνεσαι, φθείρεσαι και υποτιμάσαι. Όλα αυτά οδηγούν στην ήττα του 
ανθρώπου και αυτό φαίνεται από τον 10ο στίχο που αποτελεί την δεδομένη 
ήττα.  
Έτσι οι μεταμέλειες, οι παλινδρομήσεις, οι ανεπίτευκτες προσδοκίες - μάχη 
επιτυχής ή ανεπιτυχής - να µη χαθεί ο άνθρωπος μέσα στη μάζα και τον 
ασήμαντο θόρυβο, αποδίδεται εδώ με δύο λέξεις, «όσο μπορείς».  
 

Μάρτιαι ειδοί (1911)  
 

Τα μεγαλεία να φοβάσαι, ω ψυχή. 
Και τες φιλοδοξίες σου να υπερνικήσεις 

αν δεν μπορείς, με δισταγμό και προφυλάξεις 
να τες ακολουθείς. Κι όσο εμπροστά προβαίνεις, 

τόσο εξεταστική, προσεκτική να είσαι. 
 

Κι όταν θα φθάσεις στην ακμή σου, Καίσαρ πια• 
τότε κυρίως πρόσεξε σαν βγεις στον δρόμον έξω, 

εξουσιαστής περίβλεπτος με συνοδεία, 
αν τύχει και πλησιάσει από τον όχλο 

κανένας Αρτεμίδωρος, που φέρνει γράμμα, 
και λέγει βιαστικά «Διάβασε αμέσως τούτα, 
είναι μεγάλα πράγματα που σ' ενδιαφέρουν», 

μη λείψεις να σταθείς• μη λείψεις τους διαφόρους 
που χαιρετούν και προσκυνούν να τους παραμερίσεις 



_________________________________________________________________ 

 
 

29 
(τους βλέπεις πιο αργά)• ας περιμένει ακόμη 

κ' η Σύγκλητος αυτή, κ' ευθύς να τα γνωρίσεις. 
 
 
 

Μέσα στον φόβο και στες υποψίες 
με ταραγμένο νου και τρομαγμένα μάτια, 

λυώνουμε και σχεδιάζουμε το πώς να κάμουμε 
για ν' αποφύγουμε τον βέβαιο 

τον κίνδυνο που έτσι φρικτά μας απειλεί. 
Κι όμως λανθάνουμε, δεν είν' αυτός στον δρόμο• 

ψεύτικα ήσαν τα μηνύματα 
(ή δεν τ' ακούσαμε, ή δεν τα νοιώσαμε καλά). 
Αλλη καταστροφή, που δεν την φανταζόμεθαν, 

εξαφνική, ραγδαία πέφτει πάνω μας, 
κι ανέτοιμους -- πού πια καιρός -- μας συνεπαίρνει. 

 
 

Έχοντας γραφτεί το 1910 και δημοσιευτεί το επόμενο έτος, το 
«Τελειωμένα» συγκαταλέγεται μαζί με το «Μάρτιαι είδοί» και το «Απολείπειν 
ο θεός Αντώνιον» στην ίδια συλλογή. Από την αρχή βλέπουμε ότι ο τίτλος δεν 
συνδέεται άμεσα με το κείμενο, είναι κάπως αινιγματικός και δείχνει το 
αδιέξοδο, το τετελεσμένο, το πεπρωμένο, δηλαδή ο άνθρωπος έχει αφεθεί στη 
μοίρα του, που τον έχει καταβάλλει. Στους πρώτους πέντε στίχους του 
ποιήματος φαίνεται ο κίνδυνος και με το ρηματικό πρόσωπο καταλαβαίνουμε 
ότι ο Καβάφης δεν αναφέρεται μόνο στον ίδιο, αλλά σε όλη την κοινωνία. 
Μετά δίνει μια πρόσκαιρη ελπίδα στον άνθρωπο και από τον 8ο στίχο και 
έπειτα κορυφώνει, επειδή ο άνθρωπος εκεί που προσπαθεί να γλιτώσει από 
τον κίνδυνο πέφτει- εντέλει- σε άλλη καταστροφή, απρόσμενη.  

     
Che fece … il gran rifiuto (1899) 

 
Σε μερικούς ανθρώπους έρχεται μια μέρα 

Γράφτηκε το 1906 και δημοσιεύτηκε το 1910. Πρόκειται για 
διδακτικό μονόλογο και ένα σημαντικό του στοιχείο είναι πως μέσα από ένα 
ιστορικό γεγονός μας προειδοποιεί για ένα συμβάν που θα μπορούσε να 
αφορά και εμάς τους ίδιους. Ο ποιητής θέλει να δείξει την αλαζονεία, την 
απροσεξία, τη βιασύνη αλλά, κυρίως, το μη σεβασμό του Καίσαρα σε 
κατώτερους ανθρώπους με λιγότερη δύναμη. Το διδακτικό μήνυμα του 
ποιήματος είναι ότι ακόμα και όταν έχουμε μεγάλη δύναμη (κι όταν θα 
φτάσεις στην ακμή σου») να σεβόμαστε και να ακούμε οποιονδήποτε 
άνθρωπο (κι ευθύς να τα γνωρίσεις τα σοβαρά γραφόμενα του 
Αρτεμιδώρου»).  

Ένα ακόμα σημαντικό στοιχείο είναι πως το ποίημα συνδέεται 
νοηματικά και με δύο άλλα ποιήματα («όσο μπορείς» και « απολείπειν ο θεός 
Αντώνιον» ).  

 
 
 

Τελειωμένα (1911) 
 
 



_________________________________________________________________ 

 
 

30 
που πρέπει το μεγάλο Ναι ή το μεγάλο το Οχι 
να πούνε. Φανερώνεται αμέσως όποιος τόχει 
έτοιμο μέσα του το Ναι, και λέγοντάς το πέρα 

 
πηγαίνει στην τιμή και στην πεποίθησί του. 

Ο αρνηθείς δεν μετανοιώνει. Αν ρωτιούνταν πάλι, 
όχι θα ξαναέλεγε. Κι όμως τον καταβάλλει 

εκείνο το όχι -- το σωστό -- εις όλην την ζωή του. 
 
 
 

Το ποίημα γράφτηκε το 1899 και είναι από τα ποιήματα που 
συζητήθηκαν πολύ. Το ποίημα περιλαμβάνει ερμηνευτικό πρόβλημα στον 
τίτλο , επειδή είναι ξενόγλωσσος. Ο τίτλος είναι δανεισμένος από την κόλαση 
του Δάντη και σημαίνει «εκείνος που είπε ( από δειλία) το μεγάλο όχι». Το 
ποίημα στηρίζεται σε ένα σχήμα άρνησης-αποδοχής και αποτελεί έμβλημα 
πνευματικής ανεξαρτησίας, ασυμβίβαστης προσωπικής στάσης. Ο Καβάφης 
στο ποίημα δεν ειρωνεύεται τον άνθρωπο του ΝΑΙ , αλλά κρίνει ότι ο δρόμος 
του είναι ευκολότερος από του αρνηθέντος, του οποίου η απόφαση θεωρείται 
σωστή, αφού όμως τον καταβάλλει σε όλη του τη ζωή. 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 
 
 



_________________________________________________________________ 

 
 

31 

 
 
 
 

Ο ερωτικός Καβάφης 
 
 
 

Εισαγωγή 
Ο σπουδαίος ρωμιός ποιητής της διασποράς Κωνσταντίνος Π. 

Καβάφης χαρακτηρίστηκε και χαρακτηρίζεται ποικιλοτρόπως για το 
πληθωρικό έργο του. Ειδικότερα τα ερωτικά  ποιήματα τού έδωσαν τον 
γενικότερο τίτλο του αισθησιακού ποιητή, για τον οποίο πολλές κριτικές και 
έρευνες έγιναν. Παράδειγμα αποτελεί η κριτική ανάλυση του νομπελίστα 
ποιητή, Γεωργίου Σεφέρη, που  σε διάλεξή του, αναφέρει: 
 
«…δεν κάνει τίποτε άλλο από το να καθρεφτίζει την ψυχολογία και τη 
νοοτροπία της δικής του εποχής. Αυτό είναι το σπουδαίο θέμα και είναι πολύ 
διαφορετικό από αυτό που λες εσύ *, ότι ο Καβάφης μηχανεύτηκε όλα τα μέσα 
για να μας περιγράψει τα δικά του και ό,τι σχετίζεται ποικιλοτρόπως με αυτά. 
Γιατί όταν λες τα δικά του εννοείς, δυστυχώς, την εξομολόγηση της ερωτικής 
του περιπέτειας. Και δεν πρόκειται για το ότι ‘ανατρέπει το ρεύμα του χρόνου’ 
σύμφωνα με τα λόγια που του αποδίδεις και που θα με συγκινούσαν ιδιαίτερα 
αν ήταν αληθινά.» 

* το β΄ ενικό πρόσωπο στην άποψη του Σεφέρη συμβολίζει εμμέσως την κοινή 
γνώμη  και τις προκαταλήψεις της για την ερωτική ποίηση του Καβάφη. 

 
Η κοινωνία, έμπνευση για τον Καβάφη 

Για τον, επίσης Αλεξανδρινό και σύγχρονο του ποιητή, Γεώργιο 
Σαρεγιάννη, ο Καβάφης αποτελεί τον εξ’ ορισμού «άνθρωπο του πλήθους», ο 
οποίος κατά το ομώνυμο έργο του Έντγκαρ Άλαν Πόε, αναζητά την 
πολυκοσμία, όχι επειδή δε μπορεί να υποφέρει τη μοναξιά του, ούτε επειδή 
επιθυμεί να ταυτίσει τον εαυτό του με την ψυχή των άλλων για να αισθανθεί 
ομαδικά. Ο άνθρωπος αυτός, ακόμη και σαν είναι περιτριγυρισμένος από 
χιλιάδες άλλους, εξακολουθεί και μένει μόνος: άτομο ακέραιο και ξεχωριστό, 
που είναι απορροφημένο από το θέαμά του. Το θέαμα αυτό το παρακολουθεί 
με περιέργεια και το παρατείνει προσθέτοντας ο ίδιος, και από δικού του, 
φανταστικές συνέχειες ή και αισθητικούς αντίλαλους κάθε λογής. 

Ο Σαρεγιάννης, γνωρίζει τον ποιητή στις αρχές τις δεκαετίας του 30’, 
όταν εκείνος, γέρος και άρρωστος έρχεται στην Αθήνα για την απαραίτητη 
περίθαλψη. Κατά τη διαμονή του ο Καβάφης επιβεβαιώνει τον τίτλο του, 
αφού εγκαταλείπει κάθε συντροφιά για να γίνει ένα με τη μάζα των δρόμων. 
Ο Σαρεγιάννης γράφει: 

 
«Ένα απόγευμα αργά που είμαστε μαζεμένοι γύρω του καμιά 

εικοσαριά, μας ζήτησε «συγγνώμην» και μας άφησε ‘για λίγα λεπτά’ για να 
ανέβει, όπως μας είπε, στο δωμάτιό του. Αργούσε όμως· και επειδή βιαζόμουν 
έφυγα χωρίς να τον αποχαιρετήσω. Δεν είχα απομακρυνθεί πολύ από το 
ξενοδοχείο του και τον αντιλήφτηκα να τριγυρνά μέσα στο πλήθος της 
Ομόνοιας. Δεν τον πλησίασα· τον παρακολούθησα από μακριά και τον είδα να 
μπαίνει και να βγαίνει στην οδό Αθηνάς, στην οδό Αγίου Κωνσταντίνου και 



_________________________________________________________________ 

 
 

32 
στους άλλους γύρω δρόμους. Περπατούσε βιαστικά, με το κεφάλι μισογερμένο 
δεξιά και προς τα πάνω, με τα μεγάλα δάκτυλα των χεριών του μισοχωμένα 
στις μασχάλες του γελέκου. Έμοιαζε προχωρώντας να αναπνέει με ηδονή τη  
σκόνη και τις μυρωδιές της πόλης, που την ώρα εκείνη άρχιζε να πρωτανάβει 
τα νυχτερινά της φώτα.» 
 

Οι άνθρωποι σαν τον Καβάφη, κορεσμένοι από τα αγαθά της πόλης, 
παύουν να ονειρεύονται αυτή και τις πεζές ηδονές της. Η φαντασία του 
ποιητή, φαίνεται να ανεβαίνει επίπεδο, να περνά στο φανταστικό, να μην 
προσπαθεί να εξιδανικεύσει το σήμερα, αλλά να συνθέτει το δικό της 
ειδυλλιακό αύριο με πρωταγωνιστή την προσωπική ευαισθησία. Η ευαισθησία 
του Καβάφη έχει ένα κοινό χαρακτηριστικό με την ευαισθησία του Τ. Σ. 
Έλιοτ, το οποίο ο Έλιοτ προσδιορίζει και ως χαρακτηριστικό των Άγγλων 
μεταφυσικών ποιητών: «είναι μια κράση αδιάλυτη αίσθησης, μάθησης 
και σκέψης», η οποία έχει ως αποτέλεσμα «μια άμεση αισθησιακή σύλληψη 
της σκέψης, μια ανάπλαση της σκέψης σε αίσθημα». Ο Καβάφης «αισθάνεται 
με τη σκέψη του» και «σκέπτεται με την αίσθησή» του. 

 
Καβάφης και ομοφυλοφιλία 

Απαραίτητη προϋπόθεση για την εξύψωση του συλλογισμού και της 
σκέψης είναι η «πνευματική ασφάλεια», που θα μπορούσε να επιτευχθεί 
δύσκολα στην σκληρή κοινωνία  του 19ου και του 20ου αιώνα. Το πλήθος είναι 
αυτό που θα αποδοκίμαζε την κάθε, όχι απαραίτητα εξτρεμιστική, αλλά εκτός 
των προτύπων της, ιδέα. Γι’ αυτό το λόγο η πρώιμη καβαφική ποίηση, 
λαμβάνοντας υπ’ όψη την ενδεχόμενη ομοφυλοφιλία του, αποστασιοποιείται 
όσον αφορά το φύλο σχεδόν σε κάθε ερωτικό ποίημα. Άλλωστε ο ίδιος ο 
Καβάφης δηλώνει στο έργο του «κρυμμένα» (1908) πως έχει κάτι να 
σκεπάσει, το μόνο που αποκόπτει τον ίδιο απ’ το πλήθος, και τέλος 
προοικονομεί την ύπαρξη της ίσως ιδανικής κοινωνίας που μπορεί να δεχθεί 
κάθε άποψη και δόγμα. 

Σταδιακά όμως, η ερωτική ποίηση του Καβάφη γίνεται όλο και πιο 
απροκάλυπτη με τον ολοένα και τολμηρότερο τόνο να συμβαδίζει με το 
πέρασμα στη ρεαλιστικότερη φάση του έργου του. Η αποδέσμευση από 
προσωπικές και κοινωνικές αναστολές συνδέονται άμεσα με τον θάνατο των 
αγαπημένων του προσώπων. Πεθαίνουν κατά σειρά: ο αδελφός του Πέτρος 
Ιωάννης (1891), ο παππούς του Γεωργάκης Φωτιάδης (1896), η μητέρα του 
(1899), οι αδελφοί του Γεώργιος (1900), Αριστείδης (1902) και Αλέξανδρος 
(1905), ο εξάδελφός του Γ. Ψυλλιάρης (1918), ο αδελφός του Παύλος (1920) 
και ο πιο αγαπημένος από τους αδελφούς του,ο Τζων (1923). 

Στο ωριμότερο στάδιο της ποίησής του διακριτός είναι πλέον ο 
ομοφυλοφιλικός χαρακτήρας περιγραφής των μορφών, πράγμα που 
απουσίαζε αρχικά από την ποίησή του που η αμφιφυλοφιλία ήταν δυνητική. 
Τα σκηνικά του Καβάφη, που πλαισιώνουν όσα ποιήματα αναφέρονται στις 
βιωμένες «έκνομες ηδονές» του, παρουσιάζουν ορισμένα αυτονόητα 
χαρακτηριστικά. Πρόκειται για συγκεκριμένους χώρους που περιγράφονται 
πολλές φορές και πάντα με τους ίδιους όρους. Ανήκουν στο νυχτερινό τοπίο 
της σύγχρονης πόλης που ποτέ δεν θα αναφερθεί με το όνομά της. Τα 
ανώνυμα στέκια της, χαμαιτυπεία και λαϊκά καφενεία, και τα κρυφά της 
νοικιασμένα δωμάτια, όπου ολοκληρώνονται όσοι εφήμεροι, «ασύμβατοι» 
έρωτες διηγείται, συνθέτουν ένα εξίσου ανώνυμο, απρόσωπο περιβάλλον 
χωρίς ιδιαίτερα χαρακτηριστικά.  

 



_________________________________________________________________ 

 
 

33 
 
 
 
Το συναίσθημα της καβαφικής ποίησης 

Ο Έλιοτ αποκαλεί «αντικειμενική συστοιχία» μια πλαισιωμένη 
έκφραση συγκίνησης, που μπορεί να είναι «μια σκηνοθεσία καταστάσεων ή 
ένα πλαίσιο γεγονότων»  του ποιητή που θα λειτουργεί «όπως το πλαίσιο ενός 
στόχαστρου»· έτσι ώστε, όταν όλη η πλοκή εξελιχθεί - όταν δηλαδή «οι 
αισθήσεις κοιτάζουν το στόχαστρο» - «η συγκίνηση να παρουσιάζεται 
αμέσως».  Ο Καβάφης, όπως επεσήμανε πρώτος ο Γ. Σεφέρης, χρησιμοποιεί 
πολύ την αντικειμενική συστοιχία, γεγονός που ορίζει και την ιδιοτυπία του: 
αντικειμενικοποιεί διαμέσου των προσώπων και των εξωτερικών 
καταστάσεων το συναίσθημά του τόσο, ώστε η γλώσσα του να φαίνεται 
ουδέτερη και ασυγκίνητη. Μολαταύτα η συγκίνησή του λειτουργεί υπογείως 
στους στίχους του: «η κίνηση των προσώπων και των γεγονότων είναι τόσο 
πυκνή, τόσο στεγανή, που θαρρείς πως τα ποιήματά του τραβούν τη 
συγκίνηση διά του κενού». 

Ο ρόλος του αναγνώστη μπροστά στο συναίσθημα δεν είναι απλώς 
δεκτικός, ή αποκρυπτογραφικός, αλλά βασίζεται στη βιωματική μέθεξη, 
καθώς η ποίηση του Καβάφη προβάλλει τη διαθεσιμότητά της ως πεδίο 
ταύτισης και αυτογνωσίας στον αναγνώστη. 
 
 

Εν κατακλείδι ο Καβάφης, έδωσε νέα πνοή στη Νεοελληνική ποίηση με 
το αισθαντικό του ύφος, όντας πιο επίκαιρος από ποτέ. Αυτός ο αισθησιακός, 
αλλά όχι ακραίος τόνος των ερωτικών του ποιημάτων, συνεπάγεται τη 
διαπίστωση του περιοδικού «Journal of the Hellenic Diaspora» (1983), «αν ο 
Καβάφης δεν ήταν ομοφυλόφιλος, δεν θα ήταν Καβάφης». 
 
Σχόλια πάνω σε μερικά ποιήματα 
 

Επιθυμίες (1904) 
 

Σαν σώματα ωραία νεκρών που δεν εγέρασαν 
και τάκλεισαν, με δάκρυα, σε μαυσωλείο λαμπρό, 
με ρόδα στο κεφάλι και στα πόδια γιασεμιά -- 
έτσ' οι επιθυμίες μοιάζουν που επέρασαν 

χωρίς να εκπληρωθούν· χωρίς ν' αξιωθεί καμιά 
της ηδονής μια νύχτα, ή ένα πρωί της φεγγερό. 

 
Στο ποίημα «Επιθυμίες» ο ποιητής αναπολεί μνήμες ανεκπλήρωτες, όχι 

απαραίτητα δικές του, και κυρίως ηδονικές. Γραμμένο το 1904, το αντικείμενο 
της ερωτικής του διάθεσης δεν είναι απόλυτα διακριτό. 
 

Κρυμμένα (1908) 
 

Απ' όσα έκαμα κι απ' όσα είπα 
να μη ζητήσουνε να βρουν ποιος ήμουν. 
Εμπόδιο στέκονταν και μεταμόρφωνε 
τες πράξεις και τον τρόπο της ζωής μου. 
Εμπόδιο στέκονταν και σταματούσε με 



_________________________________________________________________ 

 
 

34 
πολλές φορές που πήγαινα να πω. 
Η πιο απαρατήρητές μου πράξεις 

και τα γραψίματά μου τα πιο σκεπασμένα - 
από εκεί μονάχα θα με νοιώσουν. 
Αλλά ίσως δεν αξίζει να καταβληθεί 

τόση φροντίς και τόσος κόπος να με μάθουν. 
Κατόπι -στην τελειωτέρα κοινωνία- 
κανένας άλλος καμωμένος σαν εμένα 
βέβαια θα φανεί κ' ελεύθερα θα κάμει. 

Γεννάται στον αναγνώστη η απορία του αν τελικά γνωρίζει τον 
Καβάφη. Ο ίδιος δηλώνει ότι τα γνωρίσματά του βρίσκονται σε έργα επιμελώς 
«κρυμμένα» από το πλήθος, τα οποία όμως απαξιώνει – μαζί με αυτά και τον 
εαυτό του – λόγω δυνητικής απαισιοδοξίας ή απλά λόγω θέλησης. Στους 
τελευταίους στίχους ο Καβάφης αποφασίζει να μειώσει την ατελή κοινωνία 
του, της οποίας τελεί ανδράποδο, ευχόμενος τη σύνθεση μιας δεκτικής 
κοινωνίας για «καμωμένους σαν εμένα». 

Ιωνικόν (1911) 
 

Γιατί τα σπάσαμε τ' αγάλματά των, 
γιατί τους διώξαμε απ' τους ναούς των, 
διόλου δεν πέθαναν γι' αυτό οι θεοί. 

Ω γη της Ιωνίας, σένα αγαπούν ακόμη, 
σένα η ψυχές των ενθυμούνται ακόμη. 

Σαν ξημερώνει επάνω σου πρωί αυγουστιάτικο 
την ατμοσφαίρα σου περνά σφρίγος απ' την ζωή των· 

και κάποτ' αιθέρια εφηβική μορφή, 
αόριστη, με διάβα γρήγορο, 

επάνω από τους λόφους σου περνά. 
 

Ο Καβάφης εδώ συγκρίνει εμμέσως το φθαρτό με το άφθαρτο. Ως 
λόγος «θανάτου» των αρχαίων θεών, στα δικά του μάτια, τίθεται η 
εξιδανίκευση της εφηβικής μορφής, σύμβολο έρωτα. Οι θεοί της Ιωνίας απλά 
ξεπεράστηκαν από την κοινωνία του ανθρωποκεντρισμού  και κατ’ επέκταση  
του μονοθεϊσμού, αφού τέτοιες είναι οι θρησκείες που εστιάζουν στον 
άνθρωπο. 

 
 

Τα επικίνδυνα (1911) 

Είπε ο Μυρτίας (Σύρος σπουδαστής  
στην Αλεξάνδρεια· επί βασιλείας  

αυγούστου Κώνσταντος και αυγούστου Κωνσταντίου·  
εν μέρει εθνικός, κ' εν μέρει χριστιανίζων)·  

«Δυναμωμένος με θεωρία και μελέτη,  
εγώ τα πάθη μου δεν θα φοβούμαι σα δειλός.  

Το σώμα μου στες ηδονές θα δώσω,  
στες απολαύσεις τες ονειρεμένες,  

στες τολμηρότερες ερωτικές επιθυμίες,  
στες λάγνες του αίματός μου ορμές, χωρίς  

κανέναν φόβο, γιατί όταν θέλω -  



_________________________________________________________________ 

 
 

35 
και θάχω θέλησι, δυναμωμένος  
ως θάμαι με θεωρία και μελέτη -  

στες κρίσιμες στιγμές θα ξαναβρίσκω  
το πνεύμα μου, σαν πριν, ασκητικό.» 

Ο Καβάφης θεωρεί επικίνδυνο το ευμετάβλητο σκέψης και συνείδησης 
του σπουδαστή όσον αφορά τις σωματικές του επιθυμίες. Ο ίδιος ο ποιητής 
μόνο και μόνο με τον τίτλο «ειρωνεύεται»  ίσως τον ήρωά του, θεωρώντας τον 
ημιμαθή και επιπόλαιο κυρίως με τον στίχο «ως θα’ μαι με θεωρία και 
μελέτη», που ο ήρωας στον δικό του μονόλογο αναφέρει. 

Επέστρεφε (1912) 
 

Επέστρεφε συχνά και παίρνε με, 
αγαπημένη αίσθησις επέστρεφε και παίρνε με -- 

όταν ξυπνά του σώματος η μνήμη, 
κ' επιθυμία παληά ξαναπερνά στο αίμα· 
όταν τα χείλη και το δέρμα ενθυμούνται, 

κ' αισθάνονται τα χέρια σαν ν' αγγίζουν πάλι. 
 

Επέστρεφε συχνά και παίρνε με την νύχτα, 
όταν τα χείλη και το δέρμα ενθυμούνται.... 

 
Η ερωτική διάθεση είναι διακριτή αφού, ανακαλούνται έντονες μνήμες 

του παρελθόντος του. Εν προκειμένω, το αντικείμενο των πόθων του 
άγνωστο, με ετεροφυλοφιλία και ομοφυλοφιλία να παραμένουν τεχνητά 
δυνητικές. 

 
Πολύ σπανίως (1913) 

 
Είν' ένας γέροντας. Εξηντλημένος και κυρτός, 
σακατεμένος απ' τα χρόνια, κι από καταχρήσεις, 

σιγά βαδίζοντας διαβαίνει το σοκάκι. 
Κι όμως σαν μπει στο σπίτι του να κρύψει 
τα χάλια και τα γηρατειά του, μελετά 

το μερτικό που έχει ακόμα αυτός στα νειάτα. 

Εφηβοι τώρα τους δικούς του στίχους λένε. 
Στα μάτια των τα ζωηρά περνούν οι οπτασίες του. 

Το υγιές, ηδονικό μυαλό των, 
η εύγραμμη, σφιχτοδεμένη σάρκα των, 

με την δική του έκφανσι του ωραίου συγκινούνται. 

Στην πρώτη στροφή του ποιήματος απεικονίζεται η πεζή πραγματικότητα, 
ένας εξαντλημένος γέρος. Στη δεύτερη στροφή, ο ίδιος γέροντας θα γίνει ο 
ιδανικός, ο υγιής και ο όμορφος νέος στο μυαλό του ποιητή. Στόχος του έργου 
είναι η εκθείαση της εφηβικής ηλικίας, κάτι που πλήρως επιτυγχάνεται από 
συνεχείς εικόνες. 

 
 
 
 



_________________________________________________________________ 

 
 

36 
Επήγα (1913) 

 
Δεν εδεσμεύθηκα. Τελείως αφέθηκα κ' επήγα.  
Στες απολαύσεις, που μισό πραγματικές,  
μισό γυρνάμενες μες στο μυαλό μου ήσαν,  

επήγα μες στην φωτισμένη νύχτα.  
Κ' ήπια από δυνατά κρασιά, καθώς  
που πίνουν οι ανδρείοι της ηδονής. 

 
Ο Καβάφης μιλά για απολαύσεις πραγματικές και νοητές, στις οποίες 

οικειοθελώς αφήνεται και θέλει να ενισχύσει, ακολουθώντας ένα «ανδρείο 
της ηδονής» πρότυπο. 

 
Μακρυά (1914) 

 
Θα θελα αυτήν την μνήμη να την πώ... 

Μα έτσι εσβύσθη πια... σαν τίποτε δεν απομένει -  
γιατί μακρυά, στα πρώτα εφηβικά μου χρόνια κείται. 

Δέρμα σαν καμωμένο από ιασεμί... 
Εκείνη του Αυγούστου - Αύγουστος ήταν; - η βραδυά... 
Μόλις θυμούμαι πια τα μάτια· ήσαν, θαρρώ, μαβιά... 

Α ναι, μαβιά· ένα περίφημο μαβί. 

Στο έργο του «μακρυά» ο ποιητής εκφράζει μέσα από τον πρώτο στίχο 
τις προσωπικές του αναστολές. Δηλαδή δεν θυμάται ή δεν θέλει να θυμηθεί 
εφηβικές αναμνήσεις. Πιέζει το νου του και επανέρχεται σε χώρο και χρόνο 
και στα μάτια του αγνώστου φύλου συντρόφου του. 

Πολυέλαιος (1914) 

Σε κάμαρη άδεια και μικρή, τέσσαρες τοίχοι μόνοι,  
και σκεπασμένοι με ολοπράσινα πανιά,  

καίει ένας πολυέλαιος ωραίος και κορώνει·  
και μες στη φλόγα του την καθεμιά πυρώνει  

μια λάγνη πάθησις, μια λάγνη ορμή. 

Μες στην μικρή την κάμαρη, που λάμπει αναμένη  
από του πολυελαίου την δυνατή φωτιά,  

διόλου συνειθισμένο φως δεν είν' αυτό που βγαίνει.  
Γι' άτολμα σώματα δεν είναι καμωμένη  

αυτής της ζέστης η ηδονή. 

Με τις φλόγες ενός πολυέλαιου, ο Καβάφης επιλέγει να συνδέσει 
βιώματά του ερωτικά που έλαβαν χώρα στην κάμαρά του. Αξιοσημείωτο είναι 
πως πρώτη φορά ο ποιητής μιλά ξεκάθαρα για το ακόρεστο του έρωτα. 
 

Στου καφενείου την είσοδο (1915) 
 

Την προσοχή μου κάτι που είπαν πλάγι μου  
διεύθυνε στου καφενείου την είσοδο.  
Κ' είδα τ' ωραίο σώμα που έμοιαζε  



_________________________________________________________________ 

 
 

37 
σαν απ' την άκρα πείρα του να τώκαμεν ο Ερως -  
πλάττοντας τα συμμετρικά του μέλη με χαρά·  

υψώνοντας γλυπτό το ανάστημα·  
πλάττοντας με συγκίνησι το πρόσωπο  

κι αφίνοντας απ' των χεριών του το άγγιγμα  
ένα αίσθημα στο μέτωπο, στα μάτια, και στα χείλη. 

 
Ανάμεσα σε θαμώνες ξένους και περαστικούς, την προσοχή του ποιητή 

τραβά και παρασύρει, μια εξαίσια ανθρώπινη μορφή, καλλίστη δημιουργία 
του θεού Έρωτα. Σε ένα τόσο λαϊκό και πεζό χώρο, ο Καβάφης επιλέγει να 
στήσει το δικό του πρότυπο του ωραίου. 
 

Μια νύχτα (1915) 
 

Η κάμαρα ήταν πτωχική και πρόστυχη,  
κρυμένη επάνω από την ύποπτη ταβέρνα.  
Απ' το παράθυρο φαίνονταν το σοκάκι,  
το ακάθαρτο και το στενό. Από κάτω  
ήρχονταν η φωνές κάτι εργατών  

που έπαιζαν χαρτιά και που γλεντούσαν. 

Κ' εκεί στο λαϊκό, το ταπεινό κρεββάτι  
είχα το σώμα του έρωτος, είχα τα χείλη  
τα ηδονικά και ρόδινα της μέθης -  

τα ρόδινα μιας τέτοιας μέθης, που και τώρα  
που γράφω, έπειτ' από τόσα χρόνια!,  
μες στο μονήρες σπίτι μου, μεθώ ξανά. 

Το αστικό τοπίο «μια νύχτα» έρχεται σε σύγκρουση με αισθήματα και 
σκέψεις του ποιητή, ο οποίος αποκομμένος  από το πλήθος ξαναζεί νοητά ή μη 
ερωτικές του στιγμές. Αποτελεί δείγμα της μεταβατικής ποίησης του Καβάφη, 
αφού γίνονται αντιληπτοί οι πόθοι του, αλλά όχι ο παραλήπτης τους και το 
φύλλο αυτού. 

 

Θάλασσα του πρωίου (1915) 
 

Εδώ ας σταθώ. Κι ας δω κ' εγώ την φύσι λίγο.  
Θάλασσας του πρωϊού κι ανέφελου ουρανού  

λαμπρά μαβιά, και κίτρινη όχθη· όλα  
ωραία και μεγάλα φωτισμένα. 

Εδώ ας σταθώ. Κι ας γελασθώ πως βλέπω αυτά  
(τα είδ' αλήθεια μια στιγμή σαν πρωτοστάθηκα)·  

κι όχι κ' εδώ τες φαντασίες μου,  
τες αναμνήσεις μου, τα ινδάλματα της ηδονής. 

Η φύση φέρνει στον Καβάφη παλιές μνήμες και παρουσιάζεται ως η 
ιδανική ηδονή. Αυτή η φύση όμως δεν βρίσκεται μπρος του – στήνει μόνος μια 
οφθαλμαπάτη και σχεδόν ξεγελιέται – αλλά στο νου του.   

 



_________________________________________________________________ 

 
 

38 
Ομνύει (1915) 

 
Ομνύει κάθε τόσο ν' αρχίσει πιο καλή ζωή. 

Αλλ' όταν έλθ' η νύχτα με τες δικές της συμβουλές, 
με τους συμβιβασμούς της, και με τες υποσχέσεις της· 

αλλ' όταν έλθ' η νύχτα με την δική της δύναμι 
του σώματος που θέλει και ζητεί, στην ίδια 
μοιραία χαρά, χαμένος, ξαναπηαίνει. 

 
Στο ποίημα η νύχτα συνδέεται συνειρμικά με μοιραίες  χαρές του 

σώματος. Οι χαρές όμως παρουσιάζονται ως εθισμός σε μία ασυδοσία που, 
κατά τον ποιητή, σταματά εύκολα κατά την ημέρα, αλλά ξυπνά τη νύχτα. 
 

Ο ήλιος του απογεύματος (1919)            
 

Την κάμαρην αυτή, πόσο καλά την ξέρω.  
Τώρα νοικιάζονται κι αυτή κ' η πλαγινή  
για εμπορικά γραφεία. Όλο το σπίτι έγινε  
γραφεία μεσιτών, κ' εμπόρων, κ' Εταιρείες. 

Ά η κάμαρη αυτή, τι γνώριμη που είναι. 

Κοντά στην πόρτα εδώ ήταν ο καναπές,  
κ' εμπρός του ένα τούρκικο χαλί·  
σιμά το ράφι με δυο βάζα κίτρινα.  

Δεξιά· όχι, αντικρύ, ένα ντολάπι με καθρέφτη.  
Στη μέση το τραπέζι όπου έγραφε·  

κ' οι τρεις μεγάλες ψάθινες καρέγλες.  
Πλάϊ στο παράθυρο ήταν το κρεββάτι 

που αγαπηθήκαμε τόσες φορές. 

Θα βρίσκονται ακόμη τα καϋμένα πουθενά. 

Πλάϊ στο παράθυρο ήταν το κρεββάτι·  
ο ήλιος του απογεύματος τώφθανε ως τα μισά. 

... Απόγευμα η ώρα τέσσερες, είχαμε χωρισθεί  
για μια εβδομάδα μόνο... Αλλοίμονον,  
η εβδομάς εκείνη έγινε παντοτινή. 

Στη σκέψη του ποιητή ο περιγραφόμενος χώρος είναι πλέον άρρηκτα 
συνυφασμένος με τα συναισθήματα που του προκαλούσε η φυσική παρουσία 
ενός αγαπημένου του, γι’ αυτό και νιώθει πως κατορθώνοντας να θυμηθεί 
επακριβώς τη θέση των αντικειμένων θα μπορέσει να επαναφέρει στη μνήμη 
και στις αισθήσεις του την παρουσία εκείνου. Η απουσία του αγαπημένου 
προσώπου ενισχύεται από την αλλοίωση του χώρου, στον οποίο δεσπόζουν 
πλέον εμπορικοί οίκοι. 

Εκόμισα εις την Τέχνη (1921) 
 

Κάθομαι και ρεμβάζω.           Επιθυμίες κ' αισθήσεις 
εκόμισα εις την Τέχνην -                κάτι μισοειδωμένα, 



_________________________________________________________________ 

 
 

39 
πρόσωπα ή γραμμές·                      ερώτων ατελών 
κάτι αβέβαιες μνήμες.                Ας αφεθώ σ' αυτήν. 

     Ξέρει να σχηματίσει           Μορφήν της Καλλονής· 
σχεδόν ανεπαισθήτως           τον βίον συμπληρούσα, 

συνδυάζουσα εντυπώσεις,           συνδυάζουσα τες μέρες. 
 

Ο Καβάφης μέσα στην τέχνη του βρίσκει ένα άσυλο, μία τράπεζα 
εναπόθεσης σκέψεων, ιδεών, εντυπώσεων. Χάρη στην ποίηση ο Καβάφης 
συμπληρώνει ό,τι  μισοειδωμένο και σαθρό στο νου του σχηματίζοντας την 
εικόνα της τέλειας ερωτικής μορφής. Ίσως αυτή η ιδεατή μορφή να είναι η 
δική του μούσα, έμπνευσή του ή εξιλαστήριο θύμα του.  

Την αγάπη του για την τέχνη της Ποιήσεως εκφράζει και στο ποίημα 
«Ζωγραφισμένα». Εκεί έχει κουραστεί να συνθέτει και ξεκουράζεται 
βλέποντας μια ζωγραφιά ενός ωραίου αγοριού. «Την εργασία μου την 
προσέχω και την αγαπώ». Η κούραση από την ποιητική σύνθεση του δίνει την 
αφορμή να πεί πόσο  η ζωή του είναι ουσιαστικά συνυφασμένη με την τέχνη 
γενικά. 

Ζωγραφισμένα (1915) 

Την εργασία μου την προσέχω και την αγαπώ. 
Μα της συνθέσεως μ’ αποθαρρύνει σήμερα η βραδύτης. 

Η μέρα μ’ επηρέασε. Η μορφή της 
όλο και σκοτεινιάζει. Όλο φυσά και βρέχει. 

Πιότερο επιθυμώ να δω παρά να πω. 
Στη ζωγραφιάν αυτή κυττάζω τώρα 
ένα ωραίο αγόρι που σιμά στη βρύσι 

επλάγιασεν, αφού θ’ απέκαμε να τρέχει. 
Τι ωραίο παιδί˙ τι θείο μεσημέρι το έχει 
παρμένο πιά για να το αποκοιμίσει.- 

Κάθομαι και κυττάζω έτσι πολλήν ώρα. 
Και μες στην τέχνη πάλι, ξεκουράζομαι απ’ την δούλεψή της. 

 

 
 
 

 
 

 

 

 

 
 



_________________________________________________________________ 

 
 

40 

 
 



_________________________________________________________________ 

 
 

41 

 
 

 



_________________________________________________________________ 

 
 

42 

 



_________________________________________________________________ 

 
 

43 

 

 

 

 
 

 
 

 

 



_________________________________________________________________ 

 
 

44 
 

 
 
 

 
 

 

 

 



_________________________________________________________________ 

 
 

45 



_________________________________________________________________ 

 
 

46 

 

 



_________________________________________________________________ 

 
 

47 

 
 

 

 
 



_________________________________________________________________ 

 
 

48 

 



_________________________________________________________________ 

 
 

49 

 
 

 
 
                                  
 
 
 
 
 
 

 
 

 
 



_________________________________________________________________ 

 
 

50 



_________________________________________________________________ 

 
 

51 

 



_________________________________________________________________ 

 
 

52 

 
  
 
 
 
 
 

 
 
 
 
 
 
 
 
 
 
 
 
 
 
 
 
 



_________________________________________________________________ 

 
 

53 
 
 
 
 
 
 

 
 
 
 
 
 
 
 
 
 
 
 
 
 
 
 
 



_________________________________________________________________ 

 
 

54 
 
 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



_________________________________________________________________ 

 
 

55 

 
 
 
 

Η ιδιόγραφη διαθήκη του Καβάφη. 
Μουσείο Καβάφη, Αλεξάνδρεια 

 
 
 

 
 
 



_________________________________________________________________ 

 
 

56 

 
Βιβλιογραφία 

 
1) Κ. Π. Καβάφη, Ποιήματα, ( 1986-1918), εκδ. Ίκαρος. 
2) Γράμματα και Τέχνες, μην. επιθεώρ. Τέχνης και κοινωνικού 

προβληματισμού, Οκτ.-Νοέμβ.1983,αφιέρωμα στον Κ. Π. 
Καβάφη. 

3) Χάρτης, αφιέρωμα στον Κ. Π. Καβάφη, Απρ. 1983. 
4) Σ. Ιλίνσκαγια, Κ. Π. Καβάφης, οι δρόμοι προς το ρεαλισμό 

στην ποίηση του 20ου αι., εκδ. Κέδρος. 
5) Τίμος Μαλάνος, ο Καβάφης έλεγε, εκδ. Πρόσπερος. 
6) Τίμος Μαλάνος, ο Καβάφης απαραμόρφωτος, εκδ. 

Πρόσπερος. 
7) Γ. Θέμελης, η ποίησή του, διαστάσεις και όρια, εκδ. 

Κωνσταντινίδη. 
8) Μ. Vitti, Ιστορία της Νεοελληνικής Λογοτεχνίας, εκδ. 

Οδυσσέας. 
9) Κ. Θ. Δημαρά, Ιστορία της Νεοελληνικής Λογοτεχνίας, εκδ. 

Ίκαρος. 
10)  Δ. Ν. Μαρωνίτη, Πίσω Μπρός, προτάσεις και υποθέσεις για 

τη νεοελληνική ποίηση  και πεζογραφία, εκδ. στιγμή. 
11) Δημήτρης Ελευθεράκης, Κ. Π. Καβάφης, Ποιήματα,εκδ. 

Πατάκη. 
12) Ο Καβάφης και οι νέοι ( μια συζήτηση-Μαρωνίτης), εκδ. 

Θεμέλιο, Αθ. 1984. 
13)  Λεξικό Λογοτεχνικών Όρων, ΟΕΔΒ. 
 
 
 
 
( Από το διαδίκτυο εκμεταλλευθήκαμε υλικό από το ψηφιακό 
αρχείο της ΕΡΤ και videos από το u-tube για την παρουσίαση 
της εργασίας μας.) 

 
 

 
 
 
 
 
 
 
 
 
 
 
 



_________________________________________________________________ 

 
 

57 

 
Συντελεστές 

 
 
 

Συνεργάστηκαν οι μαθητές: 
Αυγουστίνου Άρτεμις 
Γκούλτας Δημήτριος 
Διαμάντης Αλέξανδρος 
Ζαμπάκου Μαρινέλα 
Καλιακάτσου Κωνσταντίνα 
Κατσάνου Μαρία 
Κολαίτη Δήμητρα 
Κοτζιάς Κωνσταντίνος 
Νεοφυτίδου Αντωνίνα 
Πανταζής Παναγιώτης 
Πασσά Μαρία 
Πολυκανδριώτης Γεώργιος 
Στασινού Ζηνοβία 
Στρατηγάκης Παναγιώτης 
Τσουκαλάς Γεώργιος 
Φασίτσας Δημήτριος 
Χατζηγαλήνης Χαράλαμπος 
 
 
 
 
 
Υπεύθυνη καθηγήτρια: 
  Αλεξάνδρα Κοσκινά 

 
 
 
 
 
 
 
 
 
 
 
 
 
 
 
 



_________________________________________________________________ 

 
 

58 

 


