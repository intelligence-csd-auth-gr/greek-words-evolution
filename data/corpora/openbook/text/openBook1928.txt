









































<D1EFFDEBE7F220EF20C2F1F9ECE5F1EFFDEBE7F25F4C61796F75742031>


Ρούλης ο
Βρωμερούλης

Σπύρος Κοπανιτσάνος





3

Ρούλης
ο Βρωμερούλης

ISBN: 978-618-81129-5-7
© Σπύρος Κοπανιτσάνος

Θεσσαλονίκη 2014



4

Στη Δ.Κ. 

Σπύρος Κοπανιτσάνος
Ρούλης ο Βρωμερούλης

ISBN: 978-618-81129-5-7
© Σπύρος Κοπανιτσάνος

Αθήνα 2014
e-mail: spirosspiros@windowslive.com

επιμέλεια-σελιδοποίηση:
Δήμος Χλωπτσιούδης

e-mail: chldimos@gmail.com

σχεδιασμός εικόνων: 
Vivi Markatos

επιμέλεια κειμένων:
Βάσια Φραγκίσκου

Αντώνης Μιχαηλίδης 
_____________________________________

Επιτρέπεται η ηλεκτρονική αναδημοσίευση
του παραμυθιού μόνο με τη σύμφωνη
γνώμη του συγγραφέα και του εκδότη.



Μια φορά κι έναν καιρό σε
μια μακρινή χώρα υπήρχε ένα

μεγάλο βασίλειο.

5



Εκεί ζούσαν ο
βασιλιάς Λοπέ

και η βασίλισσα
Τρουβέ

με τα 6 παιδιά
τους. 

6



Τα πριγκιπόπουλα ήταν ο «Κούλης ο εξυπνότερος», ο
«Φούλης ο ομορφότερος», ο «Σούλης ο δυνατότερος»,
ο «Τούλης ο ψηλότερος», ο «Νούλης ο γρηγορότερος»

και ο μικρότερος πρίγκιπας και τελευταίος
ο «Ρούλης ο ασχημότερος». 7



Τα πριγκιπόπουλα
συνήθιζαν να παίζουν στην

τεράστια αυλή του
παλατιού. Άλλοτε έπαιζαν

κρυφτό, άλλοτε κυνηγητό, ή
ακόμα καλύτερα

κρυφτοκυνηγητό μαζί. Τα
μεγαλύτερα αδέρφια του

Ρούλη, ο Κούλης, ο Φούλης, ο
Σούλης, ο Τούλης και ο

Νούλης κορόιδευαν
συνέχεια το μικρό αδερφό
τους. Όχι γιατί ήταν ο πιο

άσχημος, αλλά γιατί ήταν ο
πιο βρώμικος! 

Του είχαν βγάλει και
παρατσούκλι: «ΡΟΥΛΗΣ Ο

ΒΡΩΜΕΡΟΥΛΗΣ!». Η τρομερή
αυτή ιδέα ήταν φυσικά του

Κούλη του εξυπνότερου! 
8



Είχαν όμως και κάποιο δίκιο καθώς ο μικρός
Ρούλης δεν ήξερε να κάνει μπάνιο!!! Ακόμα

και τα βράδια τον έδιωχναν απο το
πριγκιπικό υπνοδωμάτιο. Τον έστελναν να
κοιμηθεί στον ξενώνα, που ήταν για τους

καλεσμένους του μεγάλου παλατιού! Ο λόγος
ήταν ότι η άσχημη μυρωδιά του δεν τους

άφηνε να κοιμηθούν.

Ο Ρούλης ήταν πολύ στεναχωρημένος που τα αδέλ-
φια του τον κορόιδευαν μέρα, νύχτα. Κάθε βράδυ
πριν κοιμηθεί τα μάτια του γέμιζαν δάκρυα. Οι
γονείς του δεν του είχαν μάθει να κάνει μπάνιο

γιατί ήταν συνέχεια σε βασιλικά
ταξίδια και οι υπηρέτες του

παλατιού τεμπέλιαζαν, όταν
έλειπε το βασιλικό ζεύγος. Έτσι ο
Ρούλης ήταν το μόνο βρώμικο
πριγκιπόπουλο του παλατιού,
αλλά και όλων των χωρών!

9



10

Τα μεγαλύτερα αδέρφια του, αντί να τον
βοηθήσουν, συνέχιζαν να τον περιγελούν.
Ακόμα και στα βασιλικά μαθήματα που
έκαναν σκαρφίζονταν φοβερές πλάκες σε
βάρος του Ρούλη!

Ήταν αλήθεια... Ο Ρούλης δεν ήξερε ούτε τα
δόντια του να πλένει. Ακόμη και τα καθαρά
ρούχα που φορούσε τα αδέρφια του
κατάφερναν να τα βρωμίζουν με λάσπες και
χώματα.

Να φανταστείτε, στο μάθημα της
ζωγραφικής, σχεδιάσαν το Ρούλη
μαύρο από τη βρώμα, το Ρούλη με

πράσινους καπνούς να βγαίνουν απο
το σώμα του, με μαύρα και πράσινα

δόντια ή και χωρίς δόντια. Ναι λοιπόν!



Για όλα αυτά τα φοβερά και τρομερά ένα βράδυ ο
Ρούλης έκλαιγε κουλουριασμένος στο κρεβάτι του.
Ονειρεύτηκε ξανά τα αδέρφια του, που τον φώναζαν
«Ρούλη Βρωμερούλη». 

Ξαφνικά, φύσηξε
δυνατός αέρας... το
δωμάτιο γέμισε
γαλάζιο φως! Ο
Ρούλης ξύπνησε
τρομαγμένος!
Έκπληκτος
αντίκρισε μια
καλή νεράιδα!

11



«Μη φοβάσαι, Ρούλη, του είπε, ήρθα εδώ για να σε
βοηθήσω. Θα σου μάθω να πλένεις τα δόντια σου, το

σώμα σου και τα μαλλιά σου. Ακόμα, θα σου μάθω να
χτενίζεσαι και να βάζεις κολόνια!»

Ο Ρούλης χαμογέλασε και τσίμπησε τον εαυτό του!
Πίστευε πως ήταν κι αυτό ένα όνειρο...

και όμως δεν ήταν!12



«Σε παρακαλώ, 
καλή μου νεράιδα, βοήθησέ με!

Θέλω να γίνω καθαρός»

«Αριστερά, δεξιά,
πάνω, κάτω, 

μέσα, έξω»
έλεγε η νεράιδα.

Τότε λοιπόν η    νεράιδα
σήκωσε το μαγικό της ραβδί

και μεταμόρφωσε το παράθυρο
σ’ έναν τεράστιο αστραφτερό

καθρέφτη και έναν πεντακάθαρο
νιπτήρα. Έδωσε στο Ρούλη μια οδο-

ντόβουρτσα και του έδειξε
πώς να πλένει τα δόντια του. 



14

Ο Ρούλης ενθουσιασμένος
είδε στον καθρέφτη ένα τεράστιο,
κάτασπρο, φωτεινό χαμόγελο να

ζωγραφίζεται στα χείλη του. Και ως δια
μαγείας τότε ο καθρέφτης, ο νεροχύτης
και η οδοντόβουρτσα εξαφανίστηκαν

από μπροστά του!

Η καλή νεράιδα
μεταμόρφωσε ένα μαξιλάρι σε
σφουγγάρι και αφού έμαθε το

Ρούλη να κάνει μπάνιο, τα     
εξαφάνισε πάλι όλα μαγικά.

Το μάθημα καθαριότητας       
όμως, δεν είχε

τελειώσει. 

Εμφανίστηκε
τώρα μια μπανιέρα

γεμάτη αφρούς, ζεστό νερό
και πλαστικά παπάκια, που
μεταμόρφωσαν το πλύσιμο

στο πιο διασκεδαστικό
παιχνίδι. 



Η νεράιδα συνέχισε τις μεταμορφώσεις με το μαγικό ραβδί
της! Μια σαρανταποδαρούσα έγινε χτένα για χάρη του

Ρούλη, που δε γνώριζε έναν τρόπο να χτενίζεται. 
«Μια δεξιά, μια αριστερά, μια δεξιά, μια αριστερά» έλεγε η
καλή νεράιδα. Τότε, ένα βάζο με λουλούδια έφυγε απ’ τη

θέση του και μετά απο μια επιδέξια πιρουέτα έγινε
μπουκάλι με κολόνια που ψέκασε ολόκληρο τον Ρούλη!

Εκείνος έμεινε με ανοιχτό το στόμα και χοροπηδούσε απ’
τη χαρά του, όταν καταλάβε ότι μοσχομύριζε. 



16

Όταν
ο ήλιος

είχε αρχίσει
να βγαίνει η

νεράιδα έβαλε
τον Ρούλη για

ύπνο και
έφυγε!

Το πρωί, ο Ρούλης
σηκώθηκε και έτρεξε γρήγο-

ρα να βρει έναν καθρέφτη, για
να δει πως όλα ήταν αληθινά

και δεν ονειρευόταν! 

Απ’ τη λαχτάρα του να τον δουν τα
μεγαλύτερα αδέρφια του κατέβαινε δύο δύο τα

σκαλιά της ατέλειωτης σκάλας του παλατιού. Έτρεξε
στην τραπεζαρία για πρωινό και τα αδέρφια του έμειναν

με ανοιχτό το στόμα. Στην αρχή δεν τον αναγνώρισαν!
Τον ρωτούσαν πώς τα κατάφερε

και ποιος του τα έμαθε όλα αυτά. 

Έτσι έγινε
λοιπόν,

ενθουσιάστηκε
βλέποντας τον
εαυτό του να

λάμπει απο κα-
θαριότητα.



Ο Ρούλης δεν μιλούσε.
Μόνο χαμογελούσε
σιωπηλός και περήφανος
για να φαίνεται το
αστραφτερό του χαμόγελο!
Άλλωστε, κανείς δε θα
πίστευε τη μαγική ιστορία
του με την καλή νεράιδα.

Απο τότε κάθε βράδυ και
πρωί ο Ρούλης έκανε
μπάνιο και έπλενε τα
δόντια του με το μαγικό
τρόπο που του έμαθε η
αγαπημένη του νεράιδα.
Ακόμη και τα αδέρφια του
ήθελαν να κοιμάται μαζί
τους στο πριγκιπικό
υπνοδωμάτιο και όχι
μόνος του στον ξενώνα. 

17



18

Ο Ρούλης ο βρωμερούλης δεν υπήρχε πια. Τη
θέση του είχε πάρει ο ΡΟΥΛΗΣ ο ΚΑΘΑΡΟΥΛΗΣ που
έγινε γνωστός σ’ όλο τον κόσμο για την ομορφιά του

και την καθαριότητά του. 

Μπορεί να ήταν ο
ασχημότερος απ’

τα 6 πριγκιπόπουλα
αλλά όταν είσαι
καθαρός λάμπεις

απο ομορφιά!



Κι έτσι ο Ρούλης ο
Καθαρούλης, έζησε
καλά και καθαρά
κι εμείς καλύτερα
και καθαρότερα.

Και κάποια
βράδια, πού και
πού, η καλή
νεράιδα
συναντούσε το
Ρούλη και του
υπενθύμιζε πως...

19

«η καθαριότητα είναι η μισή
αρχοντιά του ανθρώπου»!



20

Η Vivi Markatos είναι
βραβευμένη θεατρική

συγγραφέας με πολλές
πανελλήνιες διακρίσεις

στον χώρο της ζωγρα-
φικής και των κόμιξ και

βραβευμένη ραδιο-
φωνική παραγωγός υπό
την Αιγίδα της Ουνέσκο

(2009).

Έχει συμμετάσχει
σε λογοτεχνικές παρουσιάσεις βιβλίων

και έχει σκηνοθετήσει 5 παραστάσεις για το
Πανεπιστήμιο Αθηνών.

Τον ελεύθερο χρόνο της, της αρέσει να
ζωγραφίζει να ακούει μουσική και να

πηγαίνει βόλτα με τους φίλους της.

Εργάζεται ως δημοσιογράφος
στον πολιτιστικό τομέα με διακριτή παρουσία 
και με σημαντικές συνεντεύξεις στο Γαλαξία fm

92,1 ενώ είναι η πρώτη ραδιοφωνική
παραγωγός στην Ελλάδα που παρουσίασε σε

εκπομπή τα “anime”, που πλέον έχουν ένα
τεράστιο αριθμό ακολούθων ανά την χώρα.

Ο Σπύρος Κοπανιτσάνος
γεννήθηκε στην Αθήνα
το 1990 και είναι το
τέταρτο παιδί της
οικογένειας. Είναι
Απόφοιτος του Τμήματος
Θεατρικών Σπουδών της
Φιλοσοφικής Σχολής, του
Εθνικού και
Καποδιστριακού Πανεπιστημίου Αθηνών.

Εργάζεται ως Δάσκαλος Θεατρικής Αγωγής
και Συντονιστής – Εμψυχωτής Θεατρικού
Παιχνιδιού / Θεατρικής Ομάδας στην
Πρωτοβάθμια και Δευτεροβάθμια Εκπαίδευση
και σε εξωσχολικούς φορείς. 

Το 2010 δημιούργησε το Δημιουργικό
Εργαστήρι – Θεατρική Ομάδα Lud Project.
Ασχολείται με το Ερασιτεχνικό θέατρο ως
σκηνοθέτης και ηθοποιός και έχει συμμετάσχει
στις εκδηλώσεις πλαισίωσης της έκθεσης του
Θεόδωρου Παπαγιάννη «Τα φαντάσματα
μου» στο Μουσείο Μπενάκη (2012). Ο «Ρούλης
ο Βρωμερούλης» είναι το πρώτο του παραμύθι.  



Σπύρος Κοπανιτσάνος
Ρούλης ο Βρωμερούλης

ISBN: 978-618-81129-5-7
© Σπύρος Κοπανιτσάνος

Αθήνα 2014
e-mail: spirosspiros@windowslive.com

επιμέλεια-σελιδοποίηση:
Δήμος Χλωπτσιούδης

e-mail: chldimos@gmail.com

σχεδιασμός εικόνων: 
Vivi Markatos

επιμέλεια κειμένων:
Βάσια Φραγκίσκου

Αντώνης Μιχαηλίδης 
_____________________________________

Επιτρέπεται η ηλεκτρονική αναδημοσίευση
του παραμυθιού μόνο με τη σύμφωνη
γνώμη του συγγραφέα και του εκδότη.




