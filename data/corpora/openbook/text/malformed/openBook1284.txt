







































Κ. ΜΗΤΣΑΚΗ

ΝΕΟΕΛΛΗΝΙΚΑ ΥΣΤΕΡΟΓΡΑΦΑ
ΔΕΚΑ ΜΕΛΕΤΕΣ ΝΕΟΕΛΛΗΝΙΚΗΣ ΦΙΛΟΛΟΓΙΑΣ

ΕΚΔΟΣΕΙΣ ΦΙΛΟΛΟΓΙΚΟΥ ΣΥΛΛΟΓΟΥ ΠΑΡΝΑΣΣΟΣ 
ΑΘΗΝΑ! 2003







ΝΕΟΕΛΛΗΝΙΚΑ ΥΣΤΕΡΟΓΡΑΦΑ
ΔΕΚΑ ΜΕΛΕΤΕΣ ΝΕΟΕΛΛΗΝΙΚΗΣ ΦΙΛΟΛΟΓΙΑΣ





Κ. ΜΗΤΣΑΚΗ

ΝΕΟΕΛΛΗΝΙΚΑ ΥΣΤΕΡΟΓΡΑΦΑ
ΔΕΚΑ ΜΕΛΕΤΕΣ ΝΕΟΕΛΛΗΝΙΚΗΣ ΦΙΛΟΛΟΓΙΑΣ

ΕΚΔΟΣΕΙΣ ΦΙΛΟΛΟΓΙΚΟΥ ΣΥΛΛΟΓΟΥ ΠΑΡΝΑΣΣΟΣ 
ΑΘΗΝΑΙ 2003



Ή  παρούσα δημοσίευση ένεκρίθη άπό την Εφορεία τοϋ Φιλολογικού Συλλόγου 
Παρνασσός, κατά την συνεδρία ΙΒ726-6-2003, καί έπραγματοποιήθη μέ ΑΡΩΓΗ ΤΟΥ 
ΥΠΟΥΡΓΕΙΟΥ ΠΟΛΙΤΙΣΜΟΥ.

ISBN 960-85212-6-2
2003 © Κ. Μητσάκης, Τρωάδος 25,153 42 'Αγία Παρασκευή 

ΕΚΔΟΣΕΙΣ ΦΙΛΟΛΟΓΙΚΟΥ ΣΥΛΛΟΓΟΥ ΠΑΡΝΑΣΣΟΣ 
Πλατεία 'Αγ. Γεωργίου Καρύτση 8,105 61 Αθηναι

ΓΡΑΦΙΚΕΣ ΤΕΧΝΕΣ - ΕΚΔΟΣΕΙΣ 
ΛΟΓΟΘΕΤΗΣ

Λ. Συγγροϋ 172,176 71 Καλλιθέα 
Τηλ.: 210.9531370, -1



ΠΕΡΙΕΧΟΜΕΝΑ

ΣΧΕΔΙΟ ΕΙΣΑΓΩΓΗΣ ΣΕ ΜΙΑ ΙΣΤΟΡΙΑ ΤΗΣ ΝΕΟΕΛΛΗΝΙΚΗΣ ΛΟΓΟΤΕΧΝΙΑΣ ...  9

ΔΗΜΗΤΡΙΟΣ ΓΑΛΑΝΟΣ Ο ΑΘΗΝΑΙΟΣ: ΕΝΑΣ ΠΑΡΑΓΝΩΡΙΣΜΕΝΟΣ 
ΕΚΠΡΟΣΩΠΟΣ ΤΟΥ ΕΛΛΗΝΙΚΟΥ ΔΙΑΦΩΤΙΣΜΟΥ ........................................................17

Ο ΔΗΜΗΤΡΙΟΣ ΓΑΛΑΝΟΣ ΩΣ ΛΕΞΙΚΟΓΡΑΦΟΣ ............................................................. 23

Ο ΚΩΣΤΗΣ ΠΑΛΑΜΑΣ (1859-1943) ΩΣ ΠΕΤΡΑΡΧΙΚΟΣ ΠΟΙΗΤΗΣ:
Ο ΠΑΛΑΜΑΣ ΚΑΙ Η ΚΥΠΡΟΣ ..................................................................................................27

ΝΕΟΕΛΛΗΝΙΚΕΣ ΜΕΤΑΦΡΑΣΕΙΣ
ΤΟΥ ΑΛΕΞΑΝΔΡΟΥ ΠΑΠΑΔΙΑΜΑΝΤΗ ...............................................................................39

Ο ΟΜΗΡΟΣ ΣΤΗ ΝΕΑ ΕΛΛΗΝΙΚΗ ΛΟΓΟΤΕΧΝΙΑ II:
ΠΡΟΛΕΓΟΜΕΝΑ ΣΤΗΝ «ΟΔΥΣΣΕΙΑ» ΤΟΥ Ο. ΕΛΥΤΗ .................................................... 51

ΕΠΙΜΕΤΡΟ: ΟΔΥΣΣΕΑ ΕΛΥΤΗ, «Η ΟΔΥΣΣΕΙΑ» .................................................................60

Ο ΟΔΥΣΣΕΑΣ ΕΛΥΤΗΣ ΚΑΙ Η ΜΟΥΣΙΚΗ II: ΜΕΛΟΠΟΙΗΜΕΝΑ
ΠΟΙΗΜΑΤΑ ΤΟΥ ΟΔΥΣΣΕΑ ΕΛΥΤΗ ....................................................................................... 67

«ΟΤΑΝ ΗΜΟΥΝ ΕΝΑ ΦΩΣ»...: ΠΡΟΛΟΓΙΚΟ ΣΗΜΕΙΩΜΑ ΣΤΑ ΤΕΛΕΥΤΑΙΑ 
ΠΟΙΗΜΑΤΑ ΤΟΥ ΝΙΚΗΦΟΡΟΥ ΒΡΕΤΤΑΚΟΥ ......................................................................87

ΜΕΛΟΠΟΙΗΜΕΝΑ ΠΟΙΗΜΑΤΑ ΤΟΥ ΝΙΚΗΦΟΡΟΥ ΒΡΕΤΤΑΚΟΥ ..............................95

Ο «ΚΩΔΙΚΑΣ ΤΟΥ ΑΔΥΝΑΤΟΥ»: Η ΠΟΙΗΣΗ ΤΟΥ ΑΡΧΙΕΠΙΣΚΟΠΟΥ 
ΑΥΣΤΡΑΛΙΑΣ ΚΥΡΟΥ ΣΤΥΛΙΑΝΟΥ ......................................................................................101





ΣΧΕΔΙΟ ΕΙΣΑΓΩΓΗΣ
ΣΕ ΜΙΑ ΙΣΤΟΡΙΑ ΤΗΣ ΝΕΟΕΛΛΗΝΙΚΗΣ ΛΟΓΟΤΕΧΝΙΑΣ

Χρησιμοποιώ το βιβλίο της κ. Elena Lazar, Panorama Literaturii Neoel- 
lene από την πρώτη μέρα της έκδοσής του (1987), γιατί έχει αποδειχθεί 
πολύτιμο εργαλείο δουλειάς όχι μόνο για τον Ρουμάνο γενικό αναγνώστη, 
αλλά ακόμη και για τον Έλληνα ειδικό σε θέματα νεοελληνικής λογοτε­
χνίας. Αυτοΰ του είδους τα εγχειρίδια, τα οποία με τη μορφή λεξικού πα­
ρέχουν βιογραφικά στοιχεία, εργογραφία και σύντομη κριτική αποτίμηση 
του έργου των διαφόρων Ελλήνων συγγραφέων, έχουν πίσω τους μια πο­
λύχρονη παράδοση, από το τέλος του IH' έως το τέλος του Κ' αιώνα. Πολ­
λά παρόμοια εγχειρίδια έχουν δει έως σήμερα το φως της δημοσιότητας:

1. Ιωσήφ δε Κιγάλα, Σχεδίασμα κατόπτρου της νεοελληνικής φιλολο­
γίας 1550-1838, Ερμούπολη 1846.

2. Μ. Κ. Παρανίκα, Σχεδίασμα περί της εν τω ελληνικό) έθνει καταστά- 
σεως των γραμμάτων από αλώσεως Κωνσταντινουπόλεως (1453 μ.Χ. ) μέχρι 
των αρχών της ενεστώσης (ΊΘ ') εκατονταετηρίδος, Κωνσταντινούπολη 1867.

3. Κ. Ν. Σάθα, Νεοελληνική φιλολογία. Βιογραφίαι των εν τοις γράμ- 
μασιν διαλαμψάντων Ελλήνων από της καταλύσεως της βυζαντινής αυ­
τοκρατορίας μέχρι της ελληνικής εθνεγερσίας (1453-1821), Αθήνα 1808.

4. Γ. Ζαβίρα, Νέα Ελλάς ή Ελληνικόν θέατρον, Αθήνα 1872. Το έργο 
του Ζαβίρα είναι το αρχαιότερο εγχειρίδιο αυτού του είδους, γιατί συγ­
κροτήθηκε στο τέλος του ΙΗ ' αιώνα.

5. Π. Αραβαντινού, Βιογραφική συλλογή λογίων της τουρκοκρατίας, 
Αθήνα 1960.

6. Δ. Κούρτοβικ, Έλληνες μεταπολεμικοί συγγραφείς. Ένας κριτικός 
οδηγός, Αθήνα 1995λ

1. Στην κατηγορία αυτή ανήκουν και τα διάφορα λεξικά, εγκυκλοπαίδειες και σχο­
λικά εγχειρίδια, όπως λ.χ. Χάρη Πάτση, Μεγάλη Εγκυκλοπαίδεια της Νεοελληνικής Λο­
γοτεχνίας, χ. Ι-ΧΙΙ, Αθήνα 1963 κ.ε. και Εκδοτικής Αθηνών, Εκπαιδευτική Ελληνική 
Εγκυκλοπαίδεια. Παγκόσμιο Βιογραφικά λεξικό, τ. Ι-Χ, Αθήνα 1983 κ.ε.



Στα παραπάνω έργα θα πρέπει να προστεθούν και τα διάφορα εγ­
χειρίδια που έχουν συνταχθεί σε ξένες γλώσσες, όπως τα ακόλουθα:

7. R. Dostalova, Slovnik Spisovotelù: Antika, Byzantiska a Novorecka 
Literatura, Praha 1975.

8. E. Lazar, Panorama literaturii neoellene, Bucureçti 1987.
9. N. Nikolau, Kratkii çlobara novogreceskoi literaturi, Moskva 1993.
10. Πολύ πρόσφατα (1998) κυκλοφόρησε και στα γαλλικά ένα σχετι­

κό λεξικό με τον τίτλο Ecrìture grecque.

Το καλό με τα εγχειρίδια αυτού του είδους είναι ότι βρίσκει κανείς 
αμέσως την πληροφορία που χρειάζεται ανατρέχοντας στο οικείο λήμ­
μα, το οποίο στη συγκεκριμένη περίπτωση είναι το όνομα ενός συγγρα­
φέα, ο τίτλος ενός περιοδικού ή ενός ιδιαίτερα σημαντικού λογοτεχνι­
κού έργου- το μεγάλο τους μειονέκτημα όμως είναι ότι έχουν ένα απο­
σπασματικό χαρακτήρα και δεν επιτρέπουν στον αναγνώστη να έχει μια 
συνολική και καθαρή εικόνα της ιστορικής πορείας της νεοελληνικής 
λογοτεχνίας και των εξελίξεών της στις διάφορες περιόδους της, όπως 
λ.χ. στην περίοδο της κρητικής Αναγέννησης, του νεοελληνικού Διαφω­
τισμού, του αθηναϊκού Ρομαντισμού κ.τ.λ.

Πριν όμως θίξει κανείς τα πολύπλοκα και συχνά αμφιλεγόμενα αυτά 
ζητήματα, νομίζω ότι πρώτιστα είναι απαραίτητο να δοθεί μια απάντηση 
στο βασικό ερώτημα πότε αρχίζει η νεοελληνική λογοτεχνία. Για μια χώρα 
που έχει πίσω της μια λογοτεχνική παράδοση τριών χιλιάδων χρόνων είναι 
χρήσιμο να διακρίνει κανείς την αρχαία από τη βυζαντινή περίοδο της ελ­
ληνικής λογοτεχνίας και κυρίως τη βυζαντινή από την αντίστοιχη νεοελλη­
νική. Ό πω ς είναι αναμενόμενο, οι διάφοροι ιστορικοί της νεοελληνικής 
λογοτεχνίας δεν συμφωνούν ως προς τη χρονική τομή, η οποία ορίζει την 
αρχή της νεοελληνικής λογοτεχνίας, γι’ αυτό και οι ποικίλες απόψεις που 
έχουν διατυπωθεί παρουσιάζουν μεταξύ τους σημαντικές αποκλίσεις:

α. Μια άποψη, που είναι και η επικρατέστερη, είναι αυτή που δέχε­
ται ως αφετηρία της νέας ελληνικής λογοτεχνίας τον ΙΓ' αιώνα (μετά το 
1204) και καμιά φορά τη μετατοπίζει πιο πίσω έως τον ΙΒ' αιώνα. Με 
την άποψη αυτή έχουν συνταχθεί οι ιστορικοί της λογοτεχνίας Η. Βουτιε- 
ρίδης, Α. Καμπάνης, Κ. Θ. Δημαράς, Γ. Βαλέτας, Λ. Πολίτης, D. C. Hes- 
seling, Β. Knòs κ.ά.

β. Συχνά όμως υποστηρίζεται και η άποψη ότι η νέα ελληνική λογο­
τεχνία αρχίζει μετά το 1453, δηλαδή αμέσως μετά την Άλωση της Κων­



σταντινούπολης. Την άποψη αυτή αντιπροσωπεύουν ο Θρ. Σταύρου, ο 
A. Mirambel κ.ά.

γ. Μια τρίτη άποψη τοποθετεί την αρχή της νέας ελληνικής λογοτεχνίας 
στα 1509 (όχι 1519), τότε δηλαδή που τυπώθηκε στη Βενετία το πρώτο 
νεοελληνικό λογοτεχνικό βιβλίο, «Ο Απόκοπος» του Μπεργαδή. Η άπο­
ψη αυτή έχει υποστηριχθεί από τον Γ. Σαββίδη.

δ. Άλλοι ιστορικοί, όπως ο I. Μ. Παναγιωτόπουλος, δέχονται ως αφε­
τηρία της νεοελληνικής λογοτεχνίας το έτος 1708, τότε που πραγματο­
ποιήθηκε στη Βενετία η έκδοση της συλλογής «Άνθη Ευλαβείας».

ε. Τέλος, μια άλλη άποψη, που δε βρίσκει βέβαια πολλούς οπαδούς, 
είναι αυτή που δέχεται ως αφετηρία της νεοελληνικής λογοτεχνίας το 
1821, δηλαδή την Επανάσταση της Εθνικής Παλιγγενεσίας, με κύριους 
εκπροσώπους τον Δ. Σολωμό και τον Α. Κάλβο. Εκτός από τον Δ. Παππά 
δεν γνωρίζω κανέναν άλλο ιστορικό που να έχει υιοθετήσει την ακραία 
αυτή περίπτωση.

Είναι αναμφισβήτητο ότι όλες οι παραπάνω απόψεις αντιπροσωπεύ­
ουν σημαντικούς σταθμούς στην πορεία και την εξέλιξη της νέας ελλη­
νικής λογοτεχνίας· η μεγάλη όμως απόκλιση που παρατηρείται σ’ αυτές 
ως προς την αφετηρία μπορεί να γεφυρωθεί με μια συμβιβαστική και 
ρεαλιστική πρόταση, ότι δηλαδή όλες οι επί μέρους τομές από το 1100 
έως το 1821 αντιπροσωπεύουν την πρώιμη ή την πρωτονεοελληνική πε­
ρίοδο της λογοτεχνίας μας και από το 1821 έως σήμερα την καθαυτό νεο­
ελληνική.

Ό λη αυτή η μακρά περίοδος των οκτώ αιώνων δεν εξελίχθηκε σε ευ­
θεία γραμμή, αλλά κινήθηκε παράλληλα προς τα μεγάλα ιστορικά γεγο­
νότα που επηρέασαν τις τύχες του νεώτερου ελληνισμού κατά τρόπον 
αποφασιστικό και καταλυτικό, γ ι’ αυτό και η διαίρεση σε επί μέρους μι­
κρότερες περιόδους μπορεί να γίνει σε βάση τοπική και χρονική:

1. Η  πρωτονεοελληνική λογοτεχνία (ακριτική ποίηση - πτωχοπρο- 
δρομικά - αλφάβητοι - θρήνοι για αλώσεις πόλεων - ιστορικά τρα­
γούδια κ.ά.).

2. Το δημοτικό τραγούδι.
3. Η λογοτεχνία στις φραγκοκρατούμενες περιοχές:

α. Κύπρος 
β. Δωδεκάνησα 
γ. Κρήτη 
δ. Επτάνησα.



4. Ο τουρκοκρατούμενος ελληνισμός.
5. Ο ελληνισμός της Διασποράς.
6. Ο νεοελληνικός Διαφωτισμός:

α. Εκκλησιαστικός ουμανισμός
β. Η ακτινοβολία του γαλλικού siècle des lumières.

7. Ο αθηναϊκός Ρομαντισμός (ή η Παλιά Αθηναϊκή Σχολή): ποίηση, 
πεζογραφία, το ιστορικό μυθιστόρημα, θέατρο, κ.λ.π.

8. Η γενιά του 1880 (ή η Νέα Αθηναϊκή Σχολή):
α. Ο Κ. Παλαμάς και οι σύγχρονοί του 
β. Το ηθογραφικό διήγημα και μυθιστόρημα 
γ. Η συμβολή των αποδήμων Ελλήνων (Ψυχάρης - Πάλλης - 

Εφταλιώτης, κ.ά.) 
δ. Οι επίγονοι της ηθογραφίας 
ε. Οι «Outsiders»: Κ. Π. Καβάφης - Ν. Καζαντζάκης.

9. Η γενιά του 1930:
α. Ποίηση 
β. Πεζογραφία 
γ. Θέατρο.

10. Η γενιά του 1940.
11. Η πρώτη μεταπολεμική γενιά (στην ποίηση και την πεζογραφία).
12. Η Σχολή της Θεσσαλονίκης.
13. Η δεύτερη μεταπολεμική γενιά (στην ποίηση και την πεζογραφία).
14. Το σύγχρονο ελληνικό θέατρο (από το τέλος του Α  Παγκοσμίου 

Πολέμου έως σήμερα)
15. Η λογοτεχνία της περιφέρειας (τα νεοελληνικά γράμματα, λ.χ. 

στη Λέσβο, στη Μακεδονία, και αλλού).
16. Η λογοτεχνία του απόδημου ελληνισμού:

α. Αμερική (Η.Π.Α. - Καναδάς - Ν. Αμερική)
β. Ευρώπη (Αγγλία - Γαλλία - Γερμανία - τ. Σοβιετική Ένωση)
γ. Αφρική (Αίγυπτος, Ν. Αφρική)
δ. Αυστραλία
ε. Ασία.

17. Σύγχρονες τάσεις και αναζητήσεις στη νεοελληνική λογοτεχνία (οι 
νεώτερες γενιές ποιητών και πεζογράφων, λ.χ. η γενιά του 1970, 
του 1980, κ.τ.λ.).

18. Ε π ί μ ε τ ρ ο .  Η πορεία του γλωσσικού ζητήματος από τον ΙΕ' έως 
τον Κ' αιώνα και οι επιπτώσεις του στη λογοτεχνική δημιουργία.



ΒΙΒΛΙΟΓΡΑΦΙΑ (κατ’ επιλογήν)* 
ΒΑΣΙΚΑ ΕΓΧΕΙΡΙΔΙΑ ΠΡΟΣΑΝΑΤΟΛΙΣΜΟΥ

I. Ι στ ο ρ ί ε ς  της ν έ α ς  ελλην ι κής  λ ο γ ο τ ε χ ν ί α ς

R. Beaton, An introduction to Modem Greek Literature, Oxford 1994.
H.-G. Beck, Geschichte der byzantinischen Volksliteratur, München 1971.
N. Chatzinikolaou, Literatura Nowogrecka 1453-1983, Warszawa-Poznan 1986.
K. Θ. Δημαράς, Ιστορία της νεοελληνικής λογοτεχνίας. Από τις πρώτες ρίζες ως

την εποχή μας, 81968.
D. C. Hesseling, Histoire de la littérature grecque moderne, Paris 1924.
A. Καμπάνης, Ιστορία της νέας ελληνικής λογοτεχνίας,51971.
Β. Knòs, L ’Histoire de la littérature néo-grecque. La période jusqu’en 1821, Stock­

holm - Goteborg - Uppsala 1962.
Γ. Κορδάτος, Ιστορία της νεοελληνικής λογοτεχνίας (Από το 1453 ως το 1961), 

1962.
Κ. Krumbacher, Geschichte der byzantinischen Literatur. Von Justinian bis zum 

Ende des òstròmischen Reiches (527-1453), München 21897, σσ. 786-910.
Π. Κωστέλενον, Σύγχρονη ιστορία της νεοελληνικής λογοτεχνίας. Από την Άλω­

ση ως τις μέρες μας, 1977.
Π. Δ. Μαστροδημήτρης, Εισαγωγή στη νεοελληνική φιλολογία, 51990.
Κ. Μητσάκη, Εισαγωγή στη νέα ελληνική λογοτεχνία. Πρωτονεοελληνικοί χρό­

νοι, 1966.
Φ. και Γλ. Μπουμπουλίδου, Η  νεωτέρα ελληνική λογοτεχνία. Γραμματολογικό 

διάγραμμα, τ. Α, 1984.
L. Politis, A History of Modem Greek Literature, Oxford 1973.
J. Rizos-Neroulos, Cours de littérature grecque moderne donné à Genève, Genève

1827.
A. R. Rangabé, Précis d ’une histoire de la littérature néo-hellénique, x. A'-B', Berlin 

1877.
Δ. Τσάκωνας, Ιστορία της νεοελληνικής λογοτεχνίας, τ. Α'-Θ', 1992.
Μ. Vitti, Storia della letteratura neogreca, Torino 1971.

II. Β ι β λ ι ο γ ρ α φ ί ε ς

N. Cartojan, Cartile populare ìn literatura româneasca, x. B', Epoca influenti 
greceçti, Bucureçti 1974.

Ο τόπος έκδοσης ενός βιβλίου, όταν δεν αναφέρεται, είναι πάντα η Αθήνα.



I. Chipmia - D. Simonescu, Canile populare în literatura româneascâ. Edifie 
ingrijita fi studiu introductiv, Bucureçti 1963.

C. Th. Dimaras - C. Koumarianou - L. Droulia, Modem Greek Culture. A Selected
Bibliography (in English - French - German - Italian),31970.

Moderne griechische Literatur in deutscher Übersetzung. Eine Ausstellung der 
Griechischen Botschaft, Bonn 1985-6. Katalog der Ausstellung, Bonn 1985.

D. M. Philippides, Census of Modem Greek Literature. Check-List of English 
Language Sources Useful to the Study of Modem Greek Literature (1824-1987), 
New Haven 1990.

Πρώιμη νεοελληνική λογοτεχνία. Γενική βιβλιογραφία: Early Modem Greek 
Literature 1100-1770, Sidney 1998.

E. -A. Σταυροπούλου, Βιβλιογραφία μεταφράσεων νεοελληνικής λογοτεχνίας, 1986.
T. Takahashi, Ιαπωνικές μεταφράσεις της νεοελληνικής λογοτεχνίας και γλωσ­

σολογίας, Hiroshima 1999.

III. Α φ ι ε ρ ώ μ α τ α  Π ε ρ ι ο δ ι κ ώ ν

Perspective of Greece. An <Atlantic Monthly» Supplement (1955).
Νέα Εστία, α.τ. 1451 (Χριστούγεννα 1987), Η ελληνική λογοτεχνία και οι επι­

δράσεις των ξένων πνευματικών ρευμάτων.
Νέα Πορεία, τεύχος εκτός σειράς (Απρίλιος 1981): Τα τελευταία 25 χρόνια της 

νεοελληνικής λογοτεχνίας.
Νέα Πορεία, ειδική έκδοση (Ιούνιος 1988): Λογοτεχνία της Θεσσαλονίκης.
Review of National Literatures, a. τ. 5.2 (Φθινόπωρο 1974): Greece. The Modem 

Voice.
Τα Τετράδια της ΠΑ.ΠΟ.Κ, α.τ. 6 (Μάιος 1998): 20 χρόνια νεοελληνικής λογο­

τεχνίας 1973-1998.

IV. Με λ έ τ ε ς  και  Α φ ι ε ρ ώ μ α τ α

Σάτιρα και πολιτική στη νεώτερη Ελλάδα. Από τον Σολωμό ως τον Σεφέρη, 1979.
Θεσσαλονίκη. Εκατό χρόνια λογοτεχνικής ζωής 1878-1978: Ποίηση - Πεζός Λ ό­

γος - Δοκίμιο - Κριτική - Θέατρο - Μετάφραση, Θεσσαλονίκη 1980.
Νεοελληνικά Μετρικά, Ρέθυμνο 1991.
Από το Λέανδρο στον Αουκή Αάρα. Μελέτες για την πεζογραφία της περιόδου 

1830-1880,1997.
Τ. Αδάμου, Η  λογοτεχνική κληρονομιά μας (από μια άλλη σκοπιά), 1979.
Στ. Αλεξίου, Δημώδη βυζαντινά, 1997.
Σ. Αντωνιάδη, «Νέα ρεύματα στη νεοελληνική λογοτεχνία (Από το 1922 κι 

έπειτα)», Νέα Εστία 40 (1949), 1125-30.
Β. Αποστολίδου, Ο Κωστής Παλαμάς ιστορικός της νεοελληνικής λογοτεχνίας, 1922.



Αλ. Αργυρίου, Αναψηλαφήσεις σε δύσκολους καιρούς, 1986.
Αλ. Αργυρίου, Οριακά και μεταβατικά έργα Ελλήνων πεζογράφων, 1990.
Ast. Argyriou, Spirituels néo-grecs. XVe-XXe siècles, Namur 1967.
B. Αθανασόπουλου, Το ποιητικό τοπίο του ελληνικού 19 και 20 αιώνα, τ. Α'-Β', 1995.
Π. Χάρη, Έλληνες πεζογράφοι, τ. Α'-Η', 1976-1993.
Γ. Χατζίνη, Ελληνικά Κείμενα, 41997.
Α. Δελώνη, Εισαγωγή στη μεταπολεμική ελληνική παιδική λογοτεχνία, 1982.
Κ. Ντελόπουλου, Νεοελληνικά φιλολογικά ψευδώνυμα 1800-1981,31983.
Κ. Δημάδη, Η  νέα λογοτεχνία κατά την περίοδο της μεταξικής δικτατορίας και της 

κατοχής, Amsterdam 1990.
R. Dostalova, «Problème der Periodisierung und Kontinuitàt der griechischen 

Literatur», Listy Filologiche 101 (1979) 99-108.
K. Dounis, Greek Women Writers from Σαπφώ to Sappho, Melbourne 1994.
B. L. Ecklund, Towards a New Image of Greece. B. Knòs and the Breakthrough of 

Modem Greek Literature in Sweden, Gothenburg, 1988.
P. Enepekides, «Les sources manuscrites de l’histoire hellénique du début du 19e 

siècle conservées dans les archives de l’Europe centrale et occidentale», Πε­
πραγμένα Θ' Διεθνούς Βυζαντινολογικού Συνεδρίου, τ. Β', 1950, σσ. 375-84.

Δ. Γουνελά, Η σοσιαλιστική συνείδηση στην ελληνική λογοτεχνία 1897-1912,1984.
A. Heisenberg, «Die sogenannten rhodischer Liebeslieder», Byzantinische Zeit­

schrift 2 (1893), 549-62.
E. C. Holzer, «Zum ABC der Liebe», Berliner Philologische Wochenschrift της 25 

Απριλίου 1885.
Γ. Καναράκη, Η λογοτεχνική παρουσία των Ελλήνων στην Αυστραλία, 1985.
Α. Καραντώνη, Εισαγωγή στη νεώτερη ποίηση, 21976.
Α. Καραντώνη, Η ποίησή μας μετά το Σεφέρη, 1976.
Α. Καραντώνη, Φαναριώτικη και Επτανησιακή ποίηση, 1987.
Κ. Κασίνη, Διασταυρώσεις. Μελέτες για τον ΙΈ και Κ  αιώνα, 1998.
Ε. Keeley - P. Bien, Modem Greek Writers, Princeton N.J. 1972.
Τ. Κόρφη, Ματιές στη λογοτεχνία του μεσοπολέμου, 1991.
Ε. Κριαρά, Φιλολογικά μελετήματα. 19ος αιώνας, 1979.
B. Laourdas, «Modem Greek Historical Novels», Balkan Studies 6 (1965), 55-66.
Μ. Μανοΰσακα, Η  Κρητική λογοτεχνία κατά την εποχή της βενετοκρατίας, Θεσ­

σαλονίκη 1965.
Γ. Ξ. Μαντζουράνη, Ανάμεσα σε δύο κόσμους. Συγγραφείς στη Γερμανία με ελλη­

νικό διαβατήριο, 1995.
Μ. Μαντουβάλου, Κείμενα και μελέτες μεσαιωνικής και νεοελληνικής γραμμα­

τείας, 1991.
B. Κ. Μάργαρη, Συγγραφείς και λογοτέχνες των Ιωαννίνων. Από το Δεσποτάτο 

της Ηπείρου ως τις μέρες μας (1206-1990), Γιάννινα 1991.



A. Mirambel, «L’élément dialectal dans la littérature néohéllenique. Problèmes 
et Méthodes», Actes du 1er Congrès International des Etudes Balkaniques et 
Sud-Est Européennes, τ. Δ', Sofia 1968, σσ. 127-32.

K. Mitsakis, «Modem Greek Prose. The Generation of the ’30s. An Attempt for 
a Definitive Evaluation», Balkan Studies 17 (1970), 193-232.

K. Μητσάκη, Πορεία μέσα στο χρόνο. Μελέτες νεοελληνικής φιλολογίας, 1983.
Κ. Μητσάκη, Το εμψνχούν ύδωρ. Μελέτες μεσαιωνικής και νεοελληνικής φιλο­

λογίας, 1983.
Κ. Μητσάκη, Σημεία αναφοράς, 1987.
Κ. Mitsakis, «Las relaciones literarias greco-rusas del siglo XI al XX», Byzan- 

tion-Nea Hellas 13-15 (1993-1996), 121-34.
Κ. Μητσάκη, Θεσσαλονίκην τε... Μελέτες νεοελληνικής φιλολογίας, 1997.
Κ. Γ. Παπαγεωργίου, Η  γενιά του 70. Ιστορία - Ποιητικές διαδρομές, 1989.
Γ. Παπακώστα, Ιχνηλασίες. Φιλολογικά Μελετήματα, 1990.
Λ. Πολίτη, Θέματα της λογοτεχνίας μας, τ. Α'-Β', 1947.
Γλ. Πρωτοπαπά-Μπουμπουλίδη, Η  Αθηναϊκή Σχολή. Γραμματολογικό διάγραμ­

μα, Ιωάννινα 1976.
J. Psichari, Quelques tarvaux de linguistique, de philologie et de littérature hellénique 

1884-1928, Paris 1930.
D. Russo, Studii istorice greco-române, %. A'-B', Bucureçti 1939.
A. Σαχίνη, H  πεζογραφία της κατοχής, 1948.
A. Σαχίνη, H  σύγχρονη πεζογραφία μας, 1951.
A. Σαχίνη, Το ιστορικό μυθιστόρημα, Θεσσαλονίκη 1957.
Α. Σαχίνη, Το νεοελληνικό μυθιστόρημα, 1958.
Α. Σαχίνη, Νέοι πεζογράφοι, 1965.
Α. Σαχίνη, Θεωρία και άγνωστη ιστορία του μυθιστορήματος στην Ελλάδα. 

1760-1870, 1992.
N. Β. Τωμαδάκη, Νεοελληνικά δοκίμια και μελέται, 1983.
Κ. Δ. Τρυπάνη, Ελληνική ποίηση. Από τον Όμηρο ως τον Σεφέρη, 1988.
Κ. Τζοροβίλη, «Η λογοτεχνική παρουσία των Ελλήνων μεταναστών της Αυστρα­

λίας», Νέα Αριάδνη α. τ. 2-4 (1997), 14-15.
Γ. Βασιλακάκου, Η  νεοελληνική λογοτεχνία της διασποράς: Αυστραλία, 1997.
G. Veludis, Germanogrecia. Deutsche Einflüsse auf die neu-grìechische Literatur 

1750-1944, x. A'-B', Amsterdam 1983.
Γ. Θ. Ζώρα, Θέματα μεσαιωνικής και νεοελληνικής φιλολογίας, 1977.
Γ. Γ. Ζώρα, Φιλολογικά μελετήματα, 1993.
Γ. Γ. Ζώρα, Ιταλικοί αντικατοπτρισμοί. Η  Ιταλία σε κείμενα νεοελληνικής λο­

γοτεχνίας, 1994.



ΔΗΜΗΤΡΙΟΣ ΓΑΛΑΝΟΣ Ο ΑΘΗΝΑΙΟΣ: 
ΕΝΑΣ ΠΑΡΑΓΝΩΡΙΣΜΕΝΟΣ ΕΚΠΡΟΣΩΠΟΣ 

ΤΟΥ ΕΛΛΗΝΙΚΟΥ ΔΙΑΦΩΤΙΣΜΟΥ

Από το βιογραφικό σημείωμα του S.A. Schulz μαθαίνει κανείς ότι ο 
Δημήτριος Γαλανός ο Αθηναίος (Αθήνα 1760 - Μπενάρες 1833), πριν 
ακόμη μεταναστεύσει στην εξωτική και πολύ μακρινή Ινδία, είχε ολο­
κληρώσει τις εγκύκλιες του σπουδές στην Ελλάδα (Μεσολόγγι και Πά- 
τμο) και πιθανώς στην Κωνσταντινούπολη1· μετά την εγκατάστασή του 
στο Μπενάρες ως διδάσκαλος των εκεί Ελληνοπαίδων, άρχισε να μελε­
τάει συστηματικά και για μεγάλο χρονικό διάστημα τις κύριες γλώσσες 
που μιλιούνταν τότε στην Ινδία, δηλαδή Bengali και Hindustani, καθώς 
και τα Σανσκριτικά, τη γλώσσα της ινδικής φιλολογικής παράδοσης, και 
ακόμη τα Περσικά, τη lingua franca της εποχής στη Ν.Α. Ασία. Από μαρ­
τυρία του Αγγλικανού επισκόπου Reginald Heber πληροφορείται κα­
νείς επίσης, ότι ο Γαλανός εκτός από τα Αγγλικά γνώριζε Γαλλικά και 
Ιταλικά και επί πλέον ήταν «a very good scholar in the ancient language 
of his country»2, που θα πει ότι ο Γαλανός γνώριζε και αρχαία ελληνικά, 
κάτι που επιβεβαιώνεται και από τα λεξικά του· στις διάφορες ερμηνείες 
δηλαδή πολλών σανσκριτικών λημμάτων παραθέτει μια σειρά από συνώ­
νυμες λέξεις, συχνά σπάνιες ελληνικές λέξεις που δε χρησιμοποιούνται 
πια από την κοινή νεοελληνική, αλλά που απαντούν μόνο σε αρχαία ελ­
ληνικά κείμενα3. Με άλλα λόγια ο Δημήτριος Γαλανός μπορεί να θεωρη­
θεί ως ένας εκπρόσωπος του ευρωπαϊκού ουμανισμού στην Ινδία. Εκεί 
κάτω εκτός από το δασκαλίκι ασχολήθηκε μερικώς, αλλά επιτυχώς και με 
εμπορικές επιχειρήσεις· «he was also engaged in some business», προ­
σθέτει και o Schulz4. Στην Ινδία ο Γαλανός ανέπτυξε μια πολλαπλή δρα­
στηριότητα και θυμίζει σε πολλά τον άλλο μεγάλο σύγχρονό του Αδα­
μάντιο Κοραή. Η Ινδία όμως για έναν πνευματικό άνθρωπο αντιπροσώ­
πευε μια μεγάλη πρόκληση, στην οποία ο Γαλανός ανταποκρίθηκε στην 
αρχή μαθαίνοντας σανσκριτικά και μερικές από τις κύριες γλώσσες της



ινδικής υποηπείρου, όχι για λόγους πρακτικούς, αλλά έχοντας ως κύριο 
στόχο τη φιλολογική και επιστημονική αξιοποίησή τους είτε μεταφρά­
ζοντας σημαντικά έργα της ινδικής λογοτεχνικής παράδοσης είτε συγκρο­
τώντας κατά την ευρωπαϊκή συνήθεια της εποχής πολύγλωσσα λεξικά5.

Για τις μεταφράσεις του Γαλανού που δημοσιεύτηκαν μέσα στη δεκαε­
τία 1845-1853, πάντως δέκα και είκοσι χρόνια μετά τον θάνατό του, κάνει 
σύντομα λόγο ο Schulz6, όμως οι μεταφράσεις αυτές, που ασφαλώς συνέ­
βαλαν στην καλύτερη ενημέρωση του ελληνικού αναγνωστικού κοινού για 
τη φιλολογική παράδοση της Ινδίας, σήμερα πια ενδιαφέρουν μόνο τους 
ειδικούς μελετητές. Τα λεξικά του ωστόσο, τα οποία εξακολουθούν να πα­
ραμένουν ανέκδοτα με μοναδική εξαίρεση το «Λεξικό Σανσκριτικής - Αγ­
γλικής - Ελληνικής» γλώσσας, διατηρούν ακόμη όλη τους την αξία.

Με τη Διαθήκη του, που συντάχθηκε λίγο πριν από τον θάνατό του, ο 
Γαλανός κληροδότησε στο Πανεπιστήμιο Αθηνών όλη την υλική και πνευ­
ματική περιουσία του. Τα λεξικά του περιήλθαν στην κυριότητα του Π α­
νεπιστημίου Αθηνών και με τη συνένωση της Βιβλιοθήκης του Π ανεπι­
στημίου Αθηνών με τη νεοϊδρυμένη τότε Εθνική Βιβλιοθήκη της Ελλάδος 
πέρασαν στην κυριότητα της τελευταίας.

Σήμερα λοιπόν, στην Εθνική Βιβλιοθήκη υπάρχουν επτά χειρόγραφα 
με λεξικογραφικό υλικό του Γαλανού, τα υπ’ αρ. 1836,1837, 1838, 1839, 
1840,1841 και 18537. Από αυτά τα 1837 και 1838 παρέχουν το πρώτο και 
δεύτερο μέρος ενός «Λεξικού της Σανσκριτικής, Περσικής και Ελληνικής» 
γλώσσας, για το οποίο έχει εκδηλωθεί εκδοτικό ενδιαφέρον από το Ιρα­
νικό Υπουργείο Πολιτισμού -  πρέπει ωστόσο να σημειώσω ότι μέχρι σή­
μερα δεν έχουν μελετηθεί οι σχέσεις του λεξικού αυτού με τα υπόλοιπα 
σανσκριτικά λεξικά, για τα οποία γίνεται αμέσως παρακάτω σύντομα λό­
γος. Από τα χειρόγραφα του Γαλανού λοιπόν, τα υπ’ αρ. 1839 και 1840 
παρέχουν το πρώτο και το δεύτερο μέρος ενός «Λεξικού Σανσκριτικής - 
Αγγλικής - Ελληνικής» γλώσσας, το οποίο ύστερα από πολλές άκαρπες 
προσπάθειες στο παρελθόν τελικά εκδόθηκε στις μέρες μας. Υπάρχει 
όμως και το χειρόγραφο 1841 που παρέχει ένα τρίτο λεξικό, πιθανώς της 
Σανσκριτικής και Ελληνικής γλώσσας· λέω πιθανώς, γιατί το έργο παρέ- 
μεινε μισοτελειωμένο και γιατί σε αυτό έχουν γραφτεί μόνο τα σανσκριτι­
κά λήμματα, αλλά δεν έχουν σημειωθεί παραδίπλα οι αντίστοιχες ερμη­
νείες στα ελληνικά και ίσως στα αγγλικά, όπως παρατηρείται στα άλλα 
λεξικά που έχουν αναφερθεί λίγο πιο πάνω. Περιορίζομαι λοιπόν στο ση­
μείο αυτό να διατυπώσω μια υπόθεση που απαιτεί όμως συστηματικότερη



διερεΰνηση για να αποδειχθεί· το χειρόγραφο 1841 μάς παρέχει μια πρώ­
τη απόπειρα συγκρότησης του μεγάλου «Λεξικού Σανσκριτικής - Αγγλι­
κής - Ελληνικής» γλώσσας, που έχει πρωτοεκδοθεί στο σωτήριο έτος 
2001,168 χρόνια μετά τον θάνατο του συντάκτη του. Γιατί το λεξικό αυτό 
έμεινε μισοτελειωμένο δεν το γνωρίζουμε και ίσως δεν το μάθουμε ποτέ. 
Πάντως το χειρόγραφο 1841 βρίσκεται σε πολύ κακή κατάσταση, το χαρ­
τί του έχει καεί από την πολυκαιρία και γ ι’ αυτό θρυμματίζεται στην πρώ­
τη επαφή. Κάνω λοιπόν σήμερα μια έκκληση προς όλους τους αρμοδίους 
φορείς, όποιοι είναι αυτοί, να ενδιαφερθούν για μια άμεση επέμβαση, 
ώστε να σωθεί το πολύτιμο αυτό χειρόγραφο.

Κάποιες πρώτες παρατηρήσεις για τον τρόπο που εργάστηκε ο Γαλα­
νός ως λεξικογράφος τις έχω καταγράφει στο σχετικό προλογικό σημείω­
μα που συνοδεύει την έκδοση του «Λεξικού της Σανσκριτικής, Αγγλικής 
και Ελληνικής» γλώσσας8. Εδώ θα ήθελα να προσθέσω κάποιες σκέψεις 
που μου έχουν γεννηθεί στο χρονικό διάστημα που ασχολούμαι με την 
προσωπικότητα του Δη μητριού Γαλανού και το έργο του.

Ό πω ς έχει ήδη προαναφερθεί, ο Γαλανός έζησε μέσα στο δεύτερο 
μισό του ΙΗ' και το πρώτο τρίτο του ΙΘ' αιώνα, είναι δηλαδή σύγχρονος 
του μεγάλου κινήματος του ευρωπαϊκού Διαφωτισμού, ένα στοιχείο που 
δεν έχει μέχρι σήμερα επισημανθεί- με άλλα λόγια ο Αθηναίος λόγιος 
είναι ένας τυπικός εκπρόσωπος του ευρωπαϊκού γενικότερα και του ελ­
ληνικού ειδικότερα Διαφωτισμού. Πιο πάνω χαρακτήρισα τον Γαλανό 
ως ουμανιστή. Τώρα θα πρέπει να προσθέσω, ότι ο Γαλανός, ίσως και 
από έλλειψη κατάλληλων βιβλιοθηκών στη Ν.Α. Ασία, δεν ασχολήθηκε 
με τα γνωστά κείμενα και θέματα, τα οποία ήταν το αντικείμενο της με­
λέτης των άλλων διαφωτιστών του ΙΗ' αιώνα· πιθανώς λοιπόν έκρινε πιο 
πρόσφορο, αλλά και πιο σημαντικό να ασχοληθεί με την πνευματική 
παράδοση της χώρας που τον φιλοξενούσε και επιχείρησε να γίνει ο ει- 
σηγητής της σανσκριτικής γλώσσας και λογοτεχνίας στον ελληνικό αλλά 
και στον ευρύτερο ευρωπαϊκό χώρο. Έ τσι αφοσιώθηκε στη μετάφραση 
κλασικών έργων της σανσκριτικής φιλολογίας και τη συγκρότηση των 
απαραίτητων λεξικών. Ό λοι οι Έλληνες εκπρόσωποι του διαφωτισμού 
ζουν και δρουν μέσα στην Ελλάδα και στη διασπορά, στη Δ. και Α. Ευ­
ρώπη. Ο Γαλανός αντιπροσωπεύει τη μεγάλη εξαίρεση, εφόσον ζει και 
δρα επιστημονικά στο μακρινό Μπενάρες.

Λίγο πιο πάνω παρατήρησα ότι το μεταφραστικό έργο του Γαλανού 
δημοσιεύτηκε στην Αθήνα δέκα με είκοσι χρόνια μετά τον θάνατό του·



το λεξικογραφικό του έργο παρέμεινε όμως σχεδόν άγνωστο και ανέκ­
δοτο ως τις μέρες μας. Αυτό ίσως οφείλεται και στο γεγονός ότι ο ίδιος 
δεν επιδίωξε τη δημοσίευσή του όσο ζούσε, ίσως και από φόβο, μήπως 
επαναληφθεί εκείνο το φιάσκο με τον διαβόητο καπετάνιο Νικόλαο Κε- 
φαλά, ο οποίος καταχράστηκε την εμπιστοσύνη που του έδειξε τότε (1823) 
ο Γαλανός και σφετερίστηκε το μεταφραστικό μόχθο του δημοσιεύοντας 
τα «Ρητά» του Cânakya με το δικό του όνομα9. Έτσι το λεξικογραφικό του­
λάχιστον έργο αυτοΰ του σπουδαίου διαφωτιστή έμεινε έξω από την πνευ­
ματική και την επιστημονική ζωή της Ελλάδας.

Ο Γαλανός ωστόσο με καθυστέρηση σχεδόν δυο αιώνων γίνεται σή­
μερα δεκτός με σεβασμό από την ελληνική, αλλά και την παγκόσμια επι­
στημονική κοινότητα ως ένας μεγάλος πρόδρομος που έφερε τον ελληνι­
κό πολιτισμό στην Ινδία και παράλληλα λειτούργησε ως γέφυρα για να 
περάσει η πλούσια ινδική φιλολογική παράδοση στην Ελλάδα και στην 
υπόλοιπη Ευρώπη.

Έ τσι είναι πράξη δικαιοσύνης ο Δημήτριος Γαλανός να καταλάβει 
σιγά-σιγά τη θέση που του ανήκει στις διάφορες ιστορίες και τα διάφο­
ρα λεξικά της νεοελληνικής λογοτεχνίας, στις ειδικότερες μελέτες για τον 
νεοελληνικό Διαφωτισμό, ακόμη και στα εκλαϊκευτικά εκείνα έργα που 
συνήθως αποκαλούνται «Συναξάρια του Γένους».



ΣΗΜΕΙΩΣΕΙΣ

1. Βλ. Siegfried Schulz, «Δημήτριος Γαλανός: Η ζωή και το έργο του», στο έργο: Δ. 
Γαλανού, Λεξικό Σανσκριτικής - Αγγλικής - Ελληνικής, Αθήνα 2001, σσ. ΧΧΙΙΙ-ΧΧΙΧ.

2. Βλ. S. Schulz, ó.jt., σ. XXXIV.
3. Βλ. Κ. Μητσάκη, «Ο Δημήτριος Γαλανός ως λεξικογράφος», στο έργο: Δ. Γαλα­

νού, Λεξικό Σανσκριτικής - Αγγλικής - Ελληνικής, σ. XL.
4. Βλ. S. Schulz, ό.π., σ. XXXIII.
5. Βλ. B. Ν. Τατάκη, Γεράσιμος Βλάχος ο Κρης (1605-1685), Φιλόσοφος - Θεολόγος - 

Φιλόλογος, Βενετία 1973.
6. Βλ. S. Schulz, ό.π., σ. XXXVII.
7. Βλ. Κ. Μητσάκη, «Ο Δημήτριος Γαλανός ως λεξικογράφος», ό.π., σ. XXXVII.
8. Βλ. Κ. Μητσάκη, «Ο Δημήτριος Γαλανός ως λεξικογράφος», ό.π., σ. XXXIX κ.ε.
9. Βλ. S. Schulz, ό.π., σ. XXVIII.





Ο ΔΗΜΗΤΡΙΟΣ ΓΑΛΑΝΟΣ ΩΣ ΛΕΞΙΚΟΓΡΑΦΟΣ

Από τη βιογραφία του Δημητρίου Γαλανού είναι γνωστό ότι ο Αθη­
ναίος αυτός λόγιος μετά την εγκατάστασή του στο Μπενάρες είχε αρχί­
σει να σπουδάζει συστηματικά και για μεγάλο χρονικό διάστημα τις κυ­
ρίες γλώσσες της Ν.Α. Ασίας: σανσκριτικά, χίντι, ορντοΰ, περσικά (φαρ­
σί), κ.τ.λ. Το ενδιαφέρον όμως του Γαλανού για τις παραπάνω γλώσσες 
δεν περιοριζόταν μόνο στην εκμάθηση τους για λόγους πρακτικούς, αλ­
λά στόχευε στη φιλολογική και επιστημονική αξιοποίησή τους είτε με με­
ταφράσεις στα ελληνικά σημαντικών έργων της ινδικής λογοτεχνικής πα­
ράδοσης είτε με τη συγκρότηση πολύγλωσσων λεξικών.

Αυτό το τελευταίο μέρος της φιλολογικής και επιστημονικής εργα­
σίας του Γαλανού παραμένει ουσιαστικά μέχρι σήμερα άγνωστο με εξαί­
ρεση ίσως το Σανσκριτο-Αγγλο-Ελληνικό Λεξικό, η ύπαρξη του οποίου 
έγινε γνωστή σε ένα πολύ μικρό κύκλο ειδικών και για το οποίο εκδη­
λώθηκε ένα ζωηρό εκδοτικό ενδιαφέρον από ορισμένους ερευνητές χω­
ρίς όμως οι σχετικές προσπάθειες να ευοδωθούν παρά μόνο στην αρχή 
του νέου αιώνα, στην αρχή της νέας χιλιετίας.

Ο Δημήτριος Γαλανός όμως, εκτός από το παραπάνω λεξικό, εργάστηκε 
επίμονα για τη συγκρότηση και άλλων λεξικών, τα χειρόγραφα των οποίων 
μετά τον θάνατο του συγγραφέα και κατ’ εντολήν του παραδόθηκαν στη Βι­
βλιοθήκη του Πανεπιστημίου Αθηνών και αργότερα, μετά την ενοποίηση 
της Βιβλιοθήκης του Πανεπιστημίου Αθηνών με τη νεοσύστατη τότε Εθνική 
Βιβλιοθήκη της Ελλάδος, πέρασαν στην κυριότητα της τελευταίας.

Σήμερα στην Εθνική Βιβλιοθήκη της Ελλάδος βρίσκονται κατατεθη- 
μένα επτά χειρόγραφα του Γαλανού, που αντιπροσωπεύουν τον λεξικο- 
γραφικό μόχθο αυτού του πρωτοπόρου Ευρωπαίου σανσκριτολόγου, τα 
υπ’ αρ. 1836,1837,1838,1839,1840,1841 και 1853. Τα λεξικά αυτά τα έχει 
ήδη περιγράφει ο Ιωάννης Σακελλίων στον Κατάλογό του που κυκλοφό­
ρησε στην Αθήνα το 1892: Βλ. I. Σακελλίωνος, Κατάλογος Χειρογράφων 
τής Εθνικής Βιβλιοθήκης τής Ελλάδος, Αθήνα 1892, σ. 307-309.



Τα λεξικά του Γαλανού περιγράφονται στο τελευταίο μέρος του Κατα­
λόγου, όπου γίνεται λόγος για όλα τα σανσκριτικά χειρόγραφα της Εθνι­
κής Βιβλιοθήκης. Πρέπει όμως να σημειωθεί ότι ο Σακελλίων δεν γνώρι­
ζε σανσκριτικά και συνεπώς οι περιγραφές του είναι ελλιπείς και φυσικά 
δεν είναι απαλλαγμένες από λάθη. Στην περιγραφή του κώδικα 1836 λ.χ. 
αναγράφονται τα ακόλουθα:

«Κντίς εκ χάρτου ναστοϋ, μηκ. 0.34, πλατ. 0.97. Έν αυτή περιέχονται 
χειρόγραφα τοϋ μακαρίτου Δημητριού Γαλανού τού Αθηναίου ήτοι 
τετράδια όγδοήκοντα, τα πάντα σανσκριτιστ'ι γεγραμμένα κιονιδόν, 
εκ δε τοϋ τοιούτου τής γραφής τύπου καί των ενιαχού εγκατεσπαρμέ­
νων ελληνικών λέξεων ε ι κ ά ζ ε τ α ι  είναι Λεξικόν οϋτινος την ελληνιστί 
έρμηνείαν ου προέφθασε συντελέσαι» (σσ. 307-8).

Η  περιγραφή του χειρογράφου δεν στηρίζεται λοιπόν σε στέρεη γνώ­
ση του αντικειμένου αλλά σε εικασίες.

Τα παραπάνω επτά χειρόγραφα με βάση το περιεχόμενό τους μπορούν 
να ταξινομηθούν με τον ακόλουθο τρόπο:
Α.1 Χειρόγραφο 1836, φ. 746:

Κατά τον Σακελλίωνα πρόκειται για λεξικό, ο ιδιαίτερος χαρα­
κτήρας του οποίου δεν προσδιορίζεται ακριβέστερα (σσ. 307-8). 

Β.1 Χειρόγραφο 1837, φ. 687:
Περσο-Σανσκριτο-Ελληνικό Λεξικό (α μέρος, βλ. Σακελλίων, σ. 
308).

Β.2 Χειρόγραφο 1838, φ. 684:
Περσο-Σανσκριτο-Ελληνικό Λεξικό (β' μέρος, βλ. Σακελλίων, σ. 
308).

Γ.1 Χειρόγραφο 1839, φ. 746. Τα φύλλα 134-6, 184-5 και 306 έχουν μεί­
νει λευκά. Στο φ. 136Γ υπάρχει από άλλο χέρι η σημείωση: Μυθολο­
γικόν (τετράδια είκοσι). Γενικά στο χειρόγραφο αυτό αφθονούν οι 
παρασελίδιες σημειώσεις:

Σανσκριτο-Λγγλο-Ελληνικό Λεξικό (α μέρος, βλ. Σακελλίων, σ. 
308).

Γ.2 Χειρόγραφο 1840, φ. 800 (από τα οποία τα φ. 800ν και 80Γ'ν έχουν 
μείνει λευκά):

Σανσκριτο-Αγγλο-Ελληνικό Λεξικό (β' μέρος, βλ. Σακελλίων, σ. 
308).



Γ.3 Χειρόγραφο 1841, λυτά φΰλλα 358. Το χειρόγραφο αυτό είναι πολύ 
κατεοτραμμένο, το χαρτί του έχει καεί από την πολυκαιρία και θρυμ­
ματίζεται στην πρώτη επαφή. Χρειάζεται προσεκτική συντήρηση. 

Σανσκριτο-Ελληνικό(;) Λεξικό. Πρόκειται για έργο ημιτελές, στο 
οποίο υπάρχουν μόνο τα σανσκριτικά λήμματα (βλ. Σακελλίων, 
σ. 308). Τσως να έχουμε μπροστά μας την πρώτη απόπειρα του 
Γαλανού για τη συγκρότηση τον Σανσκριτο-Αγγλο-ΕλληνικούΛε­
ξικού (βλ. Γ.1 και Γ.2).

Δ.1 Χειρόγραφο 1853, φ. 128, από τα οποία τα φ. 127-8 έχουν μείνει 
άγραφα.

Σανσκριτικό Ονομαστικό Λεξικό. Πρόκειται για λεξικό της ινδι­
κής μυθολογίας, όπως αποδεικνυεται από τους τίτλους των επί 
μέρους κεφαλαίων: Ονόματα τον Ουρανού (φ. Γ), Ονόματα τον 
Όρους των Θεών (φ. 7ν), Ονόματα των υπηρετών τουΣίβα (φ. 9Γ), 
Ονόματα του τόξου τουΣίβα (φ. 9Γ) κ.τ.λ. (βλ. Σακελλίων, σ. 309).

Γ ε ν ι κ έ ς  Π α ρ α τ η ρ ή σ ε ι ς :  Ό λα  τα Λεξικά του Γαλανού είναι με 
μεγάλη επιμέλεια γραμμένα. Τα σανσκριτικά λήμματα είναι πάντα πο­
λύ καλλιγραφημένα με μεγάλα μαύρα συμπλέγματα γραμμάτων. Ο Γα­
λανός δεν περιορίζεται μόνο στις ερμηνείες των σανσκριτικών ή και των 
περσικών λημμάτων, αλλά επιχειρεί και την ετυμολογία τους συνδέον- 
τάς τα και με τις αντίστοιχες ελληνικές λέξεις, με άλλα λόγια ο Αθηναί­
ος λόγιος αποδεικνυεται ένας σπουδαίος πρόδρομος της ινδο-ευρωπαϊ- 
κής γλωσσολογίας* λ.χ. στο χφ. 1837 το λήμμα besinjée ετυμμολογείται 
από το σαv o k q . pünchawâ που είναι συγγενικό προς το ελληνικό επίθε­
το πέμπτος. Αυτή η τελευταία σύνδεση διαφωτίζεται για τον Έλληνα 
αναγνώστη με τον συσχετισμό του τοπωνυμίου Punchâb, περιοχή της Β. 
Ινδίας που την διέσχισε ο Μ. Αλέξανδρος με τους Μακεδόνες του και η 
οποία αναφέρεται στις ελληνικές πηγές ως Πενταποταμία.

Ο Γαλανός επιχειρεί κάθε σανσκριτικό ή περσικό (φαρσί) λήμμα να 
το ερμηνεύσει παραθέτοντας ένα πλήθος συνώνυμων λέξεων στα αγγλι­
κά και ελληνικά· στο χφ. 1837 λ.χ. η περσική λέξη warsifâ ερμηνεύεται 
με τον ακόλουθο τρόπο: 1. αγγλ. stipend, salary,pension. 2. ελλ. μισθοφο- 
ρά, σίτησις, σιτηρέσιον. Ο τύπος μισθοφορά (η) απαντά μόνο στα αρχαία 
ελληνικά κείμενα, αλλά δεν χρησιμοποιείται στους νεώτερους χρόνους.



Αυτό το παράδειγμα και μαζί πολλά άλλα αποτελούν τουλάχιστον 
ένδειξη ότι ο Γαλανός είχε αξιοσημείωτη κλασική παιδεία.

Η έκδοση σήμερα τον Σανσκριτο-Αγγλο-Ελληνικον Λεξικού του Δη- 
μητρίου Γαλανού δεν σημαίνει το τέρμα αλλά αντίθετα την αφετηρία των 
σχετικών μελετών τόσο γύρω από το πρόσωπο του διάσημου πια στις μέ­
ρες μας Έλληνα Ινδολόγου όσο και για την ανάπτυξη της συγκριτικής 
ινδο-ευρωπαϊκής γλωσσολογίας.



Ο ΚΩΣΤΉΣ ΠΑΛΑΜΑΣ (1859-1943) ΩΣ ΠΕΤΡΑΡΧΙΚΟΣ 
ΠΟΙΗΤΗΣ: Ο ΠΑΛΑΜΑΣ ΚΑΙ Η ΚΥΠΡΟΣ

Η απόφασή μου να ασχοληθώ με τον Κωστή Παλαμά ως πετραρχικό 
ποιητή έχει υπαγορευθεί από διάφορους λόγους.

Κατ’ αρχήν γιατί ο πρώτος ποιητής που μεταφΰτευσε το σονέτο στον 
ελληνόφωνο χώρο ήταν Κύπριος- τον καταπληκτικό ποιητή των στιχουρ­
γημάτων εκείνων που σήμερα, ύστερα από τη φιλολογική παρέμβαση της 
αλησμόνητης Θέμης Σιαπκαρά-Πιτσιλλίδη, είναι γνωστά ως «Ρίμες Αγά­
πης», υπονοεί και ο Παλαμάς σε ένα από τα πρώτα του σονέτα (1896) κι 
ας μιλάει σε αυτό σε πρώτο πρόσωπο:

Μ έσ’ στην ξένη γη την ακριβή 
Π ήρ’ άπό την πράσινη φωλιά 
Κ ’ έκλεισα τά κόκκινα πουλιά 
Στο χρνσοπλεμένο το κλουβί.

Το χρυσοπλεμένο το κλουβί 
Γίνηκε μια δεύτερη φωλιά 
Και στά χώματά μας τά πουλιά 
Νέα πατρίδα βρίσκουν άκριβή.

Κι άλαφρά άναδεύουν τά φτερά 
Καί ψυχών καί κόσμων γοργολένε 
Τά βαθιά καί τά πλατιά καί κλαινε

Καί χαμογελούν άστραφτερά,
Καί μικρά καί σάν άπό κοράλλι,
Κελαηδάνε με φωνή μεγάλη.

Η Κύπρος είναι λοιπόν ο γενέθλιος τόπος του ελληνικού σονέτου και 
τιμώντας σήμερα «την γλυκείαν χώραν της Κύπρου» νομίζω ότι έχω ηθική



υποχρέωση να μιλήσω για έναν άλλο νεώτερο, εξίσου μεγάλο Νεοέλληνα 
ποιητή, τον Κωστή Παλαμά, καθώς εφέτος συμπληρώνονται 60 χρόνια από 
τον θάνατό του (27 Φεβρουάριου 1943).

Ο Κωστής Παλαμάς έδειξε ιδιαίτερο ενδιαφέρον, αγάπη θα έπρεπε 
να πω, για την περίτεχνη φόρμα του σονέτου, η οποία έχει άρρηκτα συν­
δεθεί με το όνομα και το έργο του μεγάλου Ιταλού ποιητή Francesco Pe­
trarca (1303-1374) και έχει δημιουργήσει διεθνώς μέσα στους αιώνες ένα 
πανίσχυρο λογοτεχνικό συρμό γνωστό ως πετραρχισμό' γι’ αυτό και πρέ­
πει να τονιστεί ιδιαίτερα ότι ο Παλαμάς, ανάμεσα στους 215 περίπου Έ λ ­
ληνες πετραρχικούς ποιητές είναι εκείνος που έγραψε τα περισσότερα 
σονέτα, συνολικά 170, στα οποία πρέπει να προστεθούν και τα 23 σονέτα 
της «Ξανατονισμένης Μουσικής» (1930), μεταφράσεις γαλλικών σονέτων, 
έργων κυρίως του Sully Prudhomme, αλλά και του V. Hugo, Ch. Beaude- 
laire, Leconte de Lisle κ.ά.

Τα σονέτα του Παλαμά είναι σκορπισμένα μέσα στις διάφορες ποιη­
τικές συλλογές του, από «Τα Τραγούδια της Πατρίδος μου» (1884) έως τη 
«Βραδινή Φωτιά Α»  (1943). Η «Βραδινή Φωτιά Α»  δημοσιεύτηκε τον Σε­
πτέμβριο του 1943, δηλαδή μετά τον θάνατο του ποιητή και στο σημείο 
αυτό πρέπει να προστεθεί ότι υπάρχει και η «Βραδινή Φωτιά Β », συλλο­
γή που συγκροτήθηκε αργότερα από τον Γ. Κατσίμπαλη και συμπεριλή- 
φθηκε στη γνωστή έκδοση των «Απάντων» (τ. ΙΑ') του ποιητή.

Εκεί όμως που ο Παλαμάς εμφανίζεται ως συστηματικός και φανατι­
κός οπαδός της πετραρχικής παράδοσης είναι στη συλλογή «Τα Δεκα­
τετράστιχα» του 1919, που αποτελείται αποκλειστικά από σονέτα, από 
101 σονέτα, για τα οποία ο ίδιος ο Παλαμάς γράφει π ω ς ... «με τα προκεί- 
μενα “Δεκατετράστιχα” δηλώνεται κυκλικά ό πολύ ειδής κόσμος, πρό­
σωπα και πράγματα, πού συγκινεϊ τον ποιητή. Ένθύμησες καί προσ­
δοκίες, φαντάσματα πού γίνονται πλάσματα, όνειρα πού είναι γιά 
τον ποιητή πραγματικότητες, γεγονότα πού έξαϋλώνονται. Κυριώ- 
τατα, ή ενθύμηση, πού καθώς τη θέλει κάπου ό Γκαιτε, πέρασε άπό 
τό είναι μας τό ιδιαίτερο, ζή μαζν μας και μέσα μας, μπορεί νά κάνη 
ο,τι θέλει γιά νά μάς ξεφύγη, την κρατούμε πάντα μέσα μας».

Με τον όρο «δεκατετράστιχα» είναι φανερό ότι ο Παλαμάς κάνει μια 
προσπάθεια να εξελληνίσει το σονέτο στον χώρο των νεοελληνικών γραμ­
μάτων μια τέτοια προσπάθεια δεν έχει παρατηρηθεί, στον βαθμό που 
είμαι σε θέση να γνωρίζω, σε καμία άλλη ξένη λογοτεχνία, γιατί παντού 
έχει υιοθετηθεί με το ιταλικό του όνομα sonetto. Ωστόσο ο Παλαμάς



αποκαλώντας τη συλλογή του «Δεκατετράστιχα» ουσιαστικά αποδέχεται 
την πρόταση του Κερκυραίου ποιητή Αντώνιου Μανοΰσου (1828-1903), 
που πρώτος αυτός το 1876 ονόμασε ένα κύκλο από δώδεκα δικά του σο­
νέτα «αλυσσον δεκατετράστιχων».

Όμως ο όρος «δεκατετράστιχο» τελικά -και ευτυχώς- δεν επικράτησε 
στην ελληνική λογοτεχνία, γιατί αποδείχθηκε ότι είναι λαθεμένος. Ο Άγ­
γλος ιστορικός της λογοτεχνίας John Fuller παρατηρεί στο σχετικό με το 
θέμα βιβλίο του πως ένα σονέτο είναι δεκατετράστιχο, αυτό όμως διόλου 
δε σημαίνει πως κάθε δεκατετράστιχο είναι κατ’ ανάγκην και σονέτο.

Επιστρέφω για λίγο στην αρχή της μελέτης μου για να ολοκληρώσω 
τους λόγους που υπαγόρευσαν την επιλογή του συγκεκριμένου θέματος. 
Κάθε φορά που γίνεται λόγος για τον Παλαμά, οι ομιλητές επιμένουν ν ’ 
αναφέρονται στις μεγάλες συνθέσεις του ποιητή, την «Ασάλευτη Ζωή» 
(1904), τον «Λωδεκάλογο τον Γύφτον» (1907) και τη «Φλογέρα τον Βα­
σιλιά» (1910). Από μια υποσυνείδητη αντίδραση σε αυτή τη μονομέρεια, 
επιλέγω σήμερα τον ολιγότερο γνωστό και λυρικότερο ποιητή, τον Π α­
λαμά των «Δεκατετράστιχων».

Μόνο αυτός ο λόγος δεν είναι ωστόσο αρκετός· ο κυριότερος λόγος 
είναι ο ακόλουθος. Το άστρο του Παλαμά, αφού κυριάρχησε στον ελλη­
νικό λογοτεχνικό ορίζοντα για περίπου μισό αιώνα, άρχισε να δύει στο 
δεύτερο μισό της δεκαετίας του ’30. Αυτή είναι η έξοδος του Παλαμά που 
ιστορεί στο σχετικό βιβλίο της η φίλη του ποιητή Λιλή Ιακωβίδη. Στον 
παροπλισμό του Παλαμά, ο οποίος στο μεταξύ είχε αναχθεί σε εθνικό 
σύμβολο του νεώτερου ελληνισμού -χαρακτηριστική από την άποψη αυ­
τή είναι η πάνδημη κηδεία του στα δύσκολα χρόνια της γερμανικής κα­
τοχής που πήρε τη μορφή ανοιχτής διαδήλωσης εναντίον του ξένου κα- 
τακτητή-, συνετέλεσε κυρίως η αλλαγή του πολιτικού και κοινωνικού το­
πίου στην Ελλάδα, ιδίως μετά τη μικρασιατική καταστροφή, οπότε κα- 
τέρρευσε η μέχρι τότε εθνική ελληνική ιδεολογία, η Μεγάλη Ιδέα, κύριος 
εκφραστής της οποίας υπήρξε ο Παλαμάς.

Έ νας άλλος παράγοντας σταδιακού παραμερισμού του Παλαμά υπήρ­
ξε η εμφάνιση μιας νέας γενιάς σημαντικών ποιητών -αναφέρομαι στην 
περιλάλητη γενιά του τριάντα-, οι οποίοι μολονότι συμπεριφέρθηκαν με 
σεβασμό στο πρόσωπο του ποιητή, αντιπροσώπευαν ωστόσο τη ρήξη με την 
παλαιότερη παράδοση. Ο Σεφέρης, ο Ελύτης, ο Ρίτσος έφερναν μιαν άλλη 
αίσθηση του ποιητικού λόγου και ακόμη παραπέρα μιαν άλλη αίσθηση και



αισθητική γενικότερα του νεοελληνικού λόγου. Έ τσι στην περίοδο του 
μεσοπολέμου, αν δεν ήταν κάποιοι σπουδαίοι κριτικοί, όπως ο Κ. Τσά- 
τσος, ο Αιμ. Χουρμοΰζιος, ο Κ. Θ. Δημαράς, ο Παλαμάς θα είχε πάθει 
ίσως ολική έκλειψη.

Σήμερα όμως, ο Παλαμάς, αφού πέρασε τη μεγάλη δοκιμασία του χρό­
νου, αναδύεται σιγά σιγά με μιαν άλλη δυναμική ως ένας μεγάλος, οικου­
μενικός και διαχρονικός ποιητής, έξω από εκείνη τη στενή άλλοτε αντί­
ληψη που ήθελε τον ποιητή εκφραστή της περιόδου Sturm und Drang του 
νεώτερου ελληνισμού, της περιόδου των βαλκανικών πολέμων.

Ανέφερα πιο πάνω ότι με τη γενιά του τριάντα η αισθητική προσέγγιση 
της γλώσσας άλλαξε* η ελληνική γλώσσα στον χώρο της λογοτεχνίας έγινε 
πιο λιτή, πιο σεμνή θα έλεγα, και απαλλάχτηκε από τον στόμφο που χαρα­
κτήριζε τη γλώσσα των ποιητών της γενιάς του 1880 και των επιγόνων τους. 
Μια ιδέα του λογοτεχνικού γλωσσικού οργάνου της γενιάς αυτής μπορεί 
κανείς να πάρει μελετώντας και τα σονέτα του Παλαμά. Τη γλώσσα του 
ποιητή χαρακτηρίζει μια πληθωριστική τάση για τον σχηματισμό συνθέτων 
λέξεων, ρημάτων, ουσιαστικών και επιθέτων, που μας γυρίζει πίσω στην 
εποχή του μαχητικού δημοτικισμού, σε μια εποχή που οι λογοτέχνες πί­
στευαν ότι αυτοί ήταν οι πλάστες της γλώσσας και έπαιρναν ως πρότυπο τα 
δημοτικά τραγούδια και τα άλλα βυζαντινά και μεταβυζαντινά δημώδη κεί­
μενα. Ορισμένες από τις σύνθετες αυτές λέξεις του Παλαμά με κανένα τρό­
πο δεν θα τις χρησιμοποιούσε ένας σύγχρονος ποιητής που βγαίνει από μια 
διαφορετική αγωγή λόγου έχοντας μαθητεύσει κοντά σε άλλους δασκά­
λους. Από τα σονέτα του Παλαμά ανθολογώ ένα δείγμα των γλωσσικών τά­
σεων του ποιητή στη σύνθεση νεοπλασματικών λέξεων: άϊτονύχι, άνθοβν- 
ζάστρα, άνθοκήπι, άντηλιάόα, άστραποθύμηση, βροχοστάζω, κερασο­
μάζωμα, μελοζαχαράτος, νπνοφαντασιά, φωτοβροχή, χλωρόγνεμα.

Ο Παλαμάς αναδεικνυεται άριστος τεχνίτης στο δούλεμα της εξαι­
ρετικά περίτεχνης φόρμας του σονέτου. Κατ’ αρχήν χρησιμοποιεί μια 
ποικιλία μέτρων από τον ιαμβικό πεντασύλλαβο ως τον ιαμβικό δεκα­
πεντασύλλαβο, δηλαδή τον στίχο του δημοτικού τραγουδιού* ας σημειωθεί 
ότι αυτό το τελευταίο, η χρήση του δεκαπεντασύλλαβου, φανερώνει επί­
σης μίαν άλλη τάση εξελληνισμοΰ της φόρμας του σονέτου, μια τάση που 
πρωτοεμφανίζεται ήδη στις κυπριακές «Ρίμες Αγάπης» του ΙΣΤ  αιώνα. 
Τα πιο πολλά ωστόσο σονέτα του Παλαμά είναι γραμμένα σε ιαμβικό 
ενδεκασυλλαβο, τον κλασικό στίχο των σονέτων του Πετράρχη.



Θα ήθελα ακόμη πολύ σύντομα να θίξω δυο βασικά χαρακτηριστικά 
της παλαμικής τεχνικής. Το σονέτο με τους δεκατέσσερεις στίχους επιτρέ­
πει ένα πλούσιο πλέξιμο της ρίμας, στο οποίο ο Παλαμάς αναδεικνύεται 
απαράμιλλος τεχνίτης. Δεν μπαίνω σε λεπτομέρειες, αλλά θα σταθώ σ’ ένα 
σημείο γύρω από το οποίο επικρατεί στον τόπο μας μεγάλη σύγχυση.

Ο Παλαμάς πολύ συχνά δίνει στις τελευταίες τρίστιχες στροφές τη 
μορφή γδγ δεε, βάζει δηλαδή τους δυο τελευταίους στίχους να ομοιοκα­
ταληκτούν μεταξύ τους. Το σονέτο με αυτή τη μορφή από λάθος συχνά 
αποκαλείται σαιξπηρικό, ενώ πρόκειται για τυπικό πετραρχικό σονέτο. 
Το σαιξπηρικό σονέτο αντί για δυο τετράστιχες και δύο τρίστιχες στρο­
φές παρουσιάζει τρεις τετράστιχες στροφές και ένα ομοιοκατάληκτο δί­
στιχο. Τέτοια πολύ ωραία σονέτα έγραψε στην ελληνική γλώσσα ο Αρ- 
γύρης Εφταλιώτης.

Μια πτυχή, όχι η πιο ασήμαντη, της προσωπικής προσφοράς του Κω- 
στή Παλαμά στο νεοελληνικό ποιητικό λόγο είναι λοιπόν η καλλιέργεια 
του σονέτου, μιας φόρμας που τη δούλεψε με εκπλήσσουσα επιμονή, με 
σπάνιο μεράκι αλλά και με λαμπρά αποτελέσματα, βασικό χαρακτηρι­
στικό της οποίας είναι η υψηλή της λυρική ποιότητα. Υπενθυμίζω ότι ο 
Παλαμάς έγραψε σχεδόν διακόσια σονέτα εμπνευσμένα από ποικίλους 
εσωτερικούς και εξωτερικούς ερεθισμούς. Μπορεί κανείς ύστερα από 
μια προσεκτική ανάγνωσή τους να ξεχωρίσει τις διάφορες αφορμές ποι­
ητικής δημιουργίας του Παλαμά, οι οποίες επιτρέπουν την ακόλουθη 
κωδικοποίηση:

α. Σονέτα ηθογραφικά 
β. Σονέτα θρησκευτικά 
γ. Σονέτα ιστορικά:

ί. Σονέτα που αναφέρονται σε ιστορικά γεγονότα
ii. Σονέτα που αναφέρονται σε ιστορικά πρόσωπα
iii. Σονέτα που αναφέρονται σε πνευματικούς δημιουργούς, Έλλη­

νες και ξένους
iv. Σονέτα που αναφέρονται σε τόπους και πόλεις
ν. Σονέτα που αναφέρονται σε έργα τέχνης.

δ. Σονέτα ερωτικά 
ε. Σονέτα στοχαστικά 

στ. Σονέτα μυθολογικά



ζ. Σονέτα οικογενειακής ζωής
η. Σονέτα φυσιολατρικά
θ. Σονέτα ποιητικής τέχνης (ars poetica)

i. Σονέτα για τη γλώσσα (δημοτική)
ii. Σονέτα για τη φόρμα του σονέτου.

Τα ηθογραφικά σονέτα είναι πολύ λίγα καί, όπως θα το περίμενε κα­
νείς, αναφέρονται σε ειδυλλιακά στοιχεία ενός παλαιού τρόπου ζωής, 
ανεπίστρεπτα χαμένου πια σήμερα.

Τα θρησκευτικά, που και αυτά είναι πολύ λίγα, παρουσιάζουν το χα­
ρακτηριστικό να καλύπτουν γενικά τη θρησκευτικότητα του Έλληνα αν­
θρώπου αδιακρίτως εποχής' το πιο σημαντικό ποίημα αυτής της κατη­
γορίας είναι εκείνο που αναφέρεται σε μια χριστιανική εκκλησία που 
έχει χτιστεί επάνω στα ερείπια αρχαίου ναού:

Πώς με τάγρια, τά πάγανα στοιχεία 
χορός άγγέλων και σύναξες άγιων 
ταιριάζουν! Των ειδώλων καί των κρύων 
ίσκιων το χάλασμα έξαφνα, εκκλησία!

Τα ιστορικά σονέτα καλύπτουν μια ευρύτατη θεματική και δεν είναι 
μόνο εκείνα που αναφέρονται σ’ ένα συγκεκριμένο ιστορικό γεγονός. 
Το πιο σημαντικό ποίημα της κατηγορίας αυτής είναι κατ’ εμέ κριτή 
εκείνο που αναφέρεται στη Μεγάλη Ιδέα* το ποίημα αυτό υποθέτω ότι 
πρέπει να γράφτηκε είτε αμέσως μετά την ανακωχή του 1918, όταν μοί­
ρα του ελληνικού στόλου μαζί με άλλα συμμαχικά πλοία κατέπλευσε 
στην Κωνσταντινούπολη είτε μετά την απόβαση τμημάτων του ελληνι­
κού στρατού στη Σμύρνη το 1919:

Λεϋίτες, λαός, τραγουδιστές, δασκάλοι 
μιά σκέψη, μιά ιστορία, μιά φαντασία, 
μόλις τινάχτη άπό τό πάλεμα άλλη 
των Ελλήνων ή παλιγγενεσία...

Στην κατηγορία αυτή ανήκουν και τα ποιήματα που αναφέρονται σε 
ιστορικά πρόσωπα, όπως είναι εκείνο που αναφέρεται στον Ελευθέριο 
Βενιζέλο, ή εκείνα που αναφέρονται σε πνευματικούς δημιουργούς, 
ειδικότερα σε ποιητές, Έλληνες και ξένους. Από αυτά τα τελευταία ξε­
χωρίζω εκείνο που αναφέρεται στην επίσκεψη του Gabriele d’Annunzio



(1863-1938) στην Αθήνα το 1899 και εκείνο που αναφέρεται σε τρεις ση­
μαντικούς Αμερικανούς ποιητές του ΙΘ' αιώνα, τον Ralph Waldo Emerson 
(1819-1892), τον Edgar Allan Poe (1809-1849) και τον Walt Whitman (1819- 
1892). Στο πρώτο, μέσα από μια μεταφορά, η δόξα του Ιταλού συγγραφέα 
συγκρίνεται με τον θρίαμβο ενός Ρωμαίου αυτοκράτορα που επιστρέφει νι­
κητής στη Ρώμη· εκεί στην αγία γη του Βιργιλίου ο D ’Annunzio με το έργο 
του ανασταίνειτα κρίνα, δηλαδή την Ποίηση, στεφανώνει την «πολύτροπη 
ομορφιά» με άφθονα φύλλα δάφνης και ταράζει τη σιωπή των τάφων και 
τους λευκούς ύπνους των αγαλμάτων. Από την άλλη μεριά οι τρεις Αμερι­
κανοί ποιητές πότε εγκωμιάζονται μαζί: «θεών τριάδα», «τρίψνχη άντη- 
λίάδα», και «τρίφωνη Ουρανία», και πότε πάλι ο καθένας χωριστά: έτσι ο 
Emerson είναι «ή λαμπάδα τον νοϋ οδηγού», ο Poe «τής λύρας ό Νια­
γάρας» και ο Whitman «τά μάτια τής λαχτάρας εκστατικής», κ.τ.λ.

Τα ποιήματα που αναφέρονται σε Έλληνες ποιητές και πεζογράφους 
παρουσιάζουν, όπως είναι αναμενόμενο, μεγάλο ενδιαφέρον. Υπάρχουν 
σονέτα που αναφέρονται στον Γλαύκο Αλιθέρση (1897-1965), τον Πέτρο 
Βλαστό (1879-1941), τον Ιωάννη Γρυπάρη (1871-1942), τον Νίκο Καμπά 
(1857-1932), τον Λορέντσο Μαβίλη (1860-1912), τον Παύλο Νιρβάνα 
(1866-1937), τον Αλέξανδρο Πάλλη (1852-1935), τον Ιάκωβο Πολυλά 
(1825-1896), τον Άγγελο Σικελιανό (1884-1951), τον Κώστα Χατζόπουλο 
(1871-1920) και τον Κωνσταντίνο Χρηστομάνο (1867-1911), κοντολογίς 
σε όλους τους σημαντικούς συγχρόνους του Παλαμά δημιουργούς.

Ο Κύπριος ποιητής Γλαύκος Αλιθέρσης, που πέρασε το μεγαλύτερο 
μέρος της ζωής του στην Αίγυπτο, έτρεφε μεγάλο σεβασμό για τον Παλα­
μά, με τον οποίο διατηρούσε πυκνή αλληλογραφία. Σε μια του επιστολή 
λοιπόν της 20 Αυγούστου 1922 προς τον Παλαμά έγραφε τα ακόλουθα: 
«Σάς άφιερώνω κι ένα μου ποίημα. Σάς το στέλλω χειρόγραφο καί δη- 
μοσιοϋται (sic) στο ίδιο περιοδικό, θαρρώ στο ϊδιο φυλλάδιο. Κι αν μπο­
ρεί ποτέ μιά έλάχιστη τέτοια προσφορά νά δείξει το βάθος τής ψυχικής 
εκτίμησης ενός άνθρώπου, προς ένα τιτάνα τής σκέψης. Δεχθείτε το, 
παρακαλώ σας, ώς ένα δείγμα τής άγάπης κι εκτίμησής μου».

Στην ωραία αυτή χειρονομία του Γλαύκου Αλιθέρση ο Παλαμάς απάν­
τησε μ’ ένα δικό του ποίημα, το παραπάνω σονέτο. Και ο Αλιθέρσης σε άλ­
λη επιστολή του της 21 Νοεμβρίου 1922 ευχαριστεί με πολλή ευγένεια 
αλλά και κάποιαν αμηχανία τον μεγάλο ποιητή για την τιμή που του έκα­
νε: «Σεβαστέ μου Διδάσκαλε. Πέρασε άρκετός χρόνος. Μπορούσε κα­



νείς με ευκολόπιστη ψυχή ν ’ άφεθεϊ σε πλανερούς υπολογισμούς, ώς 
προς τή διάθεση τής ψυχής μου, καλύτερα των δικών μας σχέσεων. 
Το γνωρίζω πώς αυτό είναι άδύνατο.3Έχω απέναντι μου τον τιμιότε­
ρο χαρακτήρα. 'Ομολογώ πώς άργησα, καί Ισως μια έλλειψη τυπικού  
τάκτ, νά με βαρύνει, κακό πού ευνοεί εξάλλου τήν άμοιρη φυλή μας. 
Αλλά ή διάθεσή μου διατηρήθηκε αγνή, άμόλυντη, καί είναι άκριβώς 
το ϊδιο. Θέλοντας νά σάς εύχαριστήσω για το μοναδικό σας σοννέτο, 
άκριβώς σιωπούσα. Μ πορεί νά μοϋλειπεν ή τόλμη. Καί σε κείνο μού  
έπαινειτε πολλά, καί ελπίζετε τόσα. Αλίμονο».

Στο σονέτο αυτό ο Παλαμάς επαινεί τον Γλαύκο Αλιθέρη ως «τεχνίτη 
τού λόγου», αλλά τον αποκαλεί και «τού τεχνίτη κριτήν»' ο υπαινιγμός 
είναι για τα κριτικά σημειώματα που φιλοδοξούσε να γράφει ο Αλιθέρ- 
σης για τα ποιήματα του Παλαμά.

Είδαμε πιο πάνω τον Παλαμά να εγκωμιάζει σε ένα ενιαίο σονέτο 
τους τρεις Αμερικανούς ποιητές- σ’ ένα παρόμοιο κοινό σονέτο εγκωμιά­
ζει επίσης και τρεις από τους πιο σημαντικούς Έλληνες πετραρχικούς 
ποιητές, τον Λορέντσο Μαβίλη, τον Ιωάννη Γρυπάρη και τον Πέτρο Βλα­
στό. Στον Μαβίλη ωστόσο είχε και παλαιότερα, το 1896, αφιερώσει άλλο 
ένα σονέτο, όταν ο στρατιώτης-ποιητής είχε κατέβει κάτω στην Κρήτη 
για να πάρει μέρος στην επανάσταση που είχε ξεσπάσει στη Μεγαλόνησο 
τον προηγούμενο χρόνο. Στο σονέτο αυτό ο Παλαμάς αποκαλεί τον Μα­
βίλη «τού άρχοντικοϋ σονέττου εργάτη»:

Σ ’ άλαβαστρένια γάστρα όλογιομάτη 
Από άγνή ντόπια γή  μοσκομυρίζει 

Καί τρέμει ένα λουλούδι ονείρου, κάτι 
πού δύσκολα ό καθείς τό ξεχωρίζει.

Γάστρα είν’ ό στίχος καί λουλούδι ό νούς σου.
Μά τή γάστρα τή σύντριψ’ ένα χέρι,

Κ ’ ή γαλανή ομορφιά τού λουλουδιού σου

Τον καπνό τής μπαρούτης ηύρε ταίρι 
Στήν Κρήτη, στήν κορώνα τού πελάγου,

Μάννα τής ρίμας καί τού τουρκοφάγου.

Ο μεγάλος αδικημένος στην προκειμένη περίπτωση είναι ο άλλος κατ’ 
εξοχήν σονετογράφος των ελληνικών γραμμάτων, ο Ιωάννης Γρυπάρης,



στον οποίο τον μόνο έπαινο που επιδαψιλεύει ο Παλαμάς είναι ότι «κρά­
τησε κι αυτός τον Πήγασσο».

Στα ποιήματα αυτής της σειράς ανήκει και το σονέτο στον Αλέξαν­
δρο Πάλλη και γίνεται σ’ αυτό ειδικότερα λόγος για τον μεταφραστικό 
άθλο του τελευταίου που το 1903 είχει δημοσιεύσει την κλασική πια με­
τάφρασή του της «Ιλιάδας»:

Μ έσ’ στο μεγάλο πατρικό ποτήρι

Τ  άστόλιστο, τ ’ άπλό καί το γερό,
Μάς έφερε τ ’ άθάνατο νερό 
Ταξιδευτής ά π ’ την πηγή τοϋ 'Ομήρου.

Το σονέτο στον Πολυλά γράφτηκε με αφορμή τον θάνατο του ευπατρί­
δη Κερκυραίου λογίου (1896). Κατά το ποίημα αίτιό ο Πολυλάς ψηλά στον 
Παράδεισο έχει οδηγό του τον Σολωμό, όπως άλλοτε ο Dante τον Βιρ- 
γίλιο, ο οποίος Σολωμός στην περιήγησή τους τον φέρνει μπροστά σε δύο 
όρη Θαβώρ, από τα οποία το ένα συμβολίζει τις μεταφράσεις από τον Πο­
λυλά των ομηρικών επών και το άλλο των θεατρικών έργων του Σαίξπηρ.

Το σονέτο στον Σικελιανό είναι άτιτλο και μόνο έμμεσα συμπεραί­
νουμε ότι πρόκειται για τον ποιητή του «Αλαφροΐσκιωτου».

Το σονέτο πάλι στον Χατζόπουλο γράφτηκε το 1897, όταν ο Ρουμε­
λιώτης ποιητής και πεζογράφος είχε επιστρατευθεί και υπηρετούσε στα 
τότε σύνορα της Ελλάδας με τη σκλαβωμένη ακόμα Ή πειρο. Καθώς ο 
Παλαμάς είχε μείνει χωρίς ειδήσεις από τον φίλο του, άρχισε να ανησυ­
χεί τόσο για την τύχη εκείνου όσο και για την τύχη της πατρίδας:

Κάποιο στεφάνι πλέκεται για τή Μητέρα...
Δάφνες ανάστασης ή αγκάθια μαρτυρίων;

Από τα λοιπά «ιστορικά» σονέτα του ποιητή ξεχωρίζω εκείνα των «Πα­
τρίδων» που αναφέρονται στις τρεις πόλεις που συνδέονται άμεσα με τη 
ζωή του Παλαμά: Πάτρα-Μεσολόγγι-Αθήνα.

Τα ερωτικά σονέτα συγκροτούν μια ξεχωριστή κατηγορία. Είναι βέ­
βαια πολυάριθμα, αλλά δε μ’ έχουν πείσει για τη γνησιότητα του αισθή­
ματος που εκφράζουν, πιο πολύ μου φαίνονται ως επιδέξια ρητορικά γυμ­
νάσματα. Κι αυτό είναι περίεργο, όταν είναι γνωστός ο θαυμασμός του 
Παλαμά για την ωραία γυναίκα.



Μια πολύ μεγάλη κατηγορία σονέτων είναι τα χαρακτηριζόμενα ως 
λυρικά ή στοχαστικά, που τα βρίσκουμε είτε ως καθαρά λυρικά είτε σε 
ποιήματα που παρουσιάζουν μεικτό χαρακτήρα, όπως είναι λ.χ. το σονέτο 
των «Πατρίδων» για το Άγιον Ό ρος, εκείνο που αρχίζει με τον στίχο

Αμαρτωλός καλογερεύω στ’ Αγιονόρος...

Από τα λίγα σονέτα που αναφέρονται στην οικογενειακή ζωή του Πα- 
λαμά εντελώς ξεχωριστό ενδιαφέρον παρουσιάζει εκείνο που έχει τον 
τίτλο «Τό τραγούδι ένός πατέρα» που αναφέρεται στον θάνατο του πρω­
τότοκου γιου του ποιητή Άλκη, όπως και το άλλο γνωστό ποίημά του «Ό  
τάφος» (1898). Το σονέτο, παρόλη τη συναισθηματική του φόρτιση, είναι 
από τα καλύτερα του Παλαμά.

Τέλος θα σχολιάσω σύντομα δύο ποιήματα που αποτελούν, όπως λέμε 
στη φιλολογική γλώσσα, curiosités· απ’ αυτά το ένα αναφέρεται στη γλώσ­
σα και το διαβόητο γλωσσικό ζήτημα κι επιγράφεται «Δημοτικισμός». 
Μπορεί το γλωσσικό ζήτημα να υπήρξε μεγάλη τροχοπέδη για την προ­
κοπή του ελληνικού έθνους και την ομαλή ανάπτυξη της πνευματικής του 
ζωής, αλλά δεν παρέχει υλικό που να μπορεί να δώσει μεγάλη ποίηση. 
Το σονέτο αυτό είναι λοιπόν μια μαχητική μπροσούρα:

Κάμπιες καί σκόροι, 
καί παπαγάλλοι, 
κ ’ εσείς, δάσκαλοι, 
κ ’ έσείς, ρητόροι,

τί; μέ το ζόρι, 
καί τη μεγάλη  
τη Γλώσσα κόρη, 
τά γυμνά κάλλη

νά τά ντροπιάστε 
ζητάτε; Νάστε 
καταραμένοι!

Πέρνα, μπαμπούλα!
Μά ό Στίχος, βούλλα  
πνρός, καί μένει.

γι’ αυτό και δεν λειτουργεί σε καμμιά στιγμή του ποιητικά.



Το άλλο σονέτο είναι αυτό που αναφέρεται στη μεταφΰτευση της ξέ­
νης ποιητικής φόρμας στο ελληνικό λογοτεχνικό περιβάλλον, για την 
οποία έγινε λόγος στην αρχή της μελέτης αυτής.

Θα τερματίσω αυτή την περιδιάβασή μου στον ποιητικό λειμώνα του 
Παλαμά μ’ ένα στοχαστικό σονέτο που το απευθύνει ο ποιητής σε κά­
ποιον επικριτικό αναγνώστη ή σε κάποιον μελλοντικό άδικο κριτή του 
που τον νουθετεί στην κριτική του να λάβει υπ’ όψη του πως ο αληθινός 
ποιητής κρύβεται μέσα στις προθέσεις του, οι οποίες μπορεί να μην εξι­
σορροπούν με το τελικό αισθητικό αποτέλεσμα των έργων του:

Σ ’ εμένα έσύ που θά σταθής ταιριάζει 
νά το γνωρίζης φίλε μου ή κριτή μου, 
πώς μέσα έδώ πότε μιλά ή ψυχή μου 
πότε ή ζωή μου βαρυαστενάζει.

Φίλε μου, άλλο ζωή, άλλο ψυχή, κριτή μου.
Χώρια. Κι άδέρφια ό χωρισμός τ ’ άλλάζει.
Ή  ζωή μου παραστράτισμα ή μαράζι, 
προς το φως φτερανέβασμα ή ψυχή μου.

Μου γίνεται τραγούδι δ,τι ποθούσα 
νά ήμουν ή νά είχα δίχως νά είμαι ή νά ’χω, 
κι δ,τι άθελα με σπρώχνει, καί σε βράχο

γιά σύντριμμά, κ ’ ή ορμή, κ ’ έκείνη Μοϋσα,
Ζωή καταγίς, ψυχή μου προς τά έπάνω!
Μά δ,τι στοχάζομαι είμαι, δχι δ,τι κάνω.





ΝΕΟΕΛΛΗΝΙΚΕΣ ΜΕΤΑΦΡΑΣΕΙΣ 
ΤΟΥ ΑΛΕΞΑΝΔΡΟΥ ΠΑΠΑΑΙΑΜΑΝΤΗ

Στις μέρες μας παρατηρείται ένα περίεργο εκφυλιστικό φαινόμενο 
που ανήκει στην ευρΰτερη παθογένεια της νεοελληνικής πνευματικής 
ζωής, να μεταφράζονται δηλαδή στα νέα ελληνικά οι Έλληνες συγγρα­
φείς του ΙΘ' αιώνα, ωσάν να είχε μεσολαβήσει μια πολύ μεγάλη χρονι­
κή περίοδος και να είχαν αλλοιωθεί από την καθημερινή χρήση τα βα­
σικά στοιχεία της νεοελληνικής γλώσσας- να μεταφράζονται οι νεώτε- 
ροι Έλληνες με τον ίδιο τρόπο που μεταφράζονται σήμερα οι αρχαίοι 
και οι μεσαιωνικοί Έλληνες συγγραφείς, επειδή στην τελευταία αυτή πε­
ρίπτωση η ελληνική γλώσσα υστέρα από τόσους αιώνες άλλαξε ως προς 
τη δομή της και ο αρχαίος σύνθετος λόγος έγινε αναλυτικός, ενώ πολλές 
λέξεις από σημασιολογική άποψη μετεξελίχθηκαν1. Η μετάφραση λοιπόν 
των αρχαίων και μεσαιωνικών Ελλήνων συγγραφέων γίνεται εύκολα κα­
τανοητή και κρίνεται χρήσιμη, αλλά η μετάφραση των συγγραφέων που 
έγραψαν σε μια λογιότερη μορφή της νεοελληνικής γλώσσας, στην καθα­
ρεύουσα, με τη δικαιολογία ότι οι σημερινοί Έλληνες δεν μπορούν να 
τους καταλάβουν, μας οδηγεί σε μία κατάσταση αυτόχρημα παρανοϊκή. 
Οι συγγραφείς αυτοί είναι για την ώρα οι ακόλουθοι: Παύλος Καλλιγάς 
(1814-1896)2, Εμμανουήλ Ροΐδης (1836-1904)3, Γεώργιος Βιζυηνός 
(1849-1876)4, Αλέξανδρος Παπαδιαμάντης (1851-1911)5.

Με το παραπάνω περίεργο φαινόμενο, των μεταφράσεων νεοελλη­
νικών έργων στα νέα ελληνικά, έχουμε φυσικά κατακτήσει μια θλιβερή 
πρωτιά, γιατί κάτι τέτοιο δεν συμβαίνει σε καμία άλλη χώρα της Ευρω­
παϊκής Ένωσης. Μου φαίνεται άλλωστε αδιανόητο ότι οι Γάλλοι θα φθά- 
σουν σε ένα τέτοιο σημείο παρακμής, ώστε να μεταφράζουν τον Hugo και 
τον Balzac στα «νεογαλλικά», γιατί οι σύγχρονοι Γάλλοι δεν μπορούν να 
τους διαβάσουν στο πρωτότυπο- και μου φαίνεται εξίσου αδιανόητο ότι 
οι Αγγλοι θα φθάσουν κι αυτοί ποτέ στο ίδιο σημείο, να μεταφράζουν 
δηλαδή τον Dickens και τον Wilde στα «νεοαγγλικά», γιατί οι σύγχρονοι 
Άγγλοι δεν μπορούν να τους διαβάσουν και να καταλάβουν τα αγγλικά



του ΙΘ' αιώνα. Κυκλοφορούν βέβαια και στην Αγγλία μεταφράσεις πα- 
λαιότερων έργων, όπως του ανώνυμου έπους Beowulf (Ζ' αι.) και των 
Canterbury Tales του Chaucer (ΙΑ αι.), που αντιπροσωπεύουν όμως αρ­
χαϊκότερες περιόδους της αγγλικής γλώσσας και δεν γίνονται κατανοη­
τά παρά μόνο από τους ειδικούς αγγλιστές.

Ό λα όσα ανέφερα παραπάνω δεν αποτελούν μια απλή υπόθεση ερ­
γασίας, γιατί πολύ συχνά μου έτυχε να ρωτήσω τους πρωτοετείς φοιτητές 
της Φιλοσοφικής Σχολής του Πανεπιστημίου Αθηνών τί διαβάζουν και 
εάν έχουν διαβάσει Παπαδιαμάντη. Και συχνά έμεινα αποσβολωμένος 
από τις απαντήσεις που έπαιρνα· δεν διαβάζουν Παπαδιαμάντη, γιατί 
δεν τον καταλαβαίνουν! Ποιον; Τον πιο σημαντικό Έλληνα πεζογράφο 
του ΙΘ' αιώνα! Ποιος; Οι αυριανοί καθηγητές στη Μέση Εκπαίδευση, οι 
οποίοι θα είναι υποχρεωμένοι να διδάξουν τον Παπαδιαμάντη στα Ελ­
ληνόπουλα! Και όταν οι μελλοντικοί φιλόλογοι λένε ότι δεν τον καταλα­
βαίνουν, δεν εννοούν από άποψη περιεχομένου, μολονότι ο ειδυλλιακός 
και αθώος τρόπος ζωής που αναπλάθεται μέσα στα ηθογραφικά διηγή- 
ματά του έχει πια ανεπίστρεπτα χαθεί και έχει αντικατασταθεί από τον 
αγχώδη και ανταγωνιστικό κόσμο του σύγχρονου ελληνικού ευδαιμονι­
σμού και της χρησιμοθηρίας. Και εάν το όλο πρόβλημα εστιάζεται στο 
σημείο αυτό, κανείς είναι διατεθειμένος να δείξει κατανόηση και επιεί­
κεια. Ό ταν όμως οι σημερινοί νέοι λένε ότι δεν καταλαβαίνουν τον Πα- 
παδιαμάντη, εννοούν ότι δεν τον καταλαβαίνουν από γλωσσική άποψη! 
Αυτό βέβαια είναι αποτέλεσμα των αλλεπάλληλων και αλλοπρόσαλλων 
γλωσσικών μεταρρυθμίσεων που έγιναν τα τελευταία χρόνια, οι οποίες 
έγιναν πολύ βιαστικά χωρίς να εξετασθούν όλες οι παράμετροι των συ­
νεπειών που θα είχε μια τόσο ριζική αλλαγή στη νεοελληνική παιδεία, 
κοντολογίς στη ζωή όλων μας. Δεν πρέπει να παρεξηγηθώ και να θεωρη­
θώ ότι καταφέρομαι εναντίον των μεταρρυθμίσεων παρακινημένος από 
κάποιο γλωσσικό συντηρητισμό. Η τελευταία μεταρρύθμιση και ανα­
γκαία ήταν και έγινε στην κατάλληλη στιγμή, μόνο που τα πράγματα έγι­
ναν, αυτό το τονίζω ιδιαίτερα, πολύ βιαστικά και δεν απάλλαξαν την παι­
δεία μας από τις χρόνιες αγκυλώσεις της. Υπήρξε τραγικό λάθος η κα­
τάργηση τότε ουσιαστικά των αρχαίων ελληνικών καθώς και των παλαι- 
ότερων μορφών της ελληνικής γλώσσας μέσα από τα κείμενα.

Στα δικά μου μαθητικά χρόνια με την πολύωρη διδασκαλία των αρ­
χαίων ελληνικών6 από το πρωτότυπο και όχι μέσα από νερουλές και ξε-



θυμασμένες μεταφράσεις, κανένας δεν είχε πρόβλημα να προσεγγίσει τον 
Παπαδιαμάντη, όπως έχουν τα σημερινά παιδιά.

Η γλωσσική μεταρρύθμιση του 1975 αντιπροσωπεύει μια μισοτελειω­
μένη ή καλύτερα μια μισοαρχινισμένη προσπάθεια. Θα πρέπει κάποια 
στιγμή να τεθεί από την αρχή στο τραπέζι των ακαδημαϊκών συζητήσεων 
το θέμα της διδασκαλίας τόσο των αρχαίων ελληνικών όσο και της νεο­
ελληνικής γλώσσας· κάτι που είχε την πρόθεση να το κάνει και το είχε δρο­
μολογήσει σε κάποιο βαθμό ο αείμνηστος Αντώνης Τρίτσης ως Υπουργός 
Παιδείας. Ή ταν όμως και αυτή μια ακόμη χαμένη ευκαιρία.

Αν κάποτε αναληφθεί μια τέτοια προσπάθεια, τότε θα πρέπει να συγ­
κροτηθεί μια Εθνική Επιτροπή από αρμόδιους παράγοντες της επιστημο­
νικής κοινότητας.

Εδώ βέβαια ελλοχεύει και ο μεγαλύτερος κίνδυνος. Θα είναι φρόνιμο 
να αποκλεισθούν από την Επιτροπή αυτή πρόσωπα γνωστής εμπάθειας 
και αμφισβητήσιμου κύρους που θέλουν να χώνουν την ουρά τους παντού. 
Η Εθνική Επιτροπή Παιδείας θα πρέπει να συγκροτηθεί με τη συναίνεση 
όλων των θεσμικών φορέων, του Υπουργείου Παιδείας, της Ακαδημίας 
Αθηνών και των Πανεπιστημίων και θα πρέπει να δηλωθεί προκατα­
βολικά ότι τα πορίσματά της θα εφαρμοσθούν στη σχολική πράξη για τα 
επόμενα δέκα (ή καλύτερα είκοσι) χρόνια. Στην πορεία θα διαπιστώνεται 
ποια από τα πορίσματα αυτά δεν είναι εφαρμόσιμα και θα καταγράφον­
ται τα αδύνατά τους σημεία, γιατί θα πρέπει επίσης να προβλέπεται στη 
συμπλήρωση της δεκαετίας ή της εικοσαετίας νέα σύγκληση της Εθνικής 
Επιτροπής Παιδείας που θα αποφασίζει για τις αναγκαίες διορθωτικές 
κινήσεις. Οι αλλεπάλληλες και αλλοπρόσαλλες μεταρρυθμίσεις μόνο 
σύγχυση προκαλούν και παγιδεύουν το έργο των εκπαιδευτικών όλων των 
βαθμιδών. Αιώνια θύματα όμως αυτής της αβεβαιότητας είναι πάντοτε 
οι δύστυχοι οι μαθητές.



II
Νεοελληνικές μεταφράσεις των έργων 

του Αλεξάνδρου Παπαδιαμάντη7

Α\ Ο Παπαδιαμάντης στα χέρια των ομοτέχνων του

Το 2001, που είχε ανακηρυχθεί έτος Παπαδιαμάντη, ένα διεθνές συ­
μπόσιο για τον μεγάλο πεζογράφο στη γενέτειρά του ήταν αφιερωμένο 
στις μεταφράσεις του έργου του σε διάφορες ευρωπαϊκές γλώσσες. Στο 
συμπόσιο αυτό παρουσίασα σε μία προδρομική ανακοίνωση το υλικό που 
σήμερα έχει πάρει τη μορφή της παρούσας μελέτης. Ο τίτλος της ανακοί­
νωσής μου ξένισε τότε κυρίως τους αλλοδαπούς συναδέλφους, οι οποίοι 
δεν μπορούσαν να αντιληφθούν πώς γίνεται ένας Ν ε ο έ λ λ η ν α ς  συγ­
γραφέας να μεταφράζεται στα ν έ α ε λλ η ν ικ ά !  Τελικά ενημερώθηκαν 
και έμειναν πολύ σκεπτικοί για το περίεργο αυτό «εκφυλιστικό» φαινόμε­
νο, όπως το χαρακτήρισαν οι ίδιοι, της νεοελληνικής πνευματικής ζωής.

ΟΙ ΜΕΤΑΦΡΑΣΤΕΣ

1. Στράτης Μυριβήλης (1949)
2. Μ. Μ. Παπαϊωάννου (1966)
3. Γ. Τσουκαλάς (1995)
4. Μένης Κουμανταρέας (1997)8

Σύμφωνα με τον παραπάνω πίνακα, ο πρώτος που επιχείρησε να με­
ταφράσει τον Παπαδιαμάντη στη δημοτική είναι ο πολύ γνωστός και ση­
μαντικός μυθιστοριογράφος και διηγηματογράφος της γενιάς του ’30 Στρά­
της Μυριβήλης9. Το εγχείρημα αυτό μόνο απορίες δημιουργεί σήμερα 
στον ευαίσθητο και πληροφορημένο αναγνώστη, γιατί ο Μυριβήλης είναι 
ένας συγγραφέας που καλλιέργησε με μεγάλη επιμονή και αναμφισβή­
τητη επιτυχία το προσωπικό του ύφος. Είναι ευρυτατα γνωστό ότι ο Μυ- 
τιληνιός πεζογράφος δούλεψε με τέτοιο μεράκι τη γλώσσα της «Ζωής εν 
Τάφω», ώστε κάθε καινούργια έκδοση του ιδιότυπου αυτου έργου, που 
είχε χαρακτηρισθεί ως το κατ’ εξοχήν βιβλίο της γενιάς του ’30, να δια­
φέρει ουσιαστικά από την προηγούμενη (α έκδ. 1924 —ζ' έκδ. 1957). Ο 
Μυριβήλης λοιπόν ήταν σε θέση περισσότερο από οποιονδήποτε άλλο 
να εκτιμήσει τις αρετές του προσωπικού ΰφους του Παπαδιαμάντη, που 
ήταν αποτέλεσμα του τρόπου με τον οποίο ο τελευταίος μεταχειρίστηκε



την ελληνική γλώσσα, ώστε να γνωρίζει προκαταβολικά το μάταιο της 
απόπειράς του. Η  μετάφραση του Μυριβήλη αναπαράγεται ως τις μέρες 
μας10 και λειτουργεί συχνά ως πρότυπο για πολλούς από τους νεώτερους 
μεταφραστές-διασκευαστές, οι οποίοι παρασυρμένοι από το παράδειγμα 
εκείνου επιπίπτουν στο έργο του μεγάλου Σκιαθίτη και το κακοποιούν. 
Η μετάφραση του Μυριβήλη δεν έλυσε το «πρόβλημα Παπαδιαμάντης», 
αλλά το περιέπλεξε ακόμα πιο πολύ, όπως φαίνεται από την παράλληλη 
παράθεση της αρχής του διηγήματος «Εξοχική Λαμπρή»  και της μετά­
φρασής του:

«Καλά το ελεγεν ό Μπαρμπα-Μηλώς 
δτι το έτος εκείνο έκινδύνευον νά 
μείνουν οί άνθρωποι οι χριστιανοί, οί 
ξωμερίτες, τήν ήμέραν τοϋ Πάσχα ά- 
λειτούργητοι»11...

«Καλά τό ’λεγε ό Μπαρμπα- 
Μ ηλώς πώς εκείνη τή χρονιά 
οί χριστιανοί ξωμερίτες κινδύ­
νευαν νά μείνουν τή μέρα τής 
Λαμπρής άλειτούργητοι»12...

Από μια πρώτη σύγκριση του πρωτοτύπου με τη μετάφρασή του κατα­
φαίνεται ότι το κείμενο του Παπαδιαμάντη δεν παρέχει καμία δυσκολία 
στον αναγνώστη και συνεπώς η μετάφρασή του κρίνεται σήμερα τελείως 
άσκοπη- από την άλλη μεριά η «μεταγραφή στη δημοτική» του Μυριβή­
λη παρέχει ένα κείμενο χαλαρό στους εσωτερικούς του αρμούς που δεν 
βοηθάει στο ελάχιστο στην καλύτερη κατανόηση του Παπαδιαμάντη.

Στην αλυσίδα των μεταφράσεων ακολουθεί ο αείμνηστος κριτικός της 
λογοτεχνίας και δημοσιογράφος Μ. Μ. Παπάίωάννου. Ο τελευταίος, που 
ήταν γνωστός για την αριστερή του ιδεολογία, προφανώς αισθανότανε 
αντιπάθεια προς την καθαρεύσουσα ως γλώσσα της άρχουσας τάξης και 
της συντήρησης. Θέλοντας λοιπόν να καταστήσει την πεζογραφία του Πα- 
παδιαμάντη, για την οποία έτρεφε αγάπη και θαυμασμό, προσιτή στα λαϊ­
κά στρώματα, συγκρότησε κι αυτός μια ανθολογία διηγημάτων του μεγά­
λου Σκιαθίτη και την παρουσίασε σε νεοελληνική μετάφραση13.

Σχετικά πρόσφατα ο ποιητής Γεώργιος Τσουκαλάς συγκρότησε κι αυ­
τός τη δική του ανθολογία, στην οποία περιέλαβε τη νουβέλα «Χρηστός 
Μιλιόνης» και τρία ακόμη διηγήματα: «Ό  γάμος του Καραχμέτη», «Ό  
άβασκαμός τοΰ άγά», «Ό  ξεπεσμένος δερβίσης». Την ανθολογία αυτή ο 
Τσουκαλάς (ή ο εκδότης του) την επέγραψε, εντελώς αυθαίρετα, «Πατριω­
τικά Διηγήματα»14, επειδή αναφέρονται στην Επανάσταση του 1821. Ο



εκδότης Δ. A. Παπαδημητρίου σε μια σύντομη εισαγωγή σημειώνει τα ακό­
λουθα για τα «Πατριωτικά» φερμένα στη δημοτική γλώσσα από το λο­
γοτέχνη και ποιητή Γ. Τσουκαλά: «Η γλώσσα του Παπαδιαμάντη στέκεται 
σήμερα εμπόδιο, όχι τόσο για να διαβαστεί, όσο για να κατανοηθεί το έρ­
γο του από τις νέες γενιές. Ο Παπαδιαμάντης κινδυνεύει να μείνει θρύλος 
που όλοι τον ξέρουν, λίγοι όμως τον διαβάζουν και πολύ λιγότεροι τον κα­
ταλαβαίνουν»15. Αμφιβάλλω ωστόσο ζωηρά ότι από το κείμενο Τσουκα­
λά τα παιδιά και οι νέοι διαβάζουν Παπαδιαμάντη, γιατί τίποτε από το 
ισοπεδωμένο ύφος της μετάφρασης δεν θυμίζει την απαράμιλλη γοητεία 
του μεγάλου Έλληνα πεζογράφου του ΙΘ' αιώνα:

«Πραγματικά, κάθε εγωισμός έχει μια εξήγηση, κι ο εγωισμός του δε­
σμοφύλακα είναι κι αυτός άξιος σεβασμού. Αφού είχε τα κλειδιά η Φατμά 
έσωζε τον εγωισμό της, θα τά ’δείχνε στον κύριό της και θα του έλεγε (εν­
νοείται θα έλεγε ψέματα αλλά, χωρίς ψέμα καμιά δουλειά δεν πετυχαίνει), 
θα του έλεγε, άραγε, ότι τα κλειδιά αυτά ήταν στα χέρια της, ότι ποτέ δεν 
τα είχε χάσει, ότι η πόρτα του χαρεμιού δεν ανοίχτηκε ποτέ, κι όμως η νε­
αρή χριστιανή κατόρθωσε να γίνει άφαντη. Με ποιον τρόπο;16».

Από τον Παπαδιαμάντη στη μετάφραση του Τσουκαλά έχει περισωθεί 
μόνο αυτό που λέμε το «stoiy». Αλλά φτάνει μόνο αυτό για να δικαιολογή­
σει την «απόδοση» στη δημοτική του παπαδιαμαντικοΰ πεζογραφήματος;

Τελευταία ο καλός μυθιστοριογράφος της γενιάς του ’60 Μένης Κου- 
μανταρέας υπέκυψε κι αυτός στον ίδιο πειρασμό και αποπειράθηκε να με­
ταφέρει στη δημοτική το διήγημα του Παπαδιαμάντη «Ο έρωτας στα χιό­
νια». Και ο Κουμανταρέας έδωσε ένα κείμενο που διαβάζεται άνετα, αλλά 
που η σχέση του με τον Παπαδιαμάντη είναι πολύ μακρινή17. Ο καλός συγ­
γραφέας ασφαλώς γνωρίζει ότι ένα κείμενο δεν ανήκει στον χώρο της λο­
γοτεχνίας μόνο για την ιστορία που αφηγείται, το story που ανέφερα και πιο 
πάνω, αλλά και κατά κύριο λόγο για τον τρόπο με τον οποίο λέγεται η ιστο­
ρία αυτή. Στην περίπτωση του Κουμανταρέα όμως παρατηρήθηκε και κά­
ποια αντίδραση, όχι βέβαια από το αναγνωστικό κοινό, το οποίο παρακο­
λουθεί συνήθως με ενδιαφέρον αλλά από μακριά τις διάφορες συζητήσεις. 
Η αντίδραση προήλθε από το συνάφι του συγγραφέα, από τον Κ. Γ. Παπ- 
πά18, σε μια επικριτική επιφυλλίδα, η οποία δημοσιεύτηκε στην ίδια εφημε­
ρίδα, που φιλοξένησε και τη μετάφραση του Κουμανταρέα, δύο μήνες αρ­
γότερα. Ο Παππάς βρίσκει ότι η μετάφραση του διηγήματος του Παπαδια- 
μάντη αδικεί τον Παπαδιαμάντη χωρίς να δικαιώνει και τον Κουμανταρέα.



Β' Ο Παπαδιαμάντης στα χέρια των εκπαιδευτικών

Παράλληλα με τους λογοτέχνες οτη μεταφραστική αυτή δραστηριότη­
τα μετέχουν και ορισμένοι εκπαιδευτικοί, οι οποίοι διαπιστώνουν στην 
καθημερινή σχολική πράξη ότι τα παιδιά δυσκολεύονται να καταλάβουν 
τον Παπαδιαμάντη. Και ενώ είναι φανερό ότι η ρίζα του κακού βρίσκεται 
στη λειψή γλωσσική διδασκαλία που έχουν τα Ελληνόπουλα στο σχολείο, 
οι εκπαιδευτικοί αυτοί αναζητούν τη θεραπεία με λάθος μέσα. Φαίνεται 
ότι δεν προβληματίζονται με το σημερινό αδιέξοδο, τι θα γίνει με τη γλώσ­
σα του Παπαδιαμάντη, ενός συγγραφέα και του Κ' αιώνα (tl911), που 
δεν μπορούν να τον καταλάβουν τα παιδιά; Και λέω «φαίνεται» γιατί αδυ­
νατώ να κατανοήσω τον τρόπο που σκέφτονται, κυρίως όταν αποφασί­
ζουν, κατ’ εμέ «ελαφρά τή καρδία», να μεταφράσουν τον Παπαδιαμάντη 
για να τον καταστήσουν από γλωσσική άποψη προσιτό! Δεν τους απα­
σχολεί στο ελάχιστο ότι στην περίπτωση του Παπαδιαμάντη δεν ενδια­
φέρει, όπως έχει ήδη επανειλημμένα τονισθεί, η ιστορία που αφηγείται ο 
συγγραφέας, αλλά πρωτίστως ο τρόπος που την αφηγείται, ο οποίος είναι 
άρρηκτα συνδεδεμένος με τη γλώσσα του.

Θα πρέπει όλοι οι επίδοξοι μεταφραστές του Παπαδιαμάντη πριν επι­
χειρήσουν το άχαρο αυτό έργο της μεταγλώττισης να διαβάζουν το βι­
βλίο του Οδυσσέα Ελΰτη «Η μαγεία του Παπαδιαμάντη»19.

«Κάτι τέτοια -ο  Ελΰτης αναφέρει λίγο πιο πάνω στη μελέτη του αυ­
τή κάποια σημεία εκφραστικής αδυναμίας του Παπαδιαμάντη- είναι, 
υποψιάζομαι, πού έκαναν μερικούς στενόκαρδους κριτικούς να κα­
ταδικάσουν ολόκληρο τό έργο τοϋ Παπαδιαμάντη καί νά παραγνω­
ρίσουν, εν όνόματι των μικρών του άμαρτιών, τη μεγάλη του ευλογία 
-  πού είθε νά μάς σκέπει πάντοτε. Αυτήν τη μεγάλης διαφάνειας θα­
λασσογραφία καί μαζί τυπολογία ελληνικής ζωής πού άπαξ ύπήρξε 
καί δεν ξεγράφεται με τίποτε· πού δεν άποτελεϊ μήτε παρελθόν μήτε 
παρόν μήτε μέλλον, άλλα τήν άποτύπωση, σε μιαν ορισμένη ιστορική 
στιγμή καί πάνω σ ’ ένα συγκεκριμένο ύλικό, μιας σταθερής εκφρα­
στικής πού χαρακτηρίζει άνέκαθεν τον 'Έλληνα καί είναι πάντοτε ή 
ϊδια, όπως ίδια είναι κατά βάθος ή γλώσσα ή πλαστική καί στον Πο­
λύγνωτο καί στον Πανσέληνο καί στον Θεόφιλο -  νά τι θέλω νά πώ.

Οί πτυχές γιά  νά συνεχίσω στην ϊδια μεταφορική γλώσσα, είναι, 
χωρίς νά τό έχω προμελετήσει, έτσι άπό ένστικτο, διευθετημένες κατά



την έννοια τής άρχαίας γλυπτικής· οι ουρανοί, άκόμη καί τή στιγμή τοϋ 
θανάτου, διαυγείς' τα δέντρα του, τα βράχια του, τά κύματά του, το­
ποθετημένα όπως στις άγιογραφίες, όπως στον Παναγιώτη Ζω γρά­
φο. Και το σύνολο των σπιτιών, με τίς αυλές, τις καμάρες, τά λιακωτά 
και τις παντοτινά παρούσες γλάστρες με τά λουλουδικά, μια σύνθε­
ση όπου το σβήσιμο τής μορφής μέσα στήν άλλη είναι άγνωστο καί ή 
προοπτική -α ν  καί όπόταν υπάρχει- αυθαίρετη, άπιθωμένη πάνω σ ’ 
ένα μυστικό αίσθημα γεωμετρίας.

Μιλώ για μιά λιτότητα πού θά ήταν φυσικό να νομισθεϊ ότι στηρί­
ζεται καί σε μιάν άνάλογη λιτότητα μέσων, σ ’ ενα -προκειμένου για 
τέχνη τοϋ λόγου- περιορισμένο λεξιλόγιο. Καθόλου. Ή  λιτότητα δεν 
είναι ζήτημα άριθμοϋ χρωμάτων, σχημάτων ή λέξεων' είναι ζήτημα 
καταλλήλου χειρισμού, έτσι ώστε να δραστηριοποιείται ολόκληρο τό 
δυναμικό τής εκφραστικής καί νά μπαίνει στήν υπηρεσία τοϋ τεχνίτη 
χωρίς νά δείχνει δτι ξεχειλίζει, ότι περισσεύει, δτι άποτελεί ενα βάρος 
πού θά μπορούσε ο τελευταίος νά τό άποφύγει, κατά συνέπεια καί ό 
δέκτης -θεατής ή άναγνώστης- νά μήν τό ύποστει.

Τό πιο πλούσιο ύλικό, ή πιο μεγάλη χλιδή, αν ύποταχθοϋν στήν τά­
ξη τοϋ πνεύματος, αύτοεξουδετερώνονται σαν ποσότητες καί αύτοαξιο- 
ποιοϋνται σαν ποιότητες -κάτι πού βρίσκουμε νά συμβαίνει κα τ’ 
εξοχήν στά άρχαια κείμενα.5Όχι δτι ό Παπαδιαμάντης λειτουργεί με 
τον ίδιο γνώμονα -  δε θέλω νά πω αυτό' θά ’ταν άδιανόητο σε μιά 
στιγμή πού ο ρομαντισμός έκανε θραύση, καί ή διάχυση, το πεποι- 
κιλμένο ύφος, ή εύνοούμενη άπό τήν καθαρεύουσα ευγλωττία δε­
σπόζανε στά νεοελληνικά γράμματα. Λέω δτι, παρ’ δλα αύτά, ο λεξι- 
κολογικδς πλούτος πού κινητοποιεί γιά νά ζωντανέψει τούς μύθους 
του, θησαυρισμένος άπά άπανωτά στρώματα παιδείας, τον βοηθεϊ, σε 
άντιστάθμισμα των άλλων του άδυναμιών, νά συγκροτήσει μονάδες 
δπου ή λάμψη καί ή πολυχρωμία νά μήν έρχονται σε άντίθεση με τή συ­
γκρατημένη καί αυστηρή άντίληψή του γιά τή φύση των πραγμάτων. 
"Οπως άκριβώς στις λαϊκές εικόνες τοϋ 18ου αιώνα, πού τίς προσκυ­
νούσε στά ξωκλήσια κι έβρισκε στις παραστάσεις τους κάτι γνώριμο, 
άπό πολύ μακριά φτασμένο καί δμως πολύ κοντινό του. Ή  φύση βέ­
βαια, έκεϊ, δε γίνεται ν ’ άντιπροσωπευθεϊ παρά με σχηματοποιημέ­
νους θάμνους καί βράχους, ενώ στά χέρια του ριγεί καί μοσχοβολά 
σάν νά μόλις ξύπνησε μέσα στις πρωινές αύρες. Έάν δμως προσέξει 
κανείς περισσότερο, θά διαπιστώσει πώς ή θέση πού δίνει κάθε φορά



στά φυσικά στοιχεία είναι τέτοια μέσα στο σύνολο, πού αύτό, εντέλει, 
νά παρουσιάζει μια διάταξη λιτή, αύστηρή, προκαθορισμένη σχεδόν 
όσο και στην εικονογραφία.

Μυρμηκιοϋν οι λέξεις άπό την άκρα δεξιά ώς την άκρα άριστερά 
τής γλωσσικής του κλίμακας.

μαραγκός όφρύς
στοιχειό βρέμουσιν
άνιφτα άφάτνωτος
προσκεφαλάδες δοράδες
έξωκλήσι ποντιάς
ψάθα θαλασσοπλήγα
χαζεύει διατεθλασμένη
πελεκούδια έν άκαρεΐ
κιλίμι φρικιά
αρμένισε υπερφυές
βάρκα τρόπιδας
έσαγίτευε μετάφρενα
χασομέρηδες συμβάλλουσιν
άσπρουδερά άμβλυνθείσας
άνταριασμένη εύτορνοι
γιαλός έρεύγεται
άσβεστώματα δεξιόθεν
φαμίλιες κισσηρώδους
κοντάρια ήδύπνοοι
παλάμισμα ρήγνυται
έφτιανε κατηφερείς
καλαμιά έπιστεφές
κουβαλούν προελόμενος
καλαφατίζει λευκάζων
χαροκαμένη χθαμαλοί
βολτατζάρει χαριέσσας
έστοίβαξε έγκεχαραγμένα
δαγκωματιές τό πάλαι
μεσοφούστανο μεμακρυσμένη
πλεξίδες δυσμόθεν
κάλτσες μέλαθρον



κι αυτό, χωρίς νά δημιουργήται πουθενά μουσική οξύηχη. Τά δύο μέ­
ταλλα δένουν, οι δύο παλέτες συμμαχούν, έτσι πού να επαναφέρουν 
αυτομάτως στην τάξη κάθε άπόκλιση έξπρεσσιονιστική.

Τά σύνθετά του, άλλοτε διαλεγμένα γιά ν ’ άρμόσουν στην άνάγκη 
τής στιγμής (μυριοπτέρυγος, λιναρόξανθος, χρυσαυγίζουσα) καί άλ­
λοτε γιά τη σπανιότητά τους προτιμημένα (νεοδρεπή, κυνέρωτες), πού 
καί πού ένας υπερθετικός αύθαίρετος άλλά γοητευτικός (πελαγιωτέ- 
ρα), τέλος κάτι συζεύξεις νέοκοπες, με κριτήρια καθαρά ποιητικά 
(χνοώδη πάλλευκον χρώτα), συναποτελοϋν τό ένα, τό γλωσσικό, άπό 
τά πολλά στρώματα τής Ιδιάζουσας τού ύφους του μαγείας»20.

Ο Ελύτης πρέπει λοιπόν να είναι η αφετηρία σε κάθε είδους προ­
σέγγιση του έργου του Παπαδιαμάντη, γιατί μόνο τότε ο αναγνώστης 
και ο κάθε επίδοξος μεταφραστής του θα κατανοήσουν ότι όλη εκείνη η 
ακατανίκητη γοητεία που ασκεί ο Σκιαθίτης πεζογράφος πηγάζει από 
την προσωπική του αφηγηματική τεχνική και από την ποιητική χρήση 
της γλώσσας, ας είναι και της καθαρεύουσας21.

Εδώ όλοι οι Νεοέλληνες πέφτουμε συχνά στο ίδιο ατόπημα και είμαστε 
ασυμβίβαστοι και κατηγορηματικοί στις κρίσεις μας: «Ό,τι γράφτηκε στην 
καθαρεύουσα είναι για πέταμα». Και μετά θυμόμαστε τον Κάλβο, τον Ρα- 
γκαβή, τον Ροΐδη και πάνω απ’ όλους τον Παπαδιαμάντη και μουδιάζου­
με. Και εξίσου συχνά ξεχνάμε πως ό,τι γράφτηκε στη δημοτική δεν είναι 
κατ’ ανάγκην και αριστούργημα. Ο Ελύτης είναι πάλι που στο παραπάνω 
μελέτημά του κάνει λόγο για τις «ξερολιθιές τής δημοτικής».

Συμπέρασμα: Όλη η μαγεία του Παπαδιαμάντη εντοπίζεται στη γλώσ­
σα του. Ό ταν τη γλώσσα αυτή την υπονομεύσεις, τη νερώσεις, τη γελοιο­
ποιήσεις κατά κάποιον τρόπο, τι μένει; Τίποτε!



ΣΗΜΕΙΩΣΕΙΣ

1. Πβλ. το επίθ. άπαραίτητος που στα αρχαία ελληνικά σήμαινε τον άόυσώπητο 
(θεό), τον άναπόφενκτο, τον άσνγχώρητο, βλ. Liddell-Scott-Jones, Greek-English 
Lexicon, s.v. Στα νέα ελληνικά όμως έφτασε να σημαίνει τον αναγκαίο (πβλ. τη φρ. «πή­
ρα μαζί μου τα απολύτως απαραίτητα»), βλ. Ε. Κριαρά,Ηεξίκό της σύγχρονης ελληνικής 
γλώσσας, s.v.

2. Βλ. Π. Καλλιγά, Θάνος Βλέκας, Μεταγλώττιση στη δημοτική Σταύρου Βλουτάκη, 
Αθήνα 1996.

3. Βλ. Ε. Ροΐδη, Η Πάπισσα Ιωάννα, μετάφραση στην καθομιλουμένη Αντωνίου Σι­
μιτζή, Αθήνα 1993. Εδώ πρέπει να αναφέρω και μια διασκευή του ιστορικού αυτού μυ­
θιστορήματος από τον γνωστό πεζογράφο Βαγγέλη Ραπτόπουλο, Βλ. Β. Ραπτόπουλου, 
Η απίστευτη ιστορία της Πάπισσας Ιωάννας, Αθήνα 2000. Η διασκευή αυτή δεν υπήρχε 
■κανένας λόγος να γίνει, γιατί δεν προσφέρει τίποτε στο συμπαθητικό μέχρι σήμερα έρ­
γο του συγγραφέα (δηλ. του Ραπτόπουλου) και πολύ περισσότερο στα νεοελληνικά 
γράμματα. Όλη η γοητεία του μυθιστορήματος του Ροΐδη εκπορεύεται από την αστρα- 
φτερή χρήση της γλώσσας, που και στην περίπτωση αυτή είναι η καθαρεύουσα. Ο 
Ρόΐδης απέδειξε ότι ο σπουδαίος συγγραφέας με όποιο γλωσσικό μέσο -καθαρεύουσα 
ή δημοτική- και αν εκφράζεται, δημιουργεί έργο, πβλ. τις αντίστοιχες περιπτώσεις του 
Ανδρέα Κάλβου και του Αλέξανδρου'Παπαδιαμάντη.

4. Δυστυχώς δεν μπόρεσα να βρω τη μετάφραση του Γεωργίου Βιζυηνού που είναι 
αρκετά παλαιά και έχει κυκλοφορήσει πριν από χρόνια από τον εκδοτικό οίκο «Σύγ­
χρονη Εποχή». Δεν αναφέρω εδώ τη μετάφραση της Ιστορίας τον Ελληνικού Έθνους 
του Κωνσταντίνου Παπαρρηγόπουλου, γιατί πρόκειται για έργο επιστημονικό και όχι 
λογοτεχνικό.

5. Για την περίπτωση του Παπαδιαμάντη ο αναγνώστης πρέπει να λάβει υπ’ όψη του 
το σύνολο της μελέτης αυτής.

6. Δεν παραγνωρίζω τον σχολαστικό και ανιαρό τρόπο, με τον οποίο γινόταν τότε η 
διδασκαλία των αρχαίων ελληνικών. Σήμερα, ύστερα από μισόν αιώνα ενασχόλησης με 
τα κείμενα και τη διδασκαλία τους, πιστεύω ότι η διδασκαλία των αρχαίων ελληνικών 
δεν ήταν -και φυσικά δεν είναι- μόνο θέμα σχολαστικού και ανιαρού τρόπου προσέγ­
γισης, ήταν και είναι βασικά θέμα σχολαστικών και ανιαρών δασκάλων. Και το λέω αυ­
τό, γιατί «ευτύχησα» να μαθητεύσω κοντά σε τέτοιους στεγνούς και πληκτικούς δασκά­
λους, από τους οποίους δεν μου έμεινε τίποτε, παρά μια «ξερή πολυμάθεια»: «Έδώ 
’ταν ένας άνθρωπος κι έκεί ’ταν ένας τόπος»! Ευτύχησα όμως να έχω και κάποιους 
άλλους δασκάλους που ήταν μεγάλος ο καημός τους για την παιδεία του τόπου και που 
είχαν πολύ οξυμένο το αίσθημα της ευθύνης απέναντι στα παιδιά που είχαν στα χέρια 
τους, κι αυτό τους οδηγούσε στο να βρουν ένα σωστό ή τουλάχιστον ένα επιτυχημένο 
τρόπο διδασκαλίας των αρχαίων κειμένων. Κοντά σ’ αυτούς μάθαμε οι συμμαθητές μου 
κι εγώ γράμματα και τους θυμόμαστε πάντα με συγκίνηση και ευγνωμοσύνη.

Έ νας τέτοιος φλέγόμενος δάσκαλος υπήρξε ο αείμνηστος γυμνασιάρχης του Τρίτου 
Γυμνασίου Αρρένων της Θεσσαλονίκης Βασίλειος Χατζηανδρέου, ο οποίος με τη φωτι­
σμένη διδασκαλία του σφράγισε ανεξίτηλα την εφηβική μας 'ψυχή. Και το Τρίτο Γυμνάσιο



ήταν ένα λαϊκό σχολείο στην Πάνω Πόλη της Θεσσαλονίκης, το οποίο στα χρόνια της 
γυμνασιαρχίας Χατζηανδρέου ανταγωνιζόταν με επιτυχία τα θεωρούμενα αριστοκρα­
τικά σχολεία, δημόσια και ιδιωτικά, όπως λ.χ. το Πειραματικό Σχολείο του Πανεπιστη­
μίου Θεσσαλονίκης και το Αμερικανικό Κολλέγιο «Ανατόλια».

7. Όπως διαπιστώνει ο αναγνώστης, μερικές από τις μεταφράσεις του Παπαδιαμάν- 
τη δεν έχουν χρονολογία έκδοσης. Πρόκειται για μια χρόνια ασθένεια πολλών ελληνικών 
εκδοτικών οίκων, και των πιο μεγάλων και οικονομικά ιδιαίτερα εύρωστων, οι οποίοι 
επιδιώκουν με την παράλειψη αυτή να προσφέρουν στο απληροφόρητο κοινό το «εμπό­
ρευμά» τους πάντοτε φρέσκο. Η έλλειψη όμως των χρονολογικών ενδείξεων από ορι­
σμένα βιβλία τα καθιστά δύσχρηστα, αν όχι άχρηστα, σε έναν ερευνητή, βιβλιογράφο, 
στατιστικολόγο, ιστορικό της λογοτεχνίας κ.τ.λ. Ποιος όμως νοιάζεται για τέτοιες «πα­
ρανυχίδες» στον τόπο μας;

8. Βλ. Α. Παπαδιαμάντη, «Ο έρωτας στα χιόνια», μετάφραση Μένη Κουμανταρέα, 
εφ. Το Βήμα / Βιβλίο της 27.2.1997, σσ. 8-9.

9. «Εξοχική Λαμπρή», μετάφραση στη δημοτική Στράτη Μυριβήλη, Αθήνα 1949. 
[Οικογενειακή Λογοτεχνική Βιβλιοθήκη].

10. Τα ωραιότερα πασχαλινά διηγήματα, Ανθολόγηση Α. Σαφαρίκα - Λ. Βελιαρούτη, 
Αθήνα, Εκδόσεις Δελφοί, χ. χρ., ο.ο. 93-4.

11. Α. Παπαδιαμάντη, Ρεμβασμός τον Δεκαπεντανγονστον, Αθήνα, Εκδόσεις Νε­
φέλη, 1989, σσ. 53-4.

12. Βλ. σημ. 10.
13. Α. Παπαδιαμάντη, Ά νθος τον γιαλού και άλλα διηγήματα, Κριτικό σημείωμα 

Κ. Βάρναλη, μετάφραση από την καθαρεύουσα Μ. Μ. Παπαϊωάννου, Αθήνα 1966.
14. Α. Παπαδιαμάντη, Τα Πατριωτικά, Χρηστός Μηλιόνης και άλλα διηγήματα, 

απόδοση Γ. Τσουκαλά, Αθήνα, Εκδόσεις Άγκυρα 1995 [Λογοτεχνική Βιβλιοθήκη για 
Παιδιά και Νέους].

15. Α. Παπαδιαμάντη, Τα Πατριωτικά, ό.π., ο. 9.
16. Α. Παπαδιαμάντη, Τα Πατριωτικά, ό.π., ο. 51.
17. Βλ. σημ. 8.
18. Βλ. επιστ. του Κ. Γ. Παππά στην εφ. Το Βήμα / Βιβλίο της 21.9.1997.
19. Ο. Ελύτη, Ή μαγεία τού Παπαδιαμάντη, Αθήνα 1976. Το δοκίμιο του Ελύτη ανα­

δημοσιεύεται και στον συγκεντρωτικό τόμο Έν λενκω, Αθήνα 51999, σσ. 59 κ.ε.
20. Ο. Ελύτη, Έν λενκω, ό.π., σσ. 99 κ.ε.
21. Δεν ξέρω κατά πόσο οι μεταφράσεις των εκπαιδευτικών ικανοποιούν σε κάποιο 

βαθμό τις ανάγκες για τις οποίες εκπονήθηκαν. Από τις μεταφράσεις της κατηγορίας αυ­
τής έχω ξεχωρίσει τις ακόλουθες:

1. Α. Παπαδιαμάντη, Παιδικά διηγήματα, Απόδοση Διονύσιος Μπατιστάτος, 
Αθήνα 2000.

2. Α. Παπαδιαμάντη, Στο Χριστό στο κάστρο, Μετάφραση Ε. Σκορδούση- 
Διονυσίου, Αθήνα 2001.

3. Α. Παπαδιαμάντη, Πασχαλινά διηγήματα, Μεταγλώττιση Στέλλας Μαν- 
τζουράνη-Σκαλτσάρη, Αθήνα χ. χρ.

4. Βλ. επίσης και την υποσ. 12.



Ο ΟΜ ΗΡΟΣ ΣΤΗ ΝΕΑ ΕΛΛΗΝΙΚΗ ΛΟΓΟΤΕΧΝΙΑ II
ΠΡΟΑΕΓΟΜΕΝΑ ΣΤΗΝ «ΟΔΥΣΣΕΙΑ» ΤΟΥ Ο. ΕΑΥΤΗ

Το 1976, δηλαδή πριν από 26 ολόκληρα χρόνια, είχα ασχοληθεί και πά­
λι με τον «Όμηρο στη νέα ελληνική λογοτεχνία»1. Αυτή ήταν τότε μια πρώ­
τη προσέγγιση στο τεράστιο αυτό θέμα, η εξαντλητική διερεΰνηση του 
οποίου μπορεί να είναι για ένα φιλόλογο έργο ζωής. Η πρώτη εκείνη με­
λέτη βασικά αναφέρονταν στις νεοελληνικές μεταφράσεις του Ομήρου 
από την Αναγέννηση ως το τέλος του Κ' αιώνα. Από την παραπάνω μελέ­
τη δανείζομαι σήμερα την ακόλουθη διαπίστωση: «Τα ομηρικά κείμενα 
είναι για την παγκόσμια αλλά και για τη νέα ελληνική λογοτεχνία μια 
αστείρευτη πηγή από την οποία οι δημιουργοί του καιρού μας δανείζονται 
πότε τούτον και πότε εκείνον τον ήρωα ή τον αντιήρωα, κατά την περί­
πτωση και τις ανάγκες τους, για να τον κάνουν σύμβολο του σημερινού αν­
θρώπου στα τραγικά του αδιέξοδα. Είναι αξιοσημείωτο, αλλά όχι και ανε­
ξήγητο, ότι παρατηρείται μια ιδιαίτερη προτίμηση σε ορισμένους ομηρι­
κούς χαρακτήρες, που επανέρχονται συχνά, πάντα βέβαια ανανεωμένοι 
και πολυσήμαντοι και γ ι’ αυτό τελικά χωρίς αυστηρό περίγραμμα, κυρίως 
μέσα στην ποίησή μας, ίσως γιατί προσφέρονται καλύτερα ως φορείς του 
σύγχρονου προβληματισμού: Ο Οδυσσέας, ο Αχιλλέας, ο Ελπήνορας, ο 
Θερσίτης, η Πηνελόπη, η Ελένη, προπαντός η Ελένη. Επειδή δεν είναι δυ­
νατό να επεκταθούμε σε όλους τους ομηρικούς ήρωες, γιατί τότε η δια­
πραγμάτευση του θέματος θα ξεπερνούσε τα όρια ενός άρθρου, θα περιο­
ριστούμε... μόνο στο σύμβολο της Ελένης και θα παρακολουθήσουμε τις 
μεταμορφώσεις που υφίσταται μέσα στο έργο ορισμένων από τους πιο ση­
μαντικούς ποιητές του Κ  αιώνα· τον Κωστή Παλαμά, τον Άγγελο Σικελια- 
νό, τον Νίκο Καζαντξάκη, τον Γιώργο Σεφέρη, τον Οδυσσέα Ελύτη, τον 
Γιάννη Ρίτσο και τον Τάκη Σινόπουλο2».

Το 1971 ο Οδυσσέας Ελύτης εξέδωσε την ποιητική του συλλογή «Τό 
Φωτόδεντρο καί ή Δέκατη Τέταρτη Ό μορφιά», μέσα στην οποία



δημοσιεύεται για πρώτη φορά το ποίημα «Ή ’Οδύσσεια»3. Το ποίημα αυ­
τό κατά κάποιο περίεργο τρόπο έχει περάσει μέχρι σήμερα απαρατήρητο 
και ασχολίαστο όχι μόνο από τους νεοελληνιστές αλλά και από τους κλα­
σικούς φιλολόγους. Στο σημείο αυτό αισθάνομαι υποχρεωμένος να κάνω 
μια γενικότερη θλιβερή διαπίστωση- το έργο του Ελΰτη με την παγκόσμια 
αναγνώριση, πέρα από κάποιες συλλογές-κλειδιά που συγκεντρώνουν το 
ενδιαφέρον, όπως «Το Ά ξιον Έστί», τη «Μαρία Νεφέλη» και τον «Μικρό 
Ναυτίλο», δεν ελκύει πια τους ερευνητές. Έ τσι μόνο εξηγείται αυτή η πα­
ραμονή της «’Οδύσσειας», εδώ και τριάντα σχεδόν χρόνια, στο σκοτάδι. 
Σύντομα λοιπόν, όσο μου επιτρέπουν τα περιορισμένα περιθώρια ενός 
ευκαιριακού μελετήματος, θα επιχειρήσω μια πρώτη παρουσίαση και απο­
τίμηση του πολύ σημαντικού αυτού ποιήματος.

Η «’Οδύσσεια» του Ελύτη αποτελείται από εφτά μέρη- ίσως θα έπρεπε 
να πω από εφτά ραψωδίες για να χρησιμοποιήσω τον ειδικό τεχνικό όρο, 
τον οποίο μεταχειριζόμαστε, όταν αναφερόμαστε στα δύο μεγάλα ομηρικά 
έπη, την «Ίλιάδα» και την «’Οδύσσεια». Η διάκριση αυτή των εφτά μερών 
είναι σαφής και αδιαμφισβήτητη. Εκτός από το πρώτο μέρος που λει­
τουργεί ως εισαγωγή στην όλη ποιητική σύνθεση και δεν έχει ιδιαίτερο 
τίτλο, τα υπόλοιπα έξι μέρη, εφόσον αναφέρονται σε ένα θαλασσινό τα­
ξίδι, επιγράφονται με γνωστούς ναυτικούς όρους, όπως: πρόσω, πρόσω 
ήρεμα, όλο όεξίά, γραμμή, κράτει και πόντισον  πρόκειται στην πραγ­
ματικότητα για ναυτικά παραγγέλματα που τα δίνει ο καπετάνιος από τη 
γέφυρα στο ναύτη που κρατάει στα χέρια του το τιμόνι. Ό πω ς φαίνεται 
από την παραπάνω διαίρεση του ποιήματος, κυριαρχεί και σ’ αυτό ο μυ­
στικός αριθμός εφτά (7), που χαρακτηρίζει την ποίηση του Ελύτη σε όλη 
της τη διαδρομή από την πρώτη του ποιητική συλλογή, τους «Προσανατο­
λισμούς» (1940) έως τον «Μικρό Ναυτίλο» (1985): Στους «Προσανατολι­
σμούς» έχουμε τα ακόλουθα ποιήματα που αποτελούνται από εφτά αλλά 
και περισσότερα, πάντα πολλαπλάσια του εφτά, μέρη:

1. Ε π τά  νυχτερινά έπτάστιχα (I-VII)
2. Παράθυρο προς την πέμπτη εποχή (I-VTI)
3. Ώ ρίων (α'-ζ')
4. Διόνυσος (α'-ζ')
5. Κλεψύδρες τού αγνώστου (α'-ζ')
6. Αίθριες (Ι-ΧΧΙ)
7. Ή  συναυλία των γυάκινθων (Ι-ΧΧΙ).



Και στον «Μικρό Ναυτίλο» οι δυο μεγάλες ενότητες «Μυρίσαι το αρι­
στόν» και «Καί με φως καί με θάνατον» αποτελούνται από είκοσι οχτώ 
(I-XXVIII) μέρη η πρώτη και από είκοσι ένα (1-21) μέρη η δεύτερη.

Για την πίστη του Ελυτη στην ιερότητα των αριθμών, κυρίως του αριθ­
μού εφτά (7), είχα γράψει παλαιότερα στη μελέτη μου για το ποίημα «Άσμα 
ηρωικό και πένθιμο για τον χαμένο άνθνπολοχαγό τής Αλβανίας» τα 
ακόλουθα:

«Χαρακτηριστική ακριβώς από την άποψη αυτή είναι η περίπτωση του 
αριθμού επτά, που ανέκαθεν, στους πανάρχαιους κιόλας πολιτισμούς της 
Ανατολής, στους πολιτισμούς των Βαβυλωνίων, των Ινδών, των Περσών, των 
Ιουδαίων και των Αιγυπτίων, θεωρούνταν ιερός’ μια αντίληψη που πέρα­
σε κατόπιν και στην αρχαία Ελλάδα, που όχι μόνο δεν την απέρριψε, αλλά 
αντίθετα την οικειοποιήθηκε ακόμη και ο ελληνικός ορθολογισμός...

Στις αρχαίες αυτές δοξασίες έχει λοιπόν τις ρίζες της και η ηλιακή με­
ταφυσική του Ελύτη, που εκδηλώνεται πότε σα λατρεία του φωτός και πότε 
σαν πίστη στην ιερότητα των αριθμών.

Στην αρχιτεκτονική δομή των ποιημάτων του Ελύτη, σαν κλειδί που θα 
ανοίξει την αόρατη θύρα του ποιητικού άβατου, άλλοτε φανερά κι άλλοτε 
κρυφά, βρίσκεται η μαγική σφραγίδα του αριθμού επτά»4.

Μέρος πρώτο: Εισαγωγή (σ. 29)

Ο αφηγητής, που εδώ ταυτίζεται με τον ποιητή, επιχειρεί μια αναδρο­
μή στην παιδική του ηλικία. Και πρέπει να σημειωθεί ιδιαίτερα ότι ο Ελΰ- 
της ήταν διπλά νησιώτης. Εκείνος βέβαια μπορεί να γεννήθηκε στο Ηρά­
κλειο της Κρήτης, αλλά η καταγωγή της εύπορης οικογένειας Αλεπουδέλη 
ήταν από τη Μυτιλήνη, όπου μέχρι σήμερα στέκεται δίπλα στη θάλασσα το 
αρχοντικό της. Έτσι «τό σπίτι μέσ’ στά περιβόλια» που αναφέρεται στην 
«Όδύσσεια» (πβλ. και τα συγγενικά σε ατμόσφαιρα ποιήματα της συλλο­
γής «'Ήλιος ό Πρώτος»: «Ό  κήπος έμπαινε στη θάλασσα» και «Ναυτά- 
κι του περιβολιού») μπορεί να είναι το σπίτι της Μυτιλήνης ή πολύ πιθα­
νότερο το σπίτι της Κρήτης, για το οποίο γράφει στο «’Άξιον Έστι»: 

Πανωραία στον ύπνο της άπλωσε καί ή θάλασσα 
γάζες αίθέρος τις άλεύκαντες
κάτω ά π’ τις χαρουπιές καί τούς μεγάλους όρθιους φοίνικες 

Εκεί μόνος άντίκρυσα 
τον κόσμο

κλαίγόντας γοερά5...



Το σπίτι-πλοίο, με το οποίο αρχίζει η «’Οδύσσεια», είναι ένα σπίτι των 
παιδικών χρόνων του αφηγητή· είναι ένα σπίτι που σου δίνει την αίσθηση 
που έχεις, όταν βρίσκεσαι σ’ ένα καράβι που κλυδωνίζεται επάνω στα κύ­
ματα με αποτέλεσμα, όταν ανεβαίνει η κουπαστή, να χάνεται εντελώς ο 
ορίζοντας από αντίκρυ, κι όταν πάλι κατεβαίνει, να επανεμφανίζεται η 
απέναντι στεριά. Επάνω σε ένα τέτοιο σπίτι-πλοίο βρίσκεται ο αφηγητής, 
με το οποίο επιχειρεί ένα μεγάλο φανταστικό θαλασσινό ταξίδι, το οποίο 
περιγράφεται ωστόσο με όρους καθαρά, θα έλεγα, ρεαλιστικούς:

Σκαμπανέβαζε το σπίτι μέσ’ στα περιβόλια κι άπό τα μεγάλα τζά­
μια του θωροϋσες μια νά χάνονται άντίκρν τά βουνά μια ν ’ 
άνεβαίνουνε ως τά ϋψη πάλι...

Το σκηνικό συμπληρώνεται με την εμφάνιση στο κεφαλόσκαλο του πα­
τέρα του αφηγητή που είναι ντυμένος με στολή καπετάνιου και δίνει τα 
αναγκαία παραγγέλματα στο τσούρμο του (ουσιαστικά στην οικογένειά 
του), καθώς το σπίτι-πλοίο ετοιμάζεται να σαλπάρει:

Άπό το κεφαλόσκαλο ψηλά μ ’ ένα χιτώνιο ναυτικό στους 
ώμους ό πατέρας μου έμπηγε τις φωνές κι όλοι τρεχοκοπούσανε 
δεξιά κι άριστερά ποιος νά στεριώσει ένα μαδέρι ποιος νά μα­
ζέψει βιαστικά τις τέντες προτοϋ ένας τέτοιος ξαφνικός πουνέντες 
μάς μπατάρει...

Μέρος δεύτερο: Π ρόσω

Το πρόσταγμα που χαρακτηρίζει όλη τη ραψωδία β είναι το «πρόσω». 
Είναι μια πολύ σύντομη ραψωδία, αφού αποτελείται όλο κι όλο από μία 
παράγραφο-κλειδί, που δίνει τον συναισθηματικό τόνο στην όλη σύνθεση. 
Το θαλασσινό ταξίδι στα μέρη αυτά είναι σύγχρονο με την εμφάνιση του 
ανθρώπου:

’Έτσι κι αλλιώς στά μέρη τά δικά μας πάντα ταξιδεύαμε...

Και προσθέτει: «Καί με προσοχή». Ο αναγνώστης ωστόσο προβλημα­
τίζεται, εάν πρόκειται για πραγματικό ταξίδι ή για μία μεταφορά στην 
οποία ο ανθρώπινος βίος παριστάνεται με μία θαλασσινή περιπέτεια που 
αφήνει σ’ αυτόν που τη βιώνει ένα πολύ πικρό κατάλοιπο:

...σά νά τό ξέραμε άπό τότε πώς άνέκαθεν υπήρξε ή πίκρα 
κι ή Ελλάδα δεν υπήρξε ποτέ...



Στο αημείο αυτό εξαφανίζεται η Ελλάδα από τον ποιητικό τουλάχιστον 
ορίζοντα, συνεπώς και αυτός που επιχειρεί το ταξίδι αποβάλλει την ελλη­
νική ιθαγένειά του και μεταμορφώνεται σε έναν οποιονδήποτε άνθρωπο· 
με τον τρόπο αυτό η μικρή αυτή «Οδύσσεια» αποκτάει οικουμενικές δια­
στάσεις, καθώς μάλιστα στην επόμενη ραψωδία, που επιγράφεται «Πρό­
σω ήρεμα», ο θαλασσοπόρος ποιητής έχει βγει στις ανοιχτές θάλασσες και 
παραπλέει το νησί των Λωτοφάγων. Ωστόσο τα πράγματα δεν είναι πάν­
τα εντελώς ξεκαθαρισμένα, και δεν πρέπει να είναι, γιατί μέσα από την 
αμφισημία συντηρείται η μαγεία του ποιητικού λόγου. Στην «Οδύσσεια» 
του Ελύτη περιγράφεται το ταξίδι ενός ανθρώπου όχι απαραίτητα ναυτι­
κού- ο νέος αυτός Οδυσσέας αρχίζει την περιπέτειά του από τις ελληνικές 
θάλασσες και το ταξίδι πραγματοποιείται στο ξεκίνημά του με όρους κα­
θαρά ελληνικούς και σε μια διακριτική αντιστοιχία με τις περιπλανήσεις 
του ομηρικού Οδυσσέα, όπως είναι λ.χ. η παραπάνω προσέγγιση στο νη­
σί των Λωτοφάγων, που κι αυτό τοποθετείται κάπου στο αρχιπέλαγος του 
Αιγαίου, εφόσον στίζεται από τα «μαϋρα καί οστεώδη νησιά» που συγ­
κροτούσαν άλλοτε την Αιολία. Ωστόσο η γεωγραφία αυτή φαντάζει εξαι­
ρετικά μακρινή, κοντολογίς θα έλεγα μυθική, γιατί στους εξωτικούς αυ­
τούς τόπους είναι που φτάνουν ο νέος Οδυσσέας με τους συντρόφους του- 
στη ραψωδία γ, πρόσω ήρέμα, γίνεται για πρώτη φορά λόγος ότι ο νέος 
Οδυσσέας δεν ταξιδεύει μόνος του, αλλά συνοδεύεται και από συντρό­
φους και πραγματοποιούσαν εμπορικές συναλλαγές: «εμείς γυρίζαμε 
παντού ξεφορτώναμε λάδι καί κρασί καί παίρναμε σ’ αντάλλαγμα 
λουλούδια τόνους ά π ’ αυτά πού τά λεν στη γλώσσα τους οι ιθαγε­
νείς τριαντάφυλλα μπουκαλάκια με απόσταγμα σπάνιου γιασε­
μιού ή άκόμη καί γυναίκες».

Μέρος τρίτο\ Π ρ ό σ ω ή ρ έ μ α

Η ραψωδία γ αρχίζει με τον ομηρικό στίχο:

’Έπρησεν δ ’ άνεμος μέσον ίστίον άμφί δε κύμα 
στείρη πορφύρεον μεγάλ’ ϊαχε νηός ιούσης...

β 427-8

Καί τό πανί στή μέση άπ’ τον άγέρα φούσκωνε καί γύρω 
στην καρίνα άχούσε, όπως άρμένιζαν στ’ άφροντυμένο κύμα

Μετάφρ. Ζ. Σιδέρη β 445-7



Πρόκειται για έναν άμεσο και ορατό δεσμό του ποιήματος με το με­
γάλο ομηρικό πρότυπό του.

Μέρος τέταρτο : <<Ό λ ο δ ε ξ ι ά »

Οι ορίζοντες του ταξιδιού διευρύνονται πάλι από τη ραψωδία δ, όπου 
συναντάμε τους εφτά σοφούς να συζητούνε σκυμμένοι πάνω σε παλιούς 
χάρτες και εξάντες, ενδείξεις ότι είναι κι αυτοί θαλασσοπόροι. Εδώ όμως 
εκτός από τον Θαλή τον Μιλήσιο τα υπόλοιπα μέλη της περίεργης αυτής 
συντροφιάς δεν έχουν τίποτε να κάνουν με την παραδοσιακή ομάδα των 
εφτά αρχαίων σοφών. Στη θέση τους αναφέρονται ο Ιμπν αλ Μανσούρ, ο 
Συμεών ο νέος Θεολόγος, ο Παράκελσος, ο Χάρτενμπεργκ, ο Ανδρέας 
Μπρετόν και ο Γιώργης Ψαράς, ένας κοινός άνθρωπος της εποχής μας, 
που πιθανώς να έχει ως πρότυπό του κάποιο υπαρκτό πρόσωπο που γνώ­
ρισε ο ποιητής στις περιπλανήσεις του κάπου στο Αιγαίο. Δηλαδή οι εφτά 
σοφοί είναι οι ακόλουθοι: ένας προσωκρατικός Έλληνας φιλόσοφος, ένας 
Άραβας χαλίφης, ένας Βυζαντινός μυστικιστής ποιητής, ένας Ελβετός για­
τρός και αλχημιστής, ένας Γερμανός ρομαντικός ποιητής, περισσότερο 
γνωστός ως Novalis, ένας Γάλλος διανοούμενος και θεωτηρικός του υπερ­
ρεαλισμού και φυσικά ένας Νεοέλληνας θυμόσοφος, ο Γιώργης ο Ψαράς.

Μέρος πέμπτο : Γραμμή

Στη ραψωδία ε αναφέρονται διάφορα γυναικεία πρόσωπα που συνδέ­
ονται με τις ερωτικές φαντασιώσεις του ποιητή· άλλωστε η ραψωδία αυτή 
είναι η κατ’ εξοχήν ερωτική, καθώς η ζωή των ναυτικών θεωρείται ότι εί­
ναι γεμάτη από ποικίλες ερωτικές περιπέτειες. Με τον τρόπο αυτό έχουμε 
πάλι μια διακριτική αντιστοιχία με τις ερωτικές περιπέτειες του ομηρικού 
Οδυσσέα πότε με την Κίρκη και πότε με την Καλυψώ. Να σημειωθεί ότι 
εκτός από τις δύο Μαρίες, τα γυναικεία ονόματα Ρόδον του Ισπαχάν και 
Φαριζάντ παραπέμπουν στην αραβική φιλολογική παράδοση.

Η ραψωδία ε αρχίζει με ένα γνωμικό στίχο που αναφέρει ότι για να 
μπορέσει ο άνθρωπος να εισχωρήσει στο μέλλον πρέπει να έχει την αγνή 
και δυνατή όραση και ψυχή ενός παιδιού, να πιστεύει και να παραδέχε­
ται τα απίστευτα και τα ακατόρθωτα:

Και νά μάθεις υπάρχουνε χιλιάδες τρόποι αλλά να μπεις 
έτσι στά μέλλοντα θέλει εύπιστία



απαραίτητη προϋπόθεση είναι όμως και το να έχει γνωρίσει τις δυο Μα­
ρίες, που βάζουν το ρόδι (= αιδοίο) στο κρεβάτι και γίνεται άνοιξη που 
κρατάει όλη τη νύχτα ως το πρωί. Προφανώς ο ποιητής περιγράφει εδώ 
κάποιον οίκο ανοχής, γιατί λίγο πιο κάτω παρακολουθεί από την κλειδα­
ρότρυπα τις δυο γυναίκες της Ανατολής, προφανώς ιερόδουλες, το θρυλι­
κό Ρόδο του Ισπαχάν και τη Φαριζάντ. Το πλοίο συνεχίζει την πορεία του 
και κλυδωνίζεται επάνω στο κύμα, αλλά ο αφηγητής κατορθώνει ως έμπει­
ρος πλέον ναυτικός να ισορροπεί. Αισθάνεται όμως σφοδρή την επιθυμία 
να δει ένα γυμνό γυναικείο σώμα και με λίγη καλή τύχη τα ανεξερεύνητα 
βάθη του. Εδώ ο έφηβος-αφηγητής (;) βρίσκεται σε υπερδιέγερση, φτάνει 
σε οργασμό και αισθάνεται τονωμένο τον ανδρισμό του:

«άντρας έ μεθαύριο», μονολογεί, «κάποια γνώμη θά ’χα κι εγώ». 

Μέρος έκτο : Κράζε ι

Είναι η βραχύτερη ραψωδία μέσα στο βραχύτατο «επικό» ποίημα του 
Ελϋτη, όπου ωστόσο κυριαρχείτο λυρικό στοιχείο- αποτελείται από μόνο 
τρεις στίχους:

Πού νά δώσω να το καταλάβουν οί πλειοψηφίες πώς 
ή δύναμη μόνο σκοτώνει καί πώς το σπουδαιότερο:

Ή 3'Άνοιξη και αύτή προϊόν τοϋ άνθρώπου είναι

Οι πρώτοι δυο στίχοι έχουν έναν αποφθεγματικό χαρακτήρα- κατά τον 
Ελϋτη οι πλειοψηφίες που έχουν, όπως είναι φυσικό, τη δύναμη με το μέ­
ρος τους συνήθως δε συνειδητοποιούν πως η δύναμη αυτή είναι δίκοπο 
μαχαίρι που μπορεί εύκολα να βλάψει τον αντίπαλο, δηλαδή τις μειοψη- 
φίες, αλλά εξίσου εύκολα μπορεί να βλάψει και τις ίδιες- εδώ το πρόβλη­
μα είναι καθαρά ηθικό. Οι πλειοψηφίες όμως δε συνειδητοποιούν επίσης 
πως « Ή 3Άνοιξη καί αύτή προϊόν τοϋ άνθρώπου είναι»· το δεύ­
τερο αυτό σημείο για να γίνει καλύτερα κατανοητό πρέπει κανείς να το 
συσχετίσει με αυτά που λέει ο Ελύτης στα Ανοιχτά Χαρτιά για την πραγ­
ματικότητα που βιώνουμε στην καθημερινότητά μας και την πραγματι­
κότητα που αποκρυσταλλώνεται μέσα στον ποιητικό λόγο: «Είναι μά 
την άλήθεια περίεργο», γράφει, «αύτό πού συμβαίνει με τον άνθρω­
πο. Τοϋ είναι δύσκολο, τοϋ είναι άδύνατον νά πιστέψει δτι αύτά πού



φαντάζεται είναι iòta μ ’ αυτά πού βλέπει. Νά παραδεχθεί δτι τά φυ­
σικά φαινόμενα είναι κι αυτά φαινόμενα τοϋ πνεύματος» (ο. 321). 
Φαίνεται ότι ο Ελΰτης ευθυγραμμίζεται με την άποψη του Πιερ Μπαμπίγ 
που κι αυτός ισχυρίζεται πως δεν υπάρχει καμιά θεμελιακή διαφορά 
ανάμεσα στα στοιχεία της σκέψης και τα φαινόμενα του κόσμου, ανάμε­
σα στο ορατό και στο νοητό, ανάμεσα στο απτό και στο φανταστικό.

Μέρος έβδομο: Πόντ ισον

Με το έβδομο αυτό μέρος η «Όδύσσεια» του Ελΰτη φτάνει στο τέρμα 
της. Ο νοητός καπετάνιος δίνει το πρόσταγμα: Ρίξε την άγκυρα («πόντι- 
σον»). Η ραψωδία ζ αρχίζει με τον λόγο του αφηγητή σε πρώτο πρόσωπο:

5Έσκυβα ν ’ άκούσω μέσα μου...

Το ρήμα «ακούω» νομίζω ότι εδώ σημαίνει, όπως παρατηρείται και σε 
πολλά νεοελληνικά ιδιώματα, λ.χ. στην Κρήτη, γενικά «αισθάνομαι».

Λέει λοιπόν ο ποιητής ότι έκανε μια προσπάθεια ν’ αυτοσυγκεντρωθεί 
και ότι αισθάνεται να τον περιβάλλει μια θαλπωρή, όπως όταν βρίσκεται 
κανείς σε ερωτικό κρεββάτι, ότι αισθάνεται να τον πνίγουν βαρειές μυ­
ρωδιές λουλουδιών (φούλια) κι ακόμα ότι αισθάνεται να τον τυλίγει μια 
λιγωτική υγρασία, όπως όταν κανείς οσμίζεται κάποιες οξείες μυρωδιές 
(αμμωνία). Και στο σημείο αυτό το σκηνικό αλλάζει. Μπροστά στον ποι­
ητή ανοίγεται σα ριπίδι ένας κόσμος χρωματιστός, όπου κυκλοφορούν 
ωραίες κόρες, όπου ακούγεται μουσική, όπου κρούονται αραβικά σπαθιά 
και όπου κυριαρχεί ένα βυζαντινό αυτοκρατορικό τρίκλινο (κατά τον ποι­
ητή τού αυτοκράτορα Νικηφόρου, χωρίς να λέγεται ποιος είναι ο Νικη­
φόρος αυτός) με τον κήπο του, όπου υπάρχουν τρεχούμενα νερά, λουλού­
δια και παγώνια. Και τότε μέσα στον κήπο αυτό, η φωνή του περιβολάρη 
επιβάλλει την ειρήνη, ενός περιβολάρη που αναλαμβάνει παράλληλα και 
καθήκοντα καπετάνιου. Στην αρχή του ποιήματος έχουμε το σπίτι-πλοίο 
με τον πατέρα του ποιητή στον ρόλο του καπετάνιου· τώρα στο τέλος του 
ποιήματος το σπίτι-πλοίο μεταμορφώνεται σε κήπο-πλοίο, το οποίο κυ­
βερνάει ο περιβολάρης-καπετάνιος και το οδηγεί με ασφάλεια στο αγκυ­
ροβολιό του.

Η «Όδύσσεια» του Ελύτη αντιπροσωπεύει μια πολύ ενδιαφέρουσα 
περίπτωση νεοελληνικής ανανέωσης της ομηρικής παράδοσης. Στην δε­



καετία του τριάντα είχαν σημειωθεί και δυο άλλες απόπειρες, όπως το 
«Μυθιστόρημα» (1935) του Γιώργου Σεφέρη και η «Οδύσσεια» (1938) του 
Νίκου Καζαντζάκη· για τα έργα αυτά όμως δεν είναι δυνατό να γίνει λό­
γος στο πλαίσιο της μελέτης αυτής, γι’ αυτό και παραπέμπω ενδεικτικά 
στο κλασικό βιβλίο του W. Stanford, Ulysses. The Evolution of a Theme.

Η «Όδύσσεια» του Ελύτη είναι ένα σχετικά σύντομο έργο (104 στίχοι), 
στο οποίο είναι εύκολα αναγνωρίσιμος κάποιος αφηγηματικός ιστός· 
ωστόσο το έργο αυτό, γραμμένο σε πεζό λόγο, φανερώνει αμέσως μιαν άλ­
λη αίσθηση, εντελώς μοντέρνα, της ποίησης. Πρόκειται με άλλα λόγια για 
ένα «έπος» από την ανάποδη, όπως θα το έλεγε ο Σεφέρης, όπου ο ποιη­
τικός λόγος είναι ιδιαίτερα ελλειπτικός, και όπου ο ταξιδιωτικός του μύθος 
προωθείται με μικρά υπερρεαλιστικά άλματα. Η σχέση με το μεγάλο αρ­
χαίο ελληνικό πρότυπο είναι πολύ μακρινή και περιορίζεται, όπως και στο 
«Μυθιστόρημα» του Σεφέρη, στην περιγραφή ενός ταξιδιού σε ένα αόρι­
στο θαλασσινό τοπίο, πολύ οικείο ωστόσο στον Έλληνα αναγνώστη, σε 
ένα τοπίο που επιτρέπει την περιπλάνηση.

Από το ποίημα απουσιάζει ουσιαστικά η δράση και απουσιάζει ακόμη 
από αυτό ένα κύριο πρόσωπο, ο πολυμήχανος Οδυσσέας, ο βασιλιάς της 
Ιθάκης. Ο αναγνώστης τείνει ωστόσο να ταυτίσει τον ποιητή-αφηγητή, που 
δεν έχει ηλικία, από σαφείς αναφορές στο πρόσωπό του φαίνεται ότι είναι 
ένας νέος άνδρας στην μεταεφηβική ηλικία, με τον Οδυσσέα. Μια ταύτιση 
όμως πολύ δύσκολη. Ο χρόνος της θαλασσινής αυτής περιπέτειας είναι δια­
φορετικός από τον χρόνο της καταγραφής της (πβλ. τους στίχους 35-7:

μία κοπέλα... που την πήρα σκλάβα μου καί ακόμη ώς σήμερα που 
γράφω μόνο αυτή μοϋ παραστέκει).



Ε Π Ι Μ Ε Τ Ρ Ο

Ο Δ Υ Σ Σ Ε Α  ΕΛ Υ Τ Η  

Η  Ο Δ Υ Σ Σ Ε ΙΑ

Σκαμπανέβαζε το σπίτι μέσ’ στα περιβόλια κι άπό τά 

μεγάλα τζάμια του θωροΰσες μιά νά χάνονται άντί- 
κρυ τά βουνά μιά ν ’ άνεβαίνουνε ώς τά ύψη πάλι

’Α πό τό κεφαλόσκαλο ψηλά μ’ ένα χιτώνιο ναυτικό 
στους ώμους ό πατέρας μου έμπηγε τις φωνές κι 

όλοι τρεχοκοπούσανε δεξιά κι άριστερά ποιος νά 
στεριώσει ένα μαδέρι ποιος νά μαζέψει βιαστικά τις 
τέντες προτού ένας τέτοιος ξαφνικός πουνέντες μάς 

μπατάρει

’Έτσι κι άλλιώς στά μέρη τά δικά μας πάντα ταξι­
δεύαμε

Π ρ ό σ ω

Καί μέ προσοχή σά νά το ξέραμε άπό τότε πώς 
άνέκαθεν υπήρξε ή πίκρα κι ή Ε λλάδα  δεν υπήρξε 

ποτέ



Π ρ ό σ ω  ή ρ ε μ α

’Έπρησεν δ ’ άνεμος μέσον ίστίον άμφί δε κϋμα στείρη 
πορφύρεον μεγάλ’ ϊαχε νηός Ιούσης

Καί τις χώρες παραπλέαμε των Λωτοφάγων μέ τή διαρκή 

πανσέληνο άνασηκωμένα πάνω στά νερά νησιά 

μαύρα καί οστεώδη άλλοτε ήταν ή Αίολία όπου 

οί άνθρωποι γύριζαν στον ύπνο τους άνάλογα μέ τον 

καιρό

Κι όπως έχουν νά λένε δυο φορές τό χρόνο στις 

Ισημερίες μικρά λευκά παιδιά μηδαμινά στο ζύγι 

έπεφταν συνεχώς σάν απαλές νιφάδες καί μέ τό 
πρώτο πού άγγιζαν έλυωναν κι έμενε ή δροσιά

Θυμάμαι κάποιο πόρτο έξω ά π ’ τούς δρόμους τούς γνω­
στούς όπου δέν ήταν εύκολο νά πιάσεις καί όπου 
οί κάτοικοι τή νύχτα έφεγγαν σάν πυγολαμπίδες

Δόξα νά ’χει ο Θεός εμείς γυρίζαμε παντού ξε­
φορτώναμε λάδι καί κρασί καί παίρναμε σ’ άντάλλαγ- 
μα λουλούδια τόνους ά π ’ αύτά πού τά λεν στη 
γλώσσα τους οί ιθαγενείς τριαντάφυλλα μπουκαλά- 
κια μέ άπόσταγμα σπάνιου γιασεμιού ή άκόμη καί γυ­
ναίκες



’Έ ξαφ να  μιά κοπέλα χτυπημένη άπό το βλέμμα 
τοΰ Ταξιάρχη πού την πήρα σκλάβα μου καί άκόμη 

ώς σήμερα πού γράφω μόνο αυτή μοΰ παραστέκει

"Ολο δ εξ ι ά

Στο σημείο τό ίδιο σάν σταματημένοι πού οί στε­
ριές άργοΰσαν νά φανούν

«Νόμισες έσύ σταμάτησες άλλ’ οί άλλοι πού μάκρυ­
ναν αυτοί σε άκινητοΰν» έλεγε διορθώνοντας τή 

σκέψη μου ό πατέρας

Καί τά λόγια του ένα-ένα στό τετράδιο μέ τις πετα­
λούδες κάρφωνα

Μ ’ άλλα λόγια πού άρπαζε άπό τό καλάθι τών σοφών 
ό άέρας ή ά π ’ τής γύφτισσας τό στόμα (είχε κάνει 
χρόνους όρνεο καί κατέβαζε γνώση άπ’ τά βουνά)

Πολλά δίχως ειρμό σάν άπό κάποιο ποίημα σχισμένο 
παραδείγματος χάριν «Τό νερό πού ’σπάσε ή τρυγόνα 
κι όμόρφηνε ή πληγή μου» ή «τίποτα νά μήν έχω εγώ 
μονάχα εσένα»



Κι ο,XL άρχιζα νά σκέφτομαι μοϋ τό συνέχιζε ο αέρας 

καί πολλές φορές μοϋ χό ’παιρναν χά ιστιοφόρα μέ 

σωρούς καρπούζια καί άλλα όπωρικά

Στο επάνω καμαράκι μέ τον στρογγυλό φεγγίτη

Ό λοένα ή γύφτισσα έψαχνε μέσ’ στο φλυτζάνι τού καφέ 

κι όλοένα σκυφτοί πάνω άπό χάρτες παλαιούς κι εξάν­

τες συζητούσανε οί εφτά σοφοί τού κόσμου: ο Θαλής 

ό Μιλήσιος ό ’Ίμπν Α λ Μανσούρ ό Συμεών ό 

νέος Θεολόγος ό Παράκελσος ό Χάρντεμπεργκ 

ό Γιώργης ο ψαράς κι ό Αντρέας Μπρετόν

Γραμ μή

Καί νά μάθεις υπάρχουνε χιλιάδες τρόποι άλλά νά 

μπεις έτσι στά μέλλοντα θέλει εύπιστία

Θέλει νά ’χεις γνωρίσει τη Μαρία τη μεγάλη καί τη 
Μαρία τη μικρή πού τό ρόδι τό βάζουν στό κρεβάτι 

κι είναι Μάιος πάντα ως τό πρωί

Κάπου εκεί πρέπει νά ’τανε κι ή δική μου Ε γγύ ς  

Ανατολή έπειδή



Καί τό Ρόδο του Ίσπαχάν καί τή Φαριζάντ τή φημι­
σμένη πού ’χε από τό ’να μέρος τά χρυσά μαλλιά 
καί α π ’ τ ’ άλλο τ ’ ασημένια μέσ’ στην κλειδαρότρυ­

πα τις είχα

Στό στενόμακρο δωμάτιο πού ή θάλασσα τό πήγαινε 

μιά-δώ μιά-κεΐ κι εγώ τό ισορροπούσα

Μέ λαχτάρα νά δώ πώς τό πόδι μεγαλώνει κεΐ πού πά­

ει νά χωρίσει ά π ’ τ ’ άλλο κι ή γυαλάδα στό γό­
νατο ή αν είχα τύχη κάποτε κι ό αχινός μιά στιγ­

μή σε βάθη άνεξερεύνητα

Ή  καρδιά μου χτυπούσε δυνατά καί νεράκι μέντας 

μού έτρεχε στον ούρανίσκο άντρας ε μεθαύριο κά­

ποια γνώμη θά ’χα κι εγώ

Κ ρ ά τ ε ι

Πού νά δώσω νά τό καταλάβουν οί πλειοψηφίες πώς 

ή δύναμη μόνο σκοτώνει καί πώς τό σπουδαιότερο:

Ή  ’Άνοιξη καί αυτή προϊόν τού άνθρώπου είναι



Έ σκυβα  ν ’ άκούσω μέσα μου

Και μια ζεστασιά σαν άπό πλάσμα ερωτευμένο με 

χτυπούσε πού δεν ήξεραν τά φούλια κι έβγαιναν 

κιόλας άσπρα σά νά είχα άγαπηθεΐ

Στα πλεγμένα κλαδιά καί στά διπλά τά φύλλα πού 

σ’ έπιανε άπό τά ρουθούνια μιά υγρασία λιγωτική τού 

ψίλυθρου τά χνώτα καί τό κάτουρο τού δέντρου άξα­

φνα ή άλλη όψη

Ριπιδωτός ίωδόκοσμος Κόρες Κυρές ή βιόλα ή 

βιενλαβιέλα τά σπαθιά τοΰ Ό σμάν καί τό τρίκλι­
νο τού Νικηφόρου

Πού καί μόνο τό παγόνι του έπιανε μιά τετραωρία 
επάνω στά νερά μέ τή σούρα εδώ κι έκεΐ τής νε­
ροφίδας

Ή  πού εάν οσμίζονταν βροχή σε τριών καί τεσσά­
ρων ημερών άπόσταση καραδοκούσε ώσπου ό ήχος 
έπεφτε καί τά κουκάκια



Μπλέ καί ροζ μυριάδες τρόμαζαν κι έτρεμαν

Ά λλ’ ειρήνη τοΰ περιβολάρη έφερνε ή φωνή καί τότε 

όλο τό σύδεντρο άγκυροβολοΰσε.



Ο ΟΛΥΣΣΕΑΣ ΕΛΥΤΗΣ ΚΑΙ Η ΜΟΥΣΙΚΗ II
ΜΕΛΟΠΟΙΗΜΕΝΑ ΠΟΙΗΜΑΤΑ ΤΟΥ ΟΑΥΣΣΕΑ ΕΛΥΤΗ

Τον Μάρτιο του 1997 το Πανεπιστήμιο Αθηνών οργάνωσε φιλολογι­
κό μνημόσυνο για να τιμήσει τον πρώτο χρόνο της αποδημίας του μεγά­
λου ποιητή· στο μνημόσυνο αυτό ήμουν ο κύριος ομιλητής και το θέμα 
της ομιλίας μου ήταν «Ο Ελυτης και η Μουσική». Σ ’ αυτήν γινόταν λό­
γος για το μουσικό στοιχείο που ενυπάρχει μέσα στους στίχους του Ελΰ- 
τη1. Εκεί μεταξύ πολλών άλλων σημείωνα τότε και τα ακόλουθα: «Λυτή 
λοιπόν η στενή σχέση ποίησης και μουσικής γίνεται αμέσως αισθητή στα 
πρώτα-πρώτα ποιήματα του Ελύτη. Μέσα στους ‘Προσανατολισμούς’ 
(1940) υπάρχουν κάποια ποιήματα, τα οποία όχι μόνο μιλούνε για μου­
σική, αλλά είναι τα ίδια φτιαγμένα από μουσική, εφόσον λειτουργούν με 
καθαρά μουσικούς όρους. Δεν είναι άλλωστε τυχαίο ότι από όλους τους 
μεγάλους ποιητές του Κ'αιώνα, με μόνες ίσως εξαιρέσεις τον Κ  Π. Καβά- 
φη και τον Γιάννη Ρίτσο, ο Οδυσσέας Ελύτης βρίσκεται στο επίκεντρο του 
ενδιαφέροντος των Ελλήνων συνθετών, οι οποίοι μελοποιώντας τα ποιή- 
ματά του δεν κάνουν τίποτε άλλο από το να βγάζουν προς τα έξω την κρυμ­
μένη μέσα σ ’ αυτά μουσική2».

Στη σημερινή μου σύντομη ομιλία3 επιχειρώ μια προσέγγιση του θέ­
ματός μου από μιαν άλλη πλευρά· όχι από τη μουσική που βγάζουν από 
μόνοι τους οι στίχοι του Οδυσσέα Ελΰτη, αλλά από τη μουσική που βά­
ζουν στους στίχους του μια μεγάλη χορεία από Έλληνες συνθέτες. Στη­
ριγμένος στο μέχρι σήμερα δημοσιευμένο υλικό -κα ι ως τέτοιο στη συ­
γκεκριμένη περίπτωση θεωρείται το υλικό που έχει κυκλοφορήσει με τη 
μορφή δίσκων- έχω εντοπίσει δεκαπέντε (15) συνθέτες που έχουν δώ­
σει τη δική τους ερμηνεία στο έργο του Ελΰτη. Οι συνθέτες αυτοί είναι 
κατά αλφαβητική σειρά οι ακόλουθοι:

1. Ανδρέας ΑΔΑΜΟΠΟΥΛΟΣ
2. Ηλίας ΑΝΔΡΙΟΠΟΥΛΟΣ
3. Τίμος ΑΡΒΑΝΙΤΑΚΗΣ



4. Νένα ΒΕΝΕΤΣΑΝΟΥ
5. Μίκης θ ε ο δ ω ρ α κ η ς
6. Αγγελική ιο ν α τ ο υ
7. Μπάμπης κανας
8. Λίνος κ ο κ ο τ ο ς
9. Γιώργος κ ο υ ρ ο υ π ο ς

10. Δημήχρης ΛΑΓΙΟΣ
11. Γιάννης ΜΑΡΚΟΠΟΥΛΟΣ
12. Νότης μ α υ ρ ο υ δ η ς
13. Μιχάλης ΤΡΑΝΟΥΔΑΚΗΣ
14. Χρίστος τ ς ια μ ο υ λ η ς 4
15. Μάνος ΧΑΤΖΗΔΑΚΙΣ

Πάντως από όλους τους παραπάνω συνθέτες πρέπει να γίνει εντελώς 
ιδιαίτερα λόγος για τον Μίκη Θεοδωράκη, όχι μόνο γιατί μέχρι σήμερα έχει 
δώσει έναν επιβλητικό όγκο μουσικών συνθέσεων επάνω σε όλο το έργο του 
Οδυσσέα Ελΰτη, από τα μικρά λυρικά ποιήματα των «Προσανατολισμών» 
έως το «Μονόγραμμα», στο οποίο ακούεται ως μουσική υπόκρουση (back­
ground music) εκείνο το λαμπερό Adagio του συνθέτη, αλλά και γιατί αυτός 
πρώτος γύρω στο 1964 έγραψε μουσική επάνω σε ποίηση Ελΰτη, συνθέτον­
τας το αξεπέραστο μέχρι σήμερα ορατόριο του «Άξιον Έστί».

Το Φθινόπωρο του 1978 με την έναρξη του νέου ακαδημαϊκού έτους εί­
χα καλέσει τον Μίκη Θεοδωράκη να έρθει να μιλήσει στους τριτοετείς φοι­
τητές της Φιλοσοφικής Σχολής του Πανεπιστημίου Αθηνών, στους οποίους 
δίδασκα τότε το «Άξιον Εστί» του Ελΰτη, για τον τρόπο με τον οποίο με­
λοποίησε το αριστούργημα αυτό της νεοελληνικής ποίησης. Φαίνεται ότι τα 
μεγάλα έργα, τόσο τα ποιητικά όσο και τα μουσικά, περνούν μια μακρά και 
συχνά επώδυνη περίοδο κυοφορίας. Ο Ελΰτης ο ίδιος μάς αποκαλύπτει 
στα «Ανοιχτά Χαρτιά» πως, όταν πολεμούσε επάνω στα βουνά της Αλβα­
νίας το 1940, είχε συλλάβει την ιδέα να δώσει κάποτε σε μια μεγάλη ποιη­
τική σύνθεση το όραμα της μαχόμενης ρωμιοσύνης5. Έτσι έγραψε διαδο­
χικά τρία μεγάλα ποιήματα: το «’Άσμα ηρωικό καί πένθιμο για τον χα­
μένο άνθνπολοχαγό τής Αλβανίας» (1945), την «Καλωσύνη στις λνκο- 
ποριές» (1947) και την «Άλβανιάδα» (1962)· κανένα όμως από τα τρία 
αυτά ποιήματα δεν ανταποκρινόταν στο αρχικό όραμα του ποιητή, έτσι ο 
Ελΰτης σιωπηλά τα αποκήρυξε6 και έφυγε το 1948 για το Παρίσι, όπου αρ­
γότερα και σε στιγμές δημιουργικής ευφορίας συνέλαβε το «Άξιον Έστί»



στη μορφή που το ξέρουμε σήμερα7. Το «Ά ξιον Έστί» ο Ελΰτης το δού­
λευε με σπάνιο μεράκι και απέραντη υπομονή μια ολόκληρη δεκαετία, μέ­
χρι το 1959, οπότε αποφάσισε να το δώσει στη δημοσιότητα.

Ο Μίκης Θεοδωράκης μας είπε εκείνο το απόγευμα ότι την εποχή που 
βγήκε από τον «Ίκαρο» το «Άξιον Έστί» εκείνος βρισκόταν στο Παρίσι 
και για πολύν καιρό το μεγάλο αυτό ποιητικό έργο δεν τον άγγιζε· μέχρι 
που ήρθε ξαφνικά ο οίστρος της καλλιτεχνικής δημιουργίας, κάθισε στο 
πιάνο και το ένα ύστερα από το άλλο έβγαιναν από μέσα του τα διάφορα 
μέρη του ορατόριού του.

Από το 1964, που δημοσιεύτηκε το «Άξιον Έστί» του Μίκη Θεοδωράκη, 
έως το 1999 που βγήκε το «Μονόγραμμα» του ίδιου, συμπληρώθηκε μια 
ολόκληρη τριακονταπενταετία, η οποία κατ’ αρχήν συμπίπτει με τη μεγάλη 
ακμή του πιο σημαντικού πολιτιστικού κινήματος μέσα στο δεύτερο μισό 
του Κ' αιώνα. Κατά την παραπάνω περίοδο, στην οποία κυριαρχεί η επιβλη­
τική παρουσία του Μίκη Θεοδωράκη, εκδηλώθηκαν παράλληλα και οι προ­
σπάθειες των άλλων Ελλήνων συνθετών να προσεγγίσουν ερμηνευτικά το 
ποιητικό έργο του Ελύτη μέσα από τις μουσικές συνθέσεις τους.

Στο σημείο αυτό νομίζω ότι πρέπει να κάνω μια μικρή παρέμβαση και 
να επαναλάβω πολύ σύντομα κάποια στοιχεία, γνωστά αλλά πολύ χρήσι­
μα, που επιτρέπουν να τοποθετήσω το θέμα μου μέσα σε κάποιο συγκε­
κριμένο χρονικό και τοπικό πλαίσιο. Ανέφερα πιο πάνω ότι η περίοδος 
1964-1999 συμπίπτει με την ακμή του πιο σημαντικού καλλιτεχνικού και 
ευρύτερα πολιτιστικού κινήματος που χαρακτηρίζει την Ελλάδα στο δεύ­
τερο μισό του Κ' αιώνα· κι εννοώ το φαινόμενο της μελοποιημένης ποίη­
σης· όμως το φαινόμενο αυτό δεν είναι μόνο ελληνικό και δεν αποτελεί 
καλλιτεχνική έκφραση αποκλειστικά της εποχής μας, γιατί το βρίσκουμε 
βέβαια στην αρχαία Ελλάδα και το Βυζάντιο, αλλά και σε νεώτερους χρό­
νους (ΙΘ' και Κ' αιώνα) απαντά σε πανευρωπαϊκή κλίμακα. Στην αρχαία 
Ελλάδα και στο Βυζάντιο οι ποιητές ήταν συνήθως οι ίδιοι και συνθέτες, 
έγραφαν δηλαδή τους στίχους τους και κατόπιν συνέθεταν επάνω σ’ αυτούς 
και τη μουσική που συνόδευε είτε την απαγγελία τους είτε τη μουσική τους 
εκτέλεση. Εδώ λ.χ. ανήκει το έργο της μεγάλης ποιήτριας της αρχαίας Λέ­
σβου, της Σαπφώς, και του μεγάλου Βυζαντινού υμνογράφου, του Ρωμα­
νού του Μελωδού. Στα νεώτερα χρόνια αυτή η διπλή ιδιότητα του ποιητή 
και συνθέτη έχει χαθεί, έτσι άλλος είναι πια ο ποιητής των στίχων και άλ­
λος ο συνθέτης της μουσικής που τους συνοδεύει- όταν μιλούμε σήμερα 
για μελοποιημένη ποίηση, εννοούμε πάντα αυτή τη διάζευξη· ο Schubert



λ.χ. έγραψε μουσική σε ποιήματα του Goethe και ο Debussy σε ποιήματα 
του Mallarmé.

Στην Ελλάδα το φαινόμενο της μελοποιημένης ποίησης επισημαίνεται 
από τις αρχές του ΙΘ' αιώνα και φτάνει έως τις μέρες μας. Μέσα στον ΙΘ' 
αιώνα έχουμε στο Παρίσι τον Κωνσταντίνο Αγαθόφρονα Νικολόπουλο 
και στα Εφτάνησα τον Νικόλαο Μάντζαρο και τον Παύλο Καρρέρ. Με τη 
μελοποίηση νεοελληνικών ποιημάτων ασχολήθηκαν στις αρχές του Κ' αι­
ώνα οι συνθέτες της λεγάμενης Εθνικής Σχολής, όπως ο Μανόλης Καλο­
μοίρης που έγραψε μουσική σε στίχους Κ. Παλαμά, Κ. Χατζόπουλου και 
Ν. Καζαντζάκη· αυτό όμως που έγινε με τους Έλληνες συνθέτες στο δεύ­
τερο μισό του Κ' αιώνα είναι κάτι το μοναδικό και ίσως ανεπανάληπτο σε 
παγκόσμια κλίμακα.

Τη μελοποιημένη ποίηση ορισμένοι και σήμερα ακόμη την απορρί­
πτουν με περιφρόνηση λέγοντας πως η ποίηση έχει τη δική της εσωτερι­
κή μουσική και δεν έχει ανάγκη από ξένα δεκανίκια. Η στάση όμως που 
τήρησε ο Ελΰτης απέναντι στη μουσική του Θεοδωράκη για το δικό του 
μεγάλο ποίημα παρουσιάζει εντελώς ξεχωριστό ενδιαφέρον, γ ι’ αυτό 
και κρίνω σκόπιμο να μεταφέρω εδώ ένα σχετικό κείμενό του που διαφω­
τίζει αυτό το δύσκολο και ιδιότυπο πρόβλημα της εποχής μας: «Υπάρ­
χει», παρατηρεί ο ποιητής, «μίά ολόκληρη παράταξη άναμφισβήτητα 
καλόπυστη, πού καταδικάζει ώστόσο στη συνείδησή της κάθε συνερ­
γασία μουσικής καί ποίησης». «Ίσως», προσθέτει, «γιατί εκτιμά τη 
μελωδία καί βρίσκει άτοπο νά συνδέεται αυτή μ ’ ένα κείμενο που δεν 
τής εϊτανε ά π ’ αρχής προορισμένο. Τις άπόψεις αυτές, πρέπει νά πώς 
ευθύς άμέσως, τις κατανοώ καί τις σέβομαι, άλλα δεν μοϋ είναι δυ­
νατόν νά τις δεχτώ. Φοβούμαι ότι κατά ένα μεγάλο μέρος οφείλονται 
στή μακρά συνήθεια πού μάς έχει κληρονομήσει ή Δύση καί πού τήν 
ύποθάλψανε οι έξατομικευμένες κοινωνίες, νά νοούμε τις τέχνες σαν 
μονάδες ξεχωριστές καί θεωρούμε βεβήλωση τή σύζευξή τους... Ώ στό­
σο κάτι μοϋ λέει δτι στήν εποχή μας, είναι δυνατόν νά δημιουργηθοϋν 
καινούργιες προϋποθέσεις πού νά οδηγήσουν με άλλα μέσα, στό ίδιο 
άποτέλεσμα. Οι βαθειές μεταβολές πού συντελοϋνται μέσα στήν κοι­
νωνία καί οί τεχνικές άνακαλύψεις ίσως προετοιμάζουν τό έδαφος. 
Χρειάζεται θάρρος ν ’ άποβάλει κανείς μιά συνήθεια πού καταντά 
πρόληψη καί νά ένταχθει, έστω καί μέ ζημίες στήν άρχή, μέσα στήν 
καινούργια πραγματικότητα. Μιλώ γιά κάτι πού διαισθάνομαι, αλλά 
πού δέν μπορώ νά τό άποδείξω. Τά τελευταία χρόνια συλλαμβάνω



τον εαυτό μου νά τείνει, χωρίς να το επιδιώκει, σε ευρήματα νέων στα­
θερών μορφών, που διευκολύνουν το ποίημα νά περάσει από το χώ­
ρο τοϋ βιβλίου στο χώρο τής σκηνής τοϋ θεάτρου ή τής μουσικής. Καί 
επειδή συνήθισα νά εμπιστεύομαι πολύ στο άπροσδιόριστο εκείνο 
ρεύμα πού κινεί το χέρι μου, το άφήνω νά δώσει στο λόγο το άλφα ή 
το βήτα σχήμα τής έμπνευσης πού τον έγέννησε.5Ίσως νά έχω λάθος. 
Ίσω ς όμως καί νά είμαστε στήν άρχή μιας άντίληψης διαφορετικής 
γιά την ποιητική δημιουργία»8.

Στο σημείο αυτό κρίνεται απαραίτητο να γίνει, έστω και σύντομα λό­
γος για το έργο των παραπάνω δεκαπέντε Ελλήνων συνθετών που έχει 
συνδεθεί πλέον άρρηκτα με την ποίηση του Οδυσσέα Ελΰτη:

1. Ανδρέας ΑΔΑΜΟΠΟΥΛΟΣ, Κέρκυρα ’81. Αγώνες Ελληνικού Τρα­
γουδιού, MINOS ΕΜΙ 7243 4 80367 28 (1981). Ο Αδαμόπουλος πήρε μέρος 
στους Αγώνες Ελληνικού Τραγουδιού, που είχε ιδρύσει στην Κέρκυρα 
ο Μάνος Χατζηδάκις, με ένα τραγούδι, τη «Μικρή πράσινη θάλασσα».

2. Τίμος ΑΡΒΑΝΙΤΑΚΗΣ, Δεκάλογος, Music Box Χ33 SMB 13004 (1982). 
Ο Αρβανιτάκης έχει μελοποιήσει δύο από τα δεκατέσσερα cantos του 
ποιήματος «*Ασμα ήρωικό καί πένθιμο γιά τον χαμένο άνθυπολοχαγά 
τής Αλβανίας»:

α. «Πούναι τά παλληκάρι» 
β. «Κείνοι πού πράξαν τά κακό».

3. Νένα ΒΕΝΕΤΣΑΝΟΥ, Νέα Γη, ΔΙΟΝΥΣΟΣ ΜΒΙ ΧΡΟΝΟΣ CD 10668 (1996). 
Η γνωστή ερμηνεύτρια των τραγουδιών του Μάνου Χατζηδάκι έχει η 
ίδια μελοποιήσει κάποια νεοελληνικά ποιήματα που αγαπά ιδιαίτερα* 
ανάμεσα σ’ αυτά και δύο ποιήματα του Οδυσσέα Ελύτη από τη συλλογή 
«Τά ρώ τού έρωτα»:

α. «Τά μαγισσάκι»
β. «Τά όσα ή μοίρα μού ’γράφε».

4. Μίκης ΘΕΟΔΩΡΑΚΗΣ, Μικρές Κυκλάδες, EMIAL GCLP 9. Ο Μίκης 
Θεοδωράκης έχει μελοποιήσει μια σειρά από ποιήματα της συλλογής 
«Τά ρώ τού έρωτα» που έχουν γραφεί ειδικά για να αποτελέσουν το 
έδαφος για μουσική επένδυση:

α. «Μαρίνα» 
β. «7ο τριζόνι» 
γ. «Τού μικρού βοριά»



δ. «ΤάΈλληνάκια» 
ε. «Τάδατε, τά μάθατε» 

στ. «Ό κήπος έμπαινε στη θάλασσα»

5. Μίκης ΘΕΟΔΩΡΑΚΗΣ, Μικρές Κυκλάδες και άλλα τέσσερα τρα­
γούδια, LYRA SYLP 3282 (1974). Στον δίσκο αυτό επαναλαμβάνονται όλα 
τα τραγούδια της αμέσως προηγούμενης περίπτωσης.

6. Μίκης θ ε ο δ ω ρ α κ η ς , Το Άξιον Εστί τον Οδνσσέα Ελύτη, e m ia l  
CSDG 201-2 (1964). Τραγούδι: Γρ. Μπιθικώτσης. Απαγγελία: Μ. Κατράκης.

7. Μίκης θ ε ο δ ω ρ α κ η ς , Το Άξιον Εστί, MINOS MSM 735-C (1983). Τρα­
γούδι: Γ. Νταλάρας. Απαγγελία: Ν. Τσακίρογλου.

8. Μίκης θ ε ο δ ω ρ α κ η ς , 40 Τραγούδια για παιδάκια και παιδιά, 
p o l y g r a m  527 185-2 (1994). Ο δίσκος περιλαμβάνει μόνο ένα ποίημα του 
Ελύτη από τη συλλογή «7α ρώ τού ’Έρωτα»:

ζ. «Ανάμεσα Σύρο καί Τζιά».

9. Μίκης ΘΕΟΔΩΡΑΚΗΣ, «Το Μονόγραμμα» τον Οδνσσέα Ελύτη, 
MINOS-EMI 7243 5 20165 2 5 α ε π ι  (1999). Η απαγγελία του ποιήματος στον 
δίσκο αυτό συνοδεύεται από τη μουσική υπόκρουση του γνωστού Adagio 
του συνθέτη.

ΙΟ.Αγγελική ΙΟΝΑΤΟΥ (Angélique IONATOS), Mane des bmmes. Cantate 
d’après le poème scénique d ’Odysseus Elytis, AUVIDIS 4462 (1974). H καντά- 
τα της Ιονάτου περιλαμβάνει τα ακόλουθα μέρη από τη συλλογή του 
Ελύτη «Μαρία Νεφέλη»: 

α. «Ή παρουσία» 
β. «Τό δάσος των άνθρώπων» 
γ. «Τό στίγμα» 
δ. «Ή Νεφέλη» 
ε. «Ο νεφεληγερέτης» 

στ. «Ο Α γιο ς  Φραγκίσκος τής Ασίζης» 
ζ. «Οι ποιητές»
η. «'Ύμνος στη Μαρία Νεφέλη» 
θ. «Τό τραγούδι τής Μαρίας Νεφέλης» 
ι. «Ό  προπατορικός παράδεισος» 

ια. «Κεραυνός οίακίζει»



ιβ. «'Ύμνος σε όύο διαστάσεις» 
ιγ. «Το εγχειρίδιο» 
ιδ. «Κάθε φεγγάρι ομολογεί» 
ιε. «Το αιώνιο στοίχημα».

11. Αγγελική ΙΟΝΑΤΟΥ (Angélique IONATOS), La forêt des hommes, 
ARC e n  c ie l  SM 30 1091 (1981). Ο δίσκος περιλαμβάνει τα υπ’ αρ. β, ζ  και ιδ 
μέρη που υπάρχουν και στον προηγούμενο δίσκο (Marie des brumes) 
και επί πλέον το ποίημα:

ιστ. «Λόγος περί άγνότητος».

11. Αγγελική ΙΟΝΑΤΟΥ (Angélique io n a t o s ), Ιουλίου λόγος, SIVIANA 
08853-2 (1996;). Ο δίσκος περιλαμβάνει το ποίημα «Ιουλίου λόγος» από τη 
συλλογή «7α ελεγεία τής Όξώπετρας».

13. Μπάμπης ΚΑΝΑΣ, Στροφές για φλάουτο. Έ ργο  18. Το έργο αυτό 
αποτελείται από τέσσερα μέρη που είναι εμπνευσμένα από ισάριθμα απο­
σπάσματα της συλλογής «'Ήλιος ό πρώτος»:

α. Lento alla Recitativo. Αφηγηματική σκιαγράφηση της ήρεμης με­
γαλοπρέπειας του τοπίου: «Έζησα τ ’ όνομα τό άγαπημένο». 

β. Allegro moderato. Χορός σε κλασική μορφή: «Μιά πεταλού­
δα πέταξε άπό τά στήθια μας». 

γ. Adantino Languido. Εναλλαγές ρυθμών αργού συρτού και ζεϊμ­
πέκικου: «Στο λάδι τής κατηφοριάς τ ’ άλόγατα βουλιάζουν». 

δ. Arioso. Πρόκειται για μια χρωματική σπουδή και το κομμάτι 
αυτό είναι ένα χορικό το οποίο έχει εμπλουτισθεί με στοιχεία 
από τον βυζαντινό ύμνο «Την ώραιότητα τής παρθενίας 
σου»: «Nova των άσπρων μου πουλιών».

14. Λίνος ΚΟΚΟΤΟΣ, Οδυσσέα Ελύτη, Το θαλασσινό τριφύλλι, LYRA 
3576 (1972;). Ο δίσκος περιλαμβάνει εννέα τραγούδια από τη συλλογή 
«Τά ρώ τοϋ ’Έρωτα». Παρουσιάζει ενδιαφέρον να σημειώσει κανείς 
ότι ο Κόκοτος αποφεύγει να μελοποιήσει τα ποιήματα εκείνα που έχουν 
ήδη μελοποιηθεί από τον Μίκη Θεοδωράκη:

α. «Τά τζιτζίκια»
β. «'Ο ταχυδρόμος»
γ. «Ντούκου ντούκου τό μηχανάκι»
δ. «Ή Ελένη»
ε. «Τό δελφινοκόριτσο»



στ. «Tò θαλασσινό τριφύλλι» 
ζ. «Tò ερημονήσι» 
η. «Ή Ελένη» (bis) 
θ. «Ό Αύγουστος»  
ι. «Tò όελφινοκόριτσο» (bis) 

ια. «Tò χρυσό κλειδί».

15. Γιώργος ΚΟΥΡΟ υ π ο ς , Η  ωραία μας άγνωστη. Πέντε τραγούδια σε 
ποίηση Οδυσσέα Ελντη, MINOS-EMI7243 4 96283 2 8 (1998). Ο Κουρουπός στη­
ρίζεται σε πέντε ποιήματα, τρία από τη συλλογή «Προσανατολισμοί»’.

α. «Ή πεντάμορφη στον κήπο» 
β. «Ακόμα μια φορά» 
γ. «Εαρινό απόσπασμα»’

ένα από τη συλλογή δοκιμίων «Έν λευκω» (κεφ. «Τα μικρά έψιλον» 1-49): 
δ. «7α ρόδινα καί τά γαλάζια που ξεχύνει ό ούρανός»... Ο τί­

τλος «Ή ωραία μας άγνωστη» είναι του συνθέτη και προέρχεται από 
τον τελευταίο στίχο του ποιήματος· και τέλος ένα από τη συλλογή «Μα­
ρία Νεφέλη»:

ε. «Ψαρεύοντας έρχεται ή θάλασσα»... Πρόκειται για τον πρώ­
το στίχο του ποιήματος «Through the Mirror».

16. Δημήτρης ΛΑΓΙΟΣ, Ο ήλιος ο ηλιάτορας, MINOS MSM 444 (1982). Ο 
Λόγιος έχει εργαστεί επάνω σε ποιήματα της ομώνυμης συλλογής που 
και αυτή, όπως «7α ρω το ϋ 5Έρωτα», έχει γραφεί ειδικά για να προσφέ­
ρει υλικό προς μελοποίηση:

α. «Ο ήλιος ό ηλιάτορας» 
β. «Έ  σεις στεριές καί θάλασσες» 
γ. «Φύγανε τά πουλιά γ ι’ άλλοϋ» 
δ. «Κάμποι τής Σαλονίκης» 
ε. «Ανάθεμα την ώρα» 

στ. «Γειά σου, κύριε Μενεξέ» 
ζ. «Πολλά δε θέλει ό άνθρωπος» 
η. «Όμορφη καί παράξενη πατρίδα» 
θ. «"Ηλιε μου καί τρισήλιε μου» 
ι. «Τί νά σάς πω, γυναίκες» 

ια. «Θέλω καράβια σπρώχνω» 
ιβ. «Δρόμοι περπατημένοι»



ιγ. «Σ’ ευλογημένη μέρα» 
ιδ. «Το τρελοβάπορο».

17. Γιάννης ΜΑΡΚΟΠΟΥΛΟΣ, «Ήλιος ό πρώτος» τον Ο. Ελύτη, PHILIPS 
84562Y ΡΥ (1969;).

18. Γιάννης ΜΑΡΚΟΠΟΥΛΟΣ, Τολμηρή επικοινωνία, CBS 450505 (1987). Ο 
δίσκος αυτός είναι ποικίλου περιεχομένου, παρέχει όμως και ένα μελο­
ποιημένο ποίημα του Οδυσσέα Ελΰτη(;), «Έντιμο Αίμα».

19. Νότης ΜΑΥΡΟΥΔΗΣ, ~Αομα ηρωικό και πένθιμο για τον χαμένο 
άνθυπολοχαγό τής Αλβανίας, LYRA 3506. Η μουσική σε μορφή recitativo 
καλύπτει τα ακόλουθα μέρη του ποιήματος, που αποτελείται συνολικά από 
14 (Α'-ΙΔ') cantos:

A. «Εκεί που πρώτα εκατόικοϋσε ό ήλιος»...
Β.-Γ. Αφήγηση
Δ. «Τώρα κείτεται επάνω στην τσουρουφλισμένη χλαίνη»... 
Δ.-Ε. Αφήγηση: «Ώ  μην κοιτάτε ώ μην κοιτάτε άπό ποϋ τοϋ»... 
ΣΤ. «Ή ταν ώραιο παιδί»
Ζ. «Με τα κουρέλια τών μαλλιών στους ώμους»...
Θ. «Φέρτε καινούρια χέρια»...
I. Αφήγηση: «Γειά σου μωρέ ποτάμι όπου ’βλεπες χαράμα­

τα»...
ΙΑ. «Κείνοι πού πράξαν το κακό»...
ΙΒ. Αφήγηση
ΙΓ. «Μακριά χτυπούν καμπάνες άπό κρύσταλλο»...
ΙΔ. «Τώρα χτυπάει πιο γρήγορα τ ’ όνειρο μέσ’ στο αίμα»...

20. Μιχάλης ΤΡΑΝΟΥΔΑΚΗΣ, Η  ποδηλάτισσα, LYRA 3324 (1975). Ο δί­
σκος περιλαμβάνει έντεκα τραγούδια σε ποίηση Οδυσσέα Ελύτη:

α. «Ή ποδηλάτισσα» 
β. «Τοϋ Σωτήρος» 
γ. «7α κορίτσια τοϋ Ίσπαχάν» 
δ. «Ή  Παναγία τών κοιμητηρίων» 
ε. «Το κοχύλι» 

στ. «Τύχη» 
ζ. «Ο γλάρος»
η. «Σοϋ τόπα γιά τά σύννεφα» 
θ. «Στην ξύλινη παράγκα»



ι. «Ό Αύγουστος»  
ια. «Ό χαμαιλέων».

21. Χρίστος τ ς ια μ ο υ λ η ς , Ήχος β\ e m ia l  062-ΐ70ΐ37ΐ (1987). Στους 
συνθέτες που έχουν ασχοληθεί με το έργο του Οδυσσέα Ελύτη πρέπει 
τώρα να προστεθεί και η ομάδα εκείνη των νέων τότε παιδιών που το 
1987 έκαναν την εμφάνισή τους μ’ ένα και μόνο συλλογικό δίσκο, τον 
Ήχο β\ και κάλυψαν τη φιλοδοξία τους για καλλιτεχνική δημιουργία πί­
σω από ένα εντυπωσιακό ψευδώνυμο: δ υ ν ά μ ε ις  τ ο υ  α ι γ α ι ο υ . Από την 
ομάδα αυτή ξεχώρισε αμέσως ο Χρίστος Τσιαμοΰλης, γιατί υπογράφει 
τις περισσότερες συνθέσεις του δίσκου, ανάμεσα στις οποίες και δυο 
ποιήματα του Ελΰτη:

α. «Σε μεγάλη άπόσταση» 
β. «Το κόκκινο άλογο».

22. Μάνος χ α τ ζ η δ α κ ι ς , Ο Μεγάλος Ερωτικός, LYRA CD 0006 (1987). 
Στον δίσκο αυτό ο Χατζηδάκις έχει μελοποιήσει δυο ποιήματα από τους 
«Προσανατολισμούς» του Ελΰτη, την «Ελένη» και το «:Επίγραμμα». 
Στη σύνθεση όμως τα δυο ποιήματα παρουσιάζουν την ακόλουθη ιδιο­
τυπία: συμπτύσσονται και αποτελούν μια νέα ποιητική ενότητα· πρόκει­
ται δηλαδή για μια μικρή αυθαιρεσία του Χατζηδάκι, η οποία όμως έγινε 
προφανώς με τη συγκατάθεση του ποιητή.

ΣΥΜΠΕΡΑΣΜΑΤΑ

Αυτό είναι όλο το μουσικό υλικό που κατόρθωσα μέσα από πολλές 
δυσκολίες να συλλέξω μέχρι σήμερα. Ό πω ς είπα και πιο πάνω, οι Έ λ ­
ληνες συνθέτες που έχουν ασχοληθεί με το έργο του Ελΰτη ανέρχονται 
σε δεκαπέντε (15), αριθμός αναμφισβήτητα εντυπωσιακός, που δεν φτά­
νει ωστόσο εκείνον του Κ. Π. Καβάφη, επάνω στα ποιήματα του οποίου 
έχουν γράψει μουσική τριάντα ένας (31) Έλληνες συνθέτες9.

Οι διάφορες αυτές συνθέσεις δεν έχουν μελετηθεί ακόμα από μουσι- 
κολογική άποψη αλλά «άλλοις τοΰτο μελήση». Η δική μου προσπάθεια 
για τη συγκέντρωση του σχετικοΰ υλικοΰ αποβλέπει στο να προσφέρει 
στον ερευνητή ένα σταθερό έδαφος για μελέτες συγκριτικής φιλολογίας 
που εξετάζει τις σχέσεις της ποίησης με τις άλλες τέχνες και στη συγκε­
κριμένη περίπτωση τις σχέσεις της ποίησης με τη μουσική.



Θα είναι πολύ χρήσιμο, κυρίως στα χέρια των εκπαιδευτικών, ένα 
αναλυτικό ευρετήριο των μελοποιημένων ποιημάτων του Ελΰτη α) κατά 
ποίημα, όπως είναι λ.χ. το Ευρετήριο που έχω καταρτίσει για τα ποιή­
ματα του Κ. Π. Καβάφη10, και β) κατά συλλογή. Παρατηρείται ότι ορι­
σμένα ποιήματα, όπως εκείνα της συλλογής «Τά ρώ τοϋ 3Έρωτα», συγ­
κεντρώνουν το ενδιαφέρον πολλών συνθετών «Τα ρώ τοϋ 5Έρωτα» 
έχουν μελοποιηθεί από τη Νένα Βενετσάνου, τον Μίκη Θεοδωράκη και 
τον Λίνο Κόκοτο. Παρατηρείται όμως και το αντίθετο, ότι ορισμένες 
ποιητικές συλλογές, όπως λ.χ. «Οι εξι καί μία τύψεις για τον ουρανό», 
«Τα ετεροθαλή», «Ο μικρός ναυτίλος», «Δυτικά τής λύπης» και «Έκ 
τοϋ πλησίον» αφήνουν τους Έλληνες συνθέτες ολότελα αδιάφορους. Δεν 
είναι στην αρμοδιότητά μου να αναζητήσω τους λόγους αυτοΰ του απο­
κλεισμού. Διαπιστώσεις μόνο κάνω.

Από όλο αυτόν τον μεγάλο και ποιοτικά άνισον όγκο μουσικών συν­
θέσεων ξεχωρίζουν, όπως άλλωστε ήταν φυσικό, οι ακόλουθες:

Από τους δεκαπέντε συνθέτες που έχουν γράψει μουσική επάνω σε 
ποιήματα του Οδυσσέα Ελΰτη δυο μόνο είναι γυναίκες, η Νένα Βενε­
τσάνου και η Αγγελική Ιονάτου. Η τελευταία έχει επιλέξει ένα πολύ εν­
διαφέρον αλλά και δύσκολο για μελοποίηση ποίημα, τη «Μαρία Νεφέ­
λη»· και η μουσική της έχει επηρεασθεί από τα ευρωπαϊκά της ακού­
σματα, καθώς η συνθέτρια ζει από χρόνια και εργάζεται στο Παρίσι. Η 
Βενετσάνου από τη δική της πλευρά αποδεικνΰεται ευαίσθητη μαθήτρια 
του Μάνου Χατζηδάκι.

Ο Μπάμπης Κανάς έχει συνθέσει ορχηστρική μουσική επάνω σε 
ποίηση Ελΰτη. Ενδεικτικά αναφέρω ότι το έργο αποκαλείται «Στροφές 
για φλάουτο» και αποτελείται από τέσσερα μέρη, για τα οποία έγινε πιο 
πάνω λόγος· είναι το πρώτο και το μόνο ως την ώρα μουσικό κομμάτι 
που βγαίνει μέσα από την παράδοση της ευρωπαϊκής κλασικής μουσι­
κής. Σε παρόμοιο περίπου κλίμα κινοΰνται και τα πέντε τραγοΰδια του 
Γιώργου Κουρουποΰ.

Αξεπέραστο όμως παραμένει το επίτευγμα του Μίκη Θεοδωράκη· εν­
νοώ το ορατόριό του, που ακολουθεί πιστά την περίπλοκη αρχιτεκτονική 
δομή του μεγάλου ποιήματος του Ελΰτη, «Το Άξιον Έστί». Το ορατόριο 
του Θεοδωράκη ως μουσικό είδος ανήκει βέβαια στη Δυτική μουσική πα­
ράδοση, σ’ αυτό όμως δημιουργικά αφομοιωμένα απαντοΰν και πολλά 
στοιχεία βυζαντινής μουσικής· άλλωστε δεν θα μποροΰσε να γίνει διαφο­
ρετικά, εφόσον μέσα στο ποίημα του Ελΰτη υπάρχουν οι ωδές η' και ιβ':



Γυρυσα τα μάτια δάκρυα γιομάτα
κατά το παραθύρι (η')

Ανοίγω  το στόμα μου κι άναγαλλιάζει το πέλαγος  (ιβ')

οι οποίες μετρικά, που θα πει και μουσικά, είναι οικοδομημένες επάνω 
σε πολύ γνωστούς βυζαντινούς ύμνους:

Α ί γενεαί πάσαι ύμνον τη ταφή σου
προσφέρονσι, Χριστέ μου.

(τρίτη στάση των εγκωμίων της Μ. Παρασκευής)

Ανοίξω το στόμα μου και πληρωθήσεται πνεύματος...

(ασματικός κανόνας Ιωάννου Δαμασκηνού στην ακολουθία 
του Ακαθίστου "Υμνου)

Ιδιαίτερα τέλος ευρηματικός είναι και ο Γιάννης Μαρκόπουλος στη 
μελοποίηση του «"Ηλιου του Πρώτου», ιδιαίτερα στο VII ποίημα, αυτό 
που αρχίζει με τον στίχο:

«Κάτω στής μαργαρίτας τό άλωνάκι»...

και ακόμη ο Μάνος Χατζηδάκις, του οποίου το τραγούδι

«Με την πρώτη σταγόνα τής βροχής σκοτώθηκε τό καλοκαίρι»...

υποβάλλει μια διαβρωτική μελαγχολική διάθεση στον ακροατή.



ΣΗΜΕΙΩΣΕΙΣ

1. Κ. Μητσάκη, «Ο Ελΰτης και η Μουσική», Ενώτια Παμφανόωντα, Αθήνα 2001, σσ. 
165 κ.ε.

2. Κ. Μητσάκη, «Ο Ελύτης και η Μουσική», ό.π., Αθήνα 2001, σ. 166.
3. Το κείμενο της μελέτης αυτής πρωτοπαρουσιάστηκε ως ανακοίνωση στο Διεθνές 

Συμπόσιο «Sappho - Elytis and Lyric Poetry in the 21st Century» (Μυτιλήνη, 24-26 Αύ­
γουστου 2001).

4. Για τον άγνωστο συνθέτη Χρίστο Τσιαμοΰλη γίνεται λόγος στη σ. 68.
5. Κ. Φράίαρ, Αξιόν εστί το τίμημα. Εισαγωγή στην ποίηση του Οό. Ελντη, Αθήνα 

1978, σσ. 20-30. Βλ. Επίσης Κ. Μητσάκη, «Ο Ελύτης και ο πόλεμος του ’40», Ενώτια 
Παμφανόωντα, ό.π., σ. 48.

6. Κ. Μητσάκη, «Οδυσσέας Ελύτης: Ad Libitum», Σημεία Αναφοράς, Αθήνα σ. 108.
7. Ο. Ελύτη, Ανοιχτά Χαρτιά, Αθήνα 1974, σ. 335.
8. Κ. Μητσάκη, Μουσική και Ποίηση, Αθήνα 1979, σ. 21.
9. Κ. Μητσάκη, «Ο Καβάφης και η Μουσική», Έν Φαντασία και Λόγω, Αθήνα  

2001, σσ. 46 κ.ε.
10. Κ. Μητσάκη, «Ο Καβάφης και η Μουσική», ό.π., σσ. 50-2.



ΕΠΙΜΕΤΡΟ

A. Βραχυγραφίες των ποιητικών συλλογών του Οδυσσέα Ελύτη:

ΑΕ Τό Αξιόν Έστί
ΑΗΠ ΤΑσμα Ηρωικό καί Πένθιμο
Ε Τά Ελεγεία τής Όξώπετρας
ΕΛ Έν Λευκω
ΗΗ Ό  Ήλιος ό Ήλιάτορας
ΗΠ Ό  Ήλιος ό πρώτος
ΜΝ Μαρία Νεφέλη
Π Προσανατολισμοί
ΡΕ Τά Ρω τού ’Έρωτα
Φ Τό Φωτόδεντρο

Β. Μελοποιημένα ποιήματα του Οδυσσέα Ελύτη κατά συλλογή. Οι αριθμοί παραπέμπουν στο 
Ευρετήριο των Πρώτων Στίχων (Γ).

1. ΑΗΠ
2. ΑΕ
3. Ε
4. ΕΛ
5. ΗΗ
6. ΗΠ

7. ΜΝ
8. Π
9. ΡΕ

10. Φ

21,30,32,36, 38,44,45,50,54,84, 97,113,115,116,124 
4,6,7,23,56,66,68,89,98,102,103,107,120 
57 
100
2,10,11,17,18,27,37,42,64,71,73,83,88,106,118
14,20,25,43,51,52,59,62,67,72,76,77,80,81,82,93, 95,119,122,123,125,
126,127
9,15,39,41,48,53,74,75,78,79,86,101,104,105,112,114,121 
1,55,58, 65,69, 85
3,5,8,19,22,26,28,33,34,35,40,46,47,49,60,63,70,90,91,92,94,99,108,
109,110,111,117
61,87,96

Γ. Ευρετήριο των πρώτων στίχων των μελοποιημένων ποιημάτων του Οδ. Ελύτη:

1. Ακόμα μιά φορά μέσα στις κερασιές (Π, σ. 111) Κουρουπός
2. Ανάθεμα την ώρα ποιος ορίζει εδώ (ΗΗ, σ. 15) —» Λάγιος
3. Ανάμεσα Σύρο και Τζιά (ΡΕ, σ. 23) -> Θεοδωράκης
4. Ανοίγω το στόμα μου (ΑΕ, σ. 68) -» Θεοδωράκης
5. Αντρας δεν είναι ούτε γυναίκα (ΡΕ, σ. 57) -» Τρανουδάκης
6. Αξιόν έστί τό ξύλινο τραπέζι (ΑΕ, σ. 74) -» Θεοδωράκης
7. Αξιόν έστί τό φως και ή πρώτη (ΑΕ, σ. 73) -» Θεοδωράκης
8. Από τούς χρόνους τούς παλιούς (ΡΕ, σ. 74) -» Βενετσάνου
9. A  τί ώραία νά ’σαι νεφεληγερέτης (ΜΝ, σ. 23) -» Ιονάτου

10. Βαπόρι στολισμένο βγαίνει στά βουνά (ΗΗ, σ. 29) —» Λάγιος
11. Βότσαλο μέσα στά νερά (ΗΗ, σ. 20) -* Λάγιος

12. Γειά σου κύριε Μενεξέ -* Δύο σύ καί τρία γώ...



13. Γειά σου μωρέ ποτάμι όπου ’βλεπες χαράματα -» "Ηλιος φωνή χαλκοϋ κι άγιο μελτέμι...

14. Δεν ξέρω πιά τή νύχτα φοβερή άνωννμία θανάτου (ΗΠ, σ. 13) -» Μαρκόπουλος
15. Δεν σκαμπάζω γρϋ άπό προπατορικά αμαρτήματα (ΜΝ, σ. 58) -* Ιονάτου
16. Δίνω το χέρι στή δικαιοσύνη -» Μέρα στιλπνή άχιβάδα τής φωνής πού μ’ έπλασες...
17. Δρόμοι περπατημένοι κι άπερπάτητοι (ΗΗ, σ. 17) -* Λόγιος
18. Δύο συ και τρία γώ (ΗΗ, σ. 19) -* Λόγιος
19. Δώσε μου δυόσμο νά μυρίσω (ΡΕ, σ. 15) Θεοδωράκης

20. Έζησα τ’ όνομα τό αγαπημένο (ΗΠ, σ. 19) -* Κανάς
21. Εκεί πού πρώτα έκατοικοϋσε ό ήλιος (ΑΗΠ, σ. 9) -* Μαυρουδής
22. Έκεϊ στής "Υδρας τ’ άνοιχτά καί τών Σπετσών (ΡΕ, σ. 38) -» Κόκοτος
23. "Ενα τό χελιδόνι κι ή ’Άνοιξη άκριβή (ΑΕ, σ. 39) -» Θεοδωράκης
24. ’Έντιμο αίμα (;) -» Μαρκόπουλος
25. Έπαιξα με τό χιόνι τοϋ Χελμού (ΗΠ, σ. 32) Μαρκόπουλος
26. Έπεσα γιά νά κολυμπήσω (ΡΕ, σ. 43) -* Τρανουδάκης
27. Έ  σείς στεριές καί θάλασσες (ΗΗ, σ. 9) -* Λόγιος
28. Εσείς τοϋ κόσμου οι σοφοί (ΡΕ, σ. 51) -» Κόκοτος

29. Ζωγραφιές ήράκλειες -» Έπαιξα μέ τό χιόνι τοϋ Χελμού...

30. "Ηλιε δέν ήσουν ό παντοτεινός (ΑΗΠ, σ. 16) -* Αρβανιτάκης
31. "Ηλιε μου καί τρισήλιε μου —» Βότσαλο μέσα στό νερά...
32. "Ηλιος, φωνή χαλκοϋ κι άγιο μελτέμι (ΑΗΠ, σ. 27) -> Λόγιος
33. Ή  Παναγιά τό πέλαγο (ΡΕ, σ. 29) -* Κόκοτος
34. Ή Πούλια πδχει εφτά παιδιά (ΡΕ, σ. 17) -* Θεοδωράκης
35. 'Ηταν μιά θεία θέληση (ΡΕ, σ. 19) -* Θεοδωράκης
36. 'Ηταν ώραϊο παιδί (ΑΗΠ, σ. 18) -* Μαυρουδής

37. Θέλω καράβια σπρώχνω θέλω σταματώ (ΗΗ, σ. 14) -» Λάγιος

38. Ιδού εγώ λοιπόν (ΑΕ, σ. 27) -» Θεοδωράκης

39. Κάθε φεγγάρι ομολογεί καί μές στά δέντρα κρύβεται (ΜΝ, σ. 57) -* Ιονάτου
40. Κάθε πρωί όπού ξυπνώ (ΡΕ, σ. 36) -» Κόκοτος
41. Καί προσθέτω: ή σκιά σας (ΜΝ, σ. 65) -* Ιονάτου
42. Κάμποι τής Σαλονίκης κι όρη τοϋ Μωριά (ΗΗ, σ. 16) -* Λάγιος
43. Κάτω στής μαργαρίτας τό άλωνάκι (ΗΠ, σ. 18) -*> Μαρκόπουλος
44. Κείνοι πού έπράξαν τό κακό -  γιατί τούς είχε πάρει (ΑΗΠ, σ. 29) -* Αρβανιτάκης, Μαυ­

ρουδής
45. Κείνοι πού έπράξαν τό κακό -  τούς πήρε μαύρο σύγνεφο —* κείνοι πού έπράξαν τό κακό -  

γιατί τούς είχε πάρει...
46. Κοιμήθηκα κοιμήθηκα (ΡΕ, σ. 21) -» Θεοδωράκης
47. Κουράγιο περιστέρες καί άνεμώνες μου (ΡΕ, σ. 27) -» Λάγιος
48. «Κρέμας τό κορίτσι» λένε (ΜΝ, σ. 49) -» Ιονάτου

49. Λάμπει τ’ άσημί τοϋ σπάρου (ΡΕ, σ. 53) -» Τρανουδάκης

50. Μακριά χτυποϋν καμπάνες άπά κρύσταλλο (ΑΗΠ, σ. 33) -» Μαυρουδής
51. Μέ δρτσα ψυχή μέ άρμη στά χείλια (ΗΠ, σ. 24) -» Κανάς, Μαρκόπουλος



52. Μέρα στιλπνή άχιβάδα τής φωνής που μ’ έπλασες (ΗΠ, σ. 14) Μαρκόπουλος
53. Μέρα τή μέρα ζώ (ΜΝ, σ. 22) -» Ιονάτου
54. Με τα κουρέλια τών μαλλιών στους ώμους -» Τά δέντρα είναι άπό κάρβουνο...
55. Με την πρώτη σταγόνα τής βροχής σκοτώθηκε το καλοκαίρι (Π, σ. 75) —» Χατζηδάκις
56. Με το λύχνο τοϋ άστρου (ΑΕ, σ. 44) -» Θεοδωράκης
57. Μετρημένο τόπο έχουν οί άνθρωποι (Ε, σ. 33) -» Ιονάτου
58. Μιά ιππασία στά σύννεφα (Π, σ. 85) -» Κουρουπός
59. Μιά πεταλούδα πέταξε άπ’ τά στήθια μας -» Στά χτήματα βαδίσαμε όλη μέρα...
60. Μιά φορά στά χίλια χρόνια (ΡΕ, σ. 67) -* Κόκοτος
61. Μικρή πράσινη θάλασσα δεκατριώ χρονώ (Φ, σ. 27) -» Αδαμόπουλος
62. Μισοβουλιαγμένες βάρκες (ΗΠ, σ. 26) -> Μαρκόπουλος
63. Μισοφέγγαρο άσημί (ΡΕ, σ. 55) -» Τρανουδάκης
64. Μπαίνω μέσα στον μπαξέ -* Γειά σου κύριε Μενεξέ...

65. Ναί, τό εαρινό άπόσπασμα -* Μιά ιππασία στά σύννεφα...
66. Ναοί στό σχήμα τ’ ουρανού (ΑΕ, σ. 57) -> Θεοδωράκης
67. Nova τών άσπρων μου πουλιών -> Με δρτσα ψυχή με άρμη στά χείλια...

68. Ξημερώνοντας τ’ Αγιαννιοϋ (ΑΕ, σ. 30) -* Θεοδωράκης
69. Ξύπνησες τή σταλαματιά τής μέρας (Π, σ. 143) -* Κουρουπός

70. Ό Αύγουστος έλούζονταν μες στήν άστροφεγγιά (ΡΕ, σ. 54) -» Κόκοτος, Τρανουδάκης
71. Ό  "Ηλιος ό Ήλιάτορας ό πετροπαιχνιόάτορας (ΗΗ, σ. 9,24) - »  Λάγιος
72. Ό  κήπος έμπαινε στή θάλασσα (ΗΠ, σ. 21) - *  Θεοδωράκης
73. "Ομορφη καί παράξενη πατρίδα (ΗΗ, σ. 22) -* Λάγιος
74. "Ο,τι μιά μέρα θά δαγκάσεις μες στό νέο λεμόνι (ΜΝ, σ. 111) -* Ιονάτου
75. "Ο,τι να δεις -  Καλώς τό βλέπεις (ΜΝ, σ. 19) -* Ιονάτου

76. Πάει καιρός πού άκούστηκεν ή τελευταία βροχή (ΗΠ, σ. 12) -* Μαρκόπουλος
77. Παιδί με τό γρατσουνισμένο γόνατο (ΗΠ, σ. 23) —» Μαρκόπουλος
78. Περπατώ μες στ’ άγκάθια (ΜΝ, σ. 13) -» Ιονάτου
79. Πέσαν στον ύπνο οί βλάστημοι καί νά (ΜΝ, σ. 56) -* Ιονάτου
80. Πίνοντας ήλιο κορινθιακό (ΗΠ, σ. 15) -* Μαρκόπουλος
81. Πίνω νερό κόβω καρπό —» Πίνοντας ήλιο κορινθιακό...
82. Ποιο μπουμπούκι άκόμη άνέραστο άπειλεϊ τή μέλισσα (ΗΠ, σ. 16) -*· Μαρκόπουλος
83. Πολλά δε θέλει ό άνθρωπος (ΗΗ, σ. 23) -* Λάγιος
84. Πού ’ναι τό παλληκάρι -> "Ηλιε δεν ήσουν ό παντοτεινός...
85. Πριν άπ’ τά μάτια μου ήσουν φώς (Π, σ. 21) -* Χατζηδάκις

86. Ροές τής θάλασσας καί σείς (ΜΝ, σ. 18) -» Ιονάτου

87. Σε μεγάλη απόσταση μέσα στήν ευωδία τοϋ δυόσμου (Φ, σ. 12) -*· Τσιαμοΰλης
88. Σ’ εύλογημένη μέρα βγάζει τό κακό (ΗΗ, σ. 27) Λάγιος
89. Σε χώρα μακρινή καί άναμάρτητη τώρα πορεύομαι (ΑΕ, σ. 69) -* Θεοδωράκης
90. Σήκωνε τό κλουβί (ΡΕ, σ. 34) -* Κόκοτος
91. Σκίζει ή πλώρη τά νερά (ΡΕ, σ. 32) -» Κόκοτος
92. Σοϋ τό ’πα γιά τά σύννεφα (ΡΕ, σ. 46) -» Τρανουδάκης
93. Στά χτήματα βαδίσαμε δλη μέρα (ΗΠ, σ. 28) -» Μαρκόπουλος



94. Στό κύμα πάει νά κοιμηθεί (ΡΕ, σ. 52) -» Τρανουδάκης
95. Στο λάδι τής άνηφοριάς τ’ άλόγατα βουλιάζουν -* Κάτω στήςμαργαρίτας το άλωνάκι...
96. Στον τοίχο πού Ανατρίχιασε κι όλη μου την άφή γύρισε πίσω (Φ, σ. 25) -» Τσιαμούλης

97. Τά δέντρα είναι άπό κάρβουνο πού ή νύχτα δεν κορώνει (ΑΗΠ, σ. 21) -» Μαυρουδής
98. Τά θεμέλιά μου στά βουνά (ΑΕ, σ. 40) -» Θεοδωράκης
99. Τά δσα ή μοίρα μοϋ ’γράφε (ΡΕ, σ. 75) -» Βενετσάνου

100. Τά ρόδινα και τά γαλάζια πού ξεχύνει ό ουρανός (ΕΛ, σ. 229) -> Κουρουπός
101. Τ’ είναι αυτό πού μπερδεύεται μες στά μαλλιά μου (ΜΝ, σ. 40) -> Ιονάτου
102. Τής άγάπης αίματα με πορφύρωσαν (ΑΕ, σ. 61) -* Θεοδωράκης
103. Τής δικαιοσύνης ήλιε νοητέ (ΑΕ, σ. 46) -» Θεοδωράκης
104. Τί κρέμας πού δεν βρέθηκε τό Linguaphone τής ηδονής άκόμη (ΜΝ, σ. 77) -» Ιονάτου
105. Τί νά σάς κάνω μάτια μου κι εσάς τούς ποιητές (ΜΝ, σ. 88) -* Ιονάτου
106. Τί νά σάς πω γυναίκες τί νά μη σάς πω (ΗΗ, σ. 25) -* Λάγιος
107. Τις ημέρες έκεϊνες έκαναν σύναξη (ΑΕ, σ. 45) -* Θεοδωράκης
108. Τό δρόμο πλάι στη θάλασσα περπάτησα (ΡΕ, σ. 41) -» Τρανουδάκης
109. Τό επάγγελμά μου τό εξασκώ (ΡΕ, σ. 58) -*· Τρανουδάκης
110. Τον Μάρτη περικάλεσα (ΡΕ, σ. 16) -* Θεοδωράκης
111. Τον μικρού Βοριά παράγγειλα (ΡΕ, σ. 20) -* Θεοδωράκης
112. Τώρα θά τεντώσω τ’ ανοιχτά μου μπράτσα (ΜΝ, σ. 41) -* Ιονάτου
113. Τώρα κείτεται άπάνω στην τσουρουφλισμένη χλαίνη (ΑΗΠ, σ. 14) -» Μαυρουδής
114. Τώρα σ’ άγαπώ σε δυο διαστάσεις (ΜΝ, σ. 72) -> Ιονάτου
115. Τώρα χτυπάει πιο γρήγορα τ’ όνειρο μέσ’ στο αίμα (ΑΗΠ, σ. 35) -» Μαυρουδής

116. Φέρτε καινούρια χέρια τί τώρα ποιος θά πάει (ΑΗΠ, σ. 25) -*■ Μαυρουδής
117. Φθινόπωρο καί πάλι μοϋ γυρίζει ό νοϋς (ΡΕ, σ. 45) -» Τρανουδάκης
118. Φύγανε τά πουλιά γι’ άλλοϋ (ΗΗ, σ. 11) -» Λάγιος
119. Φωτιά ώραία φωτιά μη λυπηθείς τά κούτσουρα -> Στά χτήματα βαδίσαμε δλη τη μέρα...

120. Χρόνους πολλούς μετά την ’Αμαρτία (ΑΕ, σ. 65) -* Θεοδωράκης

121. Ψαρεύοντας έρχεται ή θάλασσα (ΜΝ, σ. 34) -» Κουρουπός
122. Ψηλά μ’ έναν πυρσό άπό στάχυ a ή λεβεντιά (ΗΠ, σ. 33) -► Μαρκόπουλος

123. ’Ώ άμάραντο πέλαγο τί ψυθιρίζεις πές μου -* ’Έζησα τ’ όνομα τό Αγαπημένο...
124. "Ω  μην κοιτάτε ώ μην κοιτάτε από πού τού (ΑΗΠ, σ. 15) —» Μαυρουδής
125. Ώ  νά σπάσουν οί πέτρες -» Ποιο μπουμπούκι ακόμη Ανέραστο απειλεί τη μέλισσα...
126. ’Ώ παιδιά πού με νιώθετε -  πατριωτάκια τού ήλιου -» Ψηλά μ’ έναν πυρσό Από στάχυα ή 

λεβεντιά...
127. ’Ώ σώμα τού καλοκαιριού γυμνό καμένο -* Πάει καιρός πού άκούστηκεν ή τελευταία 

βροχή...

Δ. Ευρετήριο τίτλων των μελοποιημένων ποιημάτων του Οδ. Ελύτη· όπου το ποίημα δεν 
έχει τίτλο -και αυτό παρατηρείται πολύ συχνά-, ο πρώτος στίχος επέχει τη θέση τίτλου, αλλά 
σ’ αυτή την τελευταία περίπτωση ο στίχος αυτός σημειώνεται με έναν αστερίσκο (*). Ο αριθμός 
που ακολουθεί μετά το βέλος (-») παραπέμπει στο Ευρετήριο πρώτων στίχων.

1. Αίθριες VIII (Π, σ. 88) -* 58,65



2. * ’Ακόμα μιά φορά μέσα στις κερασιές (Π, σ. 11) -» 1
3. * ’Ανάθεμα τήν ώρα ποιος ορίζει εδώ (ΗΗ, σ. 15) -» 2
4. 'Ανάμεσα Σύρο καί Τζιά (ΡΕ, σ. 23) -» 3
5. * ’Ανοίγω τό στόμα μου (ΑΕ, σ. 68) -> 4
6. * Άξιον έστί τό ξύλινο τραπέζι (ΑΕ, σ. 74) -» 6
7. * Άξιον έστί τό φως καί ή πρώτη (ΑΕ, σ. 73) 7

8. * Βότσαλο μέσα στά νερά (ΗΗ, σ. 20) 11

9. * Γειά σου μωρέ ποτάμι οπού ’βλεπες χαράματα (ΑΗΠ, σ. 22) -» 13

10. * Δέν ξέρω πιά τή νύχτα φοβερή άνωνυμία θανάτου (ΗΠ, σ. 11)
11. * Δίνω τό χέρι στη δικαιοσύνη (ΗΠ, σ. 14) -» 16
12. Δοξαστικόν (ΑΕ, σ. 71) -* 6,7
13. * Δρόμοι περπατημένοι καί άπερπάτητοι (ΗΗ, σ. 17) 17

14. * Έζησα τ’ όνομα τό άγαπημένο (ΗΠ, σ. 19) -* 20
15. * ’Εκεί πού πρώτα έκατοικοΰσε ό ήλιος (ΑΗΠ, σ. 9) -» 21
16. Ελένη (Π, σ. 75) 55
17. * 'Ένα τό χελιδόνι κι ή Άνοιξη άκριβή (ΑΕ, σ. 39) -» 23
18. * ’Έπαιξα μέ τό χιόνι τού Χελμού (ΗΠ, σ. 32) -» 25
19. Επίγραμμα (Π, σ. 21) -» 85
20. * Έ  σείς στεριές καί θάλασσες (ΗΗ, σ. 9) -» 27

21. * Ζωγραφιές ηράκλειες -* Έπαιξα μέ τό χιόνι τού Χελμού

22. Ή Ελένη (ΡΕ, σ. 34) 90
23. Ή κόρη πού ’φερνε ό βοριάς (Φ, σ. 13) -» 87
24. Ή Μάγια (ΡΕ, σ. 17) 34
25. Ή μεγάλη έξοδος (ΑΕ, σ. 45) 107
26. Ή Νεφέλη (ΜΝ, σ. 22) 53
27. Ή παρουσία (ΜΝ, σ. 13) -* 78
28. Ή πεντάμορφη στον κήπο (Π, σ. 143) -* 69
29. Ή ποδηλάτισσα (ΡΕ, σ. 41) -» 108
30. Ή πορεία προς τό μέτωπο (ΑΕ, σ. 30) -» 68
31. * Ήταν ωραίο παιδί (ΑΗΠ, σ. 18) -> 36
32. Ή συναυλία των γυάκινθων X  (Π, σ. 111) —> 1
33. * Ή ώραία μας άγνωστη (ΕΛ, σ. 229) -* 101

34. * Θέλω καράβια σπρώχνω, θέλω σταματώ (ΗΠ, σ. 14) -» 37

35. * ’Ιδού έγώ λοιπόν (ΑΕ, σ. 27) -» 38
36. Ιουλίου λόγος (Ε, σ. 33) -» 57

37. Κάθε φεγγάρι ομολογεί (ΜΝ, σ. 57) -» 39
38. * Κάμποι τής Σαλονίκης κι όρη τού Μωρία (ΗΗ, σ. 16) -» 42
39. * Κάτω στής μαργαρίτας τό άλωνάκι (ΗΠ, σ. 18) -» 43
40. * Κείνοι πού έπράξαν τό κακό -  γιατί τούς είχε πάρει (ΑΗΠ, σ. 29)
41. Κεραυνός οίακίξει (ΜΝ, σ. 40) -> 101
42. * Κουράγιο περιστέρες καί άνεμώνες μου (ΗΗ, σ. 27) -» 47



43. Λόγος περί άγνότητος (ΜΝ, σ. 65) -» 41

44. * Μακριά χτυπούν καμπάνες άπό κρύσταλλο (ΑΗΠ, σ. 33) -» 50
45. Μαρίνα (ΡΕ, σ. 15) 19
46. * Μέρα στιλπνή άχιβάδα τής φωνής πού μ’ έπλασες (ΗΠ, σ. 14) -> 52
47. * Μέ τά κουρέλια των μαλλιών στούς ώμους -» Τά δέντρα είναι άπό κάρβουνο πού ή νύ­

χτα δέν κορώνει -» 97
48. * Μέ τό λύχνο τού άστρου (ΑΕ, σ. 44) -» 56
49. Μικρή πράσινη θάλασσα (Φ, σ. 27) -» 61
50. * Μισοβουλιαγμένες βάρκες (ΗΠ, σ. 26) -» 62
51. * Μπαίνω μέσα στο μπαξέ -» Δύο σύ καί τρία γώ -> 18

52. * Ναοί στο σχήμα τ’ ούρανοΰ (ΑΕ, σ. 57) -» 65
53. Ναντάκι τοϋ περιβολιού (ΗΠ, σ. 24) -» 51
54. * Νονά των άσπρων μου πουλιών -» μέ ορτσα ψυχή μέ άρμη στά χείλια -» 51
55. Ντούκου ντούκον μηχανάκι (ΡΕ, σ. 32) -» 91

56. Ό "Αγιος Φραγκίσκος τής Ασίζης (ΜΝ, σ. 77) -» 104
57. Ό Αύγουστος (ΡΕ, σ. 54) -» 70
58. Ό γλάρος (ΡΕ, σ. 52) -* 94
59. Οι ποιητές (ΜΝ, σ. 88) -η» 105
60. * Ό  κήπος έμπαινε στή θάλασσα (ΗΠ, σ. 21) -» 72
61. * Όμορφη καί παράξενη πατρίδα (ΗΗ, σ. 22) -> 73
62. Ό νεφεληγερέτης (ΜΝ, σ. 23) -» 9
63. Ό προπατορικός παράδεισος (ΜΝ, σ. 58) -» 15
64. Ό ταχυδρόμος (ΡΕ, σ. 36) -> 40
65. Ό χαμαιλέων (ΡΕ, σ. 58) -* 109

66. * Παιδί μέ τό γρατσουνισμένο γόνατο (ΗΠ, σ. 23) -» 77
67. * Πατριωτάκια τού ήλιου -» Ψηλά μ’ έναν πυρσό άπό στάχυα ή λεβεντιά -» 122
68. * Πίνοντας ήλιο κορινθιακό (ΗΠ, σ. 15) -» 80
69. * Πίνω νερό κόβω καρπό -* Πίνοντας ήλιο κορινθιακό -> 80
70. * Ποιο μπουμπούκι άκόμη άνέραστο άπειλεϊ τή μέλισσα (ΗΠ, σ. 16) -* 82
71. * Πολλά δέ θέλει ό άνθρωπος (ΗΗ, σ. 23) —» 83
72. * Πού ’ναι τό παλληκάρι -» "Ηλιε δέν ήσουν ό παντοτινός -» 30
73. Προφητικόν (ΑΕ, σ. 65) -» 120

74. * Σ’ εύλογημένη μέρα βγάζει τό κακό -» Κουράγιο περιστέρες καί ανεμώνες μου 42
75. * Σέ χώρα μακρινή (ΑΕ, σ. 69) -» 89
76. * Σου τό ’πα γιά τά σύννεφα (ΡΕ, σ. 46) -» 92
77. * Στά χτήματα βαδίσαμε όλη μέρα -» Μιά πεταλούδα πέταξε άπ’ τά στήθια μας -» 59
78. Στην ξύλινη παράγκα (ΡΕ, σ. 45) -» 117
79. Σώμα τοϋ καλοκαιριού (ΗΠ, σ. 12) —>· 76

80. Τά ’δατε τά μάθατε (ΡΕ, σ. 19) 45
81. Τά Έλληνάκια (ΡΕ, σ. 16) -» 110
82. * Τά θεμέλιά μου στά βουνά (ΑΕ, σ. 40) -» 98
83. Τά κορίτσια τοϋ Ίσπαχάν (ΡΕ, σ. 55) -* 63



84. 7α δσα ή μοίρα μοϋ ’γράφε (ΡΕ, σ. 75) —» 99
85. * Τά ρόδινα καί τά γαλάζια πού ξεχύνει ό ουρανός (ΕΛ, σ. 229) -* 100
86. Τά τζιτζίκια (ΡΕ, σ. 29) -> 33
87. * Τής άγάπης αίματα μέ πορφύρωσαν (ΑΕ, σ. 61) -» 102
88. * Τής δικαιοσύνης ήλιε νοητέ (ΑΕ, σ. 46) -» 103
89. Through the Mirror (ΜΝ, σ. 34) -* 121
90. * Τί νά σάς πώ γυναίκες τί νά μή σάς πά> (ΗΗ, σ. 25) -* 106
91. Το αιώνιο στοίχημα (ΜΝ, σ. 111) -» 74
92. Το δάσος των άνθρώπων (ΜΝ, σ. 18) -» 86
93. Το δελφινοκόριτσο (ΡΕ, σ. 38) -* 22
94. Το εγχειρίδιο (ΜΝ, σ. 56) -* 79
95. Το θαλασσινό τριφύλλι (ΡΕ, σ. 27) -> 60
96. Το κόκκινο άλογο (Φ, σ. 25) -η» 96
97. 7ο κοχνλι (ΡΕ, σ. 43) -» 26
98. Το Μαγισσάκι (ΡΕ, σ. 74) -> 8
99. Το στίγμα (ΜΝ, σ. 19) -» 75

100. Το τραγούδι τής Μαρίας Νεφέλης (ΜΝ, σ. 49) -» 48
101. Το τρελόβάπορο (ΗΗ, σ. 29) -» 10
102. Το τριζόνι (ΡΕ, σ. 21) -» 46
103. Τοϋ Μικρού Βοριά (ΡΕ, σ. 20) -* 111
104. Τοϋ Σωτήρος (ΡΕ, σ. 57) -» 5
105. 7ο χρυσό κλειδί (ΡΕ, σ. 51) -> 28
106. Τύχη (ΡΕ, σ. 53) -* 49
107. * Τώρα κείτεται απάνω στην τσουρυφλισμένη χλαίνη (ΑΉΠ, σ. 14) -* 113
108. * Τώρα χτυπάει πιό γρήγορα τ’ όνειρο μές στό αίμα (ΑΗΠ, σ. 35)-* 115

109. 'Ύμνος σε δυο διαστάσεις (ΜΝ, σ. 72) —*> 114
110. Ύμνος στη Μαρία Νεφέλη (ΜΝ, σ. 41) -» 112

111. * Φέρτε καινούρια χέρια τί τώρα ποιος θά πάει (ΑΗΠ, σ. 25) -» 116
112. * Φύγανε τά πουλιά γι’ άλλου (ΗΗ, σ. 11) -* 118
113. * Φωτιά ώραία φωτιά μή λυπηθείς τά κούτσουρα -* Στά χτήματα βαδίσαμε όλη μέρα -*

59,93

114. * Ψηλά μ’ εναν πυρσό άπό στάχυα ή λεβεντιά (ΗΠ, σ. 33) -» 122

115. * ΤΩ άμάραντο πέλαγο τί ψυθιρίζεις πές μου -* Έζησα τ’ όνομα τό άγαπημένο -» 20
116. * Ώ  μην κοιτάτε άπό πού τού -η» Τώρα κείτεται άπάνω στην τσουρουφλισμένη χλαίνη -»

113
117. * ’Ώ νά σπάσουν οί πέτρες νά λυγίσουνε τά θυμωμένα σίδερα -» Ποιο μπουμπούκι άκό-

μη άνέραστο άπειλεΐ τη μέλισσα -» 82
118. * ΤΩ σώμα τού καλοκαιριού γυμνό καμένο (ΗΠ, σ. 12) -* Σώμα τοϋ καλοκαιρού -* 79



ΟΤΑΝ ΗΜΟΥΝ ΕΝΑ ΦΩΣ...

ΠΡΟΑΟΓΙΚΟ ΣΗΜΕΙΩΜΑ ΣΤΑ ΤΕΛΕΥΤΑΙΑ ΠΟΙΗΜΑΤΑ 
ΤΟΥ ΝΙΚΗΦΟΡΟΥ ΒΡΕΤΤΑΚΟΥ

Είναι μεγάλη η συγκίνηση που έχω δοκιμάσει διαβάζοντας σήμερα τα 
τελευταία ποιήματα που έγραψε και μας άφησε ως πνευματική παρακα­
ταθήκη ο ερημίτης της Πλούμιτσας, ο ακριβός και αλησμόνητος φίλος Νι­
κηφόρος Βρεττάκος. Πρόκειται για μια μικρή συλλογή είκοσι τεσσάρων 
ποιημάτων που ανελίσσονται γύρω από τέσσερις άξονες, εξισώσεις θα 
έπρεπε καλύτερα να πω, κατά το ακόλουθο σχήμα: ΦΩΣ - ΑΓΑΠΗ - ΠΟΙΗ­
ΣΗ - ΘΕΟΣ. Με άλλα λόγια έχουμε να κάνουμε με την ποίηση ενός σπά­
νιου ανθρώπου και μεγάλου δημιουργού, ο οποίος αισθάνεται ότι η γήινη 
διαδρομή του πλησιάζει στο τέρμα της και ατενίζει με γαλήνη την επι­
στροφή του στην αιώνια πατρίδα. Η στάση του αυτή θυμίζει τον πίνακα 
του Van Gogh «Στα πρόθυρα της αιωνιότητας», όπου εικονίζεται ένας γέ­
ρος με σκυμμένο, αλλά και σκαμμένο από τις ρυτίδες πρόσωπο, που κά­
θεται σε μια καρέκλα και περιμένει, όπως ένας ταξιδιώτης, τη μεγάλη ανα­
χώρηση. Η ποίηση λοιπόν του Νικηφόρου Βρεττάκου στις τελευταίες της 
αναλαμπές έχει ένα χαρακτήρα καθαρά μεταφυσικό- παρουσιάζει έναν 
ασυνήθιστο ηλιοτροπισμό και μια πλησμονή φωτός. Ο εραστής του Ταϋ- 
γέτου και κάθε υψηλού ποιητής είναι ως να συμμερίζεται τον ενθουσια­
σμό του Ιωάννη Δαμασκηνού, ο οποίος στον γνωστό αναστάσιμο κανόνα 
του αναφωνεί: «νυν πάντα πεπλήρωται φωτός».

Στην ποίηση του Βρεττάκου, μια ποίηση γεμάτη υγεία, που δεν κατα- 
τρύχεται από διάφορα νοσηρά σύνδρομα κατάθλιψης ή αδιεξόδου και 
απελπισίας, υπάρχει ένας φυσικός κόσμος αχάλαστος και εντελώς ξένος 
προς κάθε είδους ρομαντικά κατάλοιπα, στον οποίο κυριαρχεί το φως και 
η ζωοδότειρα πηγή του, ο Ήλιος:

...Μπήκε μέσα μου ό ήλιος
καί ό ουράνιος χρυσός μοϋ περίσσεψε1...



και άλλου πάλι:

Α ν  εκείνο, πού εκλάμποντας άξαφνα 
μέσα μου γιομίξει τη γύρω μου 
νύχτα παράθυρα, δεν είναι 
ένας ήλιος στις διαστάσεις 
τοϋ στήθους μου, τότε τί είναι2;

Ή  στερνή μου αναχώρηση θά γίνει 
από τούτο εδώ το σημείο· γ ι’ αυτό 
δεν θά πρέπει ν ’ άπομακρύνομαι.
Θά μοϋ στείλει ό ήλιος ένα αμάξι 
χρυσό, με ήνίοχα ολόρθη, ντυμένη 
στά ολόλευκα τήν Α γά πη2...

Σ’ αυτόν τον τόσο φιλάνθρωπο και τόσο φιλικό ήλιο, που φέγγει ακό­
μα και το βράδυ, κάτι σαν τον ήλιο του μεσονυχτιού της Σπιτσβέργης, ο 
ποιητής απευθύνει θερμή παράκληση να του φέγγει το χέρι την ώρα της 
ποιητικής δημιουργίας για να προλάβει να ολοκληρώσει το έργο του:

Να φωτίσεις τό χέρι μου 
μόνο νά γράψω τις δύο 
μεγάλες γραμμές 
πού άκόμη δεν έγραψα  
καί βασίλεψε έπειτα4.

Υπάρχει λοιπόν ένα ήλιος ψηλά στον ουρανό, που είναι φυσικός και 
συνάμα μεταφυσικός, γιατί συχνά στην ποίηση του Βρεττάκου, ο ήλιος 
είναι ταυτόσημος με τον Θεό· αυτήν την ερμηνεία επιβάλλουν οι ακόλου­
θοι στίχοι από το ποίημα «Επιφανής μαρτυρία» της συλλογής «Η Φιλο­
σοφία των Λουλουδιών» (1988):

Θά μού ’φτάνε μόνον 
ένα λουλούδι 

νά μαντέψω ότι κάποιος 
ήλιος υπάρχει 

ψηλά στο στερέωμα5.

Είναι προφανές ότι ο Βρεττάκος δεν αναφέρεται στενά στο κεντρικό 
αστέρι του δικού μας πλανητικού συστήματος, αλλά ότι η λέξη «ήλιος»



είναι αμφίσημη· αν ο λόγος ήταν μόνον για τον ορατό ήλιο, το χρυσό αμά­
ξι του οποίου ο ποιητής βλέπει καθημερινά ψηλά στον ουρανό, τότε δεν 
χρειαζόταν να μαντέψει την παρουσία του· είναι προφανές λοιπόν ότι ο 
ποιητής αναφέρεται στον ήλιο τον νοητό.

Υπάρχει λοιπόν ένα φως ερχόμενο «άνωθεν» που άλλοτε πνέει ως 
άνεμος:

Φυσάει χρυσό φως ό ουρανός 
μες στα πράγματα6...

και άλλοτε κυλάει ως παχΰρευστο υγρό:

...καί ρέει
συνεχώς το φως ά π ’ τά χείλη μου1,

όπου το φως είναι σταθερά το πρώτο μέρος μιας πρωτοβάθμιας εξίσω­
σης και η ποίηση το δεύτερο. Πάντως σε κάθε περίπτωση η προέλευση 
του φωτός είναι «άνωθεν», όπως δηλώνει ακόμα ο παρακάτω στίχος του 
ποιήματος «Υποδοχή»:

...έρριξα πάνω τους 
ένα χαμόγελο  
σάν άνωθεν φως8.

Δεν είναι βέβαια μόνο αυτό το εξωτερικό φως, γιατί υπάρχει κι εκεί­
νο που αναβρύζει μέσα από τον άνθρωπο, το εσωτερικό- αυτές οι δυο δια­
φορετικές πηγές φωτός τείνουν άλλωστε να ισορροπήσουν στη συνείδη­
ση του ποιητή:

...συναντιόταν
τό έξω καί τό μέσα μου φως
καί άπλώνονταν δίχως όρια γύρω μου9.

Ακόμη το εσωτερικό φως αποτελεί τον πρωταρχικό πυρήνα της ανθρώ­
πινης ύπαρξης και είναι ενδεικτικό της ουράνιας καταγωγής της. Αυτήν 
τουλάχιστον την εντύπωση υποβάλλει ο στίχος:

..."Οταν ήμουν ένα φως 
σ ’ ένα μίσχο10...

και την ενισχύουν οι ακόλουθοι στίχοι, οι οποίοι, μολονότι υπαινίσσονται 
το εξωτερικό φως, οριοθετούν τον εσωτερικό χώρο της τέχνης του ποιητή:



Είδα τό φως, την άνάλαμψη δλων 
των πραγμάτων, διαβαίνοντας 
τοϋτο τον κόσμο. Κ ’ έσκυψα 
νά το καταγράψω.

:Αλλά,
έως την ώρα δεν έχω βρει 
καμμιά λέξη νά το χωρέσω».

Ο ποιητής από τη μια μεριά συνειδητοποιεί ότι βασικός σκοπός της 
ύπαρξής του είναι να μπορέσει να χωρέσει όλο αυτό το φως στα ποιήμα­
τα του, στις λέξεις των ποιημάτων του, αλλά κι από την άλλη μεριά ότι πρό­
κειται για ένα εγχείρημα ακατόρθωτο· δεν παραιτείται ωστόσο από την 
επιδίωξη αυτή, γιατί τούτο θα σήμαινε παραίτηση από την ίδια τη ζωή:

Οι λέξεις μου, κάλυκες, έπρεπε 
νά γιομίζουν με φως12...

Παρουσιάζει τώρα ενδιαφέρον να σημειώσει κανείς ότι στη σκέψη 
του ποιητή αυτό το φως, στην υλική του εκδήλωση, είναι είδος καλλιεργή­
σιμο, καθώς ο ίδιος ομολογεί ότι είναι «σκαφτιάς του φωτός»:

Δούλευα σε όλη μου τη ζωή, σκαφτιάς 
τοϋ έαυτοϋ μου, πού ήταν το άμπέλι μου.
Σκαφτιάς τοϋ φωτός, πού ήταν 
τό χώμα μου12...

αλλά και είδος «διδάξιμο»:

5Έχοντάς με στό μέσο (τα λουλούδια) 
μοϋ διδάσκουν τό φώς1Α...

Στην προσπάθειά του αυτή, να γεμίσει τις λέξεις του με φως, ο ποιητής 
οδηγείται σε μια υπέρβαση των αρχικών του προθέσεων, γιατί φτάνει 
ως την μεγάλη πηγή των πάντων, τον ίδιο δηλαδή τον Θεό:

Μοϋ άρκει νά γνωρίζω ότι
στάζει Θεό στις ψυχές
των παιδιών ή λάμψη τών λέξεων15...

Παρουσιάζει ενδιαφέρον τώρα να επισημανθεί ότι, παρόλη την βεβαι­
ότητα του ποιητή για τη διάχυτη παρουσία του Θεού μέσα στον κόσμο, 
εκείνος ωστόσο ομολογεί με κάποια συστολή και ταπεινοφροσύνη, όπως



ένας μοναχός που βρίσκεται στα πρώτα στάδια του ασκητικού του βίου, 
ότι μέχρι τώρα δεν έχει αποκαταστήσει προσωπική επαφή με τον Θεό:

Μονάχα με το Θεό τον Ιδιο
δεν ετνχε ν ’ άνταλλάξω κουβέντες16.

Εκπλήσσεται ωστόσο ο αναγνώστης με αυτή την οικειότητα που φανε­
ρώνει ο ποιητής της Πλούμιτσας προς τον Ποιητήν «ορατών τε πάντων 
καί άοράτων», μια οικειότητα που την αποκτούν οι αναχωρητές της ερή­
μου ύστερα από χρόνια επίμονης άσκησης και καθαρμού σώματος και ψυ­
χής. Υπάρχουν βέβαια και κάποιες στιγμές, κατά τις οποίες ο Βρεττάκος 
αισθάνεται κοντά του τη θεϊκή παρουσία:

Κι όποιον
μίσχο κι αν πιάσω (ώς να μου έχει 
το χέρι τον άπλώσει ό Θεός) 
άκούω το σφυγμό του.

Μερικές φορές πάλι η επικοινωνία με τον «Παλαιόν των ήμερων» 
αποκτά τον χαρακτήρα μιας αποκαλυπτικής εμπειρίας, οπότε ο ποιητής 
με ανυπόκριτη χαρά αναφωνεί:

Κ ’ είδα όλα τά μάτια, άπ ’ αυτά 
τοϋ παιδιού ώς αυτά τής μικρότερης 
λιμπελούλας τοϋ κήπου μου, 
γιομάτα ουρανό: Είδα τό Λ ό γο 18.

Σημείωσα πιο πάνω, παρακολουθώντας τη σκέψη και τα ίδια τα λό­
για του ποιητή, τον έρωτα που εκείνος ανέκαθεν αισθανόταν προς το 
φως και ότι η καρδιά του ήταν η μικρή κονίστρα στην οποία ισορρο­
πούσαν το εσωτερικό και το εξωτερικό φως· αυτό το τελευταίο είχε ως 
πηγή άλλοτε τον ήλιο τον ορατό και άλλοτε τον ήλιο τον νοητό, δηλαδή 
τον Θεό. Στο σημείο αυτό παρατηρείται μια αμφισημία, για ποιον ήλιο 
κάνει κάθε φορά λόγο ο ποιητής, για τον φυσικό ή τον μεταφυσικό. Προ­
σωπικά πιστεύω ότι στη σκέψη του Βρεττάκου υπάρχει μόνο ένας ήλιος, 
ο νοητός, υλική εκδήλωση του οποίου είναι και ο ήλιος ο ορατός. Ο Ή λιος 
αυτός, που είναι η πηγή του φωτός, ταυτίζεται, όπως είδαμε και σε άλλο 
σημείο, με τον Θεό. Ο Θεός είναι λοιπόν που σταλάζει μέσα στην καρ­
διά του ποιητή την Αγάπη:



Προσπαθώ νά χαράξω, γιά όλες
τις μέρες τοϋ κόσμον μας, πάνω
στη σκληρότερη πέτρα
που είναι ό χρόνος, τό άπόσταγμα
τοϋ ήλιον πον έπεσε
μέσα μου: ’Α γά π η 19.

Κι εδώ, όπως και στους στίχους του ποιήματος «’Αποκατάσταση», είναι 
προφανές ότι ο ποιητής ταυτίζει την αγάπη με την ποιητική πράξη:

Κ ’ οι πύλες θ ’ άνοίξονν... 
νά περάσει ή πομπή με την ποίηση-άγάπη 
πον άπό αιώνα σε αιώνα δεν θά πάψει 
νά φαίνει τό χώμα με φώζ10.

Στη σκέψη του ποιητή είναι που λειτουργεί το σχήμα: ΘΕΟΣ - ΦΩΣ - 
ΑΓΑΠΗ. Σ’ αυτήν την σύντομη φιλολογική εισαγωγή στα τελευταία ποιή­
ματα του Βρεττάκου δεν θα ήθελα να χρησιμοποιήσω μια γλώσσα θεο- 
λογική, αλλά δεν μπορώ ν’ αποφΰγω να παρατηρήσω ότι στη χριστιανική 
σκέψη τόσο του Ευαγγελιστή Ιωάννη όσο και του Φίλωνα Αλεξανδρείας 
επικρατεί η αντίληψη ότι «ό Θεός άγάπη έστίν» (Α  Ιω. 4:8) και ότι «ό 
Θεός φώς εστιν» (Φίλων 1.75). Η ίδια η ποίηση του Βρεττάκου με υπο­
χρεώνει στον παραπάνω συσχετισμό.

Ο ποιητής γνωρίζει βαθιά μέσα του, ότι αυτό το αποκαλυπτικό και λυ­
τρωτικό φως, που εκείνος το βιώνει μυστικά μέσα του, παραμένει αφα­
νέρωτο στους άλλους ανθρώπους, για τους οποίους τρέφει μεγάλη και 
ανυπόκριτη αγάπη και προς τους οποίους χτίζει με τους στίχους του γέφυ­
ρες μελλοντικής επικοινωνίας. Για την ώρα συνειδητοποιεί ότι η επικοι­
νωνία αυτή δεν είναι εύκολη υπόθεση:

Σ ’ έναν κόσμο πον τίποτα όεν ξέρει άπό φώς, 
ήταν βέβαιο πώς δεν θά με γνώριζαν21...

Ό μως τα πράγματα δεν θα είναι πάντοτε έτσι, γιατί το φως, δηλαδή 
η αγάπη, που εκδηλώνεται μέσα από τον ποιητικό λόγο θα κάμψει τις αν­
θρώπινες αντιστάσεις.

Φτάνουμε λοιπόν στην τολμηρή εξίσωση, την οποία υπαινίχθηκα στην 
αρχή του σημειώματος αυτού. Η ΠΟΙΗΣΗ που αναβρύζει από την καρδιά 
του ποιητή είναι μια εκδήλωση ΑΓΑΠΗΣ για τον άνθρωπο, αλλά και μια



έκφραση του φωτός, που δεν είναι σε τελευταία ανάλυση παρά ένα προ­
σωπείο με το οποίο εμφανίζεται ο ΘΕΟΣ στον κόσμο.

Αυτή η αγάπη για τον άνθρωπο επανέρχεται επίμονα στην όψιμη ποίη­
ση του Βρεττάκου κι αυτό φανερώνει ότι ο ερημίτης της Πλουμιτσας υστέ­
ρα από πολύχρονη και επώδυνη άσκηση μέσα στον κόσμο και, αφού απέ­
βαλε από πάνω του κάθε ανθρώπινη αδυναμία22, έφτασε καθαρός και 
αθώος στην έξοδο της ζωής και στα πρόθυρα της αιωνιότητας κρατώντας 
μέσα στις λιγοστές αποσκευές του την Αγάπη για τον Άνθρωπο- γ ι’ αυτό 
και στον αποχαιρετισμό του μας βεβαιώνει ότι όλοι μας:

είμαστε μία περίπολος ήλω ν23...

κι ακόμη πως:

’Έχω ήδη άφήσει την καρδιά μου στη γη  
νά χτυπάει μονάχη της. (Αυτό είναι άλλωστε 
ή ποίηση). Νά μπορούν νά την έχουν 
στις σάκκες τους τά παιδιά, νά τη μετακινούνε 
οι ταξιδιώτες. Κ ’ οι πικραμένοι 
πού ξέμειναν άπό ήλιο, ν ’ άκοϋν 
το φλοίσβο του μέσα της24.

Και τώρα πια ο ποιητής ευρισκόμενος στο αδιόρατο σύνορο της ζωής 
και του θανάτου, μας αποκαλύπτει πως

ή ποίηση είναι ό Θεός 
πού πορεύεται 
προς όλο τον κόσμο 
με άνοιγμένα τά χέρια Του25.



ΣΗΜΕΙΩΣΕΙΣ

1. «'Ένας ένδεής πολύ πλούσιος», σ. 17, στ. 8-9.
2. «Τά παράθυρα», σ. 22.
3. «Τό χρυσό αμάξι», σ. 23, στ. 1-6.
4. «Παράκληση στον βραδυνό ήλιο», σ. 11, στ. 1-5.
5. «Επιφανής μαρτυρία», Ή Φιλοσοφία τών Λονλονόιών, Αθήνα 1988, σ. 24.
6. «Πασχαλινός Μετεωρισμός», Χορωδία, Αθήνα 1988, χ.σ., στ. 1-2.
7. «Χορωδία», Χορωδία, ό.π., σ. 17, στ. 12.
8. «Υποδοχή», Η Φιλοσοφία των Λονλονόιών, ό.π., σ. 23.
9. «Ποιήματα γιά τό ϊδιο βουνό», Χορωδία, ό.π., VI. στ. 8-10.

10. «Ποιήματα γιά τό ’ίδιο βουνό», Χορωδία, ό.π., I. στ. 2-3.
11. «Καταγραφή», σ. 22, στ. 1-7.
12. «Ποιήματα γιά τό ϊδιο βουνό», Χορωδία, ό.π., II. στ. 3-4.
13. «Ό  άλλος στρατιώτης», σ. 32, στ. 1-4.
14. «Σεμινάριο», Η Φιλοσοφία των Λονλονόιών, ό.π., σ. 28.
15. «Ποιήματα γιά τό ϊδιο βουνό», Χορωδία, ό.π., VII. στ. 13-15.
16. «’Έχω μιλήσει», Η Φιλοσοφία τών Λονλονόιών, ό.π., σ. 25.
17. «Ό  σφυγμός», Η Φιλοσοφία τών Λονλονόιών, ό.π., σ. 17.
18. «Ό  Λόγος», Η Φιλοσοφία τών Λονλονόιών, ό.π., σ. 12.
19. «Στη σκληρότερη πέτρα», σ. 24, στ. 1-6.
20. «’Αποκατάσταση», σ. 18, στ. 8-10.
21. «Αποκατάσταση», σ. 18, στ. 1-2.
22. Ο αναγνώστης πρέπει να διαβάσει την «Οδύνη», το αυτοβιογραφικό χρονικό του 

Νικηφόρου Βρεττάκου (Αθήνα 1995) για να γνωρίσει με ποιες αντιξοότητες είχε να πα­
λέψει ο ποιητής στον εγκόσμιο βίο του και το σπάνιο ήθος του ανθρώπου.

23. «Ή περίπολος», σ. 38, στ. 1.
24. «Εναπόθεση», σ. 20, στ. 1-7.
25. «Ή Ποίηση», Χορωδία, ό.π., χ.σ., στ. 1-4.



ΜΕΛΟΠΟΙΗΜΕΝΑ ΠΟΙΗΜΑΤΑ 
ΤΟΥ ΝΙΚΗΦΟΡΟΥ ΒΡΕΤΤΑΚΟΥ

Ό πως έχω παρατηρήσει και σε κάποιο παλαιότερο δημοσίευμά μου1, 
στο δεύτερο μισό του Κ' αιώνα παρατηρήθηκε ένα πολύ σημαντικά πολι­
τιστικά φαινάμενο, η μελοποιημένη ποίηση. Το φαινόμενο αυτό δεν είναι 
αποκλειστικά σύγχρονο και αποκλειστικά ελληνικό, γιατί έχει επισημαν- 
θεί και σε άλλες εποχές και σε άλλες χώρες, όπως λ.χ. η Γερμανία του ΙΘ' 
αιώνα.

Αυτή η σύζευξη μουσικής και ποίησης δεν είναι εντελώς ξένη στην πα- 
λαιότερη ελληνική καλλιτεχνική δημιουργία, αφού και άλλες περίοδοι μέ­
σα στη μακραίωνη ελληνική πνευματική παράδοση χαρακτηρίζονται έν­
τονα από την παρουσία του φαινομένου αυτού. Στην αρχαία Ελλάδα λ.χ. 
το είδος εκείνο της ποίησης που εστιάζεται στην έκφραση προσωπικών 
αισθημάτων συνοδευόταν κατά την απαγγελία από τη μουσική υπόκρου­
ση της λύρας. Η  Σαπφώ, η μεγάλη ποιήτρια από τη Λέσβο του Ζ' αιώνα 
π.Χ., συνήθως εικονίζεται να κρατάει στα χέρια της μια λύρα. Στο Βυζάν­
τιο πάλι πολλοί από τους μεγάλους υμνογράφους δεν έγραφαν μόνο τους 
λαμπρούς στίχους των λειτουργικών τους ύμνων, αλλά και τη μουσική που 
τους συνόδευε κατά την εκτέλεσή τους. Αρκεί να θυμηθούμε την περί­
πτωση του Ρωμανού του Μελωδού, του μεγάλου αυτού ποιητή της εποχής 
του αυτοκράτορα Ιουστινιανού, ο οποίος επιβίωσε βέβαια στους αιώνες 
που ακολούθησαν την εποχή του έως τις μέρες μας ως ποιητής αλλά κυ­
ρίως ως συνθέτης· αυτό άλλωστε υποδηλώνει και το επίθετο που συνο­
δεύει το όνομά του, μελωδός.

Το κοινό χαρακτηριστικό του παραπάνω φαινομένου στις παλαιότε- 
ρες περιόδους της ελληνικής πνευματική παράδοσης είναι ότι οι ίδιοι οι 
ποιητές ήταν και οι συνθέτες της μουσικής που συνόδευε τους στίχους 
τους. Αυτή η ενότητα χάθηκε στους νεώτερους χρόνους. «Υπάρχει», παρα­
τηρεί και ο Ελύτης σε ένα του σχόλιο για τη μουσική του Μίκη Θεοδωρά- 
κη επάνω στο «'Αξιόν Έστί», «μια ολόκληρη παράταξη, άναμφισβήτητα



καλόπιστη, που καταδικάζει ώστόσο στη συνείδησή της κάθε συνεργα­
σία μουσικής καί ποίησης.’Ίσως», προσθέτει, «γιατί έκτιμά τη μελωδία 
καί βρίσκει άτοπο νά συνδέεται αυτή μ ’ ένα κείμενο που δεν τής εϊτανε 
άπ’ άρχής προορισμένο. Τις άπόψεις αυτές, πρέπει νά πώ ευθύς άμέ- 
σως, τις κατανοώ καί τις σέβομαι, αλλά δεν μοϋ είναι δυνατόν νά τις δε­
χτώ. Φοβούμαι δτι κατά ένα μεγάλο μέρος οφείλονται στή μακρά συ­
νήθεια πού μάς έχει κληρονομήσει ή Δύση καί πού τήν ύποθάλψανε οι 
έξατομικευμένες κοινωνίες, νά νοούμε τις τέχνες σάν μονάδες ξεχωρι­
στές καί νά θεωρούμε βεβήλωση τη σύζευξή τους... Ώστόσο κάτι μοϋ 
λέει δτι στην εποχή μας, είναι δυνατόν νά δημιουργηθοϋν καινούργιες 
προϋποθέσεις πού νά οδηγήσουν με άλλα μέσα, στο ίδιο άποτέλεσμα. 
Οι βαθειές μεταβολές πού συντελοϋνται μέσα στην κοινωνία καί οί τε­
χνικές άνακαλύψεις 'ίσως προετοιμάζουν τό έδαφος. Χρειάζεται θάρ­
ρος, ν ’ άποβάλει κανείς μιά συνήθεια πού καταντά πρόληψη καί νά 
ένταχθεϊ, έστω καί μέ ζημίες στήν άρχή, μέσα στήν καινούργια πρα­
γματικότητα. Μιλώ γιά κάτι πού διαισθάνομαι άλλά πού δέν μπορώ νά 
τό άποδείξω. Τά τελευταία χρόνια συλλαμβάνω τον έαυτό μου νά τεί­
νει χωρίς νά τό επιδιώκει, σέ εύρήματα νέων σταθερών μορφών, πού δι­
ευκολύνουν τό ποίημα νά περάσει άπό τό χώρο τού βιβλίου στό χώρο 
τής σκηνής τού θεάτρου ή τής μουσικής. Καί επειδή συνήθισα νά έμπι- 
στεύομαι πολύ τό άπροσδιόριστο εκείνο ρεύμα πού κινεί τό χέρι μου, τό 
άφήνω νά δώσει στον λόγο τό άλφα ή τό βήτα σχήμα τής έμπνευσης 
πού τον έγέννησε. ’Ίσως νά έχω λάθος. ’Ίσως δμως καί νά είμαστε στήν 
άρχή μιας άντίληψης διαφορετικής γιά τήν ποιητική δημιουργία»2.

Στο παραπάνω απόσπασμα από το κείμενο του Ελΰτη, που παρουσιά­
ζει μεγάλο ενδιαφέρον από πολλές απόψεις, αναφέρεται λοιπόν χαρα­
κτηριστικά ότι αυτός ο διαχωρισμός μουσικής και ποίησης συντελέστηκε 
σε νεώτερη εποχή στη Δύση.

Πάντως το φαινόμενο am ò της σύζευξης μουσικής και ποίησης με άλ­
λο τρόπο απ’ ό,τι συνέβη στην αρχαία Ελλάδα και το Βυζάντιο, παρατη- 
ρείται και στη νεώτερη Ελλάδα, όπως στα Εφτάνησα με τον Νικόλαο 
Μάντζαρο και τους συγχρόνους του κατά τον ΙΘ' αιώνα και στην Αθήνα 
με τη λεγάμενη Εθνική Σχολή που εκπροσωπείται από τον Μανόλη Κα­
λομοίρη και τους συγχρόνους του στις αρχές του Κ' αιώνα.

Μετά τον δεύτερο παγκόσμιο πόλεμο ωστόσο και πιο συγκεκριμένα 
μετά το 1958, όταν ο Μίκης Θεοδωράκης μελοποίησε τον «Επιτάφιο» του 
Γιάννη Ρίτσου, το φαινόμενο αυτό πήρε τις διαστάσεις ενός μεγάλου πο­



λιτιστικού κινήματος, το οποίο με κάποιες περιόδους ύφεσης συνεχίζεται 
κατά κάποιο τρόπο ως τις μέρες μας. Στη δημιουργία και την ανάπτυξη 
του κινήματος συνέβαλαν αποφασιστικά πολλοί σύγχρονοι Έλληνες συν­
θέτες, κυρίως ο Μίκης Θεοδωράκης, ο Μάνος Χατζηδάκις, ο Νίκος Μα- 
μαγκάκης αλλά και ο Θεόδωρος Αντωνίου, ο Ηλίας Ανδριόπουλος, ο Μι- 
χάλης Γρηγορίου, ο Μπάμπης Κανάς, ο Χρήστος Λεοντής, ο Θάνος Μι- 
κροΰτσικος, ο Δήμος Μοΰτσης, ο Γιάννης Μαρκόπουλος κ.ά.

Στην περίοδο αυτή 1958-2000 γράφτηκε μουσική επάνω σε στίχους πολ­
λών Νεοελλήνων ποιητών, από τον Β. Κορνάρο και τον Γ. Χορτάτση ως τον 
Δ. Σολωμό και τον Α. Κάλβο και από τον Κ. Παλαμά και τον Κ. Π. Καβά- 
φη ως τον Α. Σικελιανό, τον Γ. Σεφέρη, τον Ο. Ελΰτη, τον Γ. Ρίτσο κ.ά.

Έ νας από τους ποιητές που ευνοήθηκαν από την τάση αυτή της μελο­
ποίησης του έργου των πιο σημαντικών Νεοελλήνων ποιητών είναι και ο 
Νικηφόρος Βρεττάκος, τα ποιήματα του οποίου υπήρξαν ερεθισμός μου­
σικής δημιουργίας σε μια σειρά από Νεοέλληνες συνθέτες, παλαιότερους 
και νεώτερους, όπως η Τερψιχόρη Παπαστεφάνου, ο Χρήστος Λεοντής, 
ο Παναγιώτης Κωνσταντακόπουλος και ο Γιάννης Ζουγανέλης. Η σειρά 
με την οποία αναφέρω τους συνθέτες αυτούς δεν αντιπροσωπεύει καμία 
αξιολόγηση, αλλά στηρίζεται στις χρονολογικές ενδείξεις, δηλαδή στον 
χρόνο που κυκλοφόρησε σε μορφή δίκου η μουσική τους.

Πρώτη λοιπόν η Παπαστεφάνου έγραψε μουσική σε στίχους Νικηφό­
ρου Βρεττάκου. Ο δίσκος της «Ελεύθεροι Πολιορκημένοι» (Ol y m p ic  sb l  
1074) δεν παρέχει καμία χρονολογική ένδειξη κυκλοφορίας, πρέπει όμως 
να κυκλοφόρησε πριν από το 1979. Ο δίσκος αυτός περιλαμβάνει έξι μου­
σικές συνθέσεις, οι δύο από τις οποίες είναι καθαρά ορχηστρικές («Εξο­
μολόγηση» - «Επιστροφή»), ενώ οι υπόλοιπες τέσσερις αποτελούν μελο­
ποιήσεις γνωστών ποιημάτων του Νικηφόρου Βρεττάκου: 1. «Τής Σπάρ­
της οίπορτοκαλιές», 2. «Μιά μυγδαλιά», 3. «Θά χτίσω ένα σπίτι», 4. «Τ’ 
όνομά σου». Το πρώτο και το τελευταίο είναι τα πιο γνωστά αλλά και τα 
καλύτερα.

Γενικά πρόκειται για μουσική που ακούγεται βέβαια ευχάριστα, αλλά, 
εάν πρέπει να ριψοκινδυνεύσω μια πιο προσωπική κρίση, πρόκειται για 
μουσική ιδιαίτερα φλύαρη. Η Παπαστεφάνου δε διστάζει να διασκευάσει 
τους στίχους του Βρεττάκου σε ορισμένα σημεία, όχι γιατί με την επέμ­
βασή της αυτή διορθώνεται ένας στίχος ελαττωματικός, αλλά γιατί έτσι 
κατ’ αυτήν εξυπηρετείται καλύτερα η μουσική σύνθεση3.* λ.χ. ο στίχος



T ’ όνομά σου ομιλία δύο ρυακιών μεταξύ τους... 

στον δίσκο ακούγεται

Τ’ όνομά σου μονρμούρισμα δύο ρυακιών μεταξύ τους...

Το φαινόμενο των παρεμβάσεων4 που κάνουν οι συνθέτες στο ποιητι­
κό κείμενο, το οποίο μελοποιούν, είναι σκανδαλώδες και πολύ συζητήσι­
μο, γιατί παρουσιάζει πολλές όψεις. Οι συνθέτες πάντως πιστεύουν ότι 
είναι δικαίωμά τους και προνόμιό τους να προσαρμόζουν το όποιο ποιη­
τικό κείμενο στις απαιτήσεις της μουσικής σύνθεσης. Αυτή την άποψη λ.χ. 
υπερασπίσθηκε στο ΙΕ' Συμπόσιο Ποίησης στην Πάτρα ο συνθέτης Χά­
ρης Βρόντος.

Η  μελοποίηση του ποιήματος «Τ’ όνομά σου» (Μεγαλννάρι) θεωρεί­
ται από την Παπαστεφάνου ως το καλύτερο δείγμα της δουλειάς της, 
γιατί τη βλέπουμε να το επαναλαμβάνει και σε άλλους δίσκους της (βλ. Μ. 
Θεοδωράκης, Ρωμιοσύνη, Διασκευή Τ. Παπαστεφάνου, OLYMPIC SBL 
1118,1976).

Ο Χρήστος Λεοντής έχει μελοποιήσει το ποίημα του Βρεττάκου «Νανού­
ρισμα», βλ. Χρ. Λεοντής - Θ. Μικρούτσικος, Συναυλίες ’81, CBS 85358 (1981). 
Το μόνο που μπορώ να πω στην περίπτωση αυτή είναι πως, αν ποτέ το να­
νούρισμα μπορούσε να διαδοθεί ανάμεσα στις νεαρές Ελληνίδες μητέ­
ρες, η έκφραση της μητρικής τρυφερότητας θα έβγαινε ενισχυμένη.

Τρίτος στη σειρά συνθέτης που έσκυψε με αγάπη επάνω στο έργο 
του Νικηφόρου Βρεττάκου, αγάπη που ξεκινούσε από την προσωπική 
φιλική σχέση που διατηρούσε με τον ποιητή, είναι ο Παναγιώτης Κων- 
σταντακόπουλος. Για τη δουλειά του αυτή -ο  Κωνσταντακόπουλος έχει 
μελοποιήσει εννέα ποιήματα του Βρεττάκου- είχε την επιδοκιμασία του 
ποιητή. Θα αποτολμούσα να πω ότι το νεαρό παιδί που ήταν τότε ο συν­
θέτης -ο  δίσκος του «Πικραμένος Αναχωρητής» κυκλοφόρησε το 1992 
από την εταιρεία KRITI r e c o r d s -  σιγά-σιγά εξελίχθηκε σε επίσημο 
συνθέτη του ποιητή της Πλούμιτσας.

Το πρώτο ποίημα στην παραπάνω συλλογή στη μουσική του επένδυση 
διασώζει πολλά στοιχεία από το δημοτικό τραγούδι* στοιχεία που κατά τη 
γνώμη μου προέρχονται περισσότερο από το χρώμα της φωνής του τρα­
γουδιστή Βασίλη Σκουλά. Στοιχεία δημοτικού τραγουδιού ανιχνεύονται



και στο ποίημα «'Όλα τά χρόνια πον ελευια»' εδώ όμως τα στοιχεία aired 
μερικώς προέρχονται από τους εξαρθρωμένους δεκαπεντασύλλαβους 
στίχους:

'Όλα τα χρόνια πον ελευια, ξέρεις για σένα γύριζα 
έψαχνα τό τριαντάφυλλο νά βρω πον άλλος κανένας 
δεν θά μπορούσε... κ.λ.π.

Και ο Κωνσταντακόπουλος κάνει τις επεμβάσεις του στο ποιητικό κεί­
μενο, αλλά όχι στη γλώσσα του ποιητή· οι επεμβάσεις του περιορίζονται 
στην αλλαγή της σειράς των στίχων, όπως λ.χ. παρατηρείται στο ποίημα 
«Δίχως πανί», μια επέμβαση μάλλον ανώδυνη η οποία συναντούσε προ­
φανώς και την επιδοκιμασία του Βρεττάκου.

Τελευταίος στη σειρά έρχεται ο γνωστός ηθοποιός, πιο πολύ θα έλε­
γα ο διασκεδαστής -με τον όρο αυτό μεταφράζω την αγγλική λέξη enter­
tainer, μολονότι ο όρος αυτός δεν είναι άγνωστος στην ελληνική γλώσ­
σα- Γιάννης Ζουγανέλης, ο οποίος πριν από πέντε χρόνια (1996) κυκλο­
φόρησε ένα δίσκο με τον τίτλο «Παραμυθοτράγουδα» (EROS MUSIC 0042- 
220-2)· πρόκειται για μια συλλογή από μελοποιημένα ποιήματα σημαντι­
κών Ελλήνων ποιητών (Τ. Άγρα, Ν. Βρεττάκου, Γ. Δροσίνη, Ζ. Παπαν- 
τωνίου, Γ. Ρίτσου, Β. Ρώτα και Δ. Σολωμοΰ), των οποίων ποιημάτων απο­
δέκτης είναι τα παιδιά. Ο Βρεττάκος σε αυτό το Ανθολόγιο αντιπροσω­
πεύεται με δυο ποιήματα: «Τό θαλασσι μαντήλι» και «Τό παιδί με τή 
σάλπιγγα». Ο αποδέκτης της συλλογής αυτής προσδιορίζει τον διασκε- 
δαστικό και παιγνιώδη χαρακτήρα της. Εξαίρεση ωστόσο αποτελούν τα 
παραπάνω δύο ποιήματα του Βρεττάκου, από τα οποία το πρώτο ανα- 
φέρεται στην ειρήνη και το δεύτερο στην αγάπη. Η  θεματική λοιπόν των 
ποιημάτων αυτών αποκλείει έναν εύθυμο χαρακτήρα στη μουσική τους 
επένδυση. Πρόκειται για μια μουσική σοβαρή, όσο σοβαρή μπορεί να 
είναι βέβαια μια μουσική που απευθύνεται σε μικρά παιδιά. Κατά τα 
άλλα τα «Παραμυθοτράγουδα» του Ζουγανέλη δεν αποτελούν τίποτε το 
ξεχωριστό, ώστε να χρειάζεται ένας λεπτομερειακός σχολιασμός τους.



ΣΗΜΕΙΩΣΕΙΣ

1. Κ. Μητσάκη, Νεοελληνική Μουσική και Ποίηση. Ανθολογία, Αθήνα 1979, σ.σ. 3 κ.ε.
2. Ο. Ελΰτη, «Ποίηση και Μουσική», Αιολικά Γράμματα 8 (1978), 23.
3. Κ. Μητσάκη, ό.π., σ. 43.
4. Κ. Μητσάκη, ό.π., σ. 29.



Ο ΚΩΔΙΚΑΣ ΤΟΥ ΑΔΥΝΑΤΟΥ: Η ΠΟΙΗΣΗ ΤΟΥ 
ΑΡΧΙΕΠΙΣΚΟΠΟΥ ΑΥΣΤΡΑΛΙΑΣ ΚΥΡΟΥ ΣΤΥΛΙΑΝΟΥ

Πρωτογνώρισα τον Αρχιεπίσκοπο Στυλιανό, όταν ήρθε, νέος αρχι­
μανδρίτης τότε, ως ηγούμενος της Μονής Βλατάδων στη Θεσσαλονίκη 
(1965) και από τότε μας συνδέει μια βαθειά και αδιατάραχτη φιλία. 
Αυτό το αναφέρω όχι για να κομπάσω, αλλά για να τονίσω ιδιαίτερα 
το γεγονός ότι παρακολούθησα από πολύ κοντά την πορεία του στον 
πολύ δύσβατο χώρο της ποίησης, τουλάχιστον από τότε που άρχισε να 
δημοσιεύει τα ποιήματά του σε βιβλία, από την πρώτη του ποιητική 
συλλογή «Χώμα καί Στάχτη» που βγήκε στη Θεσσαλονίκη το 1978. Α υ­
τό βέβαια καθόλου δε σημαίνει ότι μόλις το 1978 ένιωσε ο Σεβασμιότα- 
τος την ανάγκη να εκφραστεί μέσα από τον ποιητικό λόγο, γιατί είναι 
σχεδόν βέβαιο ότι οι πρώτες του ποιητικές δοκιμές χρονολογούνται 
στα τυραννικά χρόνια της εφηβείας, όταν κανείς γράφει, γιατί πνίγεται 
από την πλησμονή του ποιητικού λόγου που αναβλύζει δαψιλώς από 
μέσα του, αλλά διστάζει ακόμα να δώσει στη δημοσιότητα τα πρώτα 
κρυφά σχεδιάσματα της ευαισθησίας και της αγωνίας του.

Έ να  από τα ποιήματα της πρώτης εκείνης περιόδου μετά την εγκα­
τάστασή του στη Θεσσαλονίκη είναι εκείνο που επιγράφεται «7α σφα­
γμένα μαλλιά», ένα ποίημα του 1968 που πρωτοδημοσιεύεται μόλις 
το 2001. Θυμάμαι τον Σεβασμιότατο να το απαγγέλει κάποιο από­
γευμα στο φιλόξενο γραφείο του της Μονής Βλατάδων και μετά, όταν 
πέρασε η συγκίνηση από το έντονο προσωπικό βίωμα που το γέννη­
σε, μου αφηγήθηκε ένα περιστατικό που τον είχε συγκλονίσει στα 
παιδικά του χρόνια.

Σε λίγους ίσως είναι γνωστό ότι τον πατέρα του Αρχιεπισκόπου Στυ­
λιανού τον σκότωσαν οι Γερμανοί στα τελευταία χρόνια της κατοχής σ’

* Η μελέτη αυτή στηρίζεται στο κείμενο που παρουσιάστηκε στην εκδήλωση προς 
τιμήν του Σεβασμιοτάτου Αρχιεπισκόπου Αυστραλίας Κυρού Στυλιανού (Αθήνα, 24 Ια­
νουάριου 2002).



ένα πογκρόμ όλου του ανδρικού πληθυσμού στο χωριό του- από τότε ο 
αρχιεπίσκοπος-ποιητής προσπαθεί να στεριώσει στη μνήμη του την ει­
κόνα του πατέρα του, γι’ αυτό και τον αποκαλεί «άπιαστο» στο συγκε­
κριμένο ποίημα. Έχει ωστόσο διατηρήσει στη μνήμη του μιαν άλλην εικό­
να από την εποχή εκείνη που είχε θέσει σε φοβερή δοκιμασία την παι­
δική του ψυχή ώς τα έσχατα της αντοχής του· την εικόνα της μητέρας 
του να κόβει, να «τρυγά» λέει ο ίδιος «το στεφάνι τής δόξας της» και με 
τις τρίχες της κεφαλής της να αποσμήχει το νεκρό σύζυγό της:

Την ώρα τον ύπατον πόνον 
κόβονται τα ήπατα.
Αληθινή όπως ήσουνα, Μάνα 
βρήκες με τό άλάθητο ένστικτο την κορφή 
και τρύγησες τό στεφάνι τής δόξας σου 
έσχατη δόξα στο στεφάνι σου 
άποσμήχοντας με τις τρίχες τής κεφαλής σου 
τον άπιαστο νεκρό μου Πατέρα.
Με τά σφαγμένα μαλλιά σου πλέξαμε σχοιν'ι 
για νά δέσουμε ά π ’ τό βουνό τά ξύλα 
κάνοντας πέτρα τήν καρδιά μας 
κι έγινε ή καρδιά μας βουνό1.

Ό ταν πρωτοάκουσα το ποίημα αυτό, μου έκανε βαθειά εντύπωση 
το τραγικό στοιχείο που κυλάει υποδόρεια στο σώμα του και το οποίο 
αφαιρείται στον τελευταίο στίχο από την άρρηκτη αγάπη που ανα­
πτύσσεται ανάμεσα στη χήρα γυναίκα και τα παιδιά της.

Το παραπάνω ποίημα το ζήτησα τότε σε χειρόγραφο που το φυλάω 
ως ιερό κειμήλιο ώς σήμερα στα χαρτιά μου.

Πρέπει όμως να προσθέσω ότι το πρόσωπο της Μ άνας, που είναι 
για τον αρχιερέα-ποιητή «ή Κάτω Ιερουσαλήμ», επανέρχεται κατό­
πιν συχνά στην ποίησή του, όπως είναι λ.χ. εκείνο το ποίημα το ειδικά 
αφιερωμένο σ’ αυτήν, «Στή μάνα μου»2, ή το άλλο, το τόσο βαθιά αν­
θρώπινο, που έχει τον τίτλο «Τά χέρια σου»:

Ή τανε μαραμένα τά χέρια Σου 
σάν άνθη πού τά κόφαν τήν αύγή 
και τά λησμόνησαν 
χωρίς νερό σ τ’ άνθογυάλι.



"Ομως αυτά τά χέρια με σπαργάνωσαν 
καί μ ’ άναστήσαν
γ ι’ αυτό καί μες στο χώμα δεν γίνεται 
ν ’ άπολησμονηθοϋν ή νά σωπάσουν: 
κατάρτια σκάφους καταποντισμένον 
σημαδεύουν επίμονα τον ουρανό3.

Γενικά μέσα στην ευρύτατη θεματολογία της ποίησης του Α ρχιεπι­
σκόπου Στυλιανού ξεχωρίζουν κάποιοι κύκλοι ποιημάτων που αναφέ- 
ρονται στο πρόσωπο της Παναγίας, στη μεγάλη αυτή Mater dolorosa, 
και του Θεού.

Άλλοι πάλι, πάντα συγγενικοί μεταξύ τους θεματικοί κύκλοι, είναι 
η φθορά, ο θάνατος και η Ανάσταση, η ξενιτειά και οι ξενιτεμένοι, οι 
πεθαμένοι, η μοναξιά, η οδύνη, η απουσία, όπως και κάποια πρόσωπα 
που γνώρισε και αγάπησε ο αρχιεπίσκοπος-ποιητής, όπως ο μακαρι­
στός Π ατριάρχης Δημήτριος, για τον οποίο γράφει στο αφιερωμένο 
σ’ αυτόν «Ελεγείο»:

Είκοσι χρόνια όρθιος στη γέφυρα
σκάφους σεπτού, πεπαλαιωμένου...
δεν βαρυγκόμησες μιά μέρα
μήτε λιποψύχησες
γιατί δύναμή σου ήταν ή άγάπη
καθώς πηγάζει άνεξάντλητη ά π ’ τήν ταπείνωση
κι άγάπησες τελείως άνεπιτήδευτα
επειδή άκριβώς ήσουν τόσο ταπεινός4...

Το άλλο πρόσωπο είναι ο αείμνηστος ποιητής και ζωγράφος της 
Θεσσαλονίκης Νίκος Γαβριήλ Πεντζίκης, με τον οποίο ο Σεβασμιότα- 
τος είχε αποκαταστήσει μια εσωτερική και άρρητη σχέση:

Έγώ κανονικά ήμουν θαμμένος άπό χρόνια 
σε μιά παράμερη γωνιά τής Εκκλησίας 
κι αν κάποιος άρχισε νά με ξεθάβει 
μιλώντας γιά μένα
αύτός ήταν ένας γερο-ζωγράφος καί ποιητής 
πού είχε δικές του άπόψεις γιά θάνατο καί ζωή,



όπως άκριβώς είχε τελείως δικό τον αίσθημα 
των ήχων καί των χρωμάτων5...

Τον Πεντζίκη ο αρχιερέας-ποιητής τον θυμάται και στο ποίημα 
«Νεκροϋ εφήβου υπόδημα»:

Γι’ αυτό ό ζωγράφος που θέλησε στοργικά 
νά προεκτείνει τη μνήμη τοϋ εφήβου 
δεν βρήκε αντικείμενο πιο σταθερό 
άπ’ το εγκαταλελειμένο υπόδημα...
’Έτσι τό ορφανό παπούτσι έγινε μνημείο
γιά τό νέο άνθρωπο πού δεν πρόλαβε νά σταθεί
καί νά ριζώσει έστω γιά λίγο στο ρέοντα κόσμο6.

Α πό το θεομητορικό κύκλο, που τον ανέφερα και πιο πάνω, ξεχω­
ρίζω εκείνο το ποίημα που επιγράφεται «Θεοτόκιον» και που αναφέ- 
ρεται σε μία εικόνα της Π αναγίας που υπάρχει στη Μονή Βλατάδων 
και κατόπιν συνειρμικά στη φτωχογειτονιά που σκαρφαλώνει στους 
πρόποδες του λόφου, όπου είναι χτισμένο το Μοναστήρι, με όλους 
τους κρυφούς καημούς και τα ανομολόγητα ανθρώπινα δράματα του 
λαού της:

Θλιμμένη Βλαταδινή Παναγία 
μή ξέροντας νά συνθέσω Κανόνα 
άνιστορώ τό χρονικό 
τής φτωχής γειτονιάς Σου.
Τοϋ Έπταπυργίου τά σπίτια είναι πενιχρά 
μιας μόνης νυχτιάς επιτηδεύματα 
μέσα στο σώμα τοϋ Κάστρου.
Τ’ άγόρια φύγανε στα πλοία 
ή στη Γερμανία
κι έμειναν οί κοπέλλες νά στολίζουν 
κάθε χρονιά τον Επιτάφιο.
Κλαινε τό γιό Σου τή Μεγάλη Πέμπτη 
όλη τή νύχτα
ώς κλαινε άλες τις μέρες πίσω ά π ’ τά παράθυρα  
τον άγνωστο γαμπρό πού περιμένουν1...



Ο αρχιεπίσκοπος-ποιητής δεν παύει να είναι και άνθρωπος που θα 
πει ότι ως θνητό ον έχει κι αυτός «ημερομηνία λήξεως». Συνεπώς δεν 
λείπουν από το έργο του τα ποιήματα εκείνα, στα οποία υπάρχει οξύς 
προβληματισμός μπροστά στην καλπάζουσα φθορά και στο αναπότρε­
πτο βιολογικό τέλος, τον θάνατο- με τη μεγάλη μόνο διαφορά ότι στο 
βάθος της συνείδησής του υπάρχει η προσδοκία για μια μέλλουσα Α νά­
σταση. Α πό τα πολλά σχετικά ποιήματα ανθολογώ τρία που τα θεωρώ 
ιδιαίτερα χαρακτηριστικά, το «Φως άνέσπερο», το «'Ένα άπλό σινιά- 
λο» και το «Ξενάγηση Αρχαγγέλου». Στο πρώτο ο αρχιεπίσκοπος-ποιη- 
τής βλέποντας τα γυμνά κρανία των νεκρών διαπιστώνει έκπληκτος ότι 
η όψη τους είναι πάντα γελαστή, ως εάν οι κεκοιμημένοι ατενίζουν ένα 
φως ανέσπερο. Στο δεύτερο πάλι ο ποιητής φαίνεται ότι περιμένει να 
πάρει από τους νεκρούς κάποιο ειδικό σήμα, αλλά το σήμα αυτό δεν 
έρχεται ποτέ- ή μήπως έρχεται αλλά ο άνθρωπος δεν έχει ασκήσει τις 
κεραίες του για να το συλλάβουν; Σε μια παρόμοια περίπτωση ο Οδυσ- 
σέας Ελύτης επιμένει ότι το μήνυμα έρχεται αλλά ο άνθρωπος είναι ανί­
κανος να το πιάσει και να το αποκρυπτογραφήσει:

Ψηλά
μαίνονται τά μηνύματα  
τί νά το κάνεις 
δε νογά κανείς8...

Και στο τελευταίο ο ποιητής συνομιλώντας με τον μεγάλο ψυχο­
πομπό, τον Αρχάγγελο Μιχαήλ, του υπενθυμίζει ότι οι νεκροί περι­
μένουν στους τάφους τους ν ’ ακούσουν την αναστάσιμη σάλπιγγα:

Ή  σιωπή τοϋ άνθρώπον έκαμε τους τάφους 
την πώ ιερή έκκλησιά...
Οι τάφοι τούτοι είναι 
ή οριστική μου μετάνοια... 
είμαστε όλοι άνάσκελα πεσμένοι 
άντίκρυ στο Θεό
γιά νά βλέπει έσαεί μόνο τά στήθη μας 
είναι πληγωμένα άπό τούς διαξιφισμούς μας 
άλλα κι άπό τήν άγάπη Του.
'Όμως προπάντων μήν ξεχάσεις 
φοβερέ Αρχάγγελε Μιχαήλ



và πεις στον Κύριο το κοινό μας αίτημα: 
όλοι άπό τους τάφους μας περιμένουμε 
την ευσπλαχνία Του.
Ή  Ανάσταση όέν προϋποθέτει την πτώση μας;
Θά περιμένουμε και θά νοσταλγούμε 
άνάσκελα οριζοντιωμένοι 
τη θεία παρεμβολή9.

Ο αρχιεπίσκοπος-ποιητής μιλάει ακόμα για τη φθορά, τον θάνατο 
και τους κεκοιμημένους, αλλά μιλάει και για την ξενιτειά και τους ξενη- 
τεμένους, καθώς και ο ίδιος είναι ένας ξενητεμένος επί «ένα τέταρτο 
αιώνος» στη μακρινή Αυστραλία. Στο σημείο αυτό θα ήθελα να θυμίσω 
τα δημοτικά τραγούδια, στα οποία πολύ συχνά ο θάνατος και η ξενι- 
τειά μπαίνουν στην ίδια ζυγαριά, μόνο για ν ’ αποδειχθεί στο τέλος ότι 
η ξενιτειά είναι πικρή και πιο βαρειά. Την πίκρα λοιπόν του ανθρώ ­
που που συνθήκες ζωής τον έφεραν μακριά από την πατρίδα τη βρί­
σκουμε σε δύο ποιήματα, στο «Ύπερόριοι» και στο «Προβλήματα απο­
δήμων»· στους «'Ύπερόριους» ο ποιητής ταυτίζει τους ξενιτεμένους με 
τους ανθρώπους του περιθωρίου, ενώ στα «Προβλήματα άποδήμων» 
επισημαίνεται ο ακατανίκητος νόστος των ξενητεμένων, οι οποίοι, όταν 
επιστρέφουν στην πατρίδα, είναι μόνο για να κλείσουν τον βιολογικό 
τους κύκλο στον γενέθλιο τόπο.

Ο Στυλιανός Χαρκιανάκης είναι όμως Ποιητής και το Π στη λέξη 
Ποιητής το γράφω με κεφαλαίο γράμμα, γιατί τα ποιήματα της συλλο­
γής «Ο βαθμός τής Έκπλήξεως» είναι έργο μεγάλου Ποιητή. Π ρο­
σωπικά ενοχλούμαι πολύ από τις νεοελληνικές υπερβολές ν ’ αποκα- 
λούμε από αβρότητα, ακρισία ή σκοπιμότητα μεγάλο ποιητή κάποιον 
που είναι απλώς καλός, στη συγκεκριμένη όμως περίπτωση κάνω λόγο 
για μεγάλη ποίηση, γιατί βρίσκω πώς μόνο αυτός είναι ο κατάλληλος 
και ο πρέπων όρος.

Νομίζω ότι είναι πολύ φυσικό για έναν ποιητή να τον απασχολεί πο­
λύ έντονα η φύση και η επάρκεια του οργάνου, με το οποίο ιερουργεί 
στον άγιο χώρο της Τέχνης. Στο ποίημα «Λυρική άντίρρηση» μας βε­
βαιώνει πως

άθλημα άπόκρημνο ή γλώσσα10...



και στο ποίημα «Γλώσσα ελληνική» διακηρύσσει πώς η ελληνική γλώσ­
σα είναι από τα ιερά και τα όσια όχι μόνο της ποίησης αλλά και της 
ελληνικής φυλής γενικότερα και δεν μπορεί να τη μιλήσει ο οποιοσ­
δήποτε, εφόσον μέσα α π ’ αυτήν εκφράζεται «το άρρητο μυστήριο τής 
συλλογικής μνήμης τοϋ Γένους» και συνεπώς δεν μπορεί να γίνει «κτή­
μα προσήλυτου ή υπηκόου».

Είναι επίσης πολύ φυσικό ένας ποιητής να προβληματίζεται επά­
νω στην ιδιαίτερη φύση της ποίησης και επάνω στις προσωπικές σχέ­
σεις που έχει αναπτύξει ο ίδιος μαζί της. Υπάρχει μία ολόκληρη σειρά 
ποιημάτων του αρχιεπισκόπου-ποιητή που συγκροτούν μία σωστή 
Ars Poetica.

Κ ατ’ αρχήν στο ποίημα «Το άειπάρθενο των πραγμάτων» διατεί­
νεται ότι

ή ποίηση είναι ερμηνεία τοϋ κόσμου 
έτσι που κανείς να μήν μπορεί να πει 
φτάνει, κατάλαβα 
αλλά ούτε καί νά ρωτήσει γιατί

ν συμφωνημένος
ό κώδικας τοϋ άδυνάτου12...

ενώ σε άλλο του ποίημα, αυτό που επιγράφεται «Πολιορκώντας τό άρ­
ρητο», μας εξομολογείται ότι η Ποίηση είναι μια πολύ προσωπική υπό­
θεση και ότι ο ποιητής προσπαθεί όχι απλώς να ερμηνεύσει τον κόσμο, 
αλλά να κάνει τον κόσμο, όπως αυτός θέλει και τον ονειρεύεται:

Ποίηση είναι νά κάμεις τον κόσμο δικό σου
όχι όπως σ ’ τον δίδαξαν
οι γονείς κι οι δάσκαλοί σου
άλλα όπως τον ονειρεύεσαι έσύ
σε στιγμές μοναξιάς
δηλαδή σε στιγμές λεφτεριάς
πού θά πει
άπόλυτης κτισμικής άλληλεγγύης12.

Στο ποίημα «Τό ποίημα είναι πάθημα» μας αφήνει να υποψιαστούμε 
ότι το ποίημα είναι μία πολύ επώδυνη προσωπική εμπειρία, γιατί

σαν να υπάρχει εκ των προτερω



τό ποίημα δεν γράφεται μήτε λέγεται 
δεν είναι λόγος εμβόλιμος σε ξένη επιφάνεια 

με τεχνική πυρογραφίας.
Το ποίημα συλλέγεται με χούφτες τρεμάμενες 
όπως τά δάκρυα στο μαντήλι 
ή ρητίνη ά π ’ το δέντρο 
οι θρόμβοι ποτού στήν άπόσταξη 
τό μαργαριτάρι άπό πληγωμένο κοχύλι14...

αλλά σε άλλο ποίημα, νεώτερο, προσθέτει ότι η ποίηση μπορεί ν ’ απο- 
δειχθεί και μία πολύ επικίνδυνη προσωπική εμπειρία:

Ά ν  μια φορά τήν άντικρύσεις μες στή νύχτα 
δεν έχει σημασία, σπίθα ή φλόγα  
θά καίγεται ή 'ψυχή σου σαν φυτίλι 
ώσπου νά έκραγεϊ ό δυναμίτης15...

Παρόλες τις μέχρι σήμερα προσπάθειες να οριστεί η ποίηση ως 
μία εγκόσμια λειτουργία, ο αρχιεπίσκοπος-ποιητής φαίνεται τελικά 
να αποκλίνει σε ένα μεταφυσικό ορισμό της. Ή  ποίηση είναι το τέ­
λειον δώρον του Θεού των φώτων που χαρίζεται από Εκείνον στον 
άνθρωπο:

Ποίηση, ή καταφατική ματιά 
τού Θεού

μέσ’ άπό τά φθαρτά μάτια  
τού άνθρώπου16...

Θ α ήθελα ακόμη να αναφερθώ και στα ποιήματα εκείνα που είναι 
εμπνευσμένα από τις καθαγιασμένες λεπτομέρειες του καθ’ ημέραν 
βίου, όπως επίσης στα ποιήματα εκείνα που μιλούν για δέντρα (πβλ. 
το ποίημα «Δεντρόμορφη Παναγία») ή για ζώα (πβλ. τα ποιήματα «Θα­
λασσινό μοιρολόι», «Πέλεκυς διπλούς», «Ματωμένες έγγραφές», κ.ά.). 
Θα κλείσω ωστόσο αυτό το σύντομο σημείωμα με το ποίημα « Τά μάτια 
τής μάνας», στο οποίο λέγεται ότι το βλέμμα του σκύλου, του αλόγου 
και του δελφινιού είναι το ίδιο εκφραστικό με το βλέμμα του ανθρώπου 
και ότι από τη σύγκριση αυτή δεν αδικείται ο άνθρωπος:



γιατί αυτός δεν άξιώθηκε ποτέ νά φτάσει 
τοϋ ζώου την άγγελική ειλικρίνεια.
Έν τούτοις εξαίρεση μοναδική 
τα μάτια τής Μ άνας11...

Η  Ποίηση του Αρχιεπισκόπου Στυλιανού είναι βαθύτατα θρη­
σκευτική, όπως η ποίηση του Angelus Silesius, του John Donn και του 
S. Juan de la Cruz, είναι βαθύτατα ουμανιστική, όπως η ποίηση του G. 
Ungaretti, και βαθύτατα λυρική, όπως η ποίηση του Οδυσσέα Ελύτη.

Ο αρχιεπίσκοπος-ποιητής μεταχειρίζεται τα πιο απλά και λιτά εκ­
φραστικά μέσα, που του επιτρέπουν να συνομιλεί με οικειότητα με τον 
αναγνώστη του. Είναι μεγάλο ευτύχημα για όλους εμάς ότι σε μια επο­
χή που η Ποίηση διέρχεται μια περίοδο πληθωρισμού (για να μη πω 
ευτελισμού) την κρατάει στα χέρια του ένας Ποιητής, ο οποίος με την 
ίδια ευλάβεια που κρατάει το Αγιο Δισκοπότηρο στη Θεία Λειτουργία 
μάς καλεί: «Μετά φόβου Θεοϋ, πίστεως καί αγάπης προσέλθετε»\



ΣΗΜΕΙΩΣΕΙΣ

1. Αρχιεπισκόπου Αυστραλίας Στυλιανού, Ό  βαθμός τής Έκπλήξεως, Αθήνα, 
εκδόσεις Καστανιώτη, 2001, σ. 18.

2. Ό.π., σ. 25.
3. Ό.π., σ. 37.
4. Ό.π., σ. 136.
5. Ό.π., σ. 44.
6. Ό.π., σσ. 167-8.
7. Ό.π., σ. 115.
8. Οδυσσέα Ελύτη, Τρία ποιήματα με σημαία ευκαιρίας, Αθήνα, Ίκαρος Εκδο­

τική Εταιρία, 1982, σ. 12.
9. Αρχιεπισκόπου Αυστραλίας Στυλιανού, Ό  βαθμός τής Έκπλήξεως, ό.π., 

σσ. 145-6.
10. Ό.π., σ. 222.
11. Ό.π., σ. 213.
12. Ό.π., σ. 202.
13. Ό.π., σ. 206.
14. Ό .π , σ. 204.
15. Ό.π., σ. 208.
16. Ό.π., σ. 211.
17. Ό.π., σ. 52.




