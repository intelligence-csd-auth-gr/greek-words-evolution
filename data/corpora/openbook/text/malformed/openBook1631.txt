








































<4D6963726F736F667420576F7264202D20D4EF20F3F5EDE1F7F9ECDDEDEF20E7F6E1DFF3F4E5E9EF5F46554C4C2E646F63>


ΕΥΓΕΝΙΑ ΠΑΠΑΙΩΑΝΝΟΥΕΥΓΕΝΙΑ ΠΑΠΑΙΩΑΝΝΟΥΕΥΓΕΝΙΑ ΠΑΠΑΙΩΑΝΝΟΥΕΥΓΕΝΙΑ ΠΑΠΑΙΩΑΝΝΟΥ    

ΤΟ ΣΥΝΑΧΩΜΕΝΟ 

εικονογράφησηεικονογράφησηεικονογράφησηεικονογράφηση    

ΕΥΡΥ∆ΙΚΗ ΑΜΑΝΑΤΙ∆ΟΥΕΥΡΥ∆ΙΚΗ ΑΜΑΝΑΤΙ∆ΟΥΕΥΡΥ∆ΙΚΗ ΑΜΑΝΑΤΙ∆ΟΥΕΥΡΥ∆ΙΚΗ ΑΜΑΝΑΤΙ∆ΟΥ    

ΗΦΑΙΣΤΕΙΟ 



 

 

 

 

 

 

Η Ευρυδίκη ΑµανατίδουΕυρυδίκη ΑµανατίδουΕυρυδίκη ΑµανατίδουΕυρυδίκη Αµανατίδου ζει στην 
Αθήνα, ακόµη κι όταν βρίσκεται στον 
κόσµο της µαζί µε τον άλλο της εαυτό, 
την Ερίλια. Παρά το ότι σπούδασε 
νοµικά, της αρέσει να παίζει µε τις 
λέξεις, τα χαρτιά και τα µολύβια. Για 
του λόγου το αληθές, µέχρι σήµερα 
έχουν εκδοθεί τέσσερα 
µυθιστορήµατά της και το παιδικό 
θεατρικό έργο «Ένα καπέλο για τον 
καθηγητή» που βραβεύτηκε από το 
Υπουργείο Πολιτισµού. Από τις 
Εκδόσεις Σαΐτα κυκλοφορούν σε 
ελεύθερη ψηφιακή µορφή οι µικρές 
ιστορίες: «Η Πολιτεία που δεν είχε 
Χριστούγεννα», «Ο ήλιος που έχασε το 
δρόµο του», «Το αεράκι και η 
καµινάδα». 
Κείµενά της θα βρείτε στο 
www.schooltime.gr, www.mesogios.gr, 
www.deity.gr,  www.fresh-magazine.net, 
www.vivliodeiktis.blogspot.gr 
Θα χαρεί να σας συναντήσει στα 
ηλεκτρονικά της σπίτια: 
www.evriam.blogspot.gr, 
www.politeiatiserilias.blogspot.gr ή στο 
www.facebook.com/evridiki.amanatidou 



ΕΥΡΥ∆ΙΚΗ ΑΜΑΝΑΤΙ∆ΟΥ 
 
 
 
 
 
 
 

ΤΟ ΣΥΝΑΧΩΜΕΝΟ 
ΗΦΑΙΣΤΕΙΟ 

 
 
 
 
 
 
 
 
 
 

Εικονογράφηση 

ΕΥΓΕΝΙΑ ΠΑΠΑΙΩΑΝΝΟΥ 
 

 
 



Ευρυδίκη Αµανατίδου, Το συναχωµένο ηφαίστειο 
ISBN: 978-618-5040-02-4 
Μάρτιος 2013 
 

 

Εικονογράφηση: 
Ευγενία Παπαϊωάννου 
http://www.facebook.com/eugenia.papaioannou.5 
 

Σύνθεση εξωφύλλου, Επιµέλεια, ∆ιορθώσεις: 
Ηρακλής Λαµπαδαρίου  
http://www.facebook.com/iraklis.lampadariou 
 

Σελιδοποίηση: 
Κωνσταντίνα Χαρλαβάνη 
k.charlavani@gmail.com  
 

 

 
Εκδόσεις Σαΐτα 
Αθανασίου ∆ιάκου 42, 652 01, Καβάλα 
Τ.: 2510 831856 
Κ.: 6977 070729 
e-mail: info@saitapublications.gr 
website: www.saitapublications.gr  
 
Σηµείωση: Η γραµµατοσειρά που χρησιµοποιήσαµε είναι προσφορά του Aka-acid 
(www.aka-acid.com). 

 
 
 

 

Άδεια Creative Commons 
Αναφορά ∆ηµιουργού – Μη Εµπορική 

χρήση 
Όχι Παράγωγα έργα 3.0 Ελλάδα 

 
Με τη σύµφωνη γνώµη του συγγραφέα και του εκδότη, επιτρέπεται σε 
οποιονδήποτε αναγνώστη η αναπαραγωγή του έργου (ολική, µερική ή περιληπτική, 
µε οποιονδήποτε τρόπο, µηχανικό, ηλεκτρονικό, φωτοτυπικό, ηχογράφησης ή άλλο), η 
διανοµή και η παρουσίαση στο κοινό υπό τις ακόλουθες προϋποθέσεις: αναφορά 
της πηγής προέλευσης, µη εµπορική χρήση του έργου. Επίσης, δεν µπορείτε να 
αλλοιώσετε, να τροποποιήσετε ή να δηµιουργήσετε πάνω στο έργο αυτό. 
Αναλυτικές πληροφορίες για τη συγκεκριµένη άδεια cc, διαβάστε στην ηλεκτρονική 
διεύθυνση: 
http://creativecommons.org/licenses/by-nc-nd/3.0/gr/ 



 





 Ήταν κάποτε µια χώρα που είχε πάρα πολλά 

ηφαίστεια. Άλλα ήταν µεγάλα, άλλα µικρά. Τα 

περισσότερα πάντως όλη µέρα τεµπέλιαζαν. Ήταν 

σβησµένα σαν να λέµε ή κοιµόντουσαν του καλού 

καιρού! 

Ένα τέτοιο ηφαίστειο, µικρό σε µέγεθος και σε 

ηλικία, βρέθηκε σε αυτή την ιστοριούλα. Θα το 

βαφτίσουµε Κοιµίση. 

Ο Κοιµίσης ήταν πολύ ήσυχος, αλλά και πολύ 

µόνος. Ήθελε να παίξει, να τρέξει, να κάνει τις 

σκανταλιές του, έλα όµως που δεν µπορούσε να 

κουνηθεί! Η µοίρα του ήταν να µένει ριζωµένος 

στο σηµείο που γεννήθηκε. 

Για χρόνια, η περιοχή γύρω του ήταν έρηµη κι 

ακατοίκητη. Ο κόσµος φοβόταν το µικρό 

ηφαίστειο, µπας και κάνει καµιά έκρηξη, βγάλει 

λάβα καυτερή από τα σπλάχνα του και 

καταστρέψει ό,τι βρεθεί εµπρός του.  

Ο Κοιµίσης όµως, ούτε είχε ποτέ σκεφτεί να 

καταστρέψει κανέναν. Έµενε πάντα ήσυχος, στον 

ίδιο τόπο. Από εκεί έβλεπε τις εποχές να αλλάζουν 

και τους µήνες να περνούν. Ερχόταν η άνοιξη και 

µπουµπούκιαζαν όλα γύρω του, πρασίνιζε ο τόπος 

κι ήταν ευχαριστηµένος. Ερχόταν το καλοκαίρι κι 

υπήρχαν ακόµα λουλούδια, κι η ωραία ζέστη τον 

έκανε να νιώθει καλά. Το φθινόπωρο 

µελαγχολούσε λίγο που τα φύλλα των δέντρων 

κιτρίνιζαν κι έπεφταν. Όταν όµως έφτανε ο 

χειµώνας, καθόλου δεν του άρεσε. Έπιανε κρύο κι 

όλα ερήµωναν. Ευτυχώς περνούσε γρήγορα κι 

ερχόταν ξανά η άνοιξη. 

Οι άνθρωποι, σαν κατάλαβαν πως ο Κοιµίσης 

ήταν πάντα φιλικός, ξεθάρρεψαν. Ήρθαν κι 

έχτισαν τα σπίτια τους και τα νοικοκυριά τους 

πολύ κοντά του. Ο Κοιµίσης ήταν τώρα όλο τον 

χρόνο χαρούµενος. 

Ο φετινός χειµώνας όµως ήταν πολύ βαρύς και 

το κρύο τσουχτερό. Όλοι οι άνθρωποι 

τριγυρνούσαν κουκουλωµένοι µε σκουφιά και 

κασκόλ κι οι πιο πολλοί είχαν κρυολογήσει.   





Άντρες, γυναίκες και παιδιά φταρνίζονταν και από 

το «φύσα-φύσα», είχαν κάτι µύτες κόκκινες σαν 

τα παντζάρια. 

Ο Σταµάτης, ένας πιτσιρίκος οκτώ χρονών, 

κρυολόγησε κι αυτός και δεν πήγε σχολείο. 

Αναγκαστικά λοιπόν, έµεινε στο σπίτι.  

Βαριόταν πολύ και κάθισε κοντά στο παράθυρο 

να βλέπει έξω. Για παιχνίδι, έπιασε να ζωγραφίζει 

µε τον αχνό της αναπνοής του στο τζάµι. ∆εν 

πέρασε ώρα κι άκουσε έναν θόρυβο, σαν κάποιος 

να φταρνίστηκε πολύ δυνατά και να έβηξε ακόµα 

πιο δυνατά. Κόλλησε τη µύτη του στο τζάµι και 

κοίταξε έξω. Πέρα µακριά, καπνός και πέτρες 

πεταγόντουσαν από το µικρό ηφαίστειο. 

«Μαµά, µπαµπά, τρεχάτε!» φώναξε 

µισοτροµαγµένος ο Σταµάτης. 

Σε λίγο, έξω από το σπίτι, είχε µαζευτεί κόσµος 

πολύς κι ο καθένας έλεγε τα δικά του. 

«Λέτε να ξύπνησε ο Κοιµίσης;» ρώτησε ένας. 

«Ξύπνησε ο Κοιµίσης;» ρώτησε κι ο διπλανός 

του. 

«Πω πω, ο Κοιµίσης ξύπνησε!» είπαν πέντε-έξι µ’ 

ένα στόµα. 

Στη στιγµή ακούστηκαν τρία απανωτά 

φταρνίσµατα. 

«Γεια σου!» είπαν όλοι µαζί από συνήθεια. 

«Ευχαριστώ!» απάντησε µια βραχνή φωνή. 

«Ποιος, ποιος είναι;» φώναξε ένας κι έπειτα 

όλοι µαζί. 

«Εγώ, ο Κοιµίσης! Το ηφαίστειο». 

«Ο Κοιµίσης! Ο Κοιµίσης!» ακούστηκε σαν 

τροµαγµένος ψίθυρος. 

«Πολύ κρύο! Μππρρρ! Την άρπαξα άσχηµα! 

Συναχώθηκα!» είπε το ηφαίστειο και 

ξαναφταρνίστηκε. 

«Γεια σου!» είπαν πάλι οι άνθρωποι. 

«Πω πω χάλι! Εγώ δεν έχω µαµά να µε 

φροντίζει!» άρχισε να κλαψουρίζει το ηφαίστειο. 





«Κάτι πρέπει να κάνουµε!» είπε τότε ο πρόεδρος 

του χωριού σκεφτικός. «Να φωνάξουµε έναν 

γιατρό». 

Με τα πολλά, ήρθε ο γιατρός. Έκανε επίσκεψη 

στον άρρωστο, φορώντας κράνος στο κεφάλι, 

αφού το ηφαίστειο, µε κάθε του φτάρνισµα, 

πετούσε πέτρες πέρα µακριά.  

Ο γιατρός κατέβασε ένα γιγαντιαίο 

θερµόµετρο στον κρατήρα και πήρε τη 

θερµοκρασία. 

«Πολύ ψηλή!» µουρµούρισε κουνώντας το 

κεφάλι. «Ο άρρωστος έχει πυρετό, εκατόν 

σαράντα και µισό!». 

Αµέσως έγραψε µια συνταγή και δέκα 

νοσοκόµες βάλθηκαν να την εκτελέσουν. 

Κουβάλησαν όλο το απόθεµα του φαρµακείου σε 

σιρόπι, το έβαλαν σε κατσαρόλες και το άδειασαν 

στον κρατήρα του Κοιµίση. 

«Απαίσιο είναι!» γκρίνιαξε αυτός, γιατί καθόλου 

δεν του άρεσε η γεύση που είχε το σιρόπι. 

«Σιωπή! Θα σου κάνει καλό!» του είπαν οι δέκα 

νοσοκόµες µαζί. 

Το µικρό ηφαίστειο -θέλοντας και µη- 

υπάκουσε, γιατί σκέφτηκε πως η άνοιξη δε θα 

αργούσε να έρθει. Θα έφευγε η παγωνιά από 

µέσα του και θα µπορούσε πάλι να αναπνεύσει 

ξέγνοιαστο.  

Κι οι µέρες περνούσαν και περνούσαν, µα ο 

Κοιµίσης δεν έλεγε να γίνει καλά. Φταρνιζόταν και 

πέτρες κυλούσαν! Έβηχε και τα σπίτια 

κουνιόντουσαν λες και γινόταν σεισµός! 

Όλοι ήταν τροµερά ανήσυχοι. Πολλά σπίτια 

είχαν πάθει ρωγµές, από αλλού είχαν φύγει 

κεραµίδια. Το σιρόπι του φαρµακείου είχε 

τελειώσει και κάθε δυο µέρες, φορτηγά από την 

πόλη ξεφόρτωναν καινούριο. 

Ο Σταµάτης, που στο µεταξύ είχε γίνει περδίκι, 

έβλεπε τον Κοιµίση που δεν καλυτέρευε και 

στενοχωριόταν. Κι όλο σκεφτόταν και σκεφτόταν, 

ώσπου µια ιδέα του κατέβηκε.   





 Σάββατο ήταν, δεν είχε και σχολείο. Ντύθηκε 

λοιπόν ζεστά και βγήκε από το σπίτι κρατώντας 

παραµάσχαλα το βιβλίο µε τις αγαπηµένες του 

ιστορίες. Σκαρφάλωσε µέχρι το ηφαίστειο και 

κάθισε σε µια µεγάλη πέτρα. 

«Γεια σου Κοιµίση! Με λένε Σταµάτη!» 

συστήθηκε στο µικρό ηφαίστειο. 

«Γεια και σ’ εσένα!» απάντησε αυτός 

βραχνιασµένος. 

«Ξέρεις, ήµουν κι εγώ άρρωστος. Τώρα όµως 

έγινα καλά! Θέλεις να σου κάνω παρέα;» ρώτησε ο 

Σταµάτης. 

«Αν θέλω, λέει!»  

Κι ο Σταµάτης βολεύτηκε, άνοιξε το βιβλίο του 

κι άρχισε να διαβάζει δυνατά µια ιστορία για 

δράκους και ιππότες.  

«Τι ωραία!» έκανε ενθουσιασµένος ο Κοιµίσης. 

Κι ούτε που κατάλαβαν για πότε τελείωσε το 

βιβλίο! 

Την επόµενη ηµέρα, ο Σταµάτης έφερε κι άλλο 

βιβλίο µαζί του και το ίδιο έκανε και τη ∆ευτέρα 

µετά το σχολείο. Κουβάλησε µάλιστα και τους 

φίλους του να κάνουν επίσκεψη στο άρρωστο 

ηφαίστειο. 

Με τους καινούριους φίλους, το διάβασµα και 

το σιρόπι µαζί, ο Κοιµίσης επιτέλους καλυτέρεψε. 

Ώσπου το κρύωµα τού πέρασε ολότελα. Ούτε 

έβηχε ούτε φταρνιζόταν και κανένας δεν 

κινδύνευε πια. Τα κεραµίδια επισκευάστηκαν και 

τα ραγίσµατα στους τοίχους µπαλώθηκαν. 

Όλοι µαζεύτηκαν έξω από την κοινότητα για να 

ευχαριστήσουν τον γιατρό για τη θεραπεία. Ο 

πρόεδρος έβγαλε έναν βαρυσήµαντο λόγο για την 

υγεία και τη σηµασία της. Κανένας από τους 

µεγάλους δεν κατάλαβε πως ο πραγµατικός λόγος 

που ο Κοιµίσης έγινε καλά ήταν η συντροφιά των 

φίλων. Όλοι παρακολουθούσαν µε ανοιχτό το 

στόµα, όπως αρµόζει σε τέτοιες περιπτώσεις, και 

χειροκροτούσαν µε ενθουσιασµό.  





Όλοι; Χµ! Όχι! Ο Σταµάτης και οι φίλοι του είχαν 

κουβαλήσει στολίδια και γλυκά, σερπαντίνες και 

µπισκότα, ζουµερά πορτοκάλια και 

καλογυαλισµένα µήλα κι είχαν στήσει τη δική τους 

γιορτή παρέα µε τον Κοιµίση. Και σίγουρα 

πέρασαν πολύ καλύτερα από τους µεγάλους.  

Και µέσα στο καταχείµωνο, µέχρι ο ήλιος να 

δύσει, γύρω από τη µεγάλη παρέα, η άνοιξη είχε 

φτάσει πιο νωρίς. Πάντα εξάλλου είναι άνοιξη για 

όσους την έχουν στην καρδιά τους.  





Η Ερίλια γυρίζει από τα µέρη του ΚοιµίσηΗ Ερίλια γυρίζει από τα µέρη του ΚοιµίσηΗ Ερίλια γυρίζει από τα µέρη του ΚοιµίσηΗ Ερίλια γυρίζει από τα µέρη του Κοιµίση    
 

 Μπρρρ! Κρύο κάνει. Μόλις γύρισα από τη γιορτή που έγινε 

για τον Κοιµίση. Αχ! Τι ζεστά που ήταν εκεί κοντά του. Ευκαιρία 

να κάνετε κι εσείς µια γιορτή. Όλοι οι µικροί µου φίλοι µαζί! Τι 

καλά! 

 Πώς; Τι θα κάνουµε εκεί; Μα φυσικά θα ασχοληθούµε λίγο 

µε τα ηφαίστεια. Μπορούµε να φτιάξουµε το δικό µας µικρό 

ηφαίστειο µε µπόλικη πλαστελίνη. Και να σας πω το µυστικό µου; 

Όταν βλέπω πλαστελίνες, το πρώτο που κάνω είναι να ανακατέψω 

δυο τρεις και µετά να τις πλάσω µαζί να δω τι καινούριο χρώµα 

θα φτιάξω. Ας κάνουµε λοιπόν τον δικό µας Κοιµίση. Και φυσικά, 

µπορούµε να βάλουµε και µικρά κοµµάτια από ύφασµα κι ο 

Κοιµίσης να γίνει το πιο όµορφο ηφαίστειο! Μπορούµε να του 

κάνουµε µάτια, µύτη και στόµα, να παίρνει διάφορες γκριµάτσες, 

όπως τον έφτιαξε η Ευγενία στις ζωγραφιές της ιστορίας.  

 Μπορούµε να τυπώσουµε τις δικές µας φωτογραφίες από 

ηφαίστεια που υπάρχουν στον κόσµο. Εσείς αλήθεια ξέρετε για 

το ηφαίστειο της Σαντορίνης ή αυτό της Νισύρου; Μόλις 

πληροφορήθηκα πως στη Σαντορίνη κάθε χρόνο τον Αύγουστο 

κάνουν γιορτή µε πυροτεχνήµατα για να αναπαραστήσουν την 

έκρηξη του δικού τους ηφαιστείου.  

 Και µετά; Μπορούµε να φτιάξουµε το δικό µας τραγούδι 

που θα το ονοµάσουµε «οι φίλοι του Κοιµίση» και να χορέψουµε 

σαν τους Ινδιάνους ή όπως µας έρθει. Γιατί και ο χορός είναι για 

να ευχαριστηθούµε φυσικά.  

 Πάω τώρα κι εγώ να βρω µια µουσική που να ταιριάζει 

στον χορό που έχω στο µυαλό µου. Εκτός κι αν τη βρείτε εσείς 

πρώτοι! Αν είναι έτσι, καλύτερα να πάω να φτιάξω ένα πολύ 

αστείο καπέλο να ετοιµάζοµαι για τη γιορτή. 

 

ΕρίλιαΕρίλιαΕρίλιαΕρίλια



 



 

 

 

 

 

 

 

 

Η ιδέα για τις Εκδόσεις ΣαΐταΕκδόσεις ΣαΐταΕκδόσεις ΣαΐταΕκδόσεις Σαΐτα ξεπήδησε τον Ιούλιο του 
2012 µε πρωταρχικό σκοπό τη δηµιουργία ενός χώρου 
όπου τα έργα νέων συγγραφέων θα συνοµιλούν 
άµεσα, δωρεάν και ελεύθερα µε το αναγνωστικό 
κοινό.  
Μακριά από το κέρδος, την εκµετάλλευση και την 
εµπορευµατοποίηση της πνευµατικής ιδιοκτησίας, οι 
Εκδόσεις Σαΐτα επιδιώκουν να επαναπροσδιορίσουν 
τις σχέσεις Εκδότη-Συγγραφέα-Αναγνώστη, 
καλλιεργώντας τον πραγµατικό διάλογο, την 
αλληλεπίδραση και την ουσιαστική επικοινωνία του 
έργου µε τον αναγνώστη δίχως προϋποθέσεις και 
περιορισµούς. 
 

Ο ισχυρός άνεµος της αγάπηςαγάπηςαγάπηςαγάπης για το βιβλίο, 
το γλυκό αεράκι της δηµιουργικότηταςδηµιουργικότηταςδηµιουργικότηταςδηµιουργικότητας, 

ο ζέφυρος της καινοτοµίαςκαινοτοµίαςκαινοτοµίαςκαινοτοµίας, 
ο σιρόκος της φφφφαντασίαςαντασίαςαντασίαςαντασίας, 
ο λεβάντες της επιµονήςεπιµονήςεπιµονήςεπιµονής, 
ο γραίγος του οράµατοςοράµατοςοράµατοςοράµατος, 

καθοδηγούν τη σαΐτα των Εκδόσεών µας. 
 

Σας καλούµε λοιπόν να αφήσετε τα βιβλία να 
πετάξουν ελεύθερα! 





 

Η Ευγενία ΠαπαϊωάννουΕυγενία ΠαπαϊωάννουΕυγενία ΠαπαϊωάννουΕυγενία Παπαϊωάννου γεννήθηκε 
στην Καβάλα το 1982. Σπουδάζει 
ζωγραφική στη σχολή Βακαλό στην 
Αθήνα από το 2000 έως το 2003 
(Ζωγραφική, Σκηνογραφία, 
Ενδυµατολογία, Ιστορία Τέχνης, 
Θεωρία Τέχνης, Γλυπτική, Γραφιστική, 
Χαρακτική). Στη συνέχεια, σπουδάζει 
σχέδιο µόδας στη σχολή Βελουδάκη 
στην Αθήνα από το 2004 έως το 2006 
(Σχέδιο Μόδας, Πατρόν, 
Υφασµατολογία, Ιστορία Κοστουµιού, 
Αισθητική Αγωγή, Styling). Μιλάει 
Αγγλικά και Γαλλικά, ενώ έχει 
παρακολουθήσει µαθήµατα 

ηλεκτρονικών υπολογιστών καθώς και σεµινάρια φωτογραφίας 
(1ο Ευρωπαϊκό Βραβείο, Isle of Wight,UK,1996). 
 ∆ραστηριοποιείται στον χώρο των περιοδικών µόδας ως 
stylist: Harper's Bazaar, KLIK, Gynaika, BHMAdonna, CELEBRITY, 
Pink Woman, Icons traveller's,  STYLE FAQ. Συνεργάζεται µε 
σχεδιαστές µόδας και επιµελείται fashion shows, video clip, 
βιτρίνες καταστηµάτων. ∆ιετέλεσε επικεφαλής 20µελούς οµάδας 
backstage στο 2ο Greek Fashion Week στο Ζάππειο, καθώς και 
habilleuse σε πολλές επιδείξεις µόδας στα πλαίσια των Ελληνικών 
Εβδοµάδων Μόδας στην Αθήνα. Συνεργάζεται µε την εταιρεία 
ενδυµάτων P&R Fashion (Anna Riska) ως σχεδιάστρια µόδας. 
 Λαµβάνει µέρος σε πολλές οµαδικές εκθέσεις ζωγραφικής 
στην Αθήνα και στην Καβάλα, καθώς και στο πρώτο Athens 
Fringe Festival, στην Τεχνόπολις, στο Γκάζι. Τον Ιούνιο του 2011 
πραγµατοποίησε την πρώτη της ατοµική έκθεση ζωγραφικής στη 
∆ηµοτική Καπναποθήκη Καβάλας και συµµετείχε µε παρουσίαση 
της ατοµικής έκθεσης και στο Φεστιβάλ Φιλίππων-Θάσου 2011. 
 Από το 2008 κατασκευάζει χειροποίητες τσάντες και 
αξεσουάρ. Το αµερικανικό site “Handbag Designer 101”, 
παρουσίασε την Ευγενία Παπαϊωάννου ως Σχεδιάστρια της 
Ηµέρας, προβάλλοντας τη χειµερινή συλλογή της από 
χειροποίητες τσάντες (Νοέµβριος 2011). 
 Παραδίδει µαθήµατα ζωγραφικής σε παιδιά και ενήλικες. 

 



    

    

«Ο Κοιµίσης κρυολόγησε». «Ο Κοιµίσης κρυολόγησε». «Ο Κοιµίσης κρυολόγησε». «Ο Κοιµίσης κρυολόγησε».     
«Εντάξει, θα του«Εντάξει, θα του«Εντάξει, θα του«Εντάξει, θα του περάσει! Πού βλέπετε  περάσει! Πού βλέπετε  περάσει! Πού βλέπετε  περάσει! Πού βλέπετε 
κάτι ασυνήθιστο;» κάτι ασυνήθιστο;» κάτι ασυνήθιστο;» κάτι ασυνήθιστο;»     
«Όµως ο Κοιµίσης δεν είναι άνθρωπος». «Όµως ο Κοιµίσης δεν είναι άνθρωπος». «Όµως ο Κοιµίσης δεν είναι άνθρωπος». «Όµως ο Κοιµίσης δεν είναι άνθρωπος».     
«Αλλά τότε;» «Αλλά τότε;» «Αλλά τότε;» «Αλλά τότε;»     
«Ηφαίστειο είναι!» «Ηφαίστειο είναι!» «Ηφαίστειο είναι!» «Ηφαίστειο είναι!»     
«Άντε καλέ! Κρυολογούν και τα «Άντε καλέ! Κρυολογούν και τα «Άντε καλέ! Κρυολογούν και τα «Άντε καλέ! Κρυολογούν και τα 
ηφαίστεια;»ηφαίστεια;»ηφαίστεια;»ηφαίστεια;»    
Μια αλληγορική ιστορία για ένα Μια αλληγορική ιστορία για ένα Μια αλληγορική ιστορία για ένα Μια αλληγορική ιστορία για ένα 
χαριτωµένο «πιτσιρίκι». Η ανάγκη που χαριτωµένο «πιτσιρίκι». Η ανάγκη που χαριτωµένο «πιτσιρίκι». Η ανάγκη που χαριτωµένο «πιτσιρίκι». Η ανάγκη που 
έχουµε όλοι µας για µια καλή έχουµε όλοι µας για µια καλή έχουµε όλοι µας για µια καλή έχουµε όλοι µας για µια καλή 
συνσυνσυνσυντροφιά, µια γερή φιλία. Κι η οµορφιά τροφιά, µια γερή φιλία. Κι η οµορφιά τροφιά, µια γερή φιλία. Κι η οµορφιά τροφιά, µια γερή φιλία. Κι η οµορφιά 
που απλώνεται πάντα γύρω µας όταν µια που απλώνεται πάντα γύρω µας όταν µια που απλώνεται πάντα γύρω µας όταν µια που απλώνεται πάντα γύρω µας όταν µια 
µεγάλη καρδιά τη χαρίζει απλόχερα.µεγάλη καρδιά τη χαρίζει απλόχερα.µεγάλη καρδιά τη χαρίζει απλόχερα.µεγάλη καρδιά τη χαρίζει απλόχερα.    

IIIISSSSBBBBNNNN::::    999977778888----666611118888----5555000044440000----00002222----4444    


