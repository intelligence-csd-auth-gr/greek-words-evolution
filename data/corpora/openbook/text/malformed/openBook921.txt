









































































































































































































































































































































































































































































































































































Βασίλης Κωστάκης

το ομότιμο μανιφέστο
Δημιουργώντας τον κόσμο που θέλουμε, 

μέσα στον κόσμο που θέλουμε να ξεπεράσουμε.



Βασίλης Κωστάκης
Το ομότιμο μανιφέστο
ISBN: 978-960-9786-027

α’ έκδοση / Οκτώβριος 2012
Επιμέλεια - διορθώσεις: Γιάννης Πλιώτας

ΒΟΡΕΙΟΔΥΤΙΚΕΣ ΕΚΔΟΣΕΙΣ
Κάνιγγος 16, 45444, Ιωάννινα
2651302783 / 6947328011 / voreiodytikes@gmail.com
http://voreiodytikes.blogspot.com

Με τη σύμφωνη γνώμη εκδότη και συγγραφέα, επιτρέπεται στον αναγνώ-
στη η αναπαραγωγή του έργου (ολική, μερική ή περιληπτική, με οποιον-
δήποτε τρόπο, μηχανικό, ηλεκτρονικό, φωτοτυπικό, ηχογράφησης ή 
άλλο), η διανομή, η παρουσίαση στο κοινό και η τροποποίηση, απόδο-
ση κατά παράφραση ή η διασκευή του, υπό τις ακόλουθες προϋποθέ-
σεις: αναφορά της πηγής προέλευσης, μη εμπορική χρήση και αν τροπο-
ποιήσετε ή δημιουργήσετε περαιτέρω βασισμένοι στο έργο, θα μπορεί-
τε να διανείμετε το έργο που θα προκύψει με την ίδια ή παρόμοια άδεια.

Αναλυτικές πληροφορίες για τη συγκεκριμένη άδεια CC, διαβάστε στο: 
http://creativecommons.org/licenses/by-nc-sa/3.0/deed.el

Άδεια Creative Commons 3.0
Αναφορά προέλευσης - Μη εμπορική χρήση

Παρόμοια διανομή



Σε αυτούς που θα κάνουν αυτό το μικρό βιβλίο ξεπερασμένο. 
Στο φλεγόμενο πλήθος που δημιουργεί.





περιεχόμενα

ΠΡΟΛΟΓΟΣ

ΜΕΡΟΣ ΠΡΩΤΟ: 5 ΘΕΣΕΙΣ

 01. Πληροφορία

 02. Ομότιμος πολίτης

 03. Το κοινωνικό διαδίκτυο

 04. Οι ιδιόκτητες πλατφόρμες

 05. Οι ομότιμες πλατφόρμες

ΜΕΡΟΣ ΔΕΥΤΕΡΟ: Η ΥΠΟΣΧΕΣΗ ΤΩΝ ΚΟΙΝΩΝ

ΜΕΡΟΣ ΤΡΙΤΟ: ΟΥΤΟΠΙΑ

ΣΗΜΕΙΩΜΑ





ομότιμος -η -ο  [λόγ. < αρχ. ὁμότιμος `με ίση τιμή, ισόβαθμος΄]





ΠΡΟΛΟΓΟΣ: Αυτό το βιβλίο αφορά τη δημιουργία.
 

Τα εκατοντάδες εγχειρήματα Ελεύθερου Λογισμικού / Λογισμικού Ανοικτού 
Κώδικα (ΕΛ/ΛΑΚ), η ελεύθερη εγκυκλοπαίδεια Wikipedia, οι πλατφόρμες δι-
άθεσης έργων πολιτισμού όπως το Internet Archive ή το Librivox, τα νομι-
κά εργαλεία κατοχύρωσης και διάθεσης πνευματικών δημιουργημάτων όπως 
οι άδειες Κοινών Δημιουργημάτων (Creative Commons) ή οι άδειες Γενι-
κής Δημόσιας Χρήσης (General Public Licenses), οι διαδικτυακές κοινότη-
τες ανοικτού σχεδιασμού παράλληλα με την πρόοδο στις τεχνολογίες τρισ-
διάστατης εκτύπωσης, οι κολλεκτίβες των “hackerspace” και οι κοινότητες 
“κάντο-μόνος-σου”, οι πλατφόρμες διάθεσης μεταφρασμένων, σε δεκάδες 
γλώσσες, υπότιτλων ταινιών, οι χιλιάδες ιστότοποι ενημέρωσης (τα ειδησεο-
γραφικά ιστολόγια, η πλατφόρμα ενημέρωσης OhMyNews και πολλά άλλα), 
τα παγκόσμια κινήματα για ελεύθερη πρόσβαση στη γνώση και για ανοιχτά 
δημόσια δεδομένα, λαμβάνουν χώρα την ίδια στιγμή σε παγκόσμια και τοπι-
κή κλίμακα. Τι κοινό έχουν όλα τα παραπάνω; Αποτελούν συμπτώσεις, τυχαία, 
μη συσχετιζόμενα γεγονότα ή είναι εκφράσεις και εκφάνσεις ενός νέου πο-
λιτισμού με όλες του τις αντιφατικότητες και τις ευκαιρίες για αναγέννηση; 
Σημάδια ενός αναδυόμενου κόσμου που δημιουργεί και δημιουργείται, μέσα 
στις παρυφές του παλιού, από νέες ετερόκλητες υποκειμενικότητες –το πλή-
θος– και σαν τη λάβα αργά στην αρχή και μαινόμενη στη συνέχεια, μέσα από 
τις ρωγμές, προσπαθεί να δημιουργήσει νέα γη; 

Βρισκόμενοι ακόμη στα σπάργανα μιας νέας οικονομικής, κοινωνικής και 
πολιτικής αλλαγής, και με την τρισδιάστατη εκτύπωση καθοδόν –έτοιμη να 
αποτελέσει τον καταλύτη αυτής της μεταμόρφωσης–, υπάρχει η ανάγκη, ιδι-
αίτερα στην ελληνική βιβλιογραφία, από έναν τίτλο σχετικό με την ομότιμη 
(peer-to-peer) επανάσταση. Ή μάλλον υπάρχει η ανάγκη, ιδιαίτερα στην ελ-
ληνική κοινωνία σήμερα, από έναν τίτλο σχετικά με την ελπίδα. Το βιβλίο 
αυτό, γραμμένο απλά και πολλές φορές εσκεμμένα αφοριστικά από έναν πο-
λιτικό οικονομολόγο που έχει πετάξει τον επιστημονικό μανδύα και έχει φο-
ρέσει τα ξεφτισμένα παπούτσια του ακτιβιστή, έρχεται να αρθρώσει το επι-
χείρημα ότι η αλλαγή συμβαίνει τώρα. 

Τι έρχεται; Ένας καινούργιος κόσμος γεμάτος από ήρωες και αντιήρωες, 
θύματα και θύτες, νέες πριγκίπισσες και βασιλιάδες, μεσσίες και μάρτυρες, 
ευκαιρίες και κινδύνους, μα αναζωογονημένες ελπίδες για ένα βήμα κοντύ-
τερα στην Ουτοπία κι ας προχωρήσει αυτή δύο βήματα μακρύτερα. Αυτό, άλ-
λωστε, δεν είναι και η πρόοδος των πολιτισμών; 





ΜΕΡΟΣ ΠΡΩΤΟ
5 ΘΕΣΕΙΣ



01. ΠΛΗΡΟΦΟΡΙΑ

Αντικείμενό μας η πληροφορία, δηλαδή η μη υλική παραγωγή, ή αλλιώς, 
η παραγωγή της πληροφορίας: παραγωγή γνώσης, δεδομένων, σχεδίων 
και πολιτισμού. 

<Πρώτα η πληροφορία/>

Παρατηρείται παγκοσμίως μια αλλαγή στις δομές της οικονομίας με την 
πληροφορία στο προσκήνιο. Η πληροφορία παίζει πρωταγωνιστικό ρόλο 
στην παραγωγή λογισμικού, φαρμάκων, αυτοκινήτων, ρούχων, βιοτεχνο-
λογικών εργαλείων, νανοτεχνολογικών υλικών, πολιτισμού κ.α. Όλες αυ-
τές οι οικονομίες που αναπτύσσονται γύρω από την παραγωγή της πλη-
ροφορίας αποτελούν, πλέον, τη ραχοκοκκαλιά της παγκόσμιας ανάπτυ-
ξης. 

<Η σημασία στην πληροφορία/>

Το κόστος παραγωγής μιας επιπλέον μονάδας (ενός φαρμάκου ή ενός βι-
βλίου) είναι μικρό –κάποιες φορές αμελητέο. Ο σχεδιασμός, ο προγραμ-
ματισμός, οι λέξεις, ο κώδικας των αγαθών καθορίζει αποφασιστικά το 
τελικό κόστος και συνεπώς την αγοραστική τους αξία. Για παράδειγμα, 
ακόμη και στην παραγωγή αυτοκινήτου, η πληροφορία, δηλαδή ο σχεδι-
ασμός του, έχει πλέον σήμερα μεγαλύτερη προστιθέμενη αξία από ό,τι η 
ίδια η υλική παραγωγή του.

<Η πληροφορία πάνω από όλα/>

Τη στιγμή που οι πιο προηγμένες οικονομικά χώρες υιοθετούν μοντέλα 
ανάπτυξης βασισμένα στην παραγωγή πληροφορίας, το κόστος απόκτη-
σης και χρήσης των τεχνολογιών πληροφορικής και επικοινωνίας (π.χ. ο 



Το ομότιμο μανιφέστο

- 15 -

προσωπικός υπολογιστής και το διαδίκτυο) όλο και μειώνεται, κάνοντάς 
τες προσβάσιμες σε όλο και περισσότερους ανθρώπους. Έτσι ο καθένας 
έχει τα μέσα για να δημιουργήσει πληροφορία.

<Η διαθεσιμότητα των μέσων παραγωγής σε όλους/>

Αυτές οι αλλαγές διαμορφώνουν ένα νέο πλαίσιο επικοινωνίας, αλληλε-
πίδρασης και δικτύωσης μέσα από το οποίο αναδύεται ένα νέο μοντέλο 
παραγωγής, ριζικά διαφορετικό από το κυρίαρχο βιομηχανικό. 

<Η ομότιμη παραγωγή μετά από όλα/>

Ο νέος αυτός τρόπος παραγωγής διαμορφώνει και ταυτόχρονα διαμορ-
φώνεται από αξίες όπως η συνεργασία, η συμμετοχικότητα, η αλληλεγ-
γύη, ο διαμοιρασμός, η κοινοκτημοσύνη, η κοινωνική καινοτομία. Το 
πράττειν επανέρχεται στις ρίζες του, καθώς είναι εγγενώς συλλογικό, ορ-
χηστρικό, κοινωνικό. 

<Οι ομότιμες σχέσεις ανάμεσα σε όλα/> 

02. ΟΜΟΤΙΜΟΣ ΠΟΛΙΤΗΣ

Η πορεία της πληροφορίας είναι κυκλική, δηλαδή μπορεί να είναι παράλ-
ληλα πόρος αλλά και αποτέλεσμα μιας δημιουργικής διαδικασίας: για να 
γράψει κάποιος ένα επιστημονικό άρθρο χρειάζονται και άλλα επιστημο-
νικά άρθρα, για να σχεδιάσει κάποιος ένα αυτοκίνητο βασίζεται στο σχε-
διασμό παλιότερων αυτοκινήτων. Γίνεται επομένως πολύ δύσκολο να μι-
λήσει κανείς ξεχωριστά για την παραγωγή, τη διανομή και την κατανάλω-
ση της πληροφορίας. Όλες οι παραπάνω διαδικασίες είναι απολύτως δι-



Βασίλης Κωστάκης

- 16 -

ασυνδεδεμένες. 

<Καλώς ορίσατε τον ομότιμο πολίτη/>

Η παραδοσιακή αντίληψη της παραγωγής όπου από τη μία υπάρχουν οι 
παραγωγοί του προϊόντος, από την άλλη οι χρήστες/καταναλωτές και εν-
διάμεσα οι διανομείς/μεσάζοντες, είναι ανίκανη να περιγράψει αυτό που 
συμβαίνει σήμερα. Ο ομότιμος πολίτης κατάφερε να ανατρέψει, να χακά-
ρει τις κυρίαρχες θεωρίες πολιτικής οικονομίας. Ο ομότιμος πολίτης δεν 
περιμένει τις εταιρίες ή τα κράτη να αποφασίσουν για εκείνον τι θα ακού-
σει, τι θα διαβάσει, τι θα παρακολουθήσει. Παράγει, διανέμει και κατα-
ναλώνει ταυτοχρόνως, υποκινούμενος από το πάθος και την ανάγκη για 
δημιουργία, επικοινωνία, μάθηση, αυτοπραγμάτωση, αυτοολοκλήρωση, 
δηλαδή από ανώτερα θετικά κίνητρα. Όχι αποκλειστικά από την ακόρε-
στη δίψα για χρήμα. Στον κόσμο της πληροφορίας μπορεί να είναι την ίδια 
στιγμή παθιασμένος και ενθουσιώδης παραγωγός/δημιουργός, κατανα-
λωτής/χρήστης, διανομέας/μεσάζοντας.

<Καλώς βρήκατε τον ομότιμο πολίτη/>

Ω, ναι! Υπάρχει –πάντοτε υπήρχε–, απλώς τώρα με την ευρεία διαθεσιμό-
τητα των μέσων παραγωγής γίνεται τόσο εμφανές στην παραγωγή πληρο-
φορίας και κάτι άλλο πέρα από το αιμοβόρο κυνήγι για τη μεγιστοποίηση 
του χρηματικού κέρδους. Ένας ομότιμος κόσμος με ομότιμα μέλη αναδύ-
εται μέσα από το κοινωνικό διαδίκτυο. Μια επανάσταση που δεν απαιτεί, 
που δεν επαιτεί, που δεν φωνάζει, αλλά δημιουργεί τον κόσμο που θέλει, 
μέσα στον κόσμο που θέλει να ξεπεράσει.  

<Το κοινωνικό διαδίκτυο είναι φωτιά που ζεσταίνει μα και που καίει 
μαζί/>



Το ομότιμο μανιφέστο

- 17 -

03. ΤΟ ΚΟΙΝΩΝΙΚΟ ΔΙΑΔΙΚΤΥΟ

Ο κοινωνικός ιστός ή ο ιστός 2.0 (web 2.0) είναι όροι που αναφέρονται 
στις σχετικά νέες τεχνολογίες που εισήχθησαν στον κόσμο του διαδικτύ-
ου τα τελευταία χρόνια και κατέστησαν δυνατή τη μαζική αλληλεπίδρα-
ση των χρηστών. Η αρχιτεκτονική του διαδικτύου άλλαξε ριζικά –και συ-
νεχώς αλλάζει– κάνοντας ευκολότερη την πλοήγηση, αλλά και δίνοντας 
την ευκαιρία στο μέσο χρήστη να εκφραστεί συνεισφέροντας πληροφο-
ρία (π.χ. κείμενα, φωτογραφίες, κώδικα, μουσική, βίντεο) στη δημόσια 
σφαίρα. 

<Το κοινωνικό διαδίκτυο ως μέσο έκφρασης/>

Το κοινωνικό διαδίκτυο έδωσε ώθηση στην κοινωνική δημιουργία, τη συ-
νεργασία και το διαμοιρασμό πληροφορίας ανάμεσα στους χρήστες οι 
οποίοι μπορούν, παράλληλα με τη βελτιώση των υποδομών πρόσβασης 
στο διαδίκτυο, ολοένα και ευκολότερα να διαχειρίζονται περιεχόμενο σε 
ιστοσελίδες και να αλληλεπιδρούν. 

<Το κοινωνικό διαδίκτυο ως μέσο αλληλεπίδρασης, ως ο νέος δημόσιος 
χώρος που μπορεί να δώσει ξανά ζωή στον ρημαγμένο παλιό/>

Το κοινωνικό διαδίκτυο μετουσίωσε τους απλούς χρήστες –τους κατανα-
λωτές της πληροφορίας– σε παραγωγούς, σε διανομείς, σε δημιουργούς, 
σε ομότιμους πολίτες. Το Ελεύθερο Λογισμικό / Λογισμικό Ανοικτού Κώ-
δικα και η ελεύθερη εγκυκλοπαίδεια Wikipedia αποτελούν δύο αντιπρο-
σωπευτικά παραδείγματα ομότιμης παραγωγής που παράγουν αξία χρή-
σης και πλεόνασμα ελευθερίας.

<Το κοινωνικό διαδίκτυο ως η μαμή του ομότιμου πολίτη/>



Βασίλης Κωστάκης

- 18 -

Το κοινωνικό διαδίκτυο μετουσίωσε τους απλούς χρήστες –τους κατανα-
λωτές της πληροφορίας– σε παραγωγούς, σε διανομείς, σε μη αμειβόμε-
νους εργάτες. Το Facebook είναι ένα αντιπροσωπευτικό παράδειγμα των 
ιδιόκτητων πλατφόρμων που μπορεί να οδηγήσουν σε επικίνδυνα μονο-
πώλια της πληροφορίας. Το κοινωνικό διαδίκτυο ως η μαμή της εκμετάλ-
λευσης της πληροφορίας. 

<Η πληροφορία ως το πετρέλαιο του 21ου αιώνα/>

04. ΙΔΙΟΚΤΗΤΕΣ ΠΛΑΤΦΟΡΜΕΣ

Μιλώντας γενικά, υπάρχουν πέντε είδη χρηστών στον κόσμο του διαδι-
κτύου. 

Ο επαγγελματίας, ο οποίος είναι ένας προχωρημένος χρήστης και 
λαμβάνει μέρος στην παραγωγή πληροφορίας υποκινούμενος κυρίως 
από χρηματικά οφέλη. 

Ο ερασιτέχνης, ο οποίος παίζει πολύ σημαντικό ρόλο στην παραγωγή 
πληροφορίας που λαμβάνει χώρα στο κοινωνικό διαδίκτυο και συμμετέ-
χει υποκινούμενος από εσωτερικά κίνητρα όπως είναι η αναγνώριση, η 
επικοινωνία, η δημιουργία και ο ρομαντισμός. 

Ο τελικός χρήστης, ο οποίος δε συμμετέχει στην παραγωγή πληροφο-
ρίας, αλλά περιορίζεται στο να καταναλώνει αποκλειστικά αγαθά παρα-
γωγής άλλων. 

Ο χάκερ –ή χακτιβιστής– ο οποίος έχει κάποια κοινά χαρακτηριστικά 
με τον επαγγελματία (βαθιά και εξειδικευμένη γνώση), αλλά και τον ερα-
σιτέχνη (παρόμοια κίνητρα). 

Και ο κακοπροαίρετος χάκερ –ή κράκερ– του οποίου οι προθέσεις εί-
ναι εγκληματικής φύσης. 

Στα πρώτα χρόνια του διαδικτύου, οι ερασιτέχνες χρήστες, δηλαδή όσοι 
ήθελαν να συμμετέχουν στην παραγωγή πληροφορίας αλλά υστερούσαν 
σε τεχνική γνώση, δεν είχαν ενεργό ρόλο. Αυτό συνέβαινε λόγω τόσο των 



Το ομότιμο μανιφέστο

- 19 -

αργών διαδικτυακών συνδέσεων, όσο και των πολύπλοκων τεχνολογικών 
εργαλείων της πρώιμης μορφής του διαδικτύου. 

<Η τάξη των ερασιτεχνών αναδύεται με τον ερχομό του κοινωνικού δια-
δικτύου, όταν ο ερασιτέχνης αρχίζει να ελέγχει περισσότερο τα μέσα πα-
ραγωγής/>

Στο λαβύρινθο του πρώιμου διαδικτύου υπήρχε ένας πληθυσμός σε πλε-
όνασμα που ήθελε να συμμετέχει στην παραγωγή. Το κοινωνικό διαδί-
κτυο ήρθε να απλοποιήσει τα μέσα παραγωγής και να δώσει την ευκαι-
ρία στους ερασιτέχνες να δημιουργήσουν. Οι ερασιτέχνες –μια νέα εργα-
τική τάξη– οργανωμένοι σε διαδικτυακές πλατφόρμες παράγουν, ενώ οι 
πλατφόρμες απλοποιούνται κάνοντας ευκολότερη τη συμμετοχή όλο και 
περισσότερων ερασιτεχνών στην παραγωγή πληροφορίας. 

<Με τον ερχομό του κοινωνικού διαδικτύου η εκμετάλλευση της συλλο-
γικής νοημοσύνης και δημιουργικότητας αναγεννήθηκε, είτε αυτό αφορά 
μονοπωλιακά συμφέροντα, είτε τη χειραφέτηση του ανθρώπου/>

Οι ερασιτέχνες, που βρίσκονται στον πυρήνα της παραγωγής πληροφορί-
ας στο κοινωνικό διαδίκτυο, εξαρτώνται από τους ιδιοκτήτες των μονο-
πωλιακών πλατφόρμων (κυρίως Facebook, Google, Yahoo!), όπως και οι 
ιδιοκτήτες εξαρτώνται από τους ερασιτέχνες. Αυτό δεν σημαίνει ότι ένας 
χάκερ ή ένας επαγγελματίας δεν χρησιμοποιεί τέτοιες πλατφόρμες προ-
σθέτοντας αξία σε αυτές. Ωστόσο, είναι οι ερασιτέχνες που ήρθαν στο 
προσκήνιο όταν άρχισαν να ελέγχουν τα μέσα παραγωγής. Οι ιδιοκτήτες 
των πλατφόρμων μπορούν να θεωρηθούν ως οι καπιταλιστές της παρα-
γωγής πληροφορίας στο κοινωνικό διαδίκτυο, οι οποίοι φαίνεται να απο-
ποιούνται τη συσσώρευση πληροφορίας μέσω παρωχημένων αδειών πε-
ριοριστικών πνευματικών δικαιωμάτων. Αντ’ αυτού, δημιουργούν εργα-
λεία που διευκολύνουν τη συμμετοχή και το μοίρασμα της πληροφορίας. 
Οι καπιταλιστές της πλατφόρμας, ή αλλιώς «δικτυοκράτες», ενσωματώ-
νουν στις πλατφόρμες τους ανοικτά και κλειστά χαρακτηριστικά ώστε να 



Βασίλης Κωστάκης

- 20 -

διασφαλίσουν τον έλεγχο και το κέρδος.

<«Μοιραστείτε τα πάντα και ευτυχίστε!» φωνάζουν οι δικτυοκράτες στους 
ερασιτέχνες. Και ο πολιτισμός του like φαίνεται να αναδύεται. Κάνω και 
δέχομαι like, άρα υπάρχω/>

Στην παραγωγή πληροφορίας των ιδιόκτητων πλατφόρμων φαίνεται να 
υπάρχουν δύο κύριοι τύποι οικονομίας: η οικονομία της συσσώρευσης 
και η οικονομία της εργολαβίας του πλήθους (crowdsourcing). Στις οικο-
νομίες της συσσώρευσης, όπως το Facebook,  το YouTube ή το MySpace, 
οι χρήστες μοιράζονται πληροφορίες (βίντεο, μουσική, κείμενα, προσω-
πικά δεδομένα). Ταυτόχρονα, οι δικτυοκράτες πωλούν τη συσσωρευμένη 
προσοχή του κοινού –ως αποτέλεσμα της μεγάλης επισκεψιμότητας και 
του χρόνου που ξοδεύουν οι χρήστες σε μια τέτοια πλατφόρμα– στους δι-
αφημιζόμενους.  

Επίσης, πλατφόρμες όπως το Flickr εισπράττουν κέρδη όχι μόνο από 
τις διαφημίσεις, αλλά και μέσω του αποκαλούμενου «μοντέλου φρίμι-
ουμ» (freemium model). Δηλαδή οι χρήστες, οι οποίοι μοιράζονται τις 
δημιουργίες τους μέσα από μια δημοφιλή ιδιόκτητη πλατφόρμα, επιθυ-
μούν περισσότερες υπηρεσίες από αυτή και πληρώνουν συνδρομή ώστε 
να μπορούν να διατηρήσουν “επαγγελματικό” ή VIP λογαριασμό.  Αλλά 
ακόμη και εδώ η συσσώρευση της προσοχής των χρηστών, με άλλα λό-
για η μεγάλη επισκεψιμότητα, είναι προϋπόθεση για τη βιωσιμότητα 
ενός επιχειρηματικού μοντέλου φρίμιουμ. Για παράδειγμα, οι επί πλη-
ρωμή χρήστες της πλατφόρμας του Flickr συμμετέχουν σε μια διαδικτυ-
ακή κοινότητα που συμπεριλαμβάνει εκατομμύρια χρήστες με ενδιαφέ-
ρον τη φωτογραφία. Ακόμη και η μηχανή αναζήτησης της Google αντλεί 
το ανταγωνιστικό της πλεονέκτημα από την ικανότητά της να εκμεταλλεύ-
εται το αχανές περιεχόμενο που δημιουργείται από τους χρήστες, καθώς 
ο αλγόριθμός της βασίζεται στους συνδέσμους που μοιράζονται οι χρή-
στες προς κάποια συγκεκριμένη ιστοσελίδα. Και όπως το Flickr, έτσι και 
η Google κερδίζει χρήματα όχι μόνο από τη διαφήμιση, αλλά και από το 
μοντέλο φρίμιουμ (πωλώντας ειδικές υπηρεσίες σε επιχειρήσεις). Ακό-
μη και οι δεκάδες πλατφόρμες με πορνογραφικό περιεχόμενο, όπως το 



Το ομότιμο μανιφέστο

- 21 -

Youporn ή το Redtube, ακολουθούν παρόμοια επιχειρηματικά μοντέλα 
όπως το Youtube  ή το Facebook: 

<Μοιραστείτε, σκουπίστε, τελειώσατε. Ή και αντίστροφα/>

Οι δικτυοκράτες θέλουν να μάθουν τα πάντα για το χρήστη ώστε να αυ-
ξήσουν τις πιθανότητες η στοχευμένη διαφήμιση να έχει αποτέλεσμα και 
απόδοση. Άρα πρώτο τους μέλημα είναι η συσσώρευση της προσωπικής 
πληροφορίας: τι μουσική ακούς, τι ταινίες βλέπεις, τι πολιτικό προσανα-
τολισμό έχεις, τι ζώδιο είσαι, πότε έχεις γενέθλια, τι φοράς στις αποκρι-
ές, τι φοράς στο σχολείο, τι άρωμα φοράς (δε φοράς; να φορέσεις!). Δεύ-
τερο μέλημά τους είναι ο περιορισμός του χρήστη σε ένα κλειστό οικοσύ-
στημα. Δηλαδή να τον κρατήσουν όσο μπορούν περισσότερο στην πλατ-
φόρμα: του προβάλλουν αυτά που θέλει να δει, να ακούσει, να μάθει, να 
αγοράσει. 

<Ο πολιτισμός του like κάνει το δυσάρεστο, αόρατο/>

Ένας ψεύτικος κόσμος κατασκευασμένος από τα γνωστά, από αυτά που 
ήδη ξέρεις, ήδη πιστεύεις ή ήδη σου αρέσουν και ίσως επιθυμήσεις. Η 
διαφορετικότητα πρέπει να εξαφανιστεί, η διαφωνία το ίδιο, όπως και 
ο διάλογος. Περισσότερο στοχευμένες διαφημίσεις, περισσότερος χρό-
νος στην πλατφόρμα –ένας κόσμος αρεστός–, περισσότερα κλικ, περισ-
σότερα κέρδη. Στην οικονομία της συσσώρευσης, όπως και σε κάθε κα-
πιταλιστική οικονομία, για τους δικτυοκράτες το κίνητρο δεν είναι απλώς 
το κέρδος, η πορεία δεν είναι απλώς το κέρδος, ο προορισμός δεν είναι 
απλώς το κέρδος. Η βαρύτητα δίνεται στη μεγιστοποίησή του. 

<Και το κεφάλαιο θα κάνει τα πάντα για να μεγαλώσει, μέχρι να σκάσει. 
Και τότε δεν θα έχει like/>

Οι οικονομίες της εργολαβίας του πλήθους δε διαφέρουν πολύ από τις 



Βασίλης Κωστάκης

- 22 -

οικονομίες της συσσώρευσης, καθώς οι χρήστες μοιράζονται και εδώ 
πληροφορίες. Ένα παράδειγμα, ανάμεσα στις εκατοντάδες διαφορετι-
κές περιπτώσεις, αποτελεί η επιχείρηση 99designs, η οποία μέσω της 
πλατφόρμας της καλεί τους πελάτες να δηλώσουν το σχέδιο που χρειά-
ζονται (ας υποθέσουμε ένα λογότυπο) και την επιθυμητή τιμή αγοράς του. 
Τότε σχεδιαστές, επαγγελματίες και μη, καταθέτουν τις προτάσεις τους, 
ενώ οι χρήστες βαθμολογούν και σχολιάζουν το εκάστοτε σχέδιο βοηθώ-
ντας τους σχεδιαστές να το βελτιώσουν. Έπειτα από κάποιο συγκεκριμέ-
νο χρονικό διάστημα γίνεται η επιλογή του σχεδίου και η 99designs πα-
ρακρατά ένα ποσοστό επί της συνολικής αμοιβής. 

Οι όροι στις πλατφόρμες υπεργολαβίας είναι ξεκάθαροι και πολλές φο-
ρές ο αποδέκτης/χρήστης της πληροφορίας είναι η ίδια η επιχείρηση, 
όπως για παράδειγμα στην περίπτωση του κολοσσού Procter & Gamble 
για τα προϊόντα Pringles και Crest. Η πλατφόρμα της Ιnnocentive, την 
οποία έχει χρησιμοποιήσει κατά καιρούς και η Procter & Gamble, παρέ-
χει υπηρεσίες υπεργολαβίας του πλήθους σε επιχειρήσεις, οργανώσεις 
ή κυβερνήσεις, οι οποίες δηλώνουν τις προδιαγραφές του υπό ανάθεση 
έργου στην πλατφόρμα μαζί με το σχετικό έπαθλο. Ακολούθως, καλού-
νται οι χρήστες να συνεισφέρουν πληροφορία. Το κέρδος, συνεπώς, βρί-
σκεται στην ίδια την πληροφορία και όχι στη συσσωρευμένη προσοχή και 
τη διαφήμιση. Η επιχείρηση έχει ανάγκη από ιδέες, προτάσεις, λύσεις 
και καλεί το πλήθος να τη βοηθήσει. Το τυράκι: το χρηματικό κέρδος, κά-
ποιο υλικό βραβείο ή ακόμη και η πίστη, η προσήλωση ή η αγάπη για την 
εταιρεία. Φυσικά, μπορεί να υπάρχει και η ευχαρίστηση της δημιουργίας 
όπως και η ανάγκη για αναγνώριση. 

Οι ιδιόκτητες πλατφόρμες –το φαντεζί εργοστάσιο των δικτυοκρατών– 
είναι συνήθως επικίνδυνες για να τους εμπιστεύονται την πληροφορία οι 
χρήστες, λόγω της κερδοσκοπικής τους φύσης. Στις πλατφόρμες εργο-
λαβίας του πλήθους, ωστόσο, τα πράγματα είναι λιγότερο επικίνδυνα, κα-
θότι πιο καθαρά: οι χρήστες παράγουν αξία για την επιχείρηση και ως 
αντάλλαγμα λαμβάνουν συγκεκριμένα βραβεία ή αμοιβές. 

<Το κοινωνικό διαδίκτυο παρέχει δυνατότητες χειραφέτησης, αλλά και 
εκμετάλλευσης, και το πολιτικό καθήκον των χρηστών, είτε πρόκειται για 
ερασιτέχνες, επαγγελματίες ή χάκερ, είναι όπου μπορούν να αγκαλιάζουν 



Το ομότιμο μανιφέστο

- 23 -

τις πρώτες έναντι των δευτέρων/>

Φαίνεται ότι από τη μία οι χρήστες παραδίνουν κάποια από τα δικαιώματά 
τους στους δικτυοκράτες, με αντάλλαγμα να έχουν την ευκαιρία για επι-
κοινωνία, αλληλεπίδραση και δημιουργία. Από την άλλη, οι δικτυοκράτες 
στοχεύουν στη μέγιστη προσοχή και επισκεψιμότητα, μεγιστοποιώντας, 
έτσι, τα κέρδη τους. Αποτελεί αυτό ένα νέο κοινωνικό συμβόλαιο και εί-
ναι η βέλτιστη ισορροπία; Ή μπορούν οι χρήστες και οι διαδικτυακές κοι-
νότητες να κάνουν κάτι παραπάνω για έναν καλύτερο, πιο αυτόνομο και 
δημιουργικό ψηφιακό κόσμο;

<Ερασιτέχνες, επαγγελματίες και χάκερ, κάποιοι ήδη το ξέρετε και συμ-
μετέχετε, μα κάποιοι όχι: Ήρθε η ώρα του ομότιμου κινήματος!/>

05. ΟΜΟΤΙΜΕΣ ΠΛΑΤΦΟΡΜΕΣ

Στα μέσα της δεκαετίας του 1980 άρχισε να συμβαίνει κάτι ανεξήγητο 
για την κυρίαρχη οικονομική θεωρία, ιδιαίτερα έτσι όπως εξελίχθηκε. 
Αρχικά δεκάδες, αργότερα εκατοντάδες, ύστερα χιλιάδες και μέσα στις 
επόμενες δύο δεκαετίες εκατοντάδες χιλιάδες, άνθρωποι δημιούργησαν, 
και συνεχίζουν να δημιουργούν, Ελεύθερο Λογισμικό / Λογισμικό Ανοι-
κτού Κώδικα (ΕΛ/ΛΑΚ). Το κοινωνικό διαδίκτυο, έτσι όπως το ξέρουμε 
σήμερα, δεν θα υπήρχε αν δεν υπήρχαν οι χιλιάδες εφαρμογές ΕΛ/ΛΑΚ 
(από το δημοφιλή διαδικτυακό εξυπηρετητή Apache και το λειτουργικό 
σύστημα Linux με τις εκατοντάδες εκδόσεις του, μέχρι τα ιστολόγια τύ-
που Wordpress και το φυλλομετρητή Mozilla Firefox) και το ΕΛ/ΛΑΚ, έτσι 
όπως το ξέρουμε σήμερα, δεν θα υπήρχε αν δεν υπήρχε το κοινωνικό δι-
αδίκτυο. 

<Το πινέλο που ζωγραφίζει το χέρι που το κρατάει/>



Βασίλης Κωστάκης

- 24 -

Το μοντέλο παραγωγής των εγχειρημάτων ΕΛ/ΛΑΚ μοιράζεται κοι-
νά στοιχεία με αυτά άλλων προσπαθειών όπως είναι η ελεύθερη εγκυ-
κλοπαίδεια Wikipedia, τα συστήματα ομότιμης διακίνησης πληροφο-
ρίας (π.χ. το PirateBay) και πλατφόρμες διάθεσης πληροφορίας όπως 
το Librivox (όπου κανείς μπορεί να βρει χιλιάδες ηχητικά βιβλία) ή το 
Internet Archive (βάση με νομίμως διαθέσιμα βίντεο, εικόνες, φωτογρα-
φίες). Τα παραπάνω εγχειρήματα –και άλλα τόσα ικανά να γεμίσουν τό-
μους ολόκληρους– αναπτύσσονται βασισμένα στη συνεργασία διασκορ-
πισμένων διαδικτυακών κοινοτήτων από εθελοντές. Οι τελευταίοι οργα-
νώνονται γύρω από ομότιμες πλατφόρμες, δηλαδή πλατφόρμες που δεν 
εξυπηρετούν ιδιωτικά συμφέροντα τα οποία στόχο έχουν τη μεγιστοποί-
ηση του κέρδους. 

Διαχειριστές των ομότιμων πλατφόρμων αποτελούν μη κερδοσκοπικά 
ιδρύματα, όπως το Wikimedia Foundation που υποστηρίζει τη Wikipedia 
και το εγχείρημα GNU που είναι μια πρωτοβουλία του Free Software 
Foundation. Στις ομότιμες πλατφόρμες, εν αντιθέσει με τις ιδιόκτητες, οι 
χρήστες συμμετέχουν συνειδητά με σκοπό την παραγωγή αξίας χρήσης 
για τη δημόσια σφαίρα. Συμμετέχουν σε κοινότητες με ισχυρότερους δε-
σμούς από αυτές των ιδιόκτητων πλατφόρμων. Για παράδειγμα κάποιος 
βγαίνει και λέει: «Τι καλά θα ήταν να είχαμε ένα πρόγραμμα που θα με-
τράει τα αστέρια. Εγώ έγραψα λίγο κώδικα και τον μοιράζομαι. Είναι κα-
νένας εκεί έξω που του αρέσει η ιδέα μου, γιατί όλοι μαζί μπορούμε να 
τα καταφέρουμε καλύτερα από ό,τι εγώ μόνος μου;» Τότε σταδιακά σχη-
ματίζεται μια κοινότητα από εθελοντές από όλον τον κόσμο γύρω από το 
εγχείρημα. Κάποιοι συνεισφέρουν κώδικα στην κατασκευή του προγράμ-
ματος, κάποιοι απλώς καταναλώνουν, κάποιοι το προωθούν, κάποιοι κά-
νουν όλα τα παραπάνω ή μερικά από αυτά. Τα κίνητρα είναι κυρίως μη οι-
κονομικά, παρόμοια με αυτά των οικονομιών της συσσώρευσης, με μια 
μεγάλη διαφορά: Οι ομότιμοι μοιράζονται τις βασικές αρχές και αξίες 
ενός κοινού οράματος και συνειδητά συμμετέχουν σε συγκεκριμένες πα-
ραγωγικές διαδικασίες. 

<Οι παραγωγικές διαδικασίες που λαμβάνουν χώρα στις ομότιμες πλατ-
φόρμες περιγράφονται από τον όρο «ομότιμη παραγωγή»/>



Το ομότιμο μανιφέστο

- 25 -

Η ομότιμη παραγωγή είναι ένα πιο παραγωγικό σύστημα για τη δημιουρ-
γία πνευματικής αξίας από αυτό της ελεύθερης αγοράς ή του γραφει-
οκρατικού κράτους. Παράγει πλεόνασμα ελευθερίας καθώς υποκινείται 
από τις υψηλότερες ανάγκες του ανθρώπου για έκφραση, συνεργασία και 
επικοινωνία. Η ομότιμη παραγωγή ανατρέπει την κυρίαρχη πίστη ότι ο 
άνθρωπος, ως ορθολογικό ον, προσπαθεί αποκλειστικά για τη μεγιστο-
ποίηση του προσωπικού του χρηματικού κέρδους. Στις ομότιμες πλατ-
φόρμες εκατοντάδες χιλιάδες χρήστες –οι ομότιμοι– συνεργάζονται, συ-
νεισφέροντας ο καθένας κάτι από τις δυνατότητές τους προς έναν κοινό 
στόχο. Το αποτέλεσμα αυτής της προσπάθειας ανήκει στη δημόσια σφαί-
ρα και διατίθεται ελεύθερα πίσω στην κοινότητα και σε όλον τον κόσμο. 
Η ομότιμη παραγωγή δεν είναι ένα τυχαίο γεγονός μέσα στην ιστορική 
συγκυρία. Πολλές πτυχές της ανθρώπινης έκφρασης πάντοτε διέπονταν 
από το πνεύμα του εθελοντισμού και της συνεργασίας και η ομότιμη πα-
ραγωγή μας δείχνει ξεκάθαρα:

<Οι κυρίαρχες θεωρίες υπάρχουν για να ανατρέπονται/>

Με τους όρους του νεοφιλελευθερισμού, αυτό που συμβαίνει στις ομό-
τιμες πλατφόρμες θα μπορούσε να ερμηνευθεί ως εξής: οι άνθρωποι 
είναι ελεύθεροι να δημιουργήσουν, να συνεισφέρουν ή να λάβουν αυτό 
που επιθυμούν ακολουθώντας τις εσωτερικές τους ανάγκες, με ένα αό-
ρατο χέρι να φέρνει κοντά σε ένα κοινό πεδίο όλα τα παραπάνω στοι-
χεία, απουσία κάποιου μηχανισμού δημιουργίας χρηματικού κέρδους. Σε 
αντίθεση με τις αγορές, το ιερό δισκοπότηρο της σύγχρονης οικονομικής 
αντίληψης, στην ομότιμη παραγωγή η κατανομή των πηγών και των αγα-
θών δεν γίνεται μέσα από τους μηχανισμούς των τιμών, αλλά υβριδικές 
μορφές διακυβέρνησης εφαρμόζονται και αυτό που παράγεται δεν είναι 
χρηματικό κέρδος, αλλά αξία χρήσης.

<Αποξένωση, ανταγωνισμός και αέναο κυνηγητό του χρήματος από τη μία 
–επικοινωνία, συνεργασία και ασίγαστο πάθος για δημιουργία από την 
άλλη. Αντί να μαζεύουν τα χρήματα που γλιστρούν από τις τσέπες των κα-
πιταλιστών ενώ αυτοί χορεύουν, οι ομότιμοι στήνουν το δικό τους χορό/>



Βασίλης Κωστάκης

- 26 -

Η αφθονία των πόρων αποτελεί απαραίτητη προϋπόθεση για να είναι βι-
ώσιμο ένα εγχείρημα ομότιμης παραγωγής. Η αφθονία αποτελεί τη φυσι-
κή κατάσταση της πληροφορίας σε αντίθεση με την επικρατούσα αντίλη-
ψη περί πνευματικής ιδιοκτησίας. Η πνευματική ιδιοκτησία, με τη μορ-
φή αυστηρών αδειών πνευματικών δικαιωμάτων ή πατεντών, συνεχώς 
προσπαθεί να δημιουργήσει τεχνητές καταστάσεις σπανιότητας ώστε να 
κερδοσκοπήσει. Η πληροφορία, δηλαδή τα δεδομένα, ο πολιτισμός και η 
γνώση, γεννιέται ελεύθερη και επιτρέπει στον καθένα να τη χρησιμοποι-
ήσει δημιουργώντας κάτι νέο. Έχει μηδενικό κόστος αναπαραγωγής και η 
δημόσια χρήση της αυξάνει την ίδια της την αξία. Από την άλλη, η πνευ-
ματική ιδιοκτησία με τη σημερινή της μορφή είναι ένα συρματόπλεγμα 
που, αντί να προστατεύει, χαράζει τη σάρκα τής πληροφορίας, δημιουρ-
γεί μονοπωλιακές καταστάσεις και γίνεται ολοένα και πιο επικίνδυνη για 
την ελεύθερη έκφραση, την καινοτομία, τον πολιτισμό, την κοινωνία.

<Όπως το κεφάλαιο προσπαθεί να τιμολογήσει ακόμη και το νερό που πί-
νουμε δημιουργώντας τεχνητές σπανιότητες, έτσι κάνει και με τη γνώση, 
έτσι θα έκανε αν μπορούσε ακόμη και με την ίδια τη γλώσσα/>

Η ανεμπόδιστη δημιουργική συνεργασία ανάμεσα στις διαδικτυακές κοι-
νότητες αποτελεί θεμέλιο λίθο της ομότιμης παραγωγής, η οποία έχει 
εφεύρει νέους θεσμοθετημένους τρόπους διαμοιρασμού της αξίας που 
παράγεται, όπως οι άδειες Κοινών Δημιουργημάτων (Creative Commons), 
οι άδειες Γενικής Δημόσιας Χρήσης (General Public Licenses) ή οι 
άδειες BSD (Berkeley Software Distribution). Αυτές οι νέες μορφές ιδι-
οκτησίας επιτρέπουν την κοινωνική αναπαραγωγή των ομότιμων εγχει-
ρημάτων, όντας πιο διανεμημένες και συμμετοχικές από την κρατική και 
την ιδιωτική ιδιοκτησία. 

<Με την ομότιμη παραγωγή, αναδύθηκε η «ομότιμη ιδιοκτησία» δίνοντας 
νέο νόημα στην ιδέα της κοινοκτημοσύνης/>

Η ομότιμη ιδιοκτησία διαφέρει ριζικά από την κρατική ιδιοκτησία (λαν-



Το ομότιμο μανιφέστο

- 27 -

θασμένα γνωστή και ως δημόσια), καθώς σε αυτήν το κράτος διαχειρί-
ζεται έναν πόρο εκ μέρους των πολιτών –όχι οι ίδιοι οι πολίτες. Επίσης, 
διαφέρει και από την ιδιωτική όπου ο ιδιώτης (είτε πρόκειται για φυσι-
κό, είτε για νομικό πρόσωπο) αποκλείει την κοινή χρήση του πόρου. Στην 
ομότιμη ιδιοκτησία, όμως, οι πολίτες διαχειρίζονται άμεσα και αυτόνο-
μα τον εκάστοτε πόρο:

<Συνεισφέρω τον κώδικά μου και μου ανήκει το πρόγραμμα. Συνεισφέρω 
τη λέξη μου και μου ανήκει το κείμενο. Το πρόγραμμα και το κείμενο που 
ανήκει και σε εσένα, είτε έχεις συνεισφέρει, είτε όχι/>

Η κατάσταση αφθονίας μέσα στην οποία τα ομότιμα έργα δημιουργούνται, 
αναπαράγονται και εξελίσσονται, οδηγεί σε νέες μορφές οργάνωσης, δι-
ακυβέρνησης και διαχείρισης. Η δημιουργική διαδικασία είναι συνεχής: 
δεν υπάρχει ποτέ τελικό προϊόν, ο κάθε χρήστης έχει τη δυνατότητα να 
συνεχίσει να το εξελίσσει. 

Επομένως, αν η ομότιμη παραγωγή περιγράφει τις διαδικασίες που 
λαμβάνουν χώρα στην παραγωγή πληροφορίας διαδικτυακών, εθελοντι-
κών κοινοτήτων, τότε η «ομότιμη διακυβέρνηση» περιγράφει τον τρόπο 
με τον οποίο η ομότιμη παραγωγή οργανώνεται. Η ομότιμη διακυβέρνη-
ση αποτελεί ένα συμμετοχικό, από τα κάτω, τρόπο λήψης αποφάσεων, 
όπου οι αποφάσεις είναι αποτέλεσμα ελεύθερου διαλόγου και συνεργα-
σίας μεταξύ των ομότιμων πολιτών. Στις ομότιμες κοινότητες η συμμετο-
χή είναι ανοιχτή για όλους και η επικοινωνία ανεμπόδιστη, χωρίς γεω-
γραφικά σύνορα, πολλές φορές ασύγχρονη ανάμεσα στα μέλη (email, δη-
μοσιεύσεις σε φόρουμ, συζητήσεις σε wiki ιστοσελίδες). 

Ως κυρίαρχη δομή εμφανίζεται η δικτυακή, καταργώντας τις τυπικές ιε-
ραρχίες και αναδεικνύοντας κάτι νέο: τις «ετεραρχίες». Στις ετεραρχίες 
υπάρχουν πολλά μέλη τα οποία μπορεί να δουλεύουν ταυτοχρόνως σε δι-
αφορετικές, ίσως και εντελώς αντίθετες, κατευθύνσεις έχοντας ποικίλες 
αποστολές να εκτελέσουν. Υπάρχει αυτοοργάνωση, αυτοδιάθεση και ορι-
ζόντια διασύνδεση όλων των μερών ενός ομότιμου εγχειρήματος και, ενώ 
ο καθένας είναι ελεύθερος να συνεισφέρει στο βαθμό που μπορεί (και 
αν επιθυμεί να αποχωρήσει), υπάρχουν συγκεκριμένα κριτήρια αξιολό-



Βασίλης Κωστάκης

- 28 -

γησης των συνεισφορών από την κοινότητα. Η διατήρηση σε υψηλό επί-
πεδο της ποιότητας των πληροφοριών που συνεισφέρει το κάθε μέλος, 
αποτελεί βασικό μέλημα της κοινότητας μιας ομότιμης προσπάθειας. Η 
αυθόρμητη ιεραρχία είναι χαρακτηριστικό της ετεραρχίας όταν ένας από 
τους ηγέτες του εγχειρήματος καλείται να λάβει μια καθοριστική απόφα-
ση για το μέλλον. Η εξουσία του ηγέτη, αυτού του καλοκάγαθου δικτάτο-
ρα, πηγάζει από το καθήκον τού να υπηρετήσει την κοινότητα και από την 
έως τότε προσφορά του (καλοκάγαθοι δικτάτορες θεωρούνται ο Linus 
Torvarlds στο εγχείρημα Linux ή ο Jimmy Wales στη Wikipedia). Αν η 
εξουσία τού δικτάτορα γίνει κακοπροαίρετη, τότε θα προκληθεί μαζική 
έξοδος των μελών του εγχειρήματος. Και οι τελευταίοι έχουν τα μέσα 
να προχωρήσουν στη δική τους νέα ομότιμη προσπάθεια με τους δικούς 
τους κανόνες.

<Διαφθορά, δολοπλοκίες, κρυμμένες ιεραρχίες και συμφωνίες στα κρυ-
φά δηλητηριάζουν τα ομότιμα έργα όταν χάνεται ο θεμέλιος λίθος της 
ομότιμης διακυβέρνησης: η αφθονία/>

Η ομότιμη διακυβέρνηση δεν ήρθε να αντικαταστήσει την ελεύθερη αγο-
ρά ή τη δημοκρατία. Ήρθε να δουλέψει καλύτερα εκεί όπου υπάρχει 
αφθονία πόρων. Όταν η αφθονία αντικαθίσταται από τη σπανιότητα, τότε 
εξουσιαστικές δομές αναδύονται και η ομότιμη διακυβέρνηση δεν λει-
τουργεί ομαλά. 

Η ιστορία διδάσκει ότι η εξουσία βασίζεται εν μέρει στην κατασκευή 
της σπανιότητας. Η ομότιμη παραγωγή καταδεικνύει ότι η φαντασία του 
πλήθους γίνεται απρόβλεπτη, όταν o συλλογικός νους που βρίσκεται σε 
αφθονία (δηλαδή η πλεονάζουσα δημιουργικότητα των ανθρώπων) έχει 
πρόσβαση στις πηγές (δηλαδή την πληροφορία) και στα εργαλεία (τις τε-
χνολογίες πληροφορικής και επικοινωνίας). 

Η ομότιμη διακυβέρνηση, μια ετεραρχική, υβριδική, ατελής μορφή ορ-
γάνωσης και συντονισμού, εξελίσσεται συνεχώς καταφέρνοντας για την 
ώρα να καθιστά εξαιρετικά πολύπλοκα συστήματα βιώσιμα, λειτουργι-
κά και παραγωγικά. Η ομότιμη παραγωγή, η ομότιμη ιδιοκτησία και η 
ομότιμη διακυβέρνηση αποτελούν θεμέλιους λίθους μια νέας, εναλλακτι-



Το ομότιμο μανιφέστο

- 29 -

κής μορφής πολιτισμού, που για την ώρα παρατηρούμε να αναπτύσσεται 
στην παραγωγή της πληροφορίας υποστηριζόμενη από το κοινωνικό δι-
αδίκτυο. Αναδύεται στη συγκεκριμένη χρονική συγκυρία διότι το πλήθος 
για πρώτη φορά έχει τόσο άμεση πρόσβαση και τέτοιο έλεγχο στα εργα-
λεία παραγωγής –στις περισσότερες περιπτώσεις την ελεύθερη πληρο-
φορία, το δικό τους ηλεκτρονικό υπολογιστή και την τεχνολογική δυνατό-
τητα της ομότιμης δικτύωσης που δεν ανακατευθύνεται ιεραρχικά μέσα 
από προκαθορισμένους υποχρεωτικούς κόμβους. 

<Ποιος θα μπορούσε να φανταστεί ότι τέτοιος χείμαρρος γνώσης θα ήταν 
καρπός τόσο μικρών, ανεπαίσθητων σταγόνων/>

<Και μετά τη βροχή, τι;/>



ΜΕΡΟΣ ΔΕΥΤΕΡΟ
Η ΥΠΟΣΧΕΣΗ ΤΩΝ ΚΟΙΝΩΝ



Το ομότιμο μανιφέστο

- 31 -

Πώς μπορεί να συστηματοποιηθεί ο λόγος (discourse) σχετικά με αυτό το 
νέο που αναδύεται, δίνοντας έτσι ένα νόημα, κατασκευάζοντας μια πολι-
τική ατζέντα και ένα όραμα για ένα πλήθος που δημιουργεί, για ένα πλή-
θος που θέλει την αλλαγή, για ένα πλήθος που ζει την αλλαγή; Με άλλα 
λόγια, τι είναι αυτό –εργαλείο και τέλος (σκοπός)– που μπορεί να δώσει 
ελπίδα  για έναν καλύτερο κόσμο;

<Ήρθε η ώρα να εγκαταλείψουμε την αναποτελεσματική αντικαπιταλι-
στική ρητορική χάριν μιας μετακαπιταλιστικής δημιουργικής συνεργίας. 
Μέχρι στιγμής σε τόσα είχαμε πιστέψει που τα βλέπαμε μόνο στη θεωρία. 
Εδώ όμως μιλάει η πράξη. Ας πιστέψουμε στην υπόσχεση των Κοινών!/>

Τα Κοινά (Commons, κοινά αγαθά) είναι μια πολύ παλιά ιδέα η οποία 
αναγεννάται σήμερα μέσα από το ομότιμο κίνημα. Από τη μία, ο αέρας, 
η γη, το νερό ή ο ουρανός αποτελούν Κοινά που δεν έχουν δημιουργη-
θεί από τον άνθρωπο, αλλά από τη φύση. Αγαθά που κληρονομήσαμε και 
καθήκον μας είναι να παραδώσουμε αναλλοίωτα, αν όχι αναβαθμισμένα, 
στις επόμενες γενιές. Τα φυσικά Κοινά είναι περιορισμένα, αλλά ο σύγ-
χρονος καπιταλισμός τα αντιμετωπίζει λες και βρίσκονται σε αφθονία. 
Από την άλλη, η γλώσσα, οι επιστήμες ή η λαϊκή τέχνη και παράδοση εί-
ναι ανθρώπινα δημιουργήματα που εντάσσονται στη σφαίρα των Κοινών 
και βρίσκονται όντως σε αφθονία. Οι άνθρωποι είναι επομένως ελεύθε-
ροι να τα διαχειριστούν είτε ως τελικοί καταναλωτές, είτε ως εργαλεία 
για να παραγάγουν κάτι νέο. Τελικά αυτό που δημιουργείται από την ομό-
τιμη παραγωγή, κυβερνάται από μηχανισμούς ομότιμης διακυβέρνησης 
και διακινείται μέσω νομικών εργαλείων ομότιμης ιδιοκτησίας, είναι τα 
Κοινά της πληροφορίας.

<Τα πληροφοριακά Κοινά/> 

Τα πληροφοριακά Κοινά αποτελούν αγαθά τα οποία παράγονται από μια 
κοινότητα και ο διαμοιρασμός τους στη δημόσια σφαίρα γίνεται υπό τους 
όρους που έχει θέσει η ίδια κοινότητα. Ο όρος «πληροφοριακά Κοινά» 



Βασίλης Κωστάκης

- 32 -

εκφράζει τις βαθιές, ουσιώδεις ομοιότητες ανάμεσα σε όλους αυτούς 
τους τρόπους ομότιμης συνεργασίας και βοηθά να τονιστούν οι κοινω-
νικές δυναμικές τους, καθιστώντας τες ως υπολογίσιμες δυνάμεις στη 
σύγχρονη οικονομία. 

Εν αντιθέσει με τα υλικά Κοινά τα οποία δεν υπάρχουν σε αφθονία και η 
κατάχρηση τους οδηγεί στην «τραγωδία των Κοινών», δημιουργώντας την 
αναγκαιότητα για περιορισμό και έλεγχο της χρήσης τους, τέτοια προ-
βλήματα δεν υπάρχουν στον κόσμο της πληροφορίας όπου η χρήση μιας 
επιπλέον «μονάδας» πληροφορίας δεν αποκλείει τη χρήση της από άλ-
λους. Έτσι στα πληροφοριακά Κοινά βρίσκει εφαρμογή η παλιά μαρξιστι-
κή συμβουλή: από τον καθένα σύμφωνα με τις δυνατότητές του, στον κα-
θένα σύμφωνα με τις ανάγκες του. 

Όσο περισσότερο χρησιμοποιούνται, τόσο μεγαλύτερη αξία απο-

κτούν και τόσο πιο ωφέλιμα για το κοινωνικό σύνολο γίνονται. Σήμερα 
η σφαίρα των Κοινών της πληροφορίας περιλαμβάνει τον κόσμο των επι-
στημών, του λογισμικού και της εκπαίδευσης και φτάνει μέχρι τη μουσι-
κή, τη λογοτεχνία, το σχέδιο και τη φωτογραφία. Τα πληροφοριακά Κοινά, 
που πρέπει να αντιμετωπίζονται ως ξεχωριστός τομέας οικονομικής ανά-
πτυξης, αλλά και ανάπτυξης σχέσεων ανάμεσα σε ανθρώπους, ανταγω-
νίζονται αλλά και αλληλοσυμπληρώνουν τις αγορές και το κράτος, όντας 
ένα πεδίο κοινωνικής συνεργασίας, αυτοδιάθεσης και αυτοοργάνωσης. 

Κατά μία έννοια η σφαίρα των Κοινών αποτελεί ανανεωμένη έκφρα-
ση της «κοινωνίας των πολιτών» με πολύ διαφορετικές, όμως, δυνατότη-
τες. Αυτές οι δυνατότητες, έχοντας βεβαίως αρκετά μειονεκτήματα που 
χρίζουν βελτίωσης μέσα από συνεχή πειραματισμό, είναι ικανές να δια-
περάσουν κράτη και αγορές, επανακαθορίζοντας τους ρόλους όλων των 
παικτών της οικονομίας. Οι ομότιμες δράσεις ξεκίνησαν με το ΕΛ/ΛΑΚ, 
αλλά πλέον έχουν εξαπλωθεί σχεδόν σε κάθε τομέα της ανθρώπινης έκ-
φρασης και δραστηριότητας. Σε κάποιους τομείς, όπως είναι η οικονομία 
της πληροφορίας όπου η πληροφορία είναι μέσο, πόρος αλλά και τελι-
κό προϊόν, τα ομότιμα εγχειρήματα έχουν πετύχει να φτάσουν σε αρκετά 
ώριμο επίπεδο. Τόσο ώριμο που πλέον οι ομότιμοι έχουν συνείδηση του 
ρόλου τους μέσα στο ιστορικό γίγνεσθαι και αγωνίζονται για την επίτευ-
ξη συγκεκριμένων πολιτικών στόχων, πέραν αυτών του εκάστοτε ομότι-
μου εγχειρήματος στο οποίο συμμετέχουν. Η εξουσία δεν είναι αυτοσκο-



Το ομότιμο μανιφέστο

- 33 -

πός, δεν είναι καν σκοπός. Στο ομότιμο κίνημα οι εναλλακτικές κτίζονται 
από τα μέσα με αναζωογονημένες πνοές από τα έξω.

<Πρώτον: ο αγώνας για την ελευθερία της πληροφορίας/>

Ποτέ έως τώρα στην ιστορία τόσο λίγοι δεν κατείχαν αποκλειστικά τόση 
πολλή πληροφορία. Τα αυστηρά περιοριστικά πνευματικά δικαιώματα 
και οι πατέντες ανανεώνονται συνεχώς, φυλακίζοντας όλο και περισσό-
τερη πληροφορία. Ενώ ο καπιταλισμός στα φυσικά Κοινά το σπάνιο το 
κάνει να μοιάζει άφθονο, στα πληροφοριακά το άφθονο το μετατρέπει σε 
σπάνιο. Αν αυτή η πολιτική συνεχιστεί, τότε τα τραγούδια του Έλβις Πρί-
σλεϋ ή τα πρώιμα έργα της Disney ποτέ δεν θα γίνουν μέρος της δημόσι-
ας σφαίρας, όπως έγιναν τα έργα του Μότσαρτ και του Σαίξπηρ. 

<Οι κερδοσκόποι βρικόλακες ρουφούν όση περισσότερη πληροφορία 
μπορούν!/>

Λένε ότι έτσι διατηρείται το απαραίτητο κίνητρο για τον άνθρωπο ώστε 
να παράγει πληροφορία και καινοτομία: «Αν δεν υπήρχαν αυτά τα περιο-
ριστικά νομικά εργαλεία, τότε δεν θα υπήρχε η δυνατότητα κέρδους από 
την εκμετάλλευση, άρα και κίνητρο για την εν γένει δημιουργία της πλη-
ροφορίας». 

<Μα δεν βλέπουν το πλήθος που παράγει γνώση και πολιτισμό μακριά 
από τις αναθυμιάσεις της μεγιστοποίησης του χρηματικού κέρδους;/>

Η δημιουργία κέρδους, φυσικά, συνεισφέρει στη βιωσιμότητα των ομό-
τιμων εγχειρημάτων: στην πιο ώριμη, μέχρι στιγμής, ομότιμη περίπτω-
ση, αυτή του ΕΛ/ΛΑΚ, βλέπουμε να αναπτύσσονται παράπλευρες οικονο-
μίες που δημιουργούν χρηματικά κέρδη (π.χ. υπηρεσίες παραμετροποί-
ησης εφαρμογών ΕΛ/ΛΑΚ για λογαριασμό τρίτων), τα οποία καθιστούν τα 
ομότιμα εγχειρήματα βιώσιμα και ικανά να συνεχίζουν να παράγουν αξία 



Βασίλης Κωστάκης

- 34 -

χρήσης. 

<Άλλο όμως δημιουργία κέρδους και άλλο η μεγιστοποίηση αυτού. Η 
δεύτερη γεννάει συμπεριφορές ασυδοσίας/>

Η προστασία και η ενδυνάμωση των Κοινών της πληροφορίας έναντι της 
κερδοσκοπικής εκμετάλλευσης είναι ουσιώδεις διαδικασίες στο κτίσιμο 
ενός ομότιμου κόσμου. Χαρακτηριστικό παράδειγμα τέτοιας εκμετάλλευ-
σης αποτελεί η περίπτωση της Disney η οποία έχει αντλήσει πληροφορί-
ες από τη δημόσια σφαίρα, όπως είναι ο Ηρακλής από την ελληνική μυ-
θολογία ή το παραμύθι του Πινόκιο, χωρίς να επιστρέψει έστω ένα δείγ-
μα συνεισφοράς. Επιπλέον, αν κάποιος χωρίς να καταβάλει δικαιώμα-
τα στην εταιρεία χρησιμοποιήσει τη συγκεκριμένη φιγούρα του Πινόκιο ή 
του Ηρακλή, ακόμη και για μη κερδοσκοπικούς σκοπούς, θα έχει σοβα-
ρά προβλήματα με το νόμο. Ακούγεται δίκαιη η λογική αυτή; 

Ο αγώνας για τη θεσμοθέτηση της σφαίρας των Κοινών και ενάντια τέ-
τοιων μορφών εκμετάλλευσης αποτελεί καθήκον των ομότιμων πολιτών. 
Επίσης, ο αγώνας για την ελευθερία της πληροφορίας εκφράζεται μέσα 
από τα κινήματα για ανοικτή πρόσβαση στην επιστημονική γνώση (π.χ. οι 
εκατοντάδες, πλέον, επιστημονικές επιθεωρήσεις με ελεύθερο περιεχό-
μενο) και στη δημόσια πληροφορία (π.χ. ο αγώνας πολιτών για την απε-
λευθέρωση του ψηφιακού αρχείου της ΕΡΤ). Η περίπτωση της ομότιμης 
πλατφόρμας Τήλαφος (Tilaphos) στην Ελλάδα ήταν χαρακτηριστικό πα-
ράδειγμα όπου οι πολίτες πήραν την κατάσταση στα χέρια τους και, έχο-
ντας ως αίτημα την ελεύθερη διάθεση της δημόσιας πληροφορίας, προ-
χώρησαν μόνοι τους στη δημιουργία πολύτιμων βάσεων δεδομένων σχε-
τικά με τα καμένα δάση. Επιπροσθέτως, το πρόσφατο εγχείρημα «Μνη-
μεία υπό Απειλή» (The MuA Project) το οποίο χρησιμοποιώντας ομότιμα 
πρότυπα οργάνωσης καταγράφει, με την εθελοντική συμμετοχή πολιτών, 
τα αρχαία μνημεία που βρίσκονται υπό απειλή, δημιουργώντας έτσι ακό-
μα ένα πολύτιμο κοινό αγαθό. 

<Η πληροφορία όντας ελεύθερη αυξάνει την αξία της: η πληροφορία όχι 
μόνο ως τελικό αγαθό, αλλά και ως μέσο παραγωγής. Δεύτερον: ο αγώ-



Το ομότιμο μανιφέστο

- 35 -

νας για τη διανομή των μέσων παραγωγής/>

Η ομότιμη, βασισμένη στα Κοινά, παραγωγή είναι αποτέλεσμα της ευ-
ρείας διανομής των μέσων παραγωγής και ανθίζει οπουδήποτε υπάρχει 
αφθονία πόρων, καταφέρνοντας να είναι πιο παραγωγική από τα κυρίαρ-
χα, παραδοσιακά μοντέλα παραγωγής πληροφορίας. Συνεπώς, απαραί-
τητη προϋπόθεση για την περαιτέρω ανάπτυξη και ενδυνάμωση των ομό-
τιμων πρακτικών αποτελεί η πρόσβαση στα υλικά και άυλα μέσα παρα-
γωγής. Αρχίζοντας από τα δεύτερα, όπως αναφέρθηκε και παραπάνω, η 
ελεύθερη πρόσβαση στην πληροφορία είναι πρωταρχικής σημασίας. Πέ-
ραν τούτου, η πρόσβαση στο διαδίκτυο και στα σύγχρονα μέσα επικοινω-
νίας είναι επίσης απαραίτητη προϋπόθεση. Το διαδίκτυο είναι κατά τέτοιο 
τρόπο σχεδιασμένο ώστε να επιτρέπει σε όλα τα σημεία (χρήστες) την αυ-
τόνομη συμμετοχή χωρίς τη διαμεσολάβηση υποχρεωτικών κόμβων. Επι-
προσθέτως, τεχνολογίες διανεμημένης διασύνδεσης τύπου mesh βοη-
θούν στο στήσιμο περισσότερο αυτόνομων δικτύων χωρίς προηγούμε-
νη υποδομή. Το κίνημα του «Ανοικτού Ραδιοφάσματος» (Open Spectrum 
Movement), που σκοπό έχει την ανεμπόδιστη χρήση του φάσματος συ-
χνοτήτων, το οποίο είναι ένα κοινό αγαθό, ή το κίνημα «Κοινοτικό Wi-fi» 
(Community Wi-Fi movement), που προσπαθεί να διευκολύνει την πρό-
σβαση στο διαδίκτυο και σε άλλα αυτόνομα, εναλλακτικά δίκτυα επικοι-
νωνίας και διασύνδεσης, αποτελούν εκφράσεις αυτού του αγώνα. 
Το λογισμικό είναι άλλο ένα απαραίτητο εργαλείο για τη λειτουργία και 
επέκταση της ομότιμης παραγωγής, κάτι που μέσα από τα εκατοντάδες 
εγχειρήματα ΕΛ/ΛΑΚ γίνεται διαθέσιμο σε όλους. Το ΕΛ/ΛΑΚ αποτελεί 
αποτέλεσμα ομότιμης συνεργασίας αλλά και καταλύτης αυτής, καθώς ερ-
γαλεία ΕΛ/ΛΑΚ (από το λειτουργικό σύστημα ενός υπολογιστή μέχρι τις 
τεχνολογίες κοινωνικού διαδικτύου wiki) αποτελούν τα μέσα παραγω-
γής που θα παράξουν νέο ΕΛ/ΛΑΚ ή κάποιο άλλο κοινό αγαθό. Ακόμη, η 
προώθηση και εξέλιξη των νομικών εργαλείων ομότιμης ιδιοκτησίας εί-
ναι μέρος του αγώνα για μια ισχυρότερη σφαίρα των Κοινών και επέκτα-
ση της ομότιμης παραγωγής. Η Γενική Άδεια Δημόσιας Χρήσης (GPL), η 
οποία απαγορεύει την ιδιωτικοποίηση του πηγαίου κώδικα, και κάποιες 
άδειες Κοινών Δημιουργημάτων (CC), για παράδειγμα, αποτελούν στην 



Βασίλης Κωστάκης

- 36 -

ουσία κι αυτές μέσα παραγωγής με τα οποία η παραγόμενη πληροφορία 
επανεπενδύεται στα Κοινά. 

Με λίγα λόγια, η πρόσβαση στην πληροφορία, στο διαδίκτυο, σε άλλα 
αυτόνομα μέσα επικοινωνίας και διασύνδεσης, στο λογισμικό και στα νο-
μικά εργαλεία ομότιμης ιδιοκτησίας αποτελούν προϋποθέσεις για την εν-
δυνάμωση της σφαίρας των Κοινών και συνεπώς στόχοι πλουραλιστικών, 
πολιτικής σημασίας, αγώνων. Ωστόσο, είναι αδύνατο να μιλάμε για όλα 
αυτά αν δεν υπάρχει πρόσβαση στους υπολογιστές και σε άλλες τέτοιες 
συσκευές που αποτελούν το βασικότερο υλικό μέσο παραγωγής.
 
<Τα υλικά μέσα παραγωγής είναι το σταθερό κεφάλαιο της ομότιμης πα-
ραγωγής. Χαμηλότερες τιμές απόκτησής του, μεγαλύτερη πρόσβαση και 
τα βαμπίρ αν θέλουν να επιβιώσουν πρέπει επειγόντως να αλλάξουν δι-
ατροφικές συνήθειες/>

Σήμερα, αν και για το μεγαλύτερο κομμάτι του ανεπτυγμένου κόσμου η 
κατοχή τουλάχιστον ενός ηλεκτρονικού υπολογιστή είναι αυτονόητη, δεν 
ισχύει το ίδιο για όλους. Προσπάθειες σαν την πρωτοβουλία «ένας υπο-
λογιστής για κάθε παιδί» (One Laptop Per Child, OLPC), από το Τεχνολο-
γικό Πανεπιστήμιο της Μασσαχουσέττης και υποστηριζόμενο από εκατο-
ντάδες κοινότητες εθελοντών, έχουν ως στόχο την ευρεία διανομή και την 
διαπαιδαγώγηση σχετικά με ένα απαραίτητο εργαλείο για τον πολίτη του 
21ου αιώνα. Η ανεύρεση του απαραίτητου χρηματικού κεφαλαίου για την 
έναρξη ομότιμων εγχειρημάτων, αν και χαμηλό συγκριτικά με το απαραί-
τητο κεφάλαιο έναρξης παρόμοιων βιομηχανικού τύπου εγχειρημάτων, 
δεν είναι πάντοτε εύκολη. Μπορεί να προέρχεται από ιδία κεφάλαια, επι-
δοτήσεις, χορηγίες ή και ομότιμη χρηματοδότηση (δωρεές από πολίτες 
με αντάλλαγμα, για παράδειγμα, ένα μπλουζάκι με το λογότυπο του εγχει-
ρήματος ή απλώς την ηθική ικανοποίηση της προσφοράς). 

Επιπροσθέτως, πλατφόρμες όπως το Prosper ή το Zopa εγκαινιάζουν 
μια άλλη μορφή ομότιμης χρηματοδότησης και, παραβλέποντας τον πα-
ραδοσιακό τραπεζικό μηχανισμό, δίνουν τη δυνατότητα σε πολίτες ανε-
πτυγμένων χωρών να δανείζουν μικροποσά (συγκριτικά με το συνολικό 
τους εισόδημα) σε πολίτες του αναπτυσσόμενου κόσμου, με σκοπό τη μι-



Το ομότιμο μανιφέστο

- 37 -

κρής κλίμακας επιχειρηματική επένδυση. Έτσι λοιπόν δημιουργούν μια 
κατάσταση συνεργίας, δηλάδη κέρδος και για τις δύο πλευρές. 

Μια οικογένεια στην Ουγκάντα (αν και φτωχή χώρα, η πρόσβαση των 
κατοίκων στο διαδίκτυο είναι αρκετά διαδεδομένη) θέλει ένα μικρό ποσό 
για τον ανεπτυγμένο κόσμο, σημαντικό, όμως, για το αναπτυσσόμενο, 
π.χ. 500 δολάρια, για την ανάπτυξη της φάρμας της. Η οικογένεια δη-
μοσιοποιεί το αίτημά της σε μία πλατφόρμα ομότιμης χρηματοδότησης 
μέσω της οποίας αναζητά πιστωτές, οι οποίοι με μικροδάνεια (20 δο-
λαρίων) χρηματοδοτούν και μένουν ενημερωμένοι για την ανάπτυξη της 
φάρμας μέσω του διαδικτύου. Οι διαδικασίες με τις οποίες διαμορφώ-
νεται το επιτόκιο και το ποσοστό ρίσκου για την κάθε επένδυση διαφέ-
ρει από πλατφόρμα σε πλατφόρμα. Ο πιστωτής μπορεί να εξασφαλίσει 
κέρδος επενδύοντας μικροποσά σε πολλά εγχειρήματα και επιχειρημα-
τικές προτάσεις, περιορίζοντας έτσι σημαντικά το ρίσκο του. Ο δανειζό-
μενος από την άλλη πετυχαίνει δάνεια με πολύ ευνοϊκότερους όρους από 
αυτούς των τραπεζών. Αν και υπάρχουν διάφορες απόψεις υπέρ και κατά 
αυτού του τύπου της ομότιμης χρηματοδότησης όπως εφαρμόζεται σή-
μερα, είναι πολύ πιθανό ότι παρόμοιες πρακτικές βιώσιμης, ομότιμης 
χρηματοδότησης να διαδραματίζουν όλο και σημαντικότερο ρόλο στις οι-
κονομίες του μέλλοντος. 

Αξίζει, ακόμη, να αναφερθούμε στο πειραματικό ψηφιακό νόμισμα 
Bitcoin το οποίο κάνει δυνατές τις άμεσες πληρωμές στον οποιοδήποτε, 
οπουδήποτε στον κόσμο. Χρησιμοποιεί την ομότιμη τεχνολογία και, βασι-
ζόμενο σε λογισμικό ΕΛ/ΛΑΚ, διαχειρίζεται τις συναλλαγές ενώ δημιουρ-
γεί χρήμα χωρίς καμιά κεντρική εξουσία αλλά μέσω συλλογικής συνερ-
γασίας. Επίσης, η ομότιμη παραγωγή και διανομή ενέργειας, βασισμένη 
στις εναλλακτικές πηγές, αποτελεί άλλον έναν αναδυόμενο τομέα οικο-
νομίας με αρκετούς, ωστόσο, υλικούς περιορισμούς τη δεδομένη χρονι-
κή στιγμή. 

Ένα παράδειγμα ομότιμης παραγωγής ενέργειας είναι τα αυτόνομα συ-
στήματα ανανεώσιμων πηγών ενέργειας για οικιακές εφαρμογές, που 
προωθούνται κι από την πρωτοβουλία «Νέα Γουινέα» η οποία ξεκίνη-
σε το 2009 στην Αθήνα. Τα αυτόνομα συστήματα είναι συστήματα τοπικής 
παραγωγής ηλεκτρικής ενέργειας μικρής κλίμακας που δεν είναι συνδε-
δεμένα στο κεντρικό δίκτυο διανομής και παράγουν ενέργεια από ανα-



Βασίλης Κωστάκης

- 38 -

νεώσιμες πηγές όπως ο ήλιος, το νερό και ο αέρας. Ο σχεδιασμός αυ-
τών των συστημάτων είναι προϊόν ομότιμης παραγωγής, όπως για παρά-
δειγμα η οργάνωση ONAWI η οποία αναπτύσσει σχέδια ανεμογεννητριών, 
μέσω ομότιμων διαδικασιών. 

Το υψηλό χρηματικό κεφάλαιο εκκίνησης καθιστά ακόμη την ομότιμη 
παραγωγή ενέργειας μεγάλης κλίμακας, πεδίο δραστηριότητας για λί-
γους, περιορίζοντας την ομότιμη φύση της. Γίνεται εμφανές ότι οι ομό-
τιμοι πολίτες πρέπει ακόμη να πειραματιστούν αρκετά με εναλλακτικούς 
κλάδους οικονομίας όπως η ομότιμη παραγωγή ενέργειας και η ομότι-
μη χρηματοδότηση. Οι παραπάνω κλάδοι για την ώρα βρίσκονται σε αρ-
χικό, πειραματικό στάδιο περιορίζοντας τη θεωρητική τεκμηρίωσή τους 
σε ανιχνευτικό επίπεδο. Καταλύτη, ωστόσο, στην επέκταση της ομότιμης 
παραγωγής στον υλικό κόσμο, προβλέπεται να αποτελέσει η τρισδιάστα-
τη εκτύπωση.

<Κάποιοι είπαν «ποτέ μην κρίνεις ένα αντικείμενο από το πώς είναι, αλλά 
φαντάσου τι μπορεί να γίνει»/>

Κάποιοι σχεδιάζουν αντικείμενα (από τους κρίκους της κουρτίνας μέχρι 
ποδήλατα, τρακτέρ, ρομπότ και ανεμογεννήτριες) χρησιμοποιώντας ερ-
γαλεία ΕΛ/ΛΑΚ και τα διαθέτουν ελεύθερα στο διαδίκτυο· κάποιοι χακά-
ρουν και τροποποιούν ήδη υπάρχοντα σχέδια αναβαθμίζοντάς τα ή απλώς 
προσαρμόζοντάς τα στις δικές τους ανάγκες· κάποιοι δίνουν σε αυτά τα 
σχέδια υλική υπόσταση χρησιμοποιώντας τρισδιάστατους εκτυπωτές χα-
μηλού κόστους και ανοικτού κώδικα οι περισσότεροι, όπως οι εκτυπω-
τές MakerBot ή Ultimaker, ο Model 1 Fabber που χρησιμοποιείται από 
την πρωτοβουλία Fab@Home ή ο εκτυπωτής RepRap που μπορεί να ανα-
παράξει ένα μεγάλο μέρος του εαυτού του. Η τρισδιάστατη εκτύπωση 
αποτελεί αποτέλεσμα της εντυπωσιακής εξέλιξης, τις τελευταίες δεκα-
ετίες, τριών αλληλένδετων τεχνολογικών κλάδων: αυτόν της πληροφορι-
κής (σε επίπεδο λογισμικού), της νανοτεχνολογίας (υλικά που χρησιμο-
ποιούνται για την κατασκευή των εκτυπωτών, αλλά και για τη διαδικασία 
της εκτύπωσης) και της μηχανικής (σε επίπεδο σχεδιασμού και υλοποί-
ησης). Ίσως ακούγονται πολύ μελλοντολογικά όλα αυτά, αλλά δεν είναι 



Το ομότιμο μανιφέστο

- 39 -

τόσο. Πρώτον, διότι τα βλέπουμε να συμβαίνουν γύρω μας έστω σε αρχι-
κό, πειραματικό στάδιο και δεύτερον, διότι για χιλιετίες –πριν την έλευση 
του βιομηχανικού καπιταλισμού– συνέβαιναν με μια διαφορετική μορφή. 
Οι άνθρωποι πριν τη μαζική, εργοστασιακή παραγωγή, συνήθιζαν να σχε-
διάζουν και να παράγουν πολλά από τα εργαλεία και τα προϊόντα τους 
συλλογικά. Σήμερα, λοιπόν, βλέπουμε αυτό το είδος της κοινωνικής πα-
ραγωγής να αναγεννιέται μέσα σε ένα ομότιμο, βασισμένο στα Κοινά, 
πλαίσιο. Πρωτοβουλίες και εγχειρήματα όπως τα Fab Labs ή τα εκατο-
ντάδες ανά τον κόσμο Hackerspaces παρέχουν τη γνώση και την υποδο-
μή για πειραματισμό με πρακτικές ομότιμης παραγωγής στον υλικό κό-
σμο. Η πτώση του κόστους, αλλά και η αύξηση της αποδοτικότητας και 
της αποτελεσματικότητας των τρισδιάστατων εκτυπωτών, θα σημάνει την 
ευρεία διαθεσιμότητά τους, που με τη σειρά της ανοίγει νέους ορίζο-
ντες για την ομότιμη παραγωγή στον υλικό κόσμο. Για παράδειγμα, φα-
νταστείτε κάποιος να κατεβάζει ελεύθερα τα σχέδια –προϊόντα συνεργα-
τικής παραγωγής– των μερών μιας ανεμογεννήτριας από ομότιμες πλατ-
φόρμες, και στη συνέχεια μέσω προγραμμάτων ΕΛ/ΛΑΚ και ομότιμα σχε-
διασμένων τρισδιάστατων εκτυπωτών, να εκτυπώνει μια ανεμογεννήτρια 
για την παραγωγή ενέργειας σε μικρή ή και μεγάλη κλίμακα. 

<Το πλήθος χακάρει την πληροφορία, τροποποιεί την πληροφορία, μοι-
ράζεται την πληροφορία, ξαναχακάρει, ξανατροποποιεί, ξαναμοιράζεται, 
κ.ο.κ., και σε λίγο ίσως είναι σε θέση να παράγει προϊόντα, ομότιμα σχε-
διασμένα, με υλική υπόσταση. Και τι καταλαβαίνει κανείς έπειτα από όλα 
αυτά; Ότι το μέλλον είναι περισσότερο πιθανό να το δημιουργήσεις από 
ό,τι να το προβλέψεις/>

Ο στόχος του Ομότιμου Μανιφέστου δεν είναι να πει πώς θα γίνει τι, ούτε 
να σηκώσει διδακτικά το δάχτυλο δείχνοντας συγκεκριμένα μονοπάτια 
και διαδρομές –τα σανδάλια του σοφού δεν έχουν χώρο σε μια πανδαι-
σία δημιουργίας. Το παρελθόν μάς έχει διδάξει ότι δεν υπάρχουν οδηγί-
ες χρήσης για την αλλαγή. Ποιος μπορεί εξάλλου να τα βάλει με τη φα-
ντασία του πλήθους και τους αναπάντεχους τρόπους που συνεχώς εφευ-
ρίσκει ώστε να δημιουργεί ρήγματα στον παλιό κόσμο, μέσα από τα οποία 



Βασίλης Κωστάκης

- 40 -

αναδύεται ο νέος; Το πλήθος φαίνεται να μην χτυπάει τις γροθιές του στο 
κέλυφος του γερασμένου καπιταλισμού περιμένοντας να του έρθουν τα 
κομμάτια στο κεφάλι, αλλά μέσω της ομότιμης παραγωγής βάζει θεμέ-
λια για έναν νέο, πλουραλιστικό, εναλλακτικό κόσμο βασισμένο στη δια-
φορετικότητα.

<Ο πολιορκητικός κριός του πλήθους είναι τα Κοινά της Πληροφορίας/>





ΜΕΡΟΣ ΤΡΙΤΟ
ΟΥΤΟΠΙΑ



Το ομότιμο μανιφέστο

- 43 -

Αν η σφαίρα των Κοινών αποτελεί τον πολιορκητικό κριό του πλήθους 
τότε η Ουτοπία είναι η κρυμμένη πριγκίπισσα, την ομορφιά της οποί-
ας ποθεί το πλήθος να δει –οι άνθρωποι κάνουν πολλές υποθέσεις για 
το πώς μοιάζει, αλλά όλοι συμφωνούν ότι υπάρχει. Και όταν τελικά πέ-
σει η πύλη του κάστρου, η Ουτοπία θα έχει φύγει κάπου μακρύτερα, σε 
ομορφότερα κάστρα, περιτριγυρισμένη από μεγαλύτερες και δυνατότε-
ρες πόρτες η μοίρα των οποίων, όμως, είναι πάντα να σπάνε. Αντί επιλό-
γου, λοιπόν, ένα «ποίημα» για την Ουτοπία η οποία πάντοτε αποτελούσε 
αναπόσπαστο κομμάτι της εξέλιξης και της προόδου του ανθρώπινου εί-
δους μέσα στην ιστορία. Αναζητήστε στο διαδίκτυο το βίντεο του παρακά-
τω κειμένου με τον τίτλο “P2P και Ουτοπία”.

<Εν αρχή ήταν ο ανοικτός κώδικας/
η ανάδυση των Κοινών και της ομότιμη παραγωγής/
ο σχεδιασμός και δημιουργία του λογισμικού/                                                   
η παραγωγή πολιτισμού>
<Το δικό μου πράττειν είναι μέρος μιας νέας μορφής κοινωνικής δημι-
ουργίας/
πέρα από την οργανωμένη εργασία/
πέρα από ιεραρχίες/
πέρα από κέντρα αποφάσεων/
πέρα από ανταγωνιστικές σχέσεις παραγωγής/
πέρα από την αποκλειστική ιδιοκτησία/
είναι το διανεμημένο πράττειν/
η διανεμημένη δημιουργικότητα, η κοινωνική έμπνευση και καινοτομία/
το πράττειν των άλλων είναι προϋπόθεση του δικού μου πράττειν/
επανήλθε στις ρίζες του, καθώς είναι εγγενώς συλλογικό, κοινωνικό, ορ-
χηστρικό>
<Ο ανοικτός κώδικας έφερε τον ανοικτό σχεδιασμό στη δημιουργία υλι-
κών προϊόντων και συστημάτων/
για την τεχνολογία, τη μηχανική και άλλες επιστήμες/
προς μια παγκόσμια, συνεργατική, βιώσιμη παραγωγή/
παραγωγή σχέσεων, παραγωγή πολιτισμού και γνώσης/
παραγωγή ελπίδας/



Βασίλης Κωστάκης

- 44 -

παραγωγή ελευθερίας>       
<Ο ανοικτός κώδικας έφερε τον ανοικτό σχεδιασμό πολιτισμού>
<Εν αρχή η ελευθερία είναι ανάγκη, αίσθημα, έμπνευση/
που ύστερα γίνεται έννοια και λέξη/
που προϋποθέτει σχεδιασμό και δημιουργία/
αέναη προσπάθεια για εμπλουτισμό και βελτίωση της λέξης/
το πράττειν είναι όμως εγγενώς συλλογικό και διανεμημένο/
συνεπώς η λέξη και η έννοια οφείλει να είναι προϊόν συλλογικής και δι-
ανεμημένης εργασίας/
εθελοντικής εργασίας/
αλλιώς θα είναι αλλοτριωμένη δημιουργία>
<Ο ανοικτός σχεδιασμός θα είναι μέρος των Κοινών/
κοινός μας πλούτος, κοινή μας παραγωγή, κοινό μας πράττειν/
και ίσως τότε η δημοκρατία να βρει την ουσία της/
να γίνει μέσο για τον ανοικτό σχεδιασμό των οικονομιών και των κοινω-
νιών/
τον αέναο, συλλογικό σχεδιασμό αυτών/
πέρα από ιεραρχίες/
πέρα από κέντρα αποφάσεων>
<Ω ναι, βλέπω τη μέρα αυτή να έρχεται/
τη μέρα του ανοικτού κώδικα, του ανοικτού σχεδιασμού των πολιτισμών/
την βλέπω να βρίσκεται στην αγκαλιά της Ουτοπίας>
<Μα μην ανησυχείς, δεν ήρθε το τέλος της ιστορίας! H πρόοδος των πο-
λιτισμών δεν είναι άλλωστε η συνειδητοποίηση της Ουτοπίας;>
<Μπορούμε να κάνουμε τον κόσμο κόλαση και το κάνουμε/                                      
μπορούμε όμως να τον μεταμορφώσουμε και στο αντίθετο...



ΣΗΜΕΙΩΜΑ

Δυστυχώς, για την ώρα, η σχετική βιβλιογραφία στα ελληνικά είναι αρ-
κετά περιορισμένη. Το ίδρυμα για τις ομότιμες εναλλακτικές (P2P 
Foundation) έχει ξεκινήσει από το 2005 μια προσπάθεια μετάφρασης 
στην ελληνική γλώσσα θεμελιώδων ξενόγλωσσων κειμένων σχετικά με 
την ομότιμη προοπτική και τα Κοινά αλλά και συγγραφή νέων, πρωτότυ-
πων απόψεων. Μπορείτε να επισκεφθείτε τις ιστοσελίδες του  (ιστολό-
γιο και wiki σελίδα) ακολουθώντας τους παρακάτω συνδέσμους: bloggr.
p2pfoundation.net και p2pfoundation.net/Greek_language. 

Στην αγγλική βιβλιογραφία υπάρχουν πολλοί εξαιρετικοί τίτλοι όπως 
το “The Wealth of Networks” και το “The Penguin and the Leviathan” 
του Yochai Benkler o οποίος είναι και ο πατέρας του όρου «ομότιμη πα-
ραγωγή»· το “Free Culture” του ανθρώπου πίσω από τις άδειες Κοινών 
Δημιουργημάτων (CC) Lawrence Lessig· το “Blogs, Wikipedia, Second 
Life, and Beyond” του Axel Bruns· το “The Success of Open Source” 
του Steven Weber· και φυσικά το ελεύθερα διαθέσιμο “P2P and Human 
Evolution” του ιδρυτή του ιδρύματος για τις ομότιμες εναλλακτικές (P2P 
Foundation) Michel Bauwens. 

Πέρα από τα παραπάνω έργα, το παρόν βιβλίο βασίστηκε στη διδακτο-
ρική μου διατριβή “The Political Econony of Information Production in 
the Social Web: Towards a Partner State Approach”. 

Όπως γίνεται σαφές και από τον τίτλο, αλλά και από τον πρόλογο, το βι-
βλίο που κρατάτε στα χέρια σας –ή διαβάζετε στις οθόνες του υπολογιστή 
σας– δεν πρέπει να διαβαστεί ως επιστημονικό κείμενο το οποίο ακο-
λουθεί μια “αντικειμενική” μέθοδο (αλοίμονο αν υπάρχουν γενικά αντι-
κειμενικές μεθόδοι, αλλά αυτό είναι άλλη συζήτηση). Πρέπει να διαβα-
στεί, όπως μαρτυρά και ο τίτλος του, ως μανιφέστο: ένα κείμενο που σκο-
πό έχει να αφυπνίσει και να προκαλέσει τον αναγνώστη να χρησιμοποιή-
σει την κριτική του σκέψη αρχίζοντας την αναζήτηση της δικής του αλή-
θειας. Και, ποιος ξέρει, ίσως στο δρόμο συναντήσει και άλλους οι οποί-
οι μοιράζονται τις δικές τους αλήθειες και καταλήξουν να κρατάνε τον 
ίδιο πολιορκητικό κριό, καταλήξουν μέσα από τη διαφορετικότητά τους 



Βασίλης Κωστάκης

- 46 -

να δημιουργήσουν ένα θαυμαστό αποτέλεσμα σαν ένα πλουραλιστικό ου-
ράνιο τόξο.

Χωρίς τους μέντορές μου Michel Bauwens, Wolfgang Drechsler και 
Carlota Perez, τον συνοδοιπόρο στα ομότιμα ταξίδια Γιώργο Παπανικο-
λάου, τους φίλους και συνεργάτες Γιάννη Πλιώτα, Ηλία Κατσούρα, Γιάννη 
Καρακατσανίδη, Άκη Βαϊου, Αριστοτέλη Καλύβα, Βασίλη Νιάρο, Γιάννη 
Φαρσάρη, Μιχάλη Φουντουκλή, Αντώνη Πολίτη, Γιώργο Δαφέρμο και την 
κοινότητα του hackerspace.gr, αυτό το έργο και άλλα τόσα δεν θα μπο-
ρούσαν να είχαν πραγματοποιηθεί. 

Επίσης θα ήθελα να ευχαριστήσω το Τεχνολογικό Πανεπιστήμιο του Τά-
λιν για τη χρηματοδότηση της έρευνάς μου μέσω των προγραμμάτων SF 
014006 “Challenges to State Modernization in 21st Century Europe” 
& ETF 8571 “Web 2.0 and Governance: Institutional and Normative 
Changes and Challenges”.

Μα τα ευχαριστώ εκείνα που δύσκολα βρίσκω κατάλληλες λέξεις να εκ-
φράσω είναι για την οικογένειά μου.

Βασίλης Κωστάκης
Ιωάννινα, Μάιος 2012









Η έκδοση 1.0 του Ομότιμου Μανιφέστου γράφτη-
κε, διορθώθηκε και σελιδοποιήθηκε στα Γιάννε-
να. Τυπώθηκε για λογαριασμό των βορειοδυτι-
κών εκδόσεων στο τυπογραφείο Selector σε 190 
αντίτυπα. Μόλις εξαντληθούν, θα τυπωθεί η έκ-
δοση 2.0 με ανανεώσεις και διορθώσεις. Σκο-
πός είναι το βιβλίο να παραμένει πάντα επίκαι-
ρο. 

Επικοινωνήστε με τον συγγραφέα για παρα-
τηρήσεις, σχόλια, κριτική και προτάσεις στο 
kostakis.b@gmail.com.




	Blank Page



