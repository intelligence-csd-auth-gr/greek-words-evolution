





























































































































































































































































































































































































































































































































































 

ΙΩΑΝΝΗΣ ΚΑΡΑΣΟΥΤΣΑΣ
Ψ Υ Χ Η   Δ Ρ Α Π Ε Τ Ι Σ

     & ΑΛΛΑ ΠΟΙΗΜΑΤΑ 
                                                                   

εκδόσεις  
Δ Ι Ά Ν Υ Σ Μ Ά

Α’ ΑΘΗΝΑΪΚΗ ΣΧΟΛΗ  IV





 

Ψ Υ Χ Η   Δ Ρ Α Π Ε Τ Ι Σ
     & ΑΛΛΑ ΠΟΙΗΜΑΤΑ 

                                                                   





 

ΙΩΑΝΝΗΣ ΚΑΡΑΣΟΥΤΣΑΣ
Ψ Υ Χ Η   Δ Ρ Α Π Ε Τ Ι Σ

     & ΑΛΛΑ ΠΟΙΗΜΑΤΑ 
                                                                   

εκδόσεις  
Δ Ι Ά Ν Υ Σ Μ Ά





ΤΟ ΕΞΩΚΚΛΉΣΙΟΝ ΤΉΣ ΑΤΤΙΚΉΣ

 
Εἰς δάσος ἐλαιῶν μονῆρες,
Καὶ φρίκης καὶ γαλήνης πλῆρες,
      Εἰς Ὑμηττοῦ τὰς ὑπωρείας,
Κεῖται ἐρημικὴ, ἁγία,
Μικρὰ τὸ σχῆμα Ἐκκλησία
      Ἀπὸ τοὺς χρόνους τῆς δουλείας.

Πλὴν τῶν βοσκῶν ὅσοι φυλάττουν
Τὰς ποίμνας, τὴν σιγὴν ταράττουν
      Σπανίως διαβάτου πόδες˙
Εἰκὼν τοῦ χρόνου ὅστις φεύγει,
Ῥυάκιόν τι ἐξερεύγει
      Ἀφρὸν καὶ χάνεται θρηνῶδες.

Ἐκεῖ ἐνίοτε τὸ βῆμα
Φέρω, τὸ ἅρμα εἰς τὸ κῦμα
      Ὅταν ὁ Φοῖβος προσπελάζῃ,
Καὶ ἦν’ ὁ οὐρανὸς ῥοδόχρους,
Κ’ ὁ γέρων Ὑμηττὸς ἰόχρους,
      Κ’ ἡ Φιλομήλ’ ἀναστενάζῃ!

Εἰς κιονόκρανον ὡραῖον,
Ἀνῆκον εἰς ναὸν ἀρχαῖον
      Τῆς Δήμητρος ἢ Ἀφροδίτης,
Σκέψιν ἀμέτρητον κυμαίνων,
Μ’ ἀγκῶνα κάθημ’ ἐρεισμένον
      Ἐπὶ γονάτων, ὡς πρεσβύτης.

7



8

Ὦ γενεαὶ ὅσαι τὸν βίον
Διήλθετε μετὰ δακρύων
      Εἰς τὴν αἰσχίστην τυραννίδα,
Ὡς σάλου κυματοδιώξεις,
Εἰς λήθην τῆς ἀρχαίας δόξης,
      Χωρὶς τοῦ μέλλοντος ἐλπίδα˙

Πρὸς σᾶς οἱ διαλογισμοί μου
Στρέφοντ’ ἐν μέσῳ τῆς ἐρήμου,
      Ὦ γενεαὶ παρῳχημέναι
Πλὴν μὲ ἡμᾶς διὰ παντοίων
Παθῶν καὶ συμφορῶν ὁμοίων
      Διὰ παντὸς συνδεδεμέναι!

(Ὦ συγγενεῖς ὁρμαὶ καὶ πόθοι!)
Εἰς τὴν ψυχήν μας μετεδόθη
      Τοῦ βίου σας ἡ ἀθυμία.
Μέχρις ὀστέων διεισδύει,
Νὰ τὴν ἐκνίψῃ δὲν ἰσχύει
      Ἡ ἀτελὴς ἐλευθερία!

Ἰδοὺ οἱ ταπεινοί σας τάφοι,
Τὰ δακρυπότιστα ἐδάφη,
      Καὶ τοῦ ναοῦ ὁ μέλας θόλος,
Μὲ προσευχὰς θερμὰς καὶ γόους,
Καὶ ἀναστεναγμοὺς ἀθρόους
      Ἀνάπλεως εἰσέτι ὅλος

Ἁγιωσύνης πνέει μύρον.
Ἐν μέσῳ προφητῶν, μαρτύρων,
      Θεός, εἰς καταδίκου σχῆμα,
Χεῖρας αἱμοσταγεῖς ἐκτείνει,
Καὶ κεφαλὴν βαρεῖαν κλίνει,



9

      Ὑπὲρ παντὸς τοῦ κόσμου θῦμα!

Ἀπόστολοι τῆς Γαλιλαίας,
Διδάσκαλοι θρησκείας νέας,
      Ἐν δέοντι καὶ καταλλήλως
Τῆς πίστεως τὴν θείαν δᾷδα
Ἐκόμισεν εἰς τὴν Ἑλλάδα
      Ὁ εὐαγγελικός σας ζῆλος.

Τοὺς ἀσθενεῖς καὶ τεθλιμμένους,
Τοὺς δούλους καὶ δεδιωγμένους
      Τίς ἤθελε παρηγορήσει;
Ὁ ἐραστὴς θεὸς τῆς Λήδας
Τῶν καρδιῶν τὰς καταιγίδας
      Ἠδύνατο ν’ ἀποσοβήσῃ;

Ὁ ἱμερόεις τῶν Χαρίτων
Γέλως πρὸς δυστυχεῖς θὰ ἦτον
      Ἡ σκληροτάτη εἰρωνεία.
Τί πρὸς αὐτοὺς τῶν θαλασσίων
Καὶ οὐρανίων καὶ χθονίων
      Δαιμόνων ἡ φαιδρὰ χορεία;

Ἢ, ἄν, Ἑλλὰς, ὁ τοῦ Ἀγνώστου
Θεοῦ δὲν ἔστελλε τὸ φῶς του
      Ἀστὴρ ὃν ἔκπαλαι ἐζήτεις,
Καὶ εἰς δουλείας καὶ ἀπάτης
Σκότος διπλοῦν περιεπάτεις,
      Ἀθλία, ὀρφανή, ἀλῆτις,

Ὡς ἡ ἀρχαία Ἀντιγόνη·



10

Λατρεία σου νὰ ἦναι μόνη
      Ἔπρεπ’ ἐν ταῖς δειναῖς ἀνίαις,
Ἐξ ὅλων τῶν θεῶν τῶν πάλαι,
Ἡ Νέμεσις καὶ αἱ μεγάλαι
      Θεαὶ τοῦ ᾍδου Ἐριννύες!

Ἡ Νέμεσις ἡ Ῥαμνουσία,
Θεὸς δεινὴ, θεὸς βαρεῖα
      Εἰς ἀσεβεῖς καὶ εἰς τυράννους,
Ἥτις καὶ εἰς τὰ σκότη βλέπει,
Καὶ τὰς ἀνόμους ἀνατρέπει
      Βουλάς των καὶ ὑπερηφάνους.

Ἀρχαῖοι τύραννοι καὶ νέοι,
Ποῦ οἱ στρατοί σας οἱ γενναῖοι,
      Καὶ ὁ ἀχαλινός σας γέλως;
Καὶ σὺ ἰσχὺς τῆς Ἄγαρ, ἥτις
Ἐφαίνεσο ὡς ὁ γρανίτης
      Ἀκράδαντος καὶ δίχως τέλος˙

Ἰδοὺ ὡς ἡ χιὼν ἐτάκης,
Ἣν ἡ ψυχρὰ πνοὴ τῆς Θρᾴκης
      Ἐπὶ τοῦ Πάρνηθος σωρεύει,
Ἢ καταιγὶς εἰς τὸν αἰθέρα
Ἐν μετοπωρινῇ ἡμέρᾳ
      Μυκᾶται ἅμα καὶ διέβη!

Ἀλλ’ ἡ ψυχή μας εἰς τὸ πλῆθος
Τῶν πόνων ὡς πελείας στῆθος
      Συνείθισε ν’ ἀναστενάζῃ.
Εὗρε δ’ ἂν ὄχι εὐτυχίαν,
Ἀρκοῦσαν ὅμως ἡσυχίαν
      Νὰ μελετᾷ καὶ νὰ ῥεμβάζῃ.



ΓΕΡΩΝ ΑΟΙΔΟΣ ΨΑΛΛΩΝ ΤΟ ΕΑΡ

 
Ἦλθες, Μάρτιε, ἦλθες, λοιπὸν,
κ’ ἐπρασίνισαν πάλιν οἱ κάμποι,
καὶ τὸ βλέμμα τοῦ Ἔαρος λάμπει,
λάμπ’ εἰς ὅλην τὴν γῆν χαρωπόν.

Ἦλθες, Μάρτιε, κ’ ἦλθαν μαζῆ
λύραι, ῥόδα, φωναὶ ἀηδόνος,
κ’ ἡ ταφεῖσα εἰς πλάκα χιόνος
φύσις θάλλει ἐκ νέου καὶ ζῇ.

Ὦ στιγμαὶ ταραχῆς τρομερᾶς
ὅτ’ ἐν μέσῳ βροντῶν καὶ στροβίλων
ἐπιπίπτουν σφοδρῶς κατ’ ἀλλήλων
Εὖρος, Ζέφυρος, Νότος, Βοῤῥᾶς!

Ὅλα ἔμειναν τώρα βωβά,
μόνη δὲ ὴ γλυκεῖα γαλήνη
τῆς θαλάσσης τὸ κῦμ’ ἁπαλύνει,
ὅπου νήσσα λευκὴ κολυμβᾷ.

Παντοῦ χλόη, παντοῦ ἀφειδῶς
ἄνθ’ ἡ φύσις προχέει ποικίλα,
παντοῦ ψάλλ’ ἡ καλὴ Φιλομήλα,
τῶν δασῶν ὁ μικρὸς ἀοιδός.

Τὸ ἐράσμιον κάλλος ὑμνῶν
τὶ γλυκά, τρυφερὰ λαρυγγίζει
πρὸς τὸ ῥόδον ‘ποῦ αὖρα λυγίζει
καὶ ἐρύθημα βάφει σεμνόν!

11



12

Παρομοίως λευκὴ Ναϊὰς
εἰς εγκώμια νέου Σατύρου
φλεγομένας αἰσθάνεται γύρου
τὰς ὡραίας αὐτῆς παρειάς.

Πόσαι, πόσαι ὡραῖαι σκηναὶ
τὴν ψυχὴν συγκινοῦν καὶ 
φαιδρύνουν!
Καὶ ὴ Πρόκνη! ὡ πῶς μὲ ἡδύνουν
αἱ μικραί της, κομψαί της φωναί!

Τῆς ἀνοίξεως ἄγγελε, τί,
τί ψελλίζει τὸ λάλον σου στόμα;
Τί παράπονα ἔχεις ἀκόμα,
σκληρὰ μήτηρ, σκληρὰ γαμετή;

Ποῦ νὰ στρέψω τὸ βλέμμα μου, ποῦ,
καὶ τερπναὶ νὰ μὴν ἦναι εἰκόνες;
Ἀλλὰ παύω καὶ εῖς ἀηδόνες
κελαδεῖτε αὐτὰς τοῦ λοιποῦ.

Τῆς Ἑλλάδος γλαυκὲ οὐρανέ,
ποταμοὶ καὶ βουνὰ καὶ κοιλάδες,
λίμναι λεῖαι, τερπναὶ πρασινάδες,
καὶ Ζεφύρων πνοαὶ σιγαναί!

Εἶμ’ ἑξήκοντα ἥδη ἐτῶν.
ἀλλὰ ὅταν εἰς σᾶς ἀτενίσω,
ἐπεθύμουν ἀκόμα νὰ ζήσω
ἔτη ἄλλα δὶς, τρὶς ἑκατόν!

Ἦλθες, Μάρτιε, ἦλθες λοιπὸν



13

κ’ ἐπρασίνισαν πάλιν οἱ κάμποι,
καὶ τὸ βλέμμα τοῦ Ἔαρος λάμπει
λάμπ’ εἰς ὅλην τὴν γῆν χαρωπόν.



14

Ἡ ΠΑΝΤΕΧΝΙΑ ΤΟῦ ἈΝΘΡΩΠΟῦ

Ποῦ τῆς ἀπλήστου διάνοιας
ποῦ ὁ θνητὸς ὁ τολμιτίας
θέλει τοὺς τέρμονας ὁρίσει;
Μὲ τέχνην νέαν καθ’ ἡμέραν
τῆς πρώην τερατωδεστέραν
αὐτὸς αὑτὸν θαμβοῖ κ’ ἐκπλήσσει.

Γίγαντας ἔχει ἀοράτους
δούλους πιστοὺς καὶ ἀκαμάτους,
προθύμους εἰς τὰς προσταγάς του.
Ἀτμὸς, Ἠλεκτρισμὸς καλοῦνται
παντοῦ ἀγγέλλοντες ἱκνοῦνται
τὰ κράτη καὶ τὰς ἐντολάς του.

Οὔτως ὁ Ζεύς ποτε συμμάχους
δεινῆς δυνάμεως καὶ τάχους,
φρουροῦντας πρόσω καὶ κατόπιν,
εἶχε Βριάρεων ἐκεῖνον,
καὶ τοὺς ἐργάτας τῶν πυρίνων
Βελῶν, τὸν Βρόντην καὶ Στερόπην.

Παντοῦ προφθάνει ταχυπόρος·
δὲν τὸν ἀναχαιτίζει ὄρος
ἢ θάλασσα ἐκτεταμένη.
Εἰς τὸ ὑγρὸν ἰδοὺ πεδίον
ἅρμα τροχήλατον κυλίων
ἴσος μὲ δαίμονα προβαίνει!

Ἐπὶ ὁδοῦ σιδηρηλάτου



15

εἰς τὸ πυρίπνουν ὄχημά του
ὁ Κεραυνὸς ἡνιοχεύει.
Ὑπὲρ τῶν ποταμῶν τὸ ῥέον
ὕδωρ κ’ εἰς σπλάγχνα τῶν ὀρέων
ταχὺς ὡς ἄνεμος ὁδεύει.

Τὸ βάθος τῆς Ἀβύσσου βρέμει·
ἡ γῆ ἀντιβροντᾷ καὶ τρέμει·
μάτην ἐντὸς στενοῦ κοιτῶνος
ὁ ἀκρατὴς Ἀτμὸς σφαδάζει·
ὁ Νοῦς ὁ βασιλεὺς δαμάζει
τὴν λύσσαν τοῦ φρικτοῦ Τυφῶνος!

Διὰ δεινῆς, ὑπερανθρώπου
τέχνης, τοῦ χρόνου καὶ τοῦ τόπου
κατήργησε τὰς ἀποστάσεις·
ἡ ἀστραπὴ τὰς ἐρωτήσεις,
ἡ ἀστραπὴ τὰς ἀποκρίσεις
διὰ γῆς φέρει καὶ θαλάσσης.

Πρὸς τὸν ἀστροφεγγῆ αἰθέρα
ἡ μυριόφωτος ἑσπέρα
τῶν πόλεών του ἁμιλλᾶται.
Τοιοῦτον ἔχει ἀεὶ ῥέον
φῶς κρουνηδὸν, ἥλιον νέον
κ’ ἡμέραν ν’ ἀντιμηχανᾶται.

Ὦ ἀγχινοίας πολυτρόπου!
Ζωγράφος ἀντὶ τοῦ ἀνθρώπου
ὁ ἥλιος εἰς πινακίδα
ἐν ἀκαρεῖ στιγμῆς εἰκόνα



16

μὴ χρυσῆν γράφει λαμπηδόνα
ὡς μὲ θεότευκτον γραφίδα.

Διὰ φαρμάκων λαθιπόνων
τῶν δριμυτᾶτων ἀλγηδόνων
τὴν αἴσθησιν κατακοιμίζει.
Τὸ Διὸς πῦρ τὰ πάντα φλέγει·
ἀλλὰ τῶν οἴκων του ἡ στέγη
ὡς ὕδωρ τὸ διοχετίζει.

Εἰς τὸν πυθμένα τῆς ἀβύσσου
περιπατεῖ, παρὼν ἐξίσου
κ’ εἰς τῶν νεφῶν τὰς ἀκρωρείας.
Ποῦ θέλει φθάσει τίς ἐξεύρει;
Τὰ πάντα εὗρεν ἡ θὰ εὓρη,
τὰ πάντα, πλὴν τῆς εὐτυχίας!



Ἡ ἘΠΑΝΟΔΟΣ ΤΟῦ ἜΑΡΟΣ

 
Τὸ ἔαρ τὸ γλυκὺ ἐφάνη·
χαῖρε, ὦ φύσις θεσπεσία!
Μὲ σὲ ζωὴν ἀναλαμβάνει
κ’ ἡ τεθλιμμένη μου καρδία.

Εἰς τὰ πολύστονά μου στήθη
σχεδὸν ἐσίγησεν ὁ πόνος,
σχεδὸν ἡ νάρκη διελύθη
τοῦ αἰωνίου των χειμῶνος.

Εἰς ἄλση ὅπου μὲ τὰ ῥόδα
κομᾷ ὁ νάρκισσος, τὸ ἴον,
περιπλανῶ μονήρη πόδα
ὥς τις σκιὰ τῶν Ἠλυσίων.

Κ’ εἰς τὴν ψυχήν μου αἴφνης τόσα
γεννῶντ’ αἰσθήματα θυμήρη,
ὁ κόλπος τοῦ Μαΐου ὅσα
ἄνθη εὐώδη διασπείρει.

Καὶ πᾶσα αὖρα μορυβόλος
μοὶ λέγει ὡς φωνὴ κρυφία,
καὶ διὰ σὲ δὲν εἶναι ὅλως
ἀδύνατος ἡ εὐτυχία!

Καὶ λησμονῶ ὅτι Ἐκείνη,
ὁ στέφανος τοῦ ἔαρός μου,
ἡ καλλονὴ, ἡ εὐφροσύνη,
ἡ Εὔα τῆς Ἐδὲμ τοῦ κόσμου,

17



τῶν ἡμερῶν καὶ τῶν ἀγρύπνων
νυκτῶν μου ἡ φροντὶς, εἰς σκότη
ἀνήλια, φρικτὰ, τὸν ὕπνον
τὸν ἀνεξέγερτον ὑπνώττει!

18



ὝΜΝΟΣ ΤΉΣ ἙΣΠΕΡΑΣ

 
Φεῦ! ἡ τῆς φύσεως γλυκυτέρα
ὥρα, πασῶν ταραχωδεστέρα
παντοῦ εἶν’ ὅπου νεαρὸν βράζει
αἷμα, καὶ νέα ψυχὴ στενάζει!
Τώρα ἐγείρονται αἱ βαρεῖαι
θύελλαι, τώρα αἱ τρικυμίαι
τοῦ δυσχειμέρου πρὸς ἃς ἐκεῖναι
Πόντου Εὐξείνου παίγνια εἶναι.

Τώρα τοῦ Λάτμου ἡ θεὰ σείει
τὰς σκιὰς, τώρα δειλὴ μηνύει
ἀκτὶς τὰ τρέμοντα βήματά της
εἰς τὸν γλυκὺν Ἐνδυμίονά της.
Ἀπὸ τοῦ φίλου παιδὸς τοὺς κόλπους
τὰ πτηνὰ μόλις μὲ γλυκυμόλπους
ᾠδὰς, καὶ λάμπουσα ἡ ἡμέρα,
μόλις ἐκείνην θὰ ἀποσπάσουν
πάλιν τὸν ἔρημον εἰς αἰθέρα,
καὶ τὰ φιλήματα θὰ κοπάσουν!

19



ΣΤΡΟΦΙ ΕΙΣ ΒῦΡΩΝΑ

Αὐτὸ τὸ μέλαθρον, ὦ ξένε,
οὗ τινος κεῖνται λελειμμέναι
αἱ βάσεις μόναι καὶ εἷς τοῖχος,
οἴκου ἐρείπιον φιλτάτου,
ἐγκρύπτει Μούσης ἀθανάτου
ὀμφὴν καὶ ἴχνη ἐνδομύχως.

Τοῦ Βύρωνος ποτὲ γλυκεῖα
ὑπῆρξεν αὕτη κατοικία,
ὅτε ὁ Φοῖβος τῆς Ἑλλάδος
πτεροφυοῦντα κύκνον ἔτη
ὑπὸ τὸν βράχον τῆς Παλλάδος.

Ἀλλὰ τοὺς πόθους του δὲν στέγει
οἶκος· τὸ ἔδαφος τὸν φλέγει.
Ὁ ἀνατέλλων καὶ ὁ δύων
ἥλιος εὕρισκεν ἐκεῖνον
μὲ σύννουν μέτωπον καὶ κλίνον
ῥεμβάζοντα ἐπ’ ἐρειπίων.

Ἡ ἀγανάκτησις, τὸ μῖσος,
κατὰ τυράννων, δούλων ἴσος
θυμὸς τὴν λύραν του ὁπλίζει.
Πῶς ! ἡ φυλὴ τῶν Θρασυβούλων
χαύνων φυλή! ἀγέλη δούλων!
Οὐδ’ ἐνθυμεῖται, οὐδ’ ἐλπίζει!

Ὁ παιδιόθεν λογισμός του,
ἡ Ἑλλὰς ἔκειτο ἐμπρός του

20



νεκρὰ καὶ ἄπνους, πλὴν ὡραία.
Ἄλλη ψυχὴ ὀργᾷ πρὸς ἄλλα·
αἱ δὲ μεγάλαι τὰ μεγάλα
ἠγάπησαν καὶ τὰ γενναῖα.

Καὶ εἰς τὴν χώραν τὴν ὁποίαν
διὰ τὴν ἄληκτον δουλείαν,
καὶ τῶν δεινῶν τὸ μέγα κῦμα,
ἐθρήν’ ἡ συμπαθής του λύρα,
τῷ προητοίμαζεν ἡ Μοῖρα
καὶ δάφνην ἥρωος καὶ μνῆμα!

Αὐτὸ τὸ μνῆμα σεβασθῆτε
ὅσοι τοῦ Βάαλ προσκυνεῖτε
τὸ εἴδωλον, τὰ ἑρπετά του!
Ἐπὸ τοῦ Ἰονίου βλέπει·
ἐκεῖθεν πρὸς τὴν γῆν σας τρέπει
ὀργίλον βλέμμα ἡ Σκιά του.

Ἡρώων πόλις Μισολόγγι,
εἰς σὲ οἱ ἔσχατοί του φθόγγοι
ἐξέπνευσαν οἱ τεθλιμμένοι.
Τὸ σῶμα ἔχει ἡ Ἀγγλία·
ἀλλ’ ἡ μεγάθυμος καρδία
εἰς σὲ καὶ τὴν Ἑλλάδα μένει.

Παρὰ τὸ φίλον του στοιχεῖον
εὕδει τῆς λύρας ὁ Ἀμφίων,
ὁ μέγας τῶν παθῶν ζωγράφος,
καὶ ὅταν Νότος λιγὺς πνέῃ,
πλησίον μελῳδεῖ καὶ κλαίει
τὸ κῦμα, τῆς Σαπφοῦς ὁ τάφος.

21



22

Ἀπὸ τὸν βράχον τῆς Λευκάδος,
ἀπὸ τὰ ὄρη τῆς Ἑλλάδος,
δύο Σκιαὶ ὁρμοῦν, ζητοῦνται.
Ὡς ἀλκυὼν μὲ ἀλκυόνα
εἰς τὴν βοῶσαν ἠϊόνα
θρηνοῦν καὶ ἀνεμοφοροῦνται!

Ὕμνους, λατρείνα τῶν αίώνων,
μόνον ‘ς αὐτοὺς ἡ λύρα μόνον
δὲν ἔδωσε τὴν εὐτυχίαν.
Μήστωρες τέχνης ἀθανάτου,
εἰς τὰς ἀγκάλας τοῦ θανάτου
ἐζήτησαν τὴν ἡσυχίαν.

Ἡ φήμη τὄνομά των στέλλει
καὶ ὅπου πρῶτον ἀνατέλλει
καὶ ὅπου δύνει ἡ ἡμέρα.
Ἀλλ’ ἴσως τόσον τὸ γλυκύ των
ἆσμα δὲν ἔθελγεν, ἂν ἦτον
ἡ λύπη των ὀλιγωτέρα.

Τῆς τυφλωθείσης ἀηδόνος
ῥέει γλυκύτερος ὁ στόνος,
εὐστροφωτέρα ἡ φωνή της.
Ἀπὸ δεινὸν δ’ ὀστρέου πάθος
εἰς τοῦ Ὠκεανοῦ τὸ βάθος
ἐκφύεται ὁ μαργαρίτης!



ΕΙΣ ΕΝ ΑΣΤΡΟΝ

      Ὦ σύ ‘ποῦ εἰς αἰθέρος τὰς ἀχανεῖς ἐκτάσεις
Δι’ ἀμυδροῦ ὁρᾶσαι φωτὸς καὶ ἀβεβαίου,
Ὡς ὄστρακον λευκάζον εἰς τὸν βυθὸν θαλάσσης
Χανόμενον καὶ πάλιν φαινόμενον ἐκ νέου·

      Ἐὰν ὁ μέγας οὗτος σωρὸς τῶν ἀδαμάντων
Τὸ ἄκρον τῆς ἐσθῆτος ἀποτελῇ τοῦ Πλάστου,
Σὺ τοῦ κρασπέδου εἶσαι τοῦ Ποιητοῦ τῶν πάντων
Σμικρὸς ἀδάμας στίλβων εἰς τὰς πυκνὰς πτυχάς του.

      Ἢ ἂν δὲν ἦν’ ἐσθής του, ἀλλὰ βωμὸς προχέων
Ἀείῤῥοον φῶς λύχνων χιλίων καὶ χιλίων,
Λαμπὰς μικρὰ σὺ εἶσαι, εἰς πεῖσμα τῶν βορέων
Ἄσβεστον συντηροῦσα τὸ φέγγος σου τὸ θεῖον.

      Ἢ ἂν ὁ θόλος οὗτος τοῦ στερεώματός του,
Κατάστιλπνος ἐκ λίθων σμαράγδου καὶ σαπφείρου,
Δὲν ἦναι οὒτ’ ἐσθής του χρυσῆ, οὔτε βωμός του,
Ἀλλὰ σωρεία κόσμων ἐκτάσεως ἀπείρου.

      Σὺ τότε ζωογόνος πηγὴ φωτὸς καὶ κάλλους,
Ἥλιος εἶσαι φέρων πλανήτας κινουμένους,
Καὶ πᾶς σου δὲ πλανήτης ὑποπλανήτας ἄλλους,
Ὡς πρὸς μητέρα ὄρνεις μικροὺς συσσωρευμένους.

      Καὶ φέρεις λοιπόν, γίγα, ἐπὶ εὐρέων νώτων
Καὶ γαίας καὶ θαλάσσας, καὶ λόφους καὶ πεδία,
Καὶ μυριάδας ἴσως ἀστέων πολυκρότων·
Πλὴν ποία των ἡ τύχη, καὶ τίς ἡ ἱστορία;

23



      Καὶ τὰ ἐν σοὶ, ὦ κόσμε, ὡς τὰ ἐνθάδε ῥέουν;
Γεννῶνται μυριάδες, καὶ θνήσκουν μυριάδες,
Καὶ μυριάδες χαίρουν, καὶ μυριάδες κλαίουν,
Καὶ νυμφικαὶ μαρμαίρουν καὶ νεκρικαὶ λαμπάδες;

      Τίς νόμος τῶν υἱῶν σου τὰ δίκαια εὐθύνει;
Ἁγνὴ ἐλευθερία εἰς τὰς βουλὰς των ἄρχει,
Ἢ ὁ λαός σου γόνυ πρὸ τῶν τυράννων κλίνει,
Καὶ θῦμα τοῦ κρατοῦντος ὁ ἀσθενὴς ὑπάρχει;

      Κ’ ἐνῷ ὁ ὀφθαλμός μου, ὦ ἄστρον, σ’ ἀτενίζῃ,
Σὲ διαπρήσσουν ἴσως στρατεύματα καὶ στόλοι·
Ὑπὸ τὰ βήματά των τὸ ἔδαφός σου τρίζει,
Καὶ μάχαι συγκροτοῦνται, καὶ πίπτουν στρατοὶ ὅλοι.

      Καὶ ὅμως τόσα ὄντα, βοὴ καὶ τύρβη τόση,
Ἐντὸς στενῶν τὰ πάντα ἐγκλείονται ὁρίων·
Πέραν δὲ τούτων μένουν νεκρὰ, καὶ σιωπῶσι,
Κ’ εἰς ἓν σμικρὸν τὰ πάντα συγχέονται σημεῖον.

    Καὶ τὸ σημεῖον τοῦτο ‘ποῦ στίλβει εἰς τὰ ὕψη,
Κ’ οὐδέποτε ἢ θέσιν ἢ ὥραν δὲν ἀλλάσσει,
Ἂν ἔλθῃ νὺξ κ’ ἐκεῖνο δὲν ἔλθῃ, τί θὰ λείψῃ;
Εἷς κόκκος εἰς τὴν ἄμμον, ἓν φύλλον εἰς τὰ δάση!

      Ὦ ἄστρον, ἀνατέλλεις αἰώνια καὶ δύεις,
Κ’ εἰς τὴν πληθὺν τῶν ἄστρων ἡμεῖς σὲ παρορῶμεν.
Πιστῶς τὴν ὡρισμένην ὁδόν σου διανύεις,
Καὶ εἶσαι ἢ δὲν εἶσαι ποτὲ δὲν ἐρωτῶμεν.

      Ἡ νύξ ὅταν ἐπέλθῃ, ὡσὰν δειλή τις κόρη
Ἔσχατον σὺ τῶν ἄστρων μὲ συστολὴν προκύπτεις·

24



Γλυκοχαράζει μόλις, κ’ ὀπίσω εἰς τὰ ὄρη
Σὺ πρῶτον ἀπὸ ὅλα τὸ πρόσωπόν σου κρύπτεις.

      Ἀνώνυμον σ’ ἀφῆκε ὁ Ἄργος ἀστρονόμος,
Πλὴν σὺ ἐπανατέλλεις ἀείποτε ὡραῖον,
Κ’ εἰς τὸν γλαυκὸν αἰθέρα μαρμαίρεις, ἄστρον· ὅμως
Θὰ ἔλθῃ νὺξ ὁπόταν δὲν θ’ ἀνατείλῃς πλέον.

25



ΠΑΡΑΚΛΉΣΙΣ ΠΡῸΣ ΤῸΝ ΘΕῸΝ ῦΠΕΡ ΤΟῦ ΦΙΛΟῦ 
ΜΟῦ ΉΛΙΑ ΤΑΝΤΑΛΙΔΟῦ ΣΤΕΡΉΘΕΝΤΟΣ ΤΉΝ 

ΟΡΑΣΙΝ

 
Τὸ βῆμά μου πρὸς τὸν ναὸν
τὸν ἅγιόν σου φέρω,
κ’ εἰς σὲ τὸν ὕψιστον Θεὸν,
τὸν ἐταστὴν τῶν καρδιῶν,
τὴν δέησίν μου αἴρω.

Εἷς φίλος μου, εἷς ἀδελφός,
ὦ Πάτερ, ἀδικεῖται.
Γλυκὺς, ἐνάρετος, σοφὸς,
αἴφνης ἀπώλεσε τὸ φῶς,
κ’ εἰς μέλαν σκότος κεῖται.

Τὴν ὅρασιν ἔχουν φανὸν
εἰς τῆς ζωῆς τὸν δρόμον
τὰ κήτη τῶν ὠκεανῶν,
τὰ πλήθη τῶν μικρῶν πτηνῶν,
τὰ σμήνη τῶν ἐντόμων.

Τὸ ἔντομον τὸ λογισμὸν
στερούμενον καὶ κρίσιν,
στίλβοντα φέρει ὀφθαλμὸν,
καὶ μὲ χαρὰν καὶ θαυμασμὸν
ἀντανακλᾷ τὴν κτίσιν.

Ὁ ἀρετῶν ἐγὼ γυμνὸς
ἐγνώρισα ἐκεῖνον·
ἦτον ὡς ἄγγελος σεμνὸς,

26



ἥμερος δὲ ὡς ὁ ἀμνὸς,
ἁγνὸς δὲ ὡς τὸ κρίνον.

Κ’ ἐδείκνυε πῶς ἐκτραφεὶς
ὁ κύκνος οὗτος μέλλει,
Ὀρφεὺς ποιήσεως σοφῆς,
νὰ ψάλῃ ἄσματα τρυφῆς,
καὶ ἁρμονίας μέλη.

Τέρψις του νῦν οἱ στεναγμοὶ,
τὰ δάκρυα τυφή του.
Ἀφότου, ὦ πικρὰ στιγμή!
Ὠρφάνευσαν οἱ ὀφθαλμοὶ
φωτὸς οἱ χαρωποί του,

νὰ κλαίωσι νυχθημερὸν
ἡ δύναμις τοὺς μένει,
ὡς ἄντρα σκοτεινὰ, νερὸν
ὅθεν ἐκρέον ζοφερὸν
τὸ ἔδαφος ὑγραίνει.

Καὶ ἔχει δίκαιον, Θεέ!
Διότι νέος ἦτον,
κ’ αἱ τῶν ὀμμάτων του, οὐαί!
Κόραι ὑπῆρχον ἀγλααὶ
καθέδραι τω χαρίτων.

Πῶς νὰ διέλθῃ τὴν πικρὰν
τοῦ βίου του πορείαν,
ἁπάσης ἡδονῆς μακρὰν,
εἰς φύσιν κείμενος νεκρὰν
κ’ εἰς νύκτα αἰωνίαν;

27



Πῶς νὰ ἀκούῃ τὰς τρανὰς
φωνὰς τῆς εὐθυμίας,
τοὺς κώμους, τὰς ἑσπερινὰς
πλήρεις γελώτων ἡδονὰς
τῆς νέας ἡλικίας;

Πῶς ν’ ἀνατέλλῃ ἡ αὐγὴ,
καὶ νὰ μὴ τὴν προσβλέπῃ;
Πῶς ἔαρ ν’ ἀπολαύ’ ἡ γῆ,
καὶ τ’ ἄνθη της τὰ δροσαυγῆ
ἐκεῖνος νὰ μὴ δρέπῃ;

Ὦ Πάτερ, εὔσπλαγχνος φανοῦ,
καὶ δός του τὴν ὑγείαν.
Κ’ εἰς τὴν ψυχὴν τοῦ ταπεινοῦ
ἐμοῦ καὶ τέκνου σου κοινοῦ
δὸς τὴν παρηγορίαν!

Ἔχεις (τί σοι ἐπιπροσθεῖ;)
τὴν δύναμιν μεγάλην·
ὁ οὐρανὸς ἂν σκοτισθῇ,
ὁ Ἥλιος ἐὰν σβεσθῇ,
σὺ τὸν ἀνάπτεις πάλιν!

Σὺ, ὅστις πάλαι βουληθεὶς
τὸν κόσμον νὰ παράξῃς,
εἶπας, κ’ ἐφάνησαν εὐθὺς
ἡ γῆ, τῶν ἄστρων ἡ πληθὺς,
τῶν Χερουβὶμ αἱ τάξεις.

Καὶ ὡς μελλόνυμφος βροχὴν
σκορπίζων νομισμάτων,

28



εἰς πᾶσάν των πτεροῦ πτυχὴν
ἔῤῥιψας μ’ ἀφειδῆ ψυχὴν
ζεύγη χρυσῶν ὀμμάτων.

Καὶ ὅταν τὰ προστάξῃς Σὺ
ἐμπρός σου νὰ ταχθῶσι,
οἱ τῶν πτερύγων των ταρσοὶ
ὡς πολυέλαιοι χρυσοῖ
τὸ φῶς ἀντανακλῶσι.

Καὶ τόση εἶναι τοῦ φωτὸς
ἡ ἔλλαμψις ἐκείνη,
ὥστε ἀδύνατον θνητὸς
ἀπὸ μητέρα γεννητὸς
αὐτὴν νὰ ὑπομείνῃ!

29



ΨῦΧΉ ΔΡΑΠΕΤΙΣ

 
Εἰς ἕνα ἀπὸ τῆς Ἐδὲμ τοὺς χλοεροὺς λειμῶνας,
ἐκάθισαν δύω ψυχαὶ παρθένων κατὰ μόνας,
ὁμήλικες, ὁμόφρονες, καὶ ὅμοιαι τὰ κάλλη·
αὐτὰ ἡ μία ἔλεγε, καὶ ἤκουεν ἡ ἄλλη.

Ἐπῆγα εἰς τὴν πατρικὴν οἰκίαν μου, ἐπῆγα·
ὡς νὰ κατῴκουν πνεύματα ἐντὸς τὸ πᾶν ἐσίγα.
Ἡ αὖρα μόνον, ἡ ψυχρὰ τοῦ φθινοπώρου αὖρα
ἐσάρονε τὰ δώματα τὰ έρημα καὶ μαῦρα.
Οἱ πλάτανοι τῆς σκυθρωπῆς αὐλῆς ἐφυλλορρόουν·
τὰ φύλλα κυλινδούμενα ἐπὶ τῆς γῆς ἐθρόουν·
καὶ ἡ θρηνώδης ἔῤῥεεν ἐν μέσῳ κολυμβήθρα,
καὶ οἱ ἰχθύες ἔπαιζον εἰς τ’ ἀργυρᾶ της ῥεῖθρα.
Τὸ ὕδωρ δὲ ἀναπηδῶν μὲ συριγμὸν καὶ ῥοῖζον,
καὶ ρεύματα τοξοειδῆ κρυστάλλου σχηματίζον,
ἐκαμπυλοῦτ’ ὡς ἡ χρυσῆ τῶν Ἀρχαγγέλων πτέρυξ,
κ’ ἐσκόρπιζεν ἀδάμαντας καὶ μαργαρίτας πέριξ.
Ποσάκις εἰς τὸ χείλος της ἐκάθισα παιδίον,
καὶ τὴν μορφήν μου ἔβλεπα ἐντός της κ’ ἐμειδίων,
ἢ ἔβλεπα τὴν ἴριδα τῶν πιπτουσῶν σταγόνων,
καὶ μάταιον κατέβαλλα νὰ τὴν συλλάβω πόνον !
Ποσάκις μετὰ κάματον καὶ παιδιώδη μόχθον
ἀπεκοιμήθην ἥσυχα εἰς τὸν γλυκύν της ῥόχθον,
καὶ πάλιν εἰς τοὺς ὕπνους μου παρίσταντο ἐκ νέου
οἱ γέλωτες, καὶ ἡ φαιδρὰ εἰκὼν τοῦ ὑμεναίου,
καθ’ ἣν κοράσια πολλὰ μὲ ἄνθη ἐστεμμένα
μ’ ἐνυμφοστόλουν, καὶ λαμπρὸν ἐκρότουν τὸν Ὑμένα !

30



Ἐκεῖ ἐνῷ τὸ πνεῦμά μου ὠνειροπόλει ταῦτα,
οἰκτρὰ φωνὴ τις ἔλεγεν εἰς τὴν ὁδὸν τοιαῦτα·
«Χριστιανοὶ, τὸν ἄθλιον ἐπαίτην ἐλεεῖτε·
«εἶμαι τυφλὸς καὶ ἀσθενὴς καὶ γέρων· λυπηθῆτε!»
Τοὺς λόγους του συνώδευε μὲ βακτηρίας κρότον,
καὶ ὑπὲρ ζώντων ηὔχετο καὶ ὑπέρ τεθνεώτων.
Λοιπὸν ὁ γέρων ὁ τυφλὸς αὐτὸς καὶ κακοδαίμων,
ὁ θνήσκων ὑπὸ τοῦ λιμοῦ, ὑπὸ τοῦ ψύχους τρέμων,
πολλάκις ὑπὸ τῆς ἐμῆς χειρὸς εὐηργετήθη·
εὐδαιμονίαν καὶ μακρὰς ἡμέρας μὲ ηὐχήθη.
Ὅμως ἡ γῆ κατέφαγε τὸ ἰδικόν μου σῶμα,
καὶ οὖτος περιφέρεται εἰς τὴν ζωὴν ἀκόμα !

Ἀλλ’ ὅτε πλέον ἔμελλε νὰ δύσῃ ἡ ἡμέρα,
ὡς τρέχει ἐλαφρὰ πτηνοῦ σκιὰ εἰς τὸν ἀέρα,
μὲ πόθον περιέτρεχα τὰ μέρη ὅλα ὅσα
ἠγάπησα κατὰ πολὺ, ἢ ἐπεσκέφθην ζῶσα·
τὸν τόπον ὅπου ἔπαιζα μὲ τὰς συνήλικάς μου,
τὸ μέρος ὅπου ἔθετα τὰς παιδικὰς στολάς μου,
τὸ ἄλσος ὅπου μεταξὺ ἐνέδρευα τῶν κλάδων,
καὶ ἠκροώμην τὸ πτηνὸν τὸ πρὸς ἑσπέραν ᾄδον.
Τὰ δένδρα ὅσα ἄφησα τὸ ἔαρ ἀνθισμένα,
ἔκειντο τώρα ὡς ἐμὲ νεκρὰ καὶ μαραμμένα,
ἀλλὰ μὲ τὴν διαφορὰν ὅτι αύτὰ καὶ ἄλλην
νέαν προσμένουν ἄνοιξιν διὰ ν’ ἀνθήσουν πάλιν,
ἡ δὲ νεότης ἡ έμὴ καθάπαξ ἐμαράνθη,
οὐδ’ ἔχει πλέον ἄνοιξιν, οὐδὲ ἐλπίζει ἄνθη.

Καὶ εἰς τὸ ἄλσος ἔκειτο ἰτέα μὲ ἀφθόνους,
μὲ λελυμένους καὶ χυτοὺς ἕως ἐδάφους κλώνους,
ὡς κόμη γυναικὸς καλῆς ἀφθόνως κεχυμένη,
καὶ ἥτις μέχρι τῶν λευκῶν ποδῶν της καταβαίνει.

31



Λοιπὸν τὸ παραπέτασμα ἀὴρ γλυκύς τις πνέων
διήνοιγε τὸ χλοερὸν αὐτὸ καὶ καταῤῥέον,
καὶ διὰ μέσου, ὢ στιγμὴ μελαγχολικωτάτη!
ἡ μήτηρ μου ἐφαίνετο, ἡ μήτηρ ἡ φιλτάτη.
Ἦτον ὠχρὰ, ἦτον νεκρὰ ἡ νέα παρειά της,
τὸ δάκρυ ἔπιπτε βροχὴ ἀπὸ τὰ βλέφαρά της,
καὶ στεναγμοὶ διέσχιζον τὰ τρυφερά της χείλη
Συχνοὶ καὶ ἀδιάλειπτοι σχεδὸν ὡς νὰ ὡμίλει.
Πλησίον της κατέκειτο ἐπὶ λευκοῦ μαρμάρου,
λευκόν έπίσης καὶ αὐτό ὡς ἄγαλμα τῆς Πάρου,
τὸ βρέφος της τὸ τριετὲς, ἡ νέα ἀδελφή μου,
τὸ τάλαν μετὰ σχήματος τὴν ἔβλεπε πενθίμου,
καὶ, παῦσε πλέον, ἔλεγε, μὴ κλαίῃς, μήτηρ, ἔλα !
καὶ ὁ γλυκύς του ὀφθαλμὸς ἐδάκρυε κ’ ἐγέλα.

Ἀλλ’ ὡς ἡ τοῦ ἀδελφικοῦ προσώπου ὁμοιότης,
τὸ βλέμμα, τὸ μειδίαμα, ἡ τῆς σαρκὸς λευκότης
Νὰ τῆς ἐνθύμισαν ἐμοῦ καὶ πάλιν τὴν εἰκόνα,
ὁμοία μὲ τὴν ὀρφανήν τῶν τέκνων της τρυγόνα,
τὸ ἄλσος ἔπλησε φωνῶν καὶ στεναγμῶν ὀξέων
ἀνακωκύσασα λιγὺ παράπονον καὶ νέον.
Ὦ φθόγγοι μητρική στοργής ! ὦ τρυφεραὶ ἐκφράσεις !
Ὦ τόνοι! ὦ διακοπαὶ γλυκεῖαι! ὦ ἐκστάσεις!
Ἡ τάλαινα ἠθέλησα τὴν σιωπὴν νὰ λύσω,
μ’ ἓν φίλημα θυγατρικὸν νὰ την παρηγορήσω.
τὸ φίλημα τὸ ἔδωσα, ἀλλὰ δὲν τὸ ᾐσθάνθη·
ὁ λόγος ὡς εἰς τὸ κενὸν ἐσβέσθη, ἐμαράνθη.
Τότε εἰς ἄλγος ἐμαυτὴν ᾐσθάνθην λυομένην,
καὶ ὅλην μου τὴν ὕπαρξιν ἐκ βάθρων σειομένην.
τὸ πνεῦμά μου διαμιᾶς εἰς ζόφον ἐβυθίσθη·
ὁ κόσμος πέριξ δὶς καὶ τρὶς περιεστροβιλίσθη.
Μ’ ἐφάνη πῶς εἰς ἄβυσσον μεγάλην ἐφερόμην·

32



δὲν ἔβλεπα, δὲν ἤκουα, καὶ κατεκρημνιζόμην.
Αὶ νοεραὶ δυνάμεις μου ἐξέλιπον· κατεῖχον
τὸ ὅριον μεταξὺ ἐμψύχων καὶ άψύχων.
Ἀλλ’ ὅτε ἀπὸ τὴν φρικτὴν συνῆλθον ταύτην μέθην,
δὲν ἴδον πλέον γῆν· ἐντὸς τῶν Χερουβὶμ τριγύρω διεγέλων,
καὶ τοὺς δικαίους ἔτερπον οἱ ὕμνοι τῶν Ἀγγέλων.

33



ΛΕῦΚΑΣ Ἢ ΣΑΠΦΩ
 

«Ἐμῷ μαινόλᾳ θυμῷ.» 
(Σαπφώ)

Τῆς Ἀσιάτιδος Αἰολίδος
εἰς τὰς ἀκτὰς καὶ εἰς σὲ τὸ εἶδος
καλὴ ἐπίσης, ὦ Ἰωνία,
ἱερῶν ἔστη ποτὲ χορεία
ἀοιδῶν, μέλος διὰ στομάτων
κάλλιστον πνέουσα ἀθανάτων,
ὡς μελαμφύλλων ἐντὸς δενδρώνων
μουσικῶν ἅμιλλαι ἀηδόνων.
Ἀλλὰ εἰς πάθος, εἰς πῦρ, εἰς γόους
λιγεῖς, εἰς ἔρωτας πολυθρόους
πολὺ τοὺς ἄλλους ἐνίκα μία
πάντας, ἡ θήλεια ἡ Λεσβία.
Τοῦ θνητοῦ μέρους καὶ ἐπιγείου
αὐτῆς τὰ κάλλη ὡς ἡφαιστείου
ἐπ’ ὄρους θάλλοντες ἦσαν κῆποι,
ὑφ’ οὓς ὁ Ἔρως ἐμυδροκτύπει.
Εἷς θνητὸς, ἄφρων θνητὸς, ἀγκάλας
κ’ ἔρωτ’ ἀπέβαλ’ ἐκείνης τάλας
δι’ ἣν τρισμάκαρ ὁ αἰὼν ὅστις,
ἀνταυγασθεὶς ἐκ τῆς λάμψεώς της,
νὰ εἴπῃ δύναται φιλοτίμου
πλήρης μανίας, Εἶν’ ἰδική μου!
Ἀλλὰ ἐκείνη, φεῦ! ἐν ἀνίαις
κ’ ἐν καταισχύνῃ καὶ ἐν μανίαις,
οἰκτρὰ καὶ μόνη ἀπὸ τοῦ βράχου
τούτου, ἐντὸς τοῦ πολυταράχου

34



ἔπιπτε κύματος πελαγίου,
πολυταράχου ἕρμαιον βίου.
Ἐκεῖ ἡ βάρβιτος συνετρίβη,
κ’ ἡ ἀοιδὸς κ’ ἡ ματαία ἥβη,
κ’ ὁ δεινὸς ἔρως μὲ τὴν καρδίαν,
καὶ ἡ πνοὴ μὲ τὴν ἁρμονίαν!
Καὶ τώρα ὅταν φαιδρὰ γαλήνη
τὰ γλαυκὰ κύματα ἁπαλύνῃ,
εἰς τὸ ῥεμβάζον ὄμμ’ ἀνατέλλει
πολλάκις ὥς τις λεπτὴ νεφέλη,
ἀμυδροὶ, ἄμορφοι χαρακτῆρες,
σκιὰ βλεφάρων, εὐπήχεις χεῖρες,
μέλαναι κόμαι περὶ αὐχένα
λευκὸν, πλὴν ὅλα συγκεχυμένα.
Ὁμίχλη, εἴδωλον ἐκ δακρύων,
σχῆμα ἀμφίβολον τὸ ὁποῖον
ἓν βλέμμα δεύτερον ἀφανίζει,
καὶ πάλιν ἄλλο ἐπανακτίζει.
Αὕτη ἡ θάλασσα ἡ γελῶσα
δακρύων εἶναι κάλπη, ὁπόσα
ἔῤῥευσαν ἔκπαλαι εἰς τὸ κῦμα,
τῆς πολυτλήμονος κόρης μνῆμα,
ὁπόσα ἔῤῥευσαν καὶ θὰ ῥέουν
ἐνόσῳ ναῦται τὸν πόντον πλέουν,
καὶ ἀτενίζουν πρὸς τὴν Λευκάδα,
τὴν θαλασσόβρεκτον Ναϊάδα.
Καὶ τῆς ἐμῆς καρδιοδονήτου
στεναγμὸς ἔπνευσεν εἷς βαρβίτου,
καὶ ἀνεμίχθη μὲ τοὺς ἀέρας
ἀσθενὲς Μούσης ἀδελφῆς γέρας!

35



ΜῦΡΤΩ

Κἄποτε, Μυρτὼ γλυκεῖα, βλέπω εἰς τὸ ὄνειρόν μου,
ὄνειρον σκληρόν! πῶς θνήσκεις καὶ νεκρὰ ἐνώπιόν μου
κεῖσαι, καὶ ἐγὼ τὸ σῶμα τὸ νεκρόν σου περιβάλλω,
καὶ δὲν στέργω κατ’ οὐδένα τρόπον νὰ σὲ ἀποβάλω.
Ἤδη ἁπτομένας βλέπω τὰς λαμπάδας τὰς πενθίμους,
καὶ ἀκούω ἱερέων μελῳδίας νεκρωσίμους,
καὶ ἀρχίζω νὰ φωνάζω ἄγρια, νὰ πίπτω κάτω,
καὶ νὰ πλαταγῶ τὰ στήθη, καὶ τὰς κόμας νὰ σπαράττω,
ἕως οὗ εἰς τὰς φωνάς μου, εἰς τὰ δάκρυα τὰ τόσα,
ἔντρομος ἡ γηραλέα μήτηρ μου ἀναπηδῶσα
εἰς τοὺς κόλπους της μὲ βάλλει, καὶ, Παιδίον, τί φωνάζεις;
Ὄνειρον, μὲ λέγει, εἶναι, ὄνειρον, καὶ μὴ τρομάζῃς!

36



ΝΑΪΣ

Ἐκ τῶν τοῦ Ἀνδρέου Σενιέρου.

Ὤ! δράμε, Χρόμι, σ’ ἀγαπῶ, εἶμ’ εὔμορφη καὶ νέα,
εἶμαι ὡς Ἄρτεμις σεμνὴ, ὡς Ἄρτεμις ἀκμαία.
Καὶ ὅταν τὰ προσέσπερα, ἐμπρὸς εἰς τοὺς ποιμένας
περνῶ μὲ κόμην ἄπλεκτον καὶ μὲ γυμνὰς ὠλένας,
ἂν εἶναι ἡ Ναΐς θνητὴ ὡς τὰς λοιπὰς διστάζουν,
μὲ ἀτενίζουν φεύγουσαν, καὶ, ὣ τί κάλλος! κράζουν.
Εἰς θάλασσαν νὰ μὴ ἐμβῇς ποτὲ, ὡραία κόρη,
μὴ εἰς θεὰν μεταβληθῇς, καὶ οἱ θαλασσοπόροι
ἐπικαλοῦνται, βλέποντες τὴν μαύρην καταιγίδα,
καὶ τὴν λευκὴν Γαλάτειαν καὶ τὴν λευκὴν Ναΐδα.

37



Ή ΤΕΛΕῦΤΑΙΑ ΑΜΑΔΡῦΑΣ

Χίλιοι τὴν χλοεράν μου κόμην ὕβρισαν χειμῶνες,
ἀλλ’ ὡς ἔαρ μειδιάσῃ, πάλιν φύονται οἱ κλῶνες,
πάλιν θάλλω.
Τὰ δὲ πρῶτά μου ἀπέχουν ἀπὸ τὰ παρόντα ἔτη
τόσον, ὥστε μὲν γνωρίζω μία κ’ ἡ αὐτὴ εἶμ’ ἔτι,
ἢ ὂν ἄλλο.

Τίς ἐθρόησεν ἡδέως; προσφιλοῦς συναδελφῆς μου
τὴν μολπὴν ἀκούω; ὄχι· βοῤῥᾶς ἔπνευσεν, ἡ δρῦς μου
ψιθυρίζει.
Τάλαινα, παρὰ τὸν νόμον ὅτι ἐπιζῇς τῆς μοίρας
λησμονεῖς; ἡ αὖρα ἥτις ἤρθη τὸ μακρόν σου γῆρας
ὀνειδίζει.

Ἄλλοτε καὶ τῶν ἀνθρώπων ἤκμαζε τὸ γένος· τότε
ἄνδρες ἤρχοντο εἰς τ’ ἄλση ταῦτα θηρευταὶ, ἀγρόται,
μὲ τὰς ἄρκυς.
Ἐκ τῆς λόχμης του δ’ ὁπότε ἔβαινεν ὁ θὴρ βραδέως,
ὡς αὐτοὺς οὐδ’ ὁ Ἀπόλλων ἦτον τόσον ἢ γενναῖος
ἢ ποδάρκης.

Πλὴν τὴν ἀσφαλῆ του ἄγραν ὁ τιτρώσκων νεανίας
δὲν ἐγνώριζε καὶ ποίας πληγὰς ἔστελλε κρυφίας,
ποῖα βέλη,
εἰς τὴν νύμφην ἥτις ἄπνους παρεμόνευ’ ἀοράτως,
φεῦ! καὶ τὴν ὁποίαν ὅλον τῆς θεότητος τὸ κράτος
δὲν ὠφέλει!

Κ’ ὑπὸ τὴν σκιάν μου ὅταν ἤρχετο, μὲ ποῖον ζῆλον

38



αὔρας πρὸς ἀναψυχήν του ἐκ τῶν σκιερῶν μου φύλλων
ὑπεκίνουν!
Ὅτι φίλτερος μὲ ἦτον ἀπὸ τοὺς σκαιοὺς Τιτύρους
οἵτινες τὰς ἀκοάς μου ἤρχοντο μ’ ἀσέμνους λήρους
νὰ μολύνουν!

39



Ή ΤΕΛΕῦΤΑΙΑ ΑΜΑΔΡῦΑΣ

Χίλιοι τὴν χλοεράν μου κόμην ὕβρισαν χειμῶνες,
ἀλλ’ ὡς ἔαρ μειδιάσῃ, πάλιν φύονται οἱ κλῶνες,
πάλιν θάλλω.
Τὰ δὲ πρῶτά μου ἀπέχουν ἀπὸ τὰ παρόντα ἔτη
τόσον, ὥστε μὲν γνωρίζω μία κ’ ἡ αὐτὴ εἶμ’ ἔτι,
ἢ ὂν ἄλλο.

Τίς ἐθρόησεν ἡδέως; προσφιλοῦς συναδελφῆς μου
τὴν μολπὴν ἀκούω; ὄχι· βοῤῥᾶς ἔπνευσεν, ἡ δρῦς μου
ψιθυρίζει.
Τάλαινα, παρὰ τὸν νόμον ὅτι ἐπιζῇς τῆς μοίρας
λησμονεῖς; ἡ αὖρα ἥτις ἤρθη τὸ μακρόν σου γῆρας
ὀνειδίζει.

Ἄλλοτε καὶ τῶν ἀνθρώπων ἤκμαζε τὸ γένος· τότε
ἄνδρες ἤρχοντο εἰς τ’ ἄλση ταῦτα θηρευταὶ, ἀγρόται,
μὲ τὰς ἄρκυς.
Ἐκ τῆς λόχμης του δ’ ὁπότε ἔβαινεν ὁ θὴρ βραδέως,
ὡς αὐτοὺς οὐδ’ ὁ Ἀπόλλων ἦτον τόσον ἢ γενναῖος
ἢ ποδάρκης.

Πλὴν τὴν ἀσφαλῆ του ἄγραν ὁ τιτρώσκων νεανίας
δὲν ἐγνώριζε καὶ ποίας πληγὰς ἔστελλε κρυφίας,
ποῖα βέλη,
εἰς τὴν νύμφην ἥτις ἄπνους παρεμόνευ’ ἀοράτως,
φεῦ! καὶ τὴν ὁποίαν ὅλον τῆς θεότητος τὸ κράτος
δὲν ὠφέλει!

Κ’ ὑπὸ τὴν σκιάν μου ὅταν ἤρχετο, μὲ ποῖον ζῆλον

40



αὔρας πρὸς ἀναψυχήν του ἐκ τῶν σκιερῶν μου φύλλων
ὑπεκίνουν!
Ὅτι φίλτερος μὲ ἦτον ἀπὸ τοὺς σκαιοὺς Τιτύρους
οἵτινες τὰς ἀκοάς μου ἤρχοντο μ’ ἀσέμνους λήρους
νὰ μολύνουν!

41



η επιλογη ποιηματων
ψυχη δραπετις

& αλλα ποιηματα
του Γεωργιου Ζαλοκωστα 

στοιχειοθετηθηκε & σχεδιαστηκε
τον Ιουνιο του 2014  

απο τις εκδοσεις δυανυσμα
και κυκλοφορει δωρεαν σε 

ηλεκτρονικη μορφη στο διαδικτυο 
χωρις καμια αξιωση οσον αφορα στα 

πνευματικα δικαιωματα

αριθμος εκδοσης |24]

εκδόσεις  
Δ Ι Ά Ν Υ Σ Μ Ά




