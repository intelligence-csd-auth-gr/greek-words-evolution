







































ΦΙΛΟΛΟΓΙΚΟΣ ΣΥΛΛΟΓΟΣ «ΠΑΡΝΑΣΣΟΣ» 
Δ Ι Α Λ Ε Ξ Ε Ι Σ ΚΑΙ Μ Ε Λ Ε Τ Η Μ Α Τ Α 

Δ Ι Ο Ν Υ Σ Ι Ο Υ Σ Τ Ε Φ Α Ν Ο Υ 

ΓΕΩΡΓΙΟς ΤΕΡΤςΕΤΗς 

Α Θ Η Ν Α Ι 
1971 



ΓΕΩΡΓΙΟς ΤΕΡΤςΕΤΗς 



ΦΙΛΟΛΟΓΙΚΟΙ ΣΥΛΛΟΓΟΣ «ΠΑΡΝΑΣΣΟΣ» 
Δ Ι Α Λ Ε Ξ Ε Ι Σ ΚΑΙ Μ Ε Λ Ε Τ Η Μ Α Τ Α 

Δ Ι Ο Ν Υ Σ Ι Ο Υ Σ Τ Ε Φ Α Ν Ο Υ 

ΓΕΩΡΓΙΟς ΤΕΡΤςΕΤΗς 

Α Θ Η Ν Α Ι 
1971 



ΓΕΩΡΠΟς ΤΕΡΤςΕΤΗς* 

Άνέλαβον να σας ομιλήσω περί του Γεωργίου Τερτσέτη, ώς ποιητοΟ, 
και σας ομολογώ ότι πολύ έδίστασα ν' αποδεχθώ την άλλως λίαν τιμητι-
κήν δι' έμέ παράκλησιν τών φίλων του Συλλόγου τούτου, κυρίως διότι, 
περί άλλα ασχοληθείς, ολίγας σχέσεις είχον κατά τον βίον μου με την 
ποίησιν και τήν λογοτεχνίαν, έθαύμασα όμως πάντοτε τους ποιητάς και την 
ποίησιν, οσάκις αυτή αληθώς θίγει τάς χορδάς τών ευγενών του άνθρωπου 
αισθημάτων. Πλην τούτου άπό του βήματος αυτού άλλοτε, μικρόν μετά 
τον θάνατον του Τερτσέτη, εν ετει 1875, κράτιστος άγορητής και ειδικός 
περί τό θέμα ώμίλησε περί Τερτσέτη ώς ποιητοΰ, ό κ. "Αγγελος Βλάχος. 
Άλλ' υπεχώρησα, ώς βλέπετε, εις τήν παράκλησιν τών φίλων πρώτον έξ 
ευλάβειας προς τήν μνήμην του συμπολίτου μου τιμήσαντος τήν γενέτει­
ραν και δεύτερον διότι έγνώρισα προσωπικώς τον Τερτσέτην άπό τών φοι­
τητικών μου χρόνων, τον ήκουσα άπαγγέλλοντα τα ποιήματα του άπό 
του άμβωνος 1 της βιβλιοθήκης του παλαιού Βουλευτηρίου, συνηντήθην δε 
μετ' αύτοϋ εν Παρισίοις τω 1859, δτε διετέλουν εκεί φοιτητής της Νομι­
κής. Και τότε αληθώς έθαύμασα τήν μόρφωσιν αυτού έν τη φιλολογία και 
τη θύραθεν παιδεία. Έκεΐ ετυχον ευκαιρίας να εκτιμήσω τους θησαυρούς 
τών γνώσεων αυτού, οΰς απέκτησε δια της ενδελεχούς μελέτης άπό τών 
νεωτάτων αύτου χρόνων, ούτως ώστε αν δέν παρενεβάλλετο ή άκρα αυτού 
μετριοφροσύνη και ή αποχή άπό πάσης επιδείξεως, έπρεπε να λογίζεται έκ 
τών έξοχων λογίων της εποχής του. Ήτο δ' αληθώς απορίας άξιον πώς τό 
κατά τό φαινόμενον ταπεινόν εκείνο σαρκίον, τό έκ της ατημέλητου περι­
βολής αυτού και τοΰ λιτού έν γένει βίου, πάν άλλο ένδεικνΰον ή ότι περιέ­
κλειε τόσας ψυχικάς και διανοητικός άρετάς, εΐχεν έν έαυτώ τοσούτο σθέ­

* Διάλεξις γενομένη έν τώ «Παρνασσό») το 1915. 
1. Ό Τερτσέτης όταν απήγγειλε τους λόγους του και τα ποιήματα του έκ τής Βι­

βλιοθήκης τοΰ παλαιοΟ Βουλευτηρίου άνέβαινεν είς κιγλιδωτον διάζωμα χρησιμεϋον 
εις τους υπαλλήλους ίνα τοποθετώσι τα βιβλία είς τάς θήκας και άποκομίζωσιν αυτά 
εκείθεν. 



— 6 — 

νος ψυχής, ώστε ν' αντιμετώπιση, εν πονηραΐς ήμέραις, ύψαύχην καΐ ύψικά­
ρηνος, τήν αυθάδη και σκαιάν έπιβολήν τοϋ γενικού Εισαγγελέως Μάσσω­
νος, ζητοϋντος παρ' αύτοϋ και τοϋ αειμνήστου Πολυζωΐδου ν' απόσπαση 
καταδικαστικήν ψήφον εν τη γνωστή κατά του Στρατάρχου τής Πελοπον­
νήσου δίκη έπ' εσχάτη προδοσία. «Και ποίος είσαι σύ, είπεν εις τον Μάσ­
σωνα ό Τερτσέτης, πού με το πρόσχημα τής παιδείας σου έλαβες από τήν 
Βασιλείαν επάγγελμα τόσον έπικίνδυνον δια τήν ζωήν και τήν τιμήν τών 
υπηκόων της; Θεωροϋμεν πολύ ύψηλήν τήν δικαιοσύνην επί τής οποίας 
στηρίζεται ό Θρόνος, ώστε δεν ύπογράφομεν τήν καταδικαστικήν άπό­
φασιν». Και ενταύθα έπανελήφθη ό αιώνιος εκείνος θρύλος τοϋ Δαυΐδ 
καΐ του Γολιάθ. Εϊναι ή ισχύς του δικαίου κατά τής κτηνώδους βίας, είτε 
υλικής ή ψυχολογικής, ην αποκρούει ή κοινή συνείδησις και ήτις κατι­
σχύει επί τέλους κατ' άπαράβατον ηθικόν νόμον. Ό Τερτσέτης, κατά τήν 
στιγμήν έκείνην μετεβλήθη εις γίγαντα, και εις νάνον ό Γενικός Είσαγγε­
λεύς. Και αληθώς τό έπεισόδιον τοΰτο και μόνον ήτο επαρκές ϊνα παρα­
δώση σεβαστόν τό όνομα τοϋ Γεωργίου Τερτσέτη εις τους μεταγενε­
στέρους. 

Και όμως τοιούτον εσωτερικώς όντα τον Τερτσέτην δεν συνιστά ή 
εξωτερική αύτοϋ παράστασις, διότι πλην τής περιβολής αύτοϋ τής ατη­
μέλητου και τό ύφος του έφαίνετο άνθρωπου μετριόφρονος, μή έπιδεικτι­
κοΰ και μάλλον αίδήμονος. Ήτο αδύνατον να ϊδη τις τον Τερτσέτην και 
να μαντεύση όποιος ψυχικώς και διανοητικώς ήτο. "Ινα δε και ύμεΐς κρί­
νητε περί τούτου, επιτρέψατε μοι να σας διηγηθώ δύο ανέκδοτα εκ τοϋ 
βίου του, έκ τών οποίων τό μεν γνωρίζω από στόματος αύτοϋ τοϋ ιδίου, 
τό δε άπό στόματος τοϋ φίλου του Έρμάννου Λούντζη, τοϋ γνωστοϋ εύπα­
τρίδου τής Ζακύνθου και ιστοριογράφου τής Επτανήσου. "Ας μή κατη­
γορηθώ δε ότι έν σοβαροίς θέμασιν άστειολογώ, διότι δεν εϊναι τοιαύτη 
ή πρόθεσίς μου. Διηρχόμεθα μετά τοϋ Τερτσέτη, ότε συνηντήθημεν, ώς 
προεΐπον, έν Παρισίοις τω 1859, τήν λεγομένην Γέφυραν τών Τεχνών 
(Pont des arts) τήν άπολήγουσαν κατά τήν άριστεράν όχθην τοϋ Σηκουάνα 
έμπροσθεν τοϋ Γαλλικοϋ 'Ινστιτούτου. Έκεΐ ό Τερτσέτης εστη, ϊνα μοί 
διηγηθή τό έξης άνέκδοτον. Έλθών εις Παρισίους έν ετει 1840, παρέμει­
νεν επί τίνα καιρόν προς εύρυτέρας σπουδάς. Ήκμαζε τότε έν τη Νομική 
Σχολή τών Παρισίων ό Πελεγρΐνος Ρώσσης διδάσκων τό ποινικόν δίκαιον 
ό Τερτσέτης διέμενεν εις Πασσύ, περίχωρον τών Παρισίων, διότι άπέ­
στεργε τήν τύρβην τής μεγαλοπόλεως. Μεταβαίνων πεζή έκ Πασσύ εις 
τήν Νομικήν Σχολήν ϊνα άκροασθή τοϋ μαθήματος τοϋ Ρώσση και διερ­
χόμενος πρωΐαν τινά τήν Γέφυραν τών Τεχνών, παρετήρησεν ότι κατά 
τό ώρολόγιον τοϋ 'Ινστιτούτου είχεν ακόμη καιρόν και εμεινεν έν τω 
μέσω τής γέφυρας άποθαυμάζων τον Σηκουάναν, ώς μοί έλεγε, κυλίοντα 



— 7 — 

τα ΰδατά του έν πάση τη μεγαλοπρέπεια­ (την στιγμήν έκείνην ό Τερτσέ­
της ήτο ποιητής), δτε διαβάτης τις φιλεύσπλαγχνος εκλαβών τόν Τερτσέ­
την ώς έπαίτην, του εβαλεν εν σολδίον εις το χέρι και άπήλθεν. 'Αλλ' ώς ό 
ίδιος μοί έλεγε, μή θέλων να προσβάλη τον φιλόπτωχον άγνωστον, δια­
μαρτυρόμενος έπί τη πλάνη του, έκράτησε το σολδίον και έδωκεν αυτό εις 
τον πρώτον τυχόντα αληθή έπαίτην. 

Κατά τήν αυτήν ακριβώς έποχήν, έν έτει 1840, μετέβη εις Παρισίους 
ό Έρμάννος Λούντζης, στενώς συνδεόμενος μετά του Τερτσέτη· προτι­
θέμενος δε ό Λούντζης να έπισκεφθή τον τότε Νομάρχην τοΰ Σηκουάνα, 
χάριν προσωπικής του υποθέσεως, παρεκάλεσε τόν Τερτσέτην να τόν συνο­
δεύση, αλλά τήν στιγμήν καθ' ην οί δύο έπισκέπται επρόκειτο να είσα­
χθώσιν εις το γραφεΐον του Νομάρχου, ό κλητήρ τοΰ "Υπουργείου ήμπό­
δισε τον Τερτσέτην να είσέλθη, έκλαβών αυτόν ώς ύπηρέτην του Λούντζη! 
'Αλλ' ό Λούντζης διηγούμενός μοι το άνέκδοτον, έν Παρισίοις, μοί προσέ­
θηκεν ότι, οτε ό Νομάρχης τοϋ Σηκουάνα έγνώρισεν έκ του σύνεγγυς τον 
Τερτσέτην και διελέχθη μετ' αύτοϋ, έθαύμασε τήν πολυμάθειάν του. 

Τήν πολυμάθειάν δέ ταύτην τοϋ Τερτσέτη έλαβον άφορμήν και έγώ 
να θαυμάσω, ότε κατά παράκλησίν του, φοιτητής έγώ και επισκέπτης εκεί­
νος τών Παρισίων, συνώδευον αυτόν εις τάς ανά τα Μουσεία και τα άλλα 
της πρωτευούσης κέντρα επισκέψεις του. Έκεΐ ακριβώς ήκουσα τόν Τερτσέ­
την ενώπιον τών αριστουργημάτων τής αρχαίας και της νεωτέρας τέχνης ποι­
ούμενόν μοι αληθή διδασκαλίαν. Τό άγαλμα τής Μηλίας 'Αφροδίτης πρόχει­
ρον προς τοΟτο παρέσχεν αύτώ άφορμήν. Αί προτομαί τών Γράκχων και του 
Σύλλα μοί ένεφάνιζον τόν Τερτσέτην βαθύν γνώστην τής Ρωμαϊκής ιστο­
ρίας· προχείρως δε μοί άπήγγειλε τεμάχια έκ τών λόγων τοΰ Κικέρωνος. 
"Αλλοτε μαζί παρέστημεν και εις τήν πρώτην παράστασιν τοΰ ΟιδίπΌδος 
Τυράννου, έν τω Θεάτρω τής Γαλλικής Κωμωδίας· οτε δέ έπανηρχόμεθα 
μετά τήν παράστασιν πεζή εις τήν Λατινικήν συνοικίαν όπου αμφότεροι 
διεμένομεν, ήκουσα άπό στόματος αύτοΰ, ώς από καθέδρας, διδασκαλίαν, 
περί τής αρχαίας δραματικής τέχνης, συγκριτικώς προς τήν νεωτέραν, 
άναπτύξαντός μοι τήν διαφοράν μεταξύ τοΰ αρχαίου δράματος και τοϋ 
νεωτέρου, τα τής ένότητος τοΰ χρόνου και τοΰ τόπου και τα τής εξελίξεως 
τοΰ πάθους έπί τής σκηνής, όπερ άλλοτε μεν γαλήνιον έν αρχή, όγκοΰ­
ται και κορυφοΰται έν τη παραστάσει τοΰ δράματος, παρασκευάζον τήν 
καταστροφήν, άλλοτε δέ παρίσταται άπό τής πρώτης σκηνής άκάθεκτον. 
Είς άπόδειξιν δέ τοΰ τελευταίου τούτου μοί άπήγγειλε, μεσονυκτίαις 
ποθ' ώραις, καθ' όδόν, τόν θαυμάσιον μονόλογον τοΰ 'Αγαμέμνονος έν τη 
τραγωδία τοΰ Άλφιέρη. Και ήτο αληθώς άλλος άνθρωπος ό Τερτσέτης 
άπαγγέλλων και μάλιστα έν τη 'Ιταλική. Ό πρςίος εκείνος χαράκτη ρ 
διεθερμαίνετο έκ τοΰ ρυθμού τής ποιήσεως και έφαίνετο εμπνεόμενος, 



— 8 — 

ώς ύπο θείου πνεύματος. Ό Τερτσέτης έχρημάτισεν, έν Ιταλία σπουδά­
ζων, και μαθητής τοϋ διασήμου τότε ίεροκήρυκος και φιλολόγου 'Ιωσήφ 
Βαρβιέρη. Τήν έντύπωσιν δε ταύτην εϊχον αποκομίσει, δτε και ώς φοιτη­
τής έν 'Αθήναις ήκροώμην αύτοϋ άπαγγέλλοντος τα ποιήματα του, κατά 
Μάρτιον έκαστου έτους, έν τή αίθούση της Βιβλιοθήκης της Βουλής. Τήν 
αυτήν έντύπωσιν ομολογεί δτι άπεκόμιζεν έκ τών διαλέξεων τούτων τοϋ 
Τερτσέτη και ό κ. "Αγγελος Βλάχος. 

Ό Τερτσέτης εϊχε και μεταξύ τών Γάλλων λογίων φίλους εκτιμώντας 
τήν μόρφωσιν αύτοϋ, οίον τους έλληνιστάς Brunet de Presle και Egger 
και Charles Dunoyer, πάντας μέλη τοϋ Πεντακαδήμου και παρ' οΐς εισή­
γαγε και έμέ και ήξιώθην της φιλίας των και τών φιλοφρονήσεων των, 
τών εμφύτων παρά Γάλλοις. 

Ό Τερτσέτης άνήκεν εις τον έσμόν εκείνον τών φιλομαθών νέων Ζα­
κυνθίων έκ τοϋ οποίου έξεκολάφθησαν ό Διονύσιος Πήλικας, μεθ' ών διε­
τέλει έν στενή φιλία ό άοίδιμος Σπυρίδων Τρικούπης, όστις και ένέπνευσεν 
αύτοίς τήν ΐδέαν της χρήσεως της δημοτικής γλώσσης έν τή ποιήσει. Οί 
τότε προς παιδείαν όργώντες νέοι έν Ζακύνθω έτυχον διδασκάλων έξο­
χων και διακεκριμένων έν τοις γράμμασι και τή φιλοσοφία, ήτις τότε έδέ­
σποζεν έν τή διανοητική διαμορφώσει τών νέων σπουδαστών. Έν Ζακύνθω 
έδίδασκον τα 'Ιταλικά γράμματα και τήν Λατινικήν φιλολογίαν ό Σάντος 
Ρώσσης ό διδάσκαλος του Σολωμοΰ, ô Πορατέλι, ό Λαυρέντιος Ντί ­ Σαν ­
Ρέμο και οί έλληνισταί Ευστάθιος Καραβιάς ό έξ 'Ιθάκης, Θεοδόσιος Δη­
μάδης Κωνσταντινουπολίτης και άλλοι. 

Ό Τερτσέτης από μικρδς ηλικίας επέδειξε μεγάλην έπίδοσιν εις τα 
γράμματα. Δεκαξαέτης άνέγνωσεν Ελληνιστί κατά τήν ήμέραν τών εξετά­
σεων συντεταγμένον υπ' αύτοϋ έγκώμιον τής Μουσικής, Ίταλιστί δε μελέ­
την θέμα έχουσαν φιλοσοφικόν, δτι το «πάν θνήσκει έν τω κόσμω πλην 
τής ιστορίας». Φαίνεται ότι άπό τής τρυφερας νεότητός του, εϊτε από φύσεως, 
είτε έκ του περιβάλλοντος, εϊτε έκ διδασκαλίας ερρεπε προς τήν φιλοσο­
φίαν και τήν ποίησιν, τήν οποίαν άλλως τώ ένέπνεε και ή μυροβόλος νήσος 
έν ή έγεννήθη. 

Αί διαθέσεις αύται διαφαίνονται εις όλα τα έργα αύτοϋ, είτε πεζά, 
εϊτε ποιητικά. 'Αλλά σύν τούτοις και ή άγαθότης τής ψυχής του, ό άκρος 
πατριωτισμός του και ή προς τον Θεόν πίστις του* τα αισθήματα ταϋτα 
διετή ρουν διαρκώς έστραμμένον τον νουν του προς εν ίδανικόν, τό όποιον 
δια τών στίχων έπεχείρει να εξωτερίκευση. 'Αλλά και μήπως εις τον πεζόν 
λόγον δεν έφαίνετο ποιητής; Αί μεταφοραί, αί άφηρημέναι ΐδέαι, αί περί­
γραφα! αί θίγουσαι τήν φαντασίαν, αί προκαλοϋσαι τα ευγενή τοϋ άνθρω­
που αισθήματα ήσαν εις αυτόν συνήθη καί όλα αυτά γραφόμενα μέ 
μίαν γλυκύτητα αισθήματος και εκφράσεως. Ό εσωτερικός Τερτσέτης 



— 9 -

έφαίνετο άντικατοπτριζόμενος εις τον πεζον και έμμετρον λόγον τοι). 
Γεννηθείς εν Ζακύνθω τον Νοέμβριον τοϋ 1800 δεκαεξαέτης, άμα περα­

τώσας τάς εγκυκλίους αύτοϋ σπουδάς, μετέβη εϊς Παταύϊον της 'Ιταλίας προς 
σπουδήν της Νομικής, άλλα δεν παρημέλει και την φιλολογίαν. Έπανελ­
θών εις Ζάκυνθον κατά τάς παραμονάς της Ελληνικής επαναστάσεως 
έμυήθη, ώς και άλλοι Ζακύνθιοι, υπό τοϋ Καλύβα τα τής Φιλικής Εται­
ρίας* και δτε έξ όλων τών νήσων τοϋ 'Ιονίου ώρμησαν ϊνα συναγωνισθώ­
σιν έν Πελοποννήσω τον αγώνα τής ελευθερίας έτρεξε και ό Τερτσέτης 
περιβληθείς το καρυοφίλι, άλλ' άσθενήσας έκ των πρώτων κακουχιών 
ένοσηλεύετο έν Καλάμω, οπόθεν ασθενής μετηνέχθη εις Ζάκυνθον. Έν 
τούτοις ποθών ϊνα κατά το μέτρον τών δυνάμεων του βοηθήση το μόλις 
άναγεννώμενον Κράτος, μετέβη τό πρώτον εις Πάτρας και κατόπιν εις 
Ναύπλιον, γενόμενος οίκοδιδάσκαλος και είτα καθηγητής τής Ελλη­
νικής 'Ιστορίας και τής Γαλλικής γλώσσης έν τω άρτισυστάτω έν Ναυπλίω 
Σχολείω. Μετά τήν έγκαθίδρυσιν τής Βασιλείας διωρίσθη δικαστής εις 
τα άρτι συστάντα δικαστήρια, πρώτον έν Τριπόλει και είτα έν Ναυπλίω, 
όπου και έλαβε χώραν τό γνωστόν εκείνο έπεισόδιον έν τή δίκη τοϋ Κολο­
κοτρώνη. Άλλα μετά τό έπεισόδιον εκείνο, ή θέσις τοϋ Τερτσέτη υπήρξε 
λίαν στενόχωρος, έν περιβάλλοντι οποίον τό τής 'Αντιβασιλείας· και έλα­
βε μέν τό θάρρος ν' ανάγνωση έν έτει 1834 έν τή αίθούση τοϋ 'Εγκληματι­
κού Δικαστηρίου εγγραφον άπολογίαν εις τήν κατά αύτοϋ και τοϋ Πολυ­
ζωΐδου κατηγορίαν έπί άρνήσει υπηρεσίας και παραβάσει τοϋ περί τήν 
έχεμύθειαν καθήκοντος έπί σκοπώ ίδιοτελεΐ, ωφεληθείς όμως τής πρώτης 
παρουσιασθείσης αύτω ευκαιρίας, έν ετει 1840, μετέβη εις Παρισίους συνο­
δεύων τους δύο αδελφούς Μεσσαλα έκ Ζακύνθου προς είσαγωγήν αυτών 
εις τό αυτόθι Λύκειον τοϋ Ερρίκου Δ'. Ό Τερτσέτης έπανελθών εις 'Αθή­
νας, διωρίσθη τω 1844, μετά τήν λειτουργίαν τοϋ Συντάγματος, Βιβλιοθη­
κάριος και Άρχειοφύλαξ τής Βουλής, διατελέσας τοιοΰτος μέχρι τοϋ θα­
νάτου του, συμβάντος τό έτος 1874. Έν τω μεταξύ τούτω ό Τερτσέτης έκαλ­
λιέργησε μέν τήν ποίησιν και τήν φιλολογίαν, άλλα και περί πολιτικός 
μελετάς κατέγινε και διπλωματική ν άποστολήν έξεπλήρωσεν έν έτει 1860, 
μεταβάς εις Ίταλίαν κατ' έντολήν τοϋ Βασιλέως "Οθωνος και τής τότε 
Κυβερνήσεως προς συνεννόησιν μετά τοϋ Βασιλέως Βίκτωρος Εμμανουήλ 
προς κοινή ν ένέργειαν έν τή 'Ανατολή. Έν τω φύλλω τοϋ «Αιώνος» τής 
4 Ιουνίου 1870 έδημοσιεύθη ή μετά Καβούρ συνέντευξις τοϋ Τερτσέτη. 
Παραλείπω δέ τα κατά τήν άλλη ν δρδσιν τοϋ Τερτσέτη, διότι ταϋτα δέν 
είναι άντικείμενον τής παρούσης έρεύνης 1. 'Αλλά δέν δύναμαι να παρέλθω, 

1. Ό Τερτσέτης έδημοσίευσε και πεζά και σύν τούτοις περιοδικον εκτάκτως έκδι­
δόμενον έν 'Αθήναις, έπιγραφόμενον δέ «Ρήγας»­ αϊ δέ έμμετροι αύτοΰ δημοσιεύσεις 



— 10 — 

χωρίς ιδία να μνημονεύσω και να εξάρω μάλιστα την υπό του Τερτσέτη 
σύνταξιν των 'Απομνημονευμάτων του Θεοδώρου Κολοκοτρώνη μετά προ­
λεγομένων εϊς δύο τόμους, έργον μνημειώδες και πολύτιμον άπο ιστορικής 
και εθνικής απόψεως. 

Άλλα σκιαγραφών του Γεωργίου Τερτσέτη τον βίον οφείλω να μη 
παραλείψω ότι εν ετει 1867 συνεζεύχθη Γαλλίδα λογίαν, την οποίαν έγνώ­
ρισεν εις φιλικήν του εδώ οίκογένειαν, την Άδελαΐδα Ζερμαίν, ήτις θαυ­
μάζουσα τήν πολυμάθειαν αύτου, αύτη αύτη έζήτησεν αυτόν εις γάμον 
άλλ' ό Τερτσέτης εν τη άνεπιτηδεύτω άφελεία του και τη γεροντική πλέον 
αιδημοσύνη του, έδοκίμασε να ελθη εις συμβιβασμόν και τής έπρότεινε 
να τήν υιοθέτηση, άλλ' αύτη τοϋ άπήντησεν : «'Εάν δέχεσαι να με υιοθέ­
τησης, σημεΐον ότι με συμπαθείς και τότε διατί να μή γίνω σύζυγος σου;» 
Τό επιχείρημα φαίνεται ύπήρξεν άκαταγώνιστον και ό Τερτσέτης εις ήλι­
κίαν 67 ετών έγένετο σύζυγος και μετ' ολίγον πατήρ. 

Ό Τερτσέτης ώς ποιητής ανήκει εις τους λυρικούς ποιητάς. Τοιαύτη 
δε ήτο και ή φύσις του. Προσεπέλαζε τον ρωμαντισμόν, άλλα δεν είχε 
ποιητικάς εξάρσεις· δεν ήτο υψιπέτης, διότι ή φύσις του, ήτο πραεΐα" 
ελειπεν εις αυτόν ή όρμητικότης του νου. Τον έρωτα είς τά μεγάλα του 

κατά πρώτον είναι ποίημα δημοσιευθέν έν Ναυπλίφ τώ 1833 έπί τή έλεύσει τοΟ Βασιλέως 
Όθωνος, έπιγραφόμενον δέ το «Φίλημα, Δοκίμιον εθνικής ποιήσεως». Μετά τοϋτο δέ 
εν ετει 1834 έδημοσίευσεν έπ' ευκαιρία των γάμων του φίλου του και συναγωνιστοΰ Πολυ­
ζωίδου ποίημα έπιγραφόμενον «Ή Άρραβών». Κατόπιν τούτων έρχονται το «Τραγούδι 
των Αθηναίων» έπί τη" άφίξει τής Βασιλίσσης 'Αμαλίας έν ετει 1837, «Αί φλόγες», «Ή 
'Αγλαΐα» (Τρικούπη), «Ή πλάνη του Χοροϋ» (Έλίζα Άρμανσπεργ), «Ή ΡαχοΟλα τής 
Αίγίνης», «Τό άστρο τής Αυγής και τό τριαντάφυλλον», «Ό Ίμπραΐμης καί ό Κιουταχής», 
«Τα μάτια τής Ερωμένης», «Ή απιστία», «Ή καρδία», «Ίχνος», «Επιγραφή Κήπου». 

Τά είς πεζόν συγγράμματα τοΰ Τερτσέτη είναι τά έξης, οίς προσέθηκα καί όσα 
περί Τερτσέτη γραφέντα έξηκρίβωσα : 
— Μελέται βουλευτικής εύγλωττίας, δύο τεύχη 1847, 1848. 
— Περί τής παραδόσεως τής νεωτέρας ιστορίας τής Ελλάδος, κατά τον Άνατόλιον 

Δοννουαγέ καί περί του χειρογράφου τής αύτογραφίας τοϋ Παναγή Σκουζέ 1858. 
— Διήγησις συμβάντων τής Ελληνικής Φυλής άπο τοΰ 1770 εως τά 1837 κατά Θ. Κολο­

κοτρώνη ν 1845. 
—Έξακολούθησις τών προλεγομένων εις τά υπομνήματα τοϋ Κολοκοτρώνη 1852. 
—'Απολογία Τερτσέτη 1835. 
— Τίς ό προορισμός τοϋ ανθρώπου 1860. 
—Όμιλία περί τοΰ άοιδίμου Πατριάρχου Γρηγορίου 1853. 
— Τί τό ώραϊον τής Τέχνης 1858. 
— Λόγος τής 25 Μαρτίου 1855 (Πανδώρα τόμος Ε')· 
— Τί είδα είς τήν τετράμηνον περιήγησίν μου 1859. 
— Λόγος περί Κράτους 1860. 
— Αί διάφοροι όμιλίαι αύτοΰ, ώς προλεγόμενα είς τά ποιήματα αύτοΰ τά υποβληθέντα 

είς τον 'Ράλλειον ποιητικόν διαγωνισμόν 1853, 1854, 1856. 



— 11 — 

ποιήματα έψαλε, παρεμπιπτόντως και κατά τάς άνάγκας του θέματος του* 
μεταξύ όμως τών πρώτων ποιημάτων του άπαντώσι καί τίνα ερωτικά, ώς 
«Τα μάτια της ερωμένης», «Ή απιστία», «Ή καρδία» καί ει τι άλλο. Ή 
ποίησις του Τερτσέτη δύναται να παραβληθή προς ρύακα κυλίοντα ήρεμα 
τα διαυγή νερά του δια μέσου άνθοσπάρτου κοιλάδος, τών οποίων ό γλυκύς 
θροϋς κατακηλεΐ τήν άκοήν του διαβατού καί άφίνει αυτόν εν έκστάσει 
άποθαυμάζοντα το κάλλος του οράματος. 'Αλλ' είχε καί ιδιοτροπίας ό 
Τερτσέτης εν τοίς θέμασιν, άτινα έξέλεγε προς στιχουργίαν, διότι ενίοτε 
υπερέβαινε τα επιτετραμμένα όρια της παραδεδεγμένης ποιητικής αδείας 
καί παρεισήγεν αναχρονισμούς καί συγχρονισμούς τολμηρούς, επικαλού­
μενος προς δικαιολογίαν του τον 'Αριστοτέλη, κατά τον όποιον ή ποίησις 
είναι έργον φιλοσοφικώτερον καί σπουδαιότερον τής ιστορίας, διότι ή 
ιστορία γράφει τα πράγματα καθώς είναι, εν φ ή ποίησις καθώς πρέπει ή 
έπρεπε να είναι. 

Ό Τερτσέτης εϊτε πεζά, εϊτε έμμέτρως γράφων μετεχειρίζετο τήν δη­
μοτικήν γλώσσαν, τήν οποίαν έχειρίζετο δεξιώς, ώς αναγνωρίζει καί ό 
κ. "Αγγελος Βλάχος καί αί κατά καιρόν άγωνόδικοι Έπιτροπαί αί κρί­
νασαι τα ποιήματα του. Τα πρώτα του εις τον πεζόν λόγον δοκίμια έγρά­

— Τα έπιστρόφια εις τον Θεόν, λόγος 1857. 
— Λόγος τής 25 Μαρτίου 1860. 
—"Ομοιος τοΰ 1863. 
—"Ομοιος τής 25 Σεπτεμβρίου 1869. 
—"Ομοιος έν ύπαίθρω 20 Μαΐου 1857. 
—"Ομοιος περί τοΰ Λεπροκομείου 1864. 
—'Επιστολή προς τους Ζακυνθίους ϊνα άποφεύγωσι τάς αιματηρός ρήξεις κατά τοις έκλο­

γάς 1866. 
— Λόγος τοϋ 1872. 
— Λόγος έν τή Εταιρεία τών φίλων τοϋ λαοΰ, 26 Δεκεμβρίου 1872. 

Έν τή 'Εθνική Έφημερίδι εκδιδομένη ν έν Ναυπλίφ 1832 εϋρηνται (κατά σημείωμα 
'Εφόρου Δ. Γρ. Καμπούρογλου) : 
— Βιογραφικόν σημείωμα έξ αφορμής του διορισμού τοϋ Τερτσέτη ώς δικαστοΰ έν 

σελ. 82. 
­Ποίημα σελ. 99. 

— Μάθημα Τερτσέτη περί Ιστορίας σελ. 126. 
— Conte di Santa Rosa (Ίταλιστί) Topîvov 1861. 
— Βιογραφία Τερτσέτη υπό Σπυρ. Δε ­ Βιάζη, εις Παναθήναια, Νέα Ζωή 'Αλεξανδρείας 

Έτος Ε'. Μάιος καί 'Ιούνιος 1909. 
—'Αγγέλου Βλάχου. Διάλεξις περί Γεωργίου Τερτσέτη. Έν Μαρασλείω Βιβλιοθήκη. 

'Ανάλεκτα. 
— Περιοδ. «Μοΰσαι» Ζακύνθου Τόμ. Γ' σελ. 219 καί έ. 

Ό Τερτσέτης έγραφε καί άρθρα Γαλλιστί είς τον Spectateur d'Orient, περιοδικόν 
έκδιδόμενον κατά τα ετη 1853­1857 έν 'Αθήναις υπό λογίων πατριωτών τής εποχής 
εκείνης. 



— 12 — 

φησαν εϊς τήν γλώσσαν των τότε καλουμένων λογίων, αλλ' ό Σολωμός 
τον απέτρεψε και σχεδόν τον έπετίμησεν εν επιστολή γραφείση Ίταλιστί 
τήν 1 'Ιουνίου 1832 εκ Κερκύρας : «Ώς προς το ζήτημα της γλώσσης, 
γράφει ό Σολωμός, εφαρμόζεται και εις αυτό εκείνο πού λέγει ό Μακια­
βέλλης περί τών ανθρωπίνων θεσμών, όταν ούτοι καταντούν είς διαφθο­
ράν ότι ή μόνη σωτηρία είναι ή επάνοδος είς τήν πρώτη ν κατάστασιν. 
Οι δάσκαλοι της Ελλάδος ζητούν να γυρίσουν πολύ οπίσω, άλλα τούτο 
δεν νομίζω, ότι είναι ή επιστροφή είς τήν πρώτην κατάστασιν της γλώσσης. 
Στοχάζομαι ότι δια ξεκίνημα προς τα εμπρός πρέπει να θεωρούνται τα 
δημοτικά τραγούδια. Θα επιθυμούσα, όμως, όποιος μεταχειρίζεται τήν 
κλέφτικη γλώσσα να εισέρχεται εις τήν ψυχήν της και όχι να λαμβάνη 
μόνον τον τύπον της. Μ' εννοείς; Εις τήν ποίησιν πρόσεχε καλά, Τζώρτζη 
μου, ότι είναι καλόν βέβαια να εχη κανείς ώς βάσιν αυτά τα τραγούδια, 
αλλά δεν είναι καλόν να σταματά εκεί. Πρέπει να υψώνεται κατάκορφα. 
Ή κλέφτικη ποίησις είναι εύμορφη, ώς ανεπιτήδευτος εκφρασις με τήν 
οποίαν οί κλέφται έπαράσταιναν τήν ζωήν τους, τον στοχασμό τους, τα 
αισθήματα τους* άλλα είς τό στόμα μας δεν έχει πλέον τον αυτόν σκοπόν 
τό έθνος ζητεί άπό ήμδς τον θησαυρόν της ατομικής μας ιδιοφυΐας με 
ένδυμα έθνικόν». 

Και αληθώς ό Τερτσέτης γράφων τα ποιητικά του έργα και εμπνεό­
μενος τα θέματα αυτών εκ της 'Αρχαίας Ελληνικής 'Ιστορίας ή προσαρ­
μόζων τό ποιητικόν του τάλαντον είς σύγχρονα γεγονότα, είχε τήν γραφίδα 
προσηλωμένην είς τήν μορφήν της άρματωλικής ποιήσεως, άλλ' ό νους 
αυτού ήντλει τα διδάγματα εκ της ακένωτου αποθήκης τών φιλοσοφικών, 
αρχαιολογικών και θρησκευτικών αυτού γνώσεων, ούτως ώστε ή κρίνασα 
τό ποίημα αυτού «Κόριννα καί Πίνδαρος» άγωνόδικος επιτροπή, τω 1853 
λέγει τα έξης : «'Αξιοσημείωτος δε μάλιστα εν τω ποιήματι τούτω είναι 
ή επιτυχέστατη τάσις τοΰ να συνυφάνη, ούτως ειπείν, ό ποιητής τον αρχαίο ν 
Έλληνικόν βίον μετά τοΰ νέου δημοτικού, τοΰ να έμπνευση είς τους νε­
κρούς μύθους ζωήν και ν' άποδώση αύτοΐς τον όν πολλάκις εΐχον χαρα­
κτήρα δημοτικής ποιήσεως, ώστε άντικαθιστών τις εις τα ονόματα τοΰ 
Πινδάρου, της Κορίνης, τοΰ Κόδρου ή της Άλκήστιδος, τό τοΰ Δήμου 
και τό της Δέσπως πολλάκις νομίζει ότι άναγινώσκει τών ορεσιβίων ημών 
ποιμένων και άρματωλών τα αφελή, πολλάκις νευρώδη και σχεδόν πάν­
τοτε χαρίεντα άσματα». 

Ή άγωνόδικος 'Επιτροπή, ή κρίνασα τό πρώτον υποβληθέν είς τον 
Ράλλειον ποιητικόν αγώνα «Κόριννα και Πίνδαρος», παρεμπιπτόντως υπο­
δεικνύει ότι ό Τερτσέτης ποιείται χρήσιν λέξεων τίνων ξένων και πάντως 
άποσκορακιστέων. 'Αλλ' ό Τερτσέτης δέν ήδύνατο ν' άποξενωθή μέχρι 
και τών έσχατων τοΰ βίου του, εις τε τον πεζόν και τον εμμετρον λόγον 



— 13 — 

του, ένίων ίδιωτισμών της πατρίου αύτου γλώσσης· εις τον πεζον μάλιστα 
λόγον, ώς φαίνεται έκ τών προλεγομένων άτινα άνεγίνωσκεν ώς προοίμιον 
προ της απαγγελίας τών ποιημάτων του, έκάλλυνεν αυτόν δια λεπτής ει­
ρωνείας και σκώμματος, άτινα πολύ ένθυμίζουσι τον λαον της γενέτειρας 
του. Της ειρωνείας ταύτης δαψιλώς έκαμε χρήσιν, αμυνόμενος κατά τών 
άγωνοδικών και άνασκευάζων τα μειονεκτήματα, άτινα ούτοι κατελόγιζον 
εις τα ποιήματα του. 

Ό Τερτσέτης έλαβε μέρος εις τρεις ποιητικούς διαγωνισμούς, διαμ­
φισβητών το Ράλλειον βραβεΐον κατά τα ετη 1853, 1854 και 1856. Κατά 
τον διαγωνισμόν του 1853 ή κρίσις άμφεταλαντεύθη μεταξύ δύο, τών μόνων 
υποβληθέντων ποιημάτων: του «Άρματωλοί και Κλέφται» του Γεωργίου 
Ζαλοκώστα και του «Κόριννα και Πίνδαρος» του Γεωργίου Τερτσέτη. Ή 
πενταμελής Επιτροπή ευρέθη εν αμηχανία και δισταγμώ, ποίον έκ τούτων 
να στεφάνωση, διότι αμφότερα έκρινε κατ' άξίαν ϊσα, δύο μάλιστα τών 
κριτών έθεώρησαν άνώτερον τήν «Κόρινναν και Πίνδαρον». Άλλα κατά 
του ποιήματος τούτου προεβλήθησαν δύο σπουδαΐαι αντιρρήσεις· πρώτον 
το ζήτημα της γλώσσης, όπερ και τότε συνεζητεϊτο έν όλη τη όξύτητι 
αύτου, ό δέ άγωνοθέτης έγραφε προς τήν Έπιτροπήν τών κριτών ότι : 
«Ουκ οΐδά πως, οί μέν τω πεζω λόγω χρώμενοι και τήν γλώσσαν καθαρεύ­
ουσι και γλαφυρώς γράφουσι και γνησίαν θυγατέρα της αρχαίας διά τε 
τήν καλλιέπειαν και σαφήνειαν τήν νεωτέραν Έλληνικήν ημών γλώσσαν 
ανέδειξαν, οί δέ ποιηταί τους φοιβολήπτους έπαγγελλόμενοι, τών χυδαιό­
τατων λέξεων και φράσεων ποιούνται χρήσιν». Δεύτερον δ' έκ περισσού 
ή 'Επιτροπή ευρεν ότι ό αριθμός τών στίχων υπολείπεται του ώρισμένου 
διά της άθλοθεσίας. 

Τήν ύπόθεσιν του ποιήματος ελαβεν, ώς λέγει ό ϊδιος, έκ δύο χωρίων 
αρχαίων του Παυσανίου και του Αιλιανού, έν οϊς αναφέρεται διαγωνισμός 
μεταξύ του Θηβαίου αοιδού Πινδάρου και της Ταναγραίας ποιήτριας Κο­
ρίννης. Ό άγων τελείται έν Θήβαις «έν Θαργηλιώνι μεσοϋντι», ήτοι τήν 
α' Μαΐου και στρέφεται περί τήν δύναμιν του έρωτος και της καλλονής. 

Έκ του πρώτου τούτου ποιήματος, χάριν οικονομίας χρόνου, μόνον 
τους πρώτους στίχους και τήν προς τάς 'Αθήνας προσφώνησιν του τέλους 
θα σας αναγνώσω : 

rHrov ήμερα τον Μαΐου, γλυκά τα φέγγη ανοίγουν, 
'Απρίλης φεύγει ό δροσερός, πρώτο μαία φωτίζει-

"Ολος της Θήβας ό λαός περίχαρος ξυπνάει' 
'Σ τα περιβόλια τον ναοϋ θεάς της 'Αφροδίτης 
"Εμελλε νέος και μια νια να γλυκοτραγουδήσουν, 
Να ϋτήσουν πόλεμο τιμής, να πάρουν το στεφάνι, 



— 14 — 

Τής ξανθής ήτον της Θεάς μεγάλη εορτή της, 
Και δια ν' αρέσουν της θεάς πολίτες, ιερατείο 
"Ωρισαν κάλλους κ' έρωτος τον επαινον να ψάλουν. 
Τον κάλλιο ψάλτη έπτάπετρη κορώνα θα στολίση, 
Μέαα 'ς στα ρόδα και μυρτιές θα λάμπουν τα πετράδια' 
Άπ την Τανάγρα με αργυρή λύρα χρυσή 'ς το χέρι 
ΎΗλθε γλυκόφωνη, ξανθή, ή όμορφονιά Κόριννα' 
Ήλιου άχτινοβολή ήταν τα μανρα μάτια, 
Τριαντάφυλλο το αχείλι της, κρίνα το πρόσωπο της. 
'Αντίμαχος τραγουδιστής τής μαυρομμάτας νέας 
ΤΠτον τής Θήβας νιος βλαστός, Πίνδαρος τ' δνομά τον 
*Ητον τής νιας παιδιώτερος, είχε μεγάλο πνεύμα, 
'Αλλ' από χάρι κ' εύμορφιά γυμνό το πρόσωπο του. 

Τελειώνει δε το ποίημα με τήν έξης προς τάς 'Αθήνας αποστροφήν: 

«Εϊθε, 'Αθήνα ξακουστή, νά 'λθουν καιροί και χρόνοι, 
Που πόλιν ενδοξότερη ο ήλιος και ή σελήνη 
'Σ τ' ακοίμητο ταξίδι τους άλλην να μην θωρούνε' 
'Σ τα άρματα, 'ς τα γράμματα ψηλή κορφή να γένης, 
Σοφίας κύματα άφθαρτα πάλε 'ς τήν γήν να χύσης. 
Πίστευε και δλα θα γενοϋν τα όσα σου προλέγω, 
"Αν το μυστήριο πού σοϋ ειπώ καλά 'ς τον νουν σου ακούσης, 
Κάτεχε, μόνος ο Θεός δόξης πηγή πώς είναι, 
Πηγή καλοΰ και εύμορφιάς, πηγή αθανασίας' 
Ποτίσου πνεύμα άγιον 'ς τήν θεϊκήν του χάριν 
Μάχου τήν ϋλην τήν κακήν, μάραινε τα δεσμά της' 
Το σώμα μας καιόμενο, λάμπει αρετής το κάλλος' 
Γράφε εις μάρμαρο λευκό φωνήν άγνωστου φίλου, 
'Από άλλους πήρε τα λαλεί, δοκιμασμένα είναι, 
Γράφε σαν άλλοτε έγραφες χάριν θεού άγνωστου, 
Κ' ήλθε σοφός διδάσκαλος κ' εφώτισε τον νουν σου, 
Τον Ίησοΰν ξεδιάλυνε 'ς τα ^ρά/^αατα τα θεία, 
Τέκνο Θεοϋ αγαπητό, και αυτός Θεός αιώνιος, 
Μεσίτης εϋσπλαγχνος τής γής 'ς τον θρόνον τοϋ Υψίστου.» 
Χαίρε! κ' εγώ άπόσωσα εύχήν και το τραγούδι. 

Άλλα πριν εγκαταλείψω τον Τερτσέτην με τήν «Κορίνναν και τον 
Πίνδαρον» οφείλω να εκπληρώσω μίαν ύπόσχεσιν, τήν οποίαν ανωτέρω 
σας έδωκα άναγινώσκων προς ύμδς εν χωρίον εκ των σημειώσεων τοϋ ποιη­
τοϋ, αΐτινες συνώδευσαν τήν δημοσίευσιν τοϋ ποιήματος τούτου, το οποίον 



— 15 — 

ό Τερτσέτης δέν ομολογεί ότι είναι ίδικόν του, άλλ' ότι κατά καλήν τύχην 
ευρέθη κάτοχος αύτου. Εις το χωρίον τοΰτο τών σημειώσεων φαίνεται πώς 
ό Τερτσέτης εύφυολογών καί σκώπτων και είρωνευόμενος τους κριτάς 
του, ιδίως εις το ζήτημα της γλώσσης, ενθυμίζει, ώς προέλεγον, την εύφυο­
λογίαν του λαοϋ της πατρίδος του : 

« Ό Παυσανίας γράφει ότι ή Κόριννα ένίκησε τον Πίνδαρον εξ αι­
τίας της διαλέκτου* δέν έστιχουργοϋσεν αύτη μέ την Δωρικήν φωνήν, 
άλλα μέ την Αίολικήν, την συνειθισμένην άπό τους πολλούς. Σκεφθήτε 
λοιπόν το άνεξήγητον της τύχης τοΰ Πινδάρου· τον παλαιόν καιρόν ομι­
λεί δωρικά παλαιά' ή Κόριννα ομιλεί άπλα, τήν φωνήν του λαοϋ* μέ τήν 
γλώσσάν της και μέ τα νάζια της του παίρνει τα στέφανα· χάσκει ό Πίν­
δαρος μέ τές έλληνικοϋρες του. Φέτος μέ τήν πολυκαιρίαν, φαίνεται 
έβαλε γνώσιν, ομιλεί άπλα, ένθυμεΐται τήν πάλαιαν δίκην άλλα τί συμ­
βαίνει! οί κλέφτες καί οί άρματωλοί του δεκάτου ενάτου αιώνος 
όμιλοϋν έλληνικώτερα άπό τον Πίνδαρον, καθώς εύστόχως το παρε­
τήρησε καί ό Κύριος Εισηγητής της 'Επιτροπής­ τον χανδακώνουν 
λοιπόν καί αυτοί, του παίρνουν τα πρωτεία. "Αν του έξέφυγεν άπό το 
στόμα, χωρίς να θέλη, καί καμμία έλληνικούρα άπό κακήν συνή­
θειαν, κλέφτες καί άρματωλοί τον πλακώνουν μέ τα χαρπιά. Είπες 
φ υ λ ή ν Ε λ λ η ν ί δ α , του λέγουν, το πηγάδι τό είπες φρέαρ, θέλουν 
να τον πνίξουν μέσα, τον μασκαρεύουν εις τον κόσμον ενώπιον τοΟ 
πρωθυπουργού. 

Νά πουμεν όμως καί τήν μαύρην άλήθειαν, τό ποίημα ευρέθη ξίκικο" 
ακούσατε" ή οκά δράμια τετρακόσια­ άλλα οκά καθαρεύουσα, δράμια 
πεντακόσια­ τό ποίημα έζύγιζε δράμια τετρακόσια τριάντα, καί έκλαιε­

που νά φθάσωμεν εις τα πεντακόσια! έλειπαν στίχοι εβδομήντα ακόμη 
μέ σωστόν λογαριασμόν». 

Κατά τον έπόμενον διαγωνισμόν του έτους 1854 ό Τερτσέτης ύπέβαλεν 
ύπό τήν κρίσιν της άγωνοδίκου 'Επιτροπής δύο ποιήματα, τό μέν έπιγραφό­
μενον «Ή 25 'Ιανουαρίου 1833», τό δέ φέρον τίτλον «Τό όνειρον του Βασι­
λέως κατά τον Σεπτέμβριον τοΰ 1853». Τό πρώτον είναι υποβολή του γρα­
φέντος υπό του Τερτσέτη ποιήματος έν έτει 1833 καί έπιγραφομένου «Τό 
φίλημα, Δοκίμιον εθνικής ποιήσεως». Έν τούτοις ή 'Επιτροπή διέγνωσεν 
ότι τα δύο ταύτα ποιήματα, κοινόν είχον τον πατέρα, διότι θεωρεί ταΰτα 
συγγενή καί προς άλληλα σχετιζόμενα. 

«Ή 25 'Ιανουαρίου 1833» έγράφη επί τη έλεύσει του Βασιλέως Όθω­
νος. Είναι χαιρετισμός προς τήν έλευθερωθεΐσαν 'Ελλάδα, σύγκειται δέ 
έκ 550 διμέτρων καί άνομοιοκαταλήκτων ιαμβικών στίχων, έν τω όποίω 
αναπαριστώνται αί έν πολέμω καί έμφυλίοις σπαραγμοϊς περιπέτειαι της 
έν άπέλπιδι έπταετεΐ άγώνι καταπονηθείσης Ελλάδος. Δι' όλου του ποιή­



— 16 — 

ματος έπανθεί ό άκρατος τοϋ ποιητου πατριωτισμός και ή βαθεΐα επί το 
μέλλον της Ελλάδος πίστις. 

«Το δνειρον του Βασιλέως» άφορμήν έχει τα πολιτικά εξωτερικά συμ­
βάντα του έτους εκείνου. Είναι γνωστόν εκ της συγχρόνου ιστορίας ποΐαι 
υπήρξαν αί άφορμαί τοϋ Κριμαϊκού πολέμου. Ό πόλεμος διεξήγετο ακρι­
βώς μεταξύ Γαλλίας και 'Αγγλίας άφ' ενός και της Ρωσσίας άφ' ετέρου, 
σκοπός δε αύτου ύπήρχεν ή εν τη 'Ανατολή έπικράτησις των διαμαχομέ­
νων κρατών. Έν Ελλάδι τότε άπ' άκρου εις άκρον έπνεε φιλορρωσικός 
άνεμος εκ της πεποιθήσεως ότι ή Ρωσία ήγωνίζετο υπέρ της 'Ορθοδοξίας, 
είναι δε γνωστόν πόσον ό αείμνηστος Βασιλεύς "Οθων έβαυκαλίζετο με 
τό δνειρον της Μεγάλης 'Ιδέας. Έν 'Αθήναις παρεσκευάζοντο αναφανδόν 
σώματα ανταρτικά προς εξοδον και αυτή δέ ή Αυλή έφαίνετο προς τούτο 
παρασκευαζόμενη. Εντεύθεν και αί έκ της Δύσεως πιέσεις, αϊτινες κατέ­
ληξαν εις τήν κατοχήν τοΰ Πειραιώς υπό τών Άγγλο ­ Γάλλων. Τό ποίημα 
τοΰ Τερτσέτη παριστά τον Βασιλέα έν φοβερά" στενοχώρια και αμηχανία 
τίνα όδόν να τραπή* διήλθε νύκτα αγωνιώδη και έν τη νευρική εκείνη 
ταραχή βλέπει δνειρον, τό όποιον ό ποιητής διηγείται εις στίχους άνομοιο­
καταλήκτους, βέβαιων έν τέλει ότι τούτο δεν ήτο αποκύημα τής φαντα­
σίας του, άλλ' αυτό τούτο τό δνειρον, όπερ είδεν ό Βασιλεύς : 

Ήτον δ μήνας τρυγητής, δ μήνας δ αφράτος, 
Που τ' δνειρον τον δ βαβιλιάς καθώς το γράφω είδε. 
Αυλάρχης το εμαρτνρησε, τρίτος μου το είπε φίλος, 
Πράγμα δεν μένει μυστικό "ς τήν ενμορφη Ελλάδα. 

Ό τρίτος φίλος πιθανόν είναι ό Σπυρίδων Πήλικας, φίλος στενός τοϋ 
Τερτσέτη, τότε δέ 'Υπουργός τής Δικαιοσύνης. 

Ή ύπόθεσις τοϋ ονείρου έχει ώς έξης : Ό "Οθων έν άγωνιώδει ευρι­
σκόμενος καταστάσει δέν ευρίσκει τήν νύκτα ήσυχίαν επί τής κλίνης, 
έγειρόμενος δέ μεταβαίνει δια ν' άναπνεύση εις τήν γνωστήν τών ανακτό­
ρων αϊθουσαν τής αναμονής, τήν λεγομένην τών υπασπιστών. Ώ ς γνωστόν, 
εις τό άνω διάζωμα τών τοίχων τής αιθούσης διάσημος Γερμανός ζωγρά­
φος παρέστησεν έν τοιχογραφία τήν εΐσοδον τοΰ Βασιλέως Όθωνος εις 
τό Ναύπλιον, αντιγράφων άπό φυσικού τα πρόσωπα τών έπιζόντων αγω­
νιστών έν τή δεξιά γωνία τοϋ διαζώματος εικονίζεται ό Κυβερνήτης προ­
εδρεύων τοΰ Υπουργικού Συμβουλίου. Ό "Οθων εισερχόμενος εις τήν 
αϊθουσαν προσηλώνει τους οφθαλμούς του προς τον Κυβερνήτην και νοε­
ρώς ζητεί παρ' αύτοΰ συμβουλήν. 'Αλλ' αίφνης, ό Καποδίστριας λαμβάνει 
σάρκα και οστά και άναζών καταβαίνει άπό τής γωνίας εκείνης και λαμβάνει 
άπό τής χειρός τον Όθωνα και τοΰ προτείνει να καταβώσι μαζί εις τον 
"Αδην και να συμβουλευθώσι τους σοφούς και μεγάλους τοΰ Γένους. 



— 17 — 

Ή σύλληψις του ποιήματος, ώς βλέπετε, εμπνευσιν έχει την Θείαν 
Κωμωδίαν του Φλωρεντινού ποιητοΰ και ένίας εξ εκείνης ενθυμίζει σκηνάς, 
μετά πολλής όμως έπιτηδειότητος προσηρμοσμένας εις το θέμα το όποιον 
πραγματεύεται ό ποιητής. 

Το ποίημα τοΰτο άπηγγέλθη υπό του Τερτσέτη, κατά το σύνηθες, εν 
τη αίθούση τής βιβλιοθήκης της Βουλής κατά Μάρτιον του 1854. Έγώ 
δ' αυτός έγενόμην αύτήκοος αύτοϋ, άλλα δεν έδημοσιεύθη. Τον λόγον δε τής 
εν τή λήθη εγκαταλείψεως αύτοϋ ευρίσκω εις τήν εκθεσιν τής άγωνοδίκου 
Επιτροπής, ήτις και ολίγα τεμάχια εκ του ποιήματος παραθέτει, εκφρά­
ζουσα τήν λύπην της ότι δεν δύναται να παράθεση και αλλάς ετι του ποιή­
ματος περικοπάς. «'Αλλ' εν φ του δλου ποιήματος ή τάσις, εξακολουθεί 
ή 'Επιτροπή, εστίν ήθικωτάτη και πολλά κοινωφελέστατα και πατριωτι­
κώτατα εκτίθενται έν αύτω, είναι όμως καί εμπλεον ακανθωδών μερών, 
δυναμένων, αν ουχί ν' άναξέσωσιν, άλλα καν ν' άναπολήσωσι πληγάς, 
εφ' ών πάντες συμφέρον καί καθήκον εχομεν, ώς καί αυτός ό ποιητής 
αίνίττεται, να σύρωμεν τον πέπλον τής λήθης καί τής αφέσεως». 

Του ποιήματος τούτου ηύτύχησα ν' άνεύρω άντίγραφον, ίσως καί το 
μόνον περισωθέν παρά τή οικογένεια του αειμνήστου Πήλικα καί το όποιον 
ευγενώς καί προθύμως μοί παρέσχεν ό κ. 'Ιωάννης Ν. Πήλικας. 

Το ποίημα άρχεται ούτω : — (ομιλεί ό βασιλεύς). 

Άνοίχτε τα παράθυρα, να πάρω, ανοιχτέ, αέρα, 
Να Ιδώ τον "Ηλιου τήν χαρά, να Ιδώ καί τήν "Αθήνα' 
"Ονειρο μ" εβασάνισε στα ξημερώματα μου, 
Τρέμουν τα φυλλοκάρδια μου 'ς τα εχω Ιδωμένα. 

Καί ό Βασιλεύς διηγείται εις τήν Βασίλισσαν το δνειρον πού εΐδε : 

'Έλα μ' εμε και άκλούθα με 'ς τον Χάρου τα βασίλεια' 
(λέγει προς τον "Οθωνα ό Καποδίστριας) 

Βοή ακούσθη κι αστραπή και σύγνεφο μας παίρνει, 
Γη και ουρανό περάσαμε, 'ς τ' άκρα τής κτίσης πάμε. 
Φθάσαμε εις τείχη φλογερά τοϋ σύμπαντος στεφάνι, 
Και θύρα μια θεώρατη στέκει κλειστή εμπρός μας, 
Ήτον φτιαστή καί λαμπερή άπα σκληρό διαμάντι. 
Ό Κυβερνήτης μ' ευκολία είδα να τήν άνοιξη' 
Καθώς τήν άνοιξε θωρώ χάος, σκοτάδι μέγα, 
Καί μουγγητό, σαν άνεμος με κϋμα νά παλεύη-
Ό νους μου σαν κ εδείλιασε και ή καρδιά μου τρέμει, 

— Μιαν άπορίαν λύσε μου, παρακαλώ, πριν μπούμε : 



— 18 — 

Πώς θα διακραίνω πρόσωπα 'ς το φοβερό σκοτάδι; 
Θ' ακούω τάχα τές μιλιές κι ανθρώπους ôèv θα βλέπω; 
—"Ακουσε την απόκρισι και να σ ευχαριστήσω : 
Τα έρημα τα κόκκαλα τ' ανήλιο μνήμα λειώνει' 
Άλλα το φως τοϋ πνεύματος 'ς το χώμα δεν χωνεύει' 
Αυτό θά 'ναι λαμπάδα μας καλώς να τονς θωρούμε' 
Φυλάττει και το πνεϋμά τους τον τύπον τοϋ κορμ,ιοϋ τους. — 

Και ούτω οι δύο προχωρούν και συναντώσι πρώτον τον στρατηγόν 
Λόντον και κατόπιν τον στρατάρχην της Πελοποννήσου, όστις προτείνει 
να στείλουν Έπιτροπήν πενταμελή ή τριμελή εις τους προγόνους, οΐτινες, 
ώς σοφώτεροι ημών θα γνωρίζουν κάλλιον να μας συμβουλεύσουν : 

Προτείνω να τους στείλωμε τον γέρο Βαρδαλάχο 
Πού 'ναι καλός 'Ελληνιστής, φίλος τον Ξενοφώντος. 

Ό Βαρδαλάχος ούτος ήτο διδάσκαλος δόκιμος, πνιγείς ταξειδεύων 
δι' ιστιοφόρου μετ' άλλων παρά τον Μαλέαν. Ή ιδέα δε της αποστολής αυ­
τού, ώς πρεσβευτοϋ παρά τοις προγόνοις είναι έκ τών καινοφανών εκεί­
νων, άτι να άπαντώσιν εις τα έργα τοϋ Τερτσέτη, ώς και κατωτέρω θα ϊδω­
μεν. 'Αλλ' έπεται περιγραφή τής εμφανίσεως τριών σκιών, αΐτινες προσήρ­
χοντο προς τους δύο έπισκέπτας τοϋ "Αδου. Τους δύο εξ αριστερών και 
δεξιών λογομαχοΰντας, προσεπάθει να κατευνάση ό εν τω μέσω. Ήσαν ό 
Μέγας 'Αλέξανδρος λογομαχών μετά του Δημοσθένους, έν τω μέσω δε ό 
Πλάτων, όστις προσπαθεί να τους χωρίση. Παραλείπω χάριν συντομίας 
τάς κατόπιν περιγραφάς μεγάλου ενδιαφέροντος καί κάλλους ποιητικοΰ και 
φθάνω εις τάς δύο τελευταίας σκηνοθεσίας του οιονεί τούτου δράματος. 

Ό Κυβερνήτης λέγει : 

Είναι καιρός επιστροφής, 6 ήλιος πάη να φέξη, 
"Οράματα κα\ ακρόαμα θύμου καθώς ξυπνήσης' 

Καί μετά παραίνεσιν προς τον "Οθωνα λέγει : * 

'Έλα ν3 ακούσης και να δής τα θεία τα μυστήρια. 
Σαν το γεράκι το άγριο χουμά ν' άρπάξη ορνίθι, 
Με τόση, μοΰ εφάνηκε, κινούμε όγληγοράδα' 
'Από το χέρι με κρατεί, εις χώμα δεν πατονμεν, 
Σαΐττα σαν πηγαίναμε, από ζερβιά μου ακούω, 
Κλαψομανιό, φωνές πολλές, κουδουνητο άλύσων, 
Γλώσσες φωτιές υψώνονταν, πυρός πελάγη αφρίζουν, 



— 19 — 

'Σ την φλόγα άνθρωποι κολνμβοϋν, με το στοιχείο παλεύουν, 
Το πυρ που χύνει τους αφρούς και λόγια γαργαρίζει, 
Παίρνει τ' αντί μου τες μιλιές κ ήτον κακές βλασφημίες· 
—Ανάθεμα τους αίτιους μας, πατέρα και μητέρα, 
Να μη είχε φέξη αυγερινός, νά 'χε καη ή κτ'ιαις, 
Παρά πού γεννηθήκαμε 'ς τον ήλιο της ημέρας' 
Έχάθηκε! άγέννητοι να ήθελε βρεθούμε! 
Στάσου, τα βλέπω, ξήγα μου 'ς τον Κυβερνήτην λέγω. 
— Εις τα καμίνια πού θωρείς καίονται χρέφτες, κλέφτες, 
"Οσοι μ ανόσια άρματα δικαίους πολεμούνε, 
Τα έθνη σαν και τους θνητούς, το πϋρ τα βασανίζει, 
"Οσοι και την πατρίδα τους επρόδωσαν δι* αργύρια, 
"Οσοι 'ς τους ενεργέτας τους αχάριστοι εφανήκαν, 
"Οσα 'ναι αμαρτήματα πού καταριέται ή πίστις. 
'Σ τα δεσμωτήρια πού θωρείς αιώνια τιμωρούνται. 
—"Ωρα αναχωρήσεως, μοϋ λέγει ό Κυβερνήτης, 
Σοφίας ανθρώπου και Θεού δσ' άκουσες σοϋ φθάνουν. 

Καί ακολουθούν τον δρόμον της επανόδου, περνώντες πέλαγα και 
άπαντώντες ψυχάς ηρώων : 

"Οταν εμπρός μας στάθηκαν στοιχειά, άνθρωποι δύο, 
Ήτον ζωσμένοι με φωτιές κ' εφαίνονταν μεγάλοι. 
Καθένας εις το δίκτυ του αιχμάλωτος θρηνείται. 
Τες σάρκες τους εδάγκαναν, τά κρέατα τους τρώγουν : 
'Αφού τα εκατάπιναν μεταγεννιούνται πάλιν. 
Δίδουν τροφήν τά δάκρυα τους 'ς την φλόγα πού τους καίει. 

Είναι οί φονεΐς του Κυβερνήτου! Ά φ ' ής το ποίημα τοϋτο έγράφη 
παρήλθον έξήκοντα δύο ετη καί ό χρόνος ήμβλυνε πλέον τα πάθη καί 
ωχρίασε τάς αναμνήσεις τάς εκ του φόνου του Κυβερνήτου, από του οποίου 
διέρρευσαν ήδη όγδοήκοντα καί πέντε ετη. Δια τοϋτο φρονώ, ότι δεν ισχύει 
πλέον ό λόγος, δν έπεκαλέσθη ή Επιτροπή τών κριτών, όπως συρθή 
πέπλος επί τών τότε θεωρουμένων προσφάτων γεγονότων άπό τών οποίων 
είκοσιτρία μόνον ετη εϊχον παρέλθει. Όθεν θαρρούντως προβαίνω εις την 
άνάγνωσιν του μέρους τούτου του ποιήματος, το όποιον μακράν του να 
έξαψη κοιμηθέντα ήδη, είναι καί άπό ηθικής διδασκαλίας θαυμάσιον. 

Οί δύο εκείνοι άνθρωποι πού ώς στοιχειά παριστάνει ό ποιητής : 

Και σταματήστε μας μιλούν, κλαίοντας μας φωνάζουν 
Ποιοι είσθε σας γνωρίζομε, σας εχομεν ανάγκην. 
Ό Κυβερνήτης καί εγώ αμέσως σταματούμε. 



— 20 — 

—'Ω βασιλέα, μον μιλεϊ 6 νιώτερος των όνο 
Δια δαονς αγαπάς πολύ και δεν είναι παρόντες 
Νά 'χη κ' ή βασιλεία σον τιμήν και μεγαλεΐον 
Φωνήν και αν άκονσες καλήν από τους θείους αγγέλους 
Παρακαλούμε, ίκέτευσε δια μας τον Κυβερνήτη 
Νά σνγχωρήσγ] το κακό πού 'χομε γενόμενο. 
Φίλος μας ήσονν μια φορά και συ ό Κυβερνήτης' 
Θεώρησε τα πάθη μας, κρίνε τα βάσανα μας. 
Άλλα σου το ομνύομεν οι λαϋρες που μας καίουν 
Δεν έχουν την δριμύτητα τοϋ πόνου της καρδιάς μας 
Δια τ' άδικο πού κάμαμε εις φίλο και πατέρα 
Και της φυλής μας χύσαμε το φως των ομματίων της. 
Τους δύο πού σ' εφονεύσαμεν βλέπεις ορθούς εμπρός σου. 
Τον "Αδη ημερώσαμε κ ήλθαμε νά σε βρούμε. 
'Ελέησε μας και εσύ δέξου την δέησίν μας, 
Ρίξε δροσιά 'ς τά πάθη μας τον φόνον συμπαθώντας 
"Αν σώζης εις τά στήθη σου τήν πρώτη άγαθοσύνη.— 
Βροχή τά δάκρυα έχυνε είδα 6 Κυβερνήτης 
Μαζί τον και εγώ έκλαια κ οι άλλοι δύο μαζί μας 
Κ' οι τέσσεροι εκάναμε μια θλιβερή αρμονία, 
Πού ήτον διαφορετική από τήν άκονσμένη 
'Σ τά άγια και φωτεινά λημέρια των αγγέλων. 
"Αν δεν σας ξύπνησε, θαρώ, το κλάημα πού 'χα κάμει 
ΎΠτον θέλησις Θεον δια νά μή μ' εξνπνήστε 
Κ' νστερηθώ το μίλημα τον δολοφονημένον. . . 

Περιορίζομαι εως εδώ, αν και ό διάλογος ό κατόπιν είναι λίαν ενδια­
φέρων και συγκινητικός, διότι παριστά τήν αγαθότητα τοϋ Κυβερνήτου, 
τον όποιον καλώς έγνώριζεν ό Τερτσέτης. 

Βλέπω και τές αγκάλες τον ανοίγει ο Κυβερνήτης 
Το αδελφικό το φίλημα 'ς τά χείλη τους νά δώση, 
"Οταν μακρόθεν σαν βροντή, άγρια φωνή άκούσθη 

Και τρομασμένος ξύπνησα κ' είδα εσάς εμπρός μον. .. 

Τοιαύτη εν συνόψει ή ύπόθεσις και εν στίχοις εξέλιξις τοϋ 'Ονείρου 
τοϋ Βασιλέως της Ελλάδος. Το έπ' έμοί θεωρώ ότι είναι τό ώραιότερον, 
το ψυχαγωγικώτερον, τό μεστόν βαθειών εννοιών και παραστατικόν θείας 
σκηνοθεσίας ποίημα τοϋ Τερτσέτη. Ή απαγγελία δε αύτοϋ ολοκλήρου 
υπ' αύτοϋ τοϋ Ιδίου έδιδε ζωήν εις τάς περιγραφάς, εις τους διάλογους και 



— 21 — 

εις την δλην παράστασιν τοϋ θέματος. Λυπούμαι ότι δέν μοί επιτρέπει ô 
χρόνος να σας απαγγείλω και άλλα εκ τών ωραίων χωρίων του ποιήματος. 

Μεταβαίνω εις την έξέτασιν του τρίτου μεγάλου ποιήματος τοϋ Τερ­
τσέτη «Τους γάμους του Μεγάλου 'Αλεξάνδρου και τών Μακεδόνων στρα­
τηγών εις τα Σοϋσα της Περσίας». 

Είναι αληθώς απολαυστική ή άνάγνωσις τών προλεγομένων είς το 
ποίημα τοϋτο του Τερτσέτη, όπερ άπήγγειλε κατά Μάρτιον τοϋ 1856 άπό 
τοϋ συνήθους άμβωνος της Βιβλιοθήκης της Βουλής. «Άπό τους θαυμα­
στούς άνδρας της οικουμένης, όσους ή φύσις πολύ έπεμελήθη, ή πρόνοια 
τοϋ Θεοϋ ηύλόγησεν, ή αθανασία της γης περιτύλιξε με τήν χλαμύδα 
της, ό θαυμαστότερος δλων είναι ό Μέγας Αλέξανδρος» ελεγεν ό Τερτσέ­
της. Βέβαιοι δε τους άκροατάς του ότι «μελετώντας τους παλαιούς αιώνας 
της Μακεδονίας ήτο στιγμές πού τοϋ έφαίνετο να είναι ένας τών ζώντων 
τοϋ καιροϋ εκείνου, ένας τοϋ παλατιοΰ τοϋ Φιλίππου, υπηρέτης απλώς, 
όχι άρχιτρίκλινος, μεγαλεία δέν ήθελε, του έφθανε να βλέπη τον 'Αλέ­
ξανδρο. Και ούτω τον εϊδε να γεννηθή, τον άποκοίμισεν εις τήν αγκαλιά 
του κλπ, παρακολουθών δε τον Άλέξανδρον μέχρι και της 'Ασίας έπέ­
ρασεν άπό το μαντεΐον τών Δελφών και εϊδεν εκεί μίαν έπιγραφήν μέ τα 
δύο στοιχεία τοϋ αλφαβήτου Ε και Ι, τα όποια τοϋ εξήγησαν ότι είναι 
ή πρώτη συλλαβή τοϋ "Εϊθε", ή οποία σημαίνει εις τον έρχόμενον δια 
χρησμόν, ότι εϊθε να γίνη ή επιθυμία σου». Και προσθέτει ό Τερτσέτης : 
« Ό χρησμός δέν έγέλασε τον Άλέξανδρον, εγινεν ή επιθυμία του, έβασί­
λευσε τήν 'Ασίαν έμέ όμως μέ εγέλασε, δέν έλαβα τό βραβεΐον τοϋ Ράλλη». 

Οί γάμοι τοϋ Μεγάλου 'Αλεξάνδρου είναι θαυμάσια μελέτη, είς τήν 
οποίαν έκδηλοΰνται αί βαθεΐαι τοϋ Τερτσέτη γνώσεις, της αρχαίας και 
νεωτέρας Ελληνικής ιστορίας. Έξ αφορμής δέ τών γάμων μετά τής Βαρ­
σίνης, τής κόρης τοϋ Δαρείου, τον όποιον ό 'Αλέξανδρος κατενίκησε, γρά­
φει και ωραίους στίχους, άλλα και περιγράφει ώς αληθής άριστοτέχνης 
και μελετητής και γνώστης τών ιστορικών γεγονότων τα κατά τους γάμους 
εκείνους και τών μετά τοϋ 'Αλεξάνδρου Μακεδόνων στρατηγών μετά παρ­
θένων Περσίδων. 'Αλλ' όπως ό Τερτσέτης είς πάντα τα ποιήματα αύτοϋ 
έφιλοσόφει, δέν άπεχωρίζετο και τών χριστιανικών ίδεών τάς οποίας έζήτει 
παντού να έγκεντρίση­ ούτω και εδώ παρενείρει ώς όραμα τον Άγιον 
Ίωάννην τον Θεολόγον, τον έξόριστον τής Πάτμου, προλέγοντα είς τον 
Μ. Άλέξανδρον τήν έλευσιν τοϋ Χρίστου και τήν δευτέραν παρουσίαν, 
παρίσταται δέ ό Μέγας Αλέξανδρος, αποθνήσκων, ποιούμενος επί τοϋ στή­
θους τό σημεΐον τοϋ Σταύρου. Εϊναι αί ίδιοτροπίαι τοϋ Τερτσέτη περί τών 
οποίων ανωτέρω ώμίλησα. 

'Ολίγους στίχους θα σας αναγνώσω έκ τοϋ ποιήματος τούτου, ϊνα εκ 
τούτων κρίνητε περί τής αξίας αύτου : 



— 22 — 

Στα Σούσα γάμοι γίνονται, μύρια βαρούν παιγνίδια, 
Παίζουν φλογέρες τεχνητές, λύραις, χρυσή κιθάρα, 
Σμίγει καί ο τραγουδιστής τήν εϋμορφη φωνήν του, 
Πολλές φωνές τραγουδιστών, φωνήν ομοιάζουν μίαν. 
Μέτρα τους εϋμορφους γαμβρούς! περνούν τους ενενήντα. 
'Από Μακεδονίτισσες μητέρες γεννημένοι' 
"Οσοι κ' οι εϋμορφοι γαμβροί, τόσα και τα κοράσια, 
"Ηλιος ξανθός γλυκείας αυγής το κάλλος των παρθένων, 
Τα δροσερά τά στήθη τους δάκρυ τα βρέχει αθώο. 
Κάθονται εις θρόνους αργυρούς οι νέοι με τήν αράδα, 
Ψηλότερος κι ολόχρυσος του 'Αλεξάνδρου ο θρόνος. 
Λάμπει κορώνα στα ξανθά μαλλιά τοϋ βασιλέως, 
Τά ρόδα της νεότητος άνθοϋν στο πρόσωπο του. 
Οι φίλοι του νά τον θωρούν χαίρονται κ' οι εχθροί του. 
Σιμά 'ς τους θρόνους των γαμβρών είναι και άλλος θρόνος, 
Πλησίον τοϋ νυμφίου της ή νύφη νά καθίση. 

'Αρχίζουν οι καλόφωνοι τού γάμου τά τραγούδια. 
"Ερωτα που τες τρυφερές τών νέων καρδίες μαραίνεις, 
Δια μαύρομμάτες και ξανθές χύνεις περίσσιους πόθους, 
"Ερωτα πλήγωσε τους νιους δια τά εϋμορφα κοράσια' 
Ύμέναιε, τήν λαμπάδα σου φλόγα πυρή άναψε την 
Θάνατος λύπησε τήν γήν, αδης νεκρούς γεμίζει, 
Μητέρες μυριολόγησαν 'ς τά λείψανα τών τέκνων 
Σάρκες ηρώων χόρτασαν οι αετοί 'ς τους κάμπους. 
Τι είδανε τά μάτια μας, αφού κ' εις τήν Τρωάδα 
Οι ήρωες χορεύσατε 'ς τους τάφους τών ηρώων. 
"Εως πού τους δώδεκα βωμούς εις τους θεούς εστήσιε, 
"Οπου οι μεγάλοι ποταμοί χωρίζουν τες 'Ινδίες. 
"Υμέναιε, τώρα νά χαρή ο κόσμος με το φώς σου! 

Καί προς τήν νύμφην ô χορός ψάλλει : 

Τής Καλλιόπης της θεάς το στόμα σου είναι στόμα, 
Τά χείλη σου όταν ιστορούν τους θρήνους τής Τρωάδος. 
Ψιλό κλωνάρι βασιλιών κ' 'Ελληνοπούλα είσαι' 
Ίδες κοράσιο εϋμορφο, ο χρόνος πριν νά κλείση 
'Αγόρι άπ' τον κόρφον σου τά τρυφερά χεράκια 
Χαμογελώντας, παίζοντας ν' άπλώνη στον πατέρα. 
Τήν 'Αφροδίτη τήν θεάν τιμήσετε, ω νέοι, 
Τες αγρυπνίες ορέγεται θεά ή φιλογελοϋσα, 



— 23 — 

'Σ τον ϋπνον μην αφίνετε τες μανρομμάτες νέες, 
Καλόκαρπα ν' άνθίσοννε 'ς τον χρόνο τα κοράσια' 
Εϊπαμεν τον Ύμέναιον, Περσία κ 'Ελλάς χαρήτε. 

Και τέλος, πριν ή περαιώσω την περί Τερτσέτη όμιλίαν μου, οφείλω, 
ως έπιδόρπιον, να σας αναγνώσω τους πρώτους στίχους του ποιήματος 
του του έπιγραφομένου «Το φίλημα», περί του οποίου σας έκαμα ανωτέρω 
λόγον, διότι εις τους στίχους αυτούς εικονίζεται όλος ό θερμός πατριωτι­
σμός του Τερτσέτη. 

'Ελλάδα μου πατρίδα μου! ΎΩ τάφε των γονιών μου! 
Ώ καλή γη πού γεύθηκα πρώτη φορά τον ήλιο, 
Κ' είδα τ αστέρια της νυκτός και την γλυκεία σελήνη, 
Κ' ήκουσα τα λαλούμενα 'ς το ήσυχ ακρογιάλι, 
Κ' είδα κοράσια 'ς τον χορον και νέες πανδρεμένες 
ΚαΙ το φεγγάρι τα ξανθά μαλλιά τους να φωτίζη. 
7α παλληκάρια με φωνή ακοίμητη κι ωραία 
Ήχολογοϋσαν τον έρωτος ή της αυγής τα κάλλη, 
"Π τον Μιαούλη τραγουδούν ν. των Ψαρών τους νέους, 
Που καίουν θάφτουν τον εχθρό 'ς ιήν ώρα που δειπν^νσε' 
Καλή πατρίδα μ" άκουσε νεώτατο τραγούδι. 

Ό Τερτσέτης τελευταΐον επεχείρησε να γράψη και δράμα Ίταλιστί « Ό 
θάνατος του Σωκράτους», δημοσιευθέν εν Φλωρεντία τω 1866 μετά ωραίου 
και σοφοϋ προλόγου του Νικολάου Θωμασέου. Δέν εχω ύπ' όψιν το δράμα 
τούτο* τάς περί αυτού δέ πληροφορίας άρύομαι εκ της διαλέξεως του κ. 
'Αγγέλου Βλάχου, όστις και μετέφρασεν εν τη δημοτική γλώσση εις ωραίους 
στίχους το δνειρον, όπερ βλέπει εν τη είρκτη ό Σωκράτης, ώς δέ παρατηρεί 
ό κ. Βλάχος, ό θάνατος τοΰ Σωκράτους ήκιστα δύναται να παράσχη θέμα 
δραματικόν, είναι δέ και ή μόνη απόπειρα του Τερτσέτη, ώς συγγραφέως 
δραματικού* άλλ' ό κ. Βλάχος θαυμάζει τήν γλαφυρότητα, την χάριν και 
την μελωδίαν της 'Ιταλικής γραφίδος του Τερτσέτη, όστις επίσης έγνώριζε 
τήν Ίταλικήν, όπως και τήν μητρικήν αυτού γλώσσαν. 

* 
* * 

Προσεπάθησα να σας παραστήσω τον Γεώργιον Τερτσέτη ν κατά τε 
τήν έσωτερικήν του ύπόστασιν και τήν έξωτερικήν παράστασιν, όποιον 
τον έγνωρίσαμεν οί σύγχρονοι αυτού, ώς άριστον πολίτην, άφωσιωμένον 
εις τα πάτρια και εις τον Θεόν, ποιοΰντα χρήσιν δέ των πολλών και βαθειών 
αυτού γνώσεων εν πάση καταλλήλω στιγμή, καθ' ην ένόμιζεν δτι ή φωνή 



— 24 — 

του ή ô κάλαμος του ήδύνατο να είναι ωφέλιμος εις τα κοινά συμφέροντα. 
"Εχων δε εν έαυτώ το θείον της ποιήσεως πϋρ μετέχειρίζετο πάλιν αυτήν 
είς θέματα διαφωτιστικά της αρχαίας ημών ιστορίας. Ώς ποιητής ό 
Τερτσέτης δεν επεδίωκε τήν έπίδειξιν, καί δια τοϋτο ϊσως εμεινεν ολιγώ­
τερον γνωστός ώς τοιούτος, άλλα τα έργα αύτοΟ, τών οποίων τα κυριώτερα 
προσεπάθησα ν' αναλύσω προς υμάς, ίνα θαυμάσητέ πως το κάλλος των 
καί διαγνώσητε τήν βαθύτητα τών εξ αυτών αναδυομένων φιλοσοφικών εν­
νοιών με άγουσιν είς το συμπέρασμα ότι ό Γεώργιος Τερτσέτης δεν πρέπει 
ν' άποθάνη είς τήν μνήμην τών μεταγενεστέρων. 



ΤΥΠΟΓΡΑΦΕΙΟΝ ΑΔΕΛΦΩΝ ΜΥΡΤΙΔΗ 
ΜΕΝΑΝΔΡΟΥ 23, ΑΘΗΝΑΙ (113) 


