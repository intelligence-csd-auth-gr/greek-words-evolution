





































Layout 1


Γκότφριντ Μπενν
M o r g u e
κι άλλα ποιήματα

Ενδυμίων

Απόδοση: Βασίλης Λαλιώτης





[4]



ΜΙΚΡΟ ΑΝΘΟΣ ΑΣΤΕΡΑΣ

Ο πνιγµένος οδηγός του φορτηγού της µπύρας
κουβαλήθηκε πάνω στο τραπέζι.
Κάποιος του είχε βάλει ανάµεσα στα δόντια
ένα λιλά φωτοσκιασµένο άνθος αστέρα.
Όταν του τράβηξα τον ουρανίσκο και τη γλώσσα
από το στήθος µε µακρύ νυστέρι
κάτω απ’ το δέρµα θα πρέπει να το σκούντησα
γιατί το άνθος γλίστρησε στο διπλανό εγκέφαλο.
Το φύλαξα στο θώρακα
µέσα στα πριονίδια όταν το έραβαν.
Πιές να χορτάσεις στο ανθοδοχείο σου!
Αναπαύσου εν ειρήνη
Μικρέ Αστέρα!

[5]



ΟΜΟΡΦΗ ΝΕΟΤΗΣ

Το στόµα ενός κοριτσιού που για πολύ καιρό
βρισκότανε ανάµεσα στα βούρλα
έµοιαζε τόσο ροκανισµένο.
Όταν της έσπασαν το στήθος
ο οισοφάγος ήταν κατατρυπηµένος.
Στο τέλος σε µια πέργκολα κάτω από το διάφραγµα
βρέθηκε µια φωλιά νεαρών αρουραίων.
Ένα αδελφάκι κείτονταν νεκρό.
Τα άλλα τρέφονταν από τα νεφρά και το συκώτι,
πίναν το παγωµένο αίµα και είχαν περάσει εδώ
µιαν όµορφη νεότητα.
Όµορφος και γοργός ήρθε κι ο θάνατος:
τα ρίξαν στο νερό.
Α!, πως τσιρίζαν τα µικρά µουσούδια!

[6]



ΚΥΚΛΟΦΟΡΙΑ

Το πίσω δόντι από µια πόρνη
που πέθανε ανώνυµη
είχε µία κορώνα από χρυσό.
Τα άλλα δόντια είχαν ήδη αφανιστεί
σαν από συµφωνία σιωπηλή.
Ο νεκροθάφτης το έβγαλε έξω µ’ ένα χτύπηµα,
το ενεχυρίασε κι έφυγε για χορό.
Γιατί, έλεγε,
Μόνον ο χους εις χουν µέλλει απελεύσει.

[7]



Η ΕΡΩΜΕΝΗ ΤΟΥ ΝΕΓΡΟΥ

Ριγµένος πάνω σε µαξιλάρια µε αίµα µαύρο
ξάπλωνε ο ξανθός λαιµός µίας λευκής γυναίκας.
Ό ήλιος έδινε λάµψη στα µαλλιά της
κι έγλειφε από πάνω ως κάτω
τους λευκούς µηρούς της,
και γονάτιζε γύρω από τα πια µαυρισµένα
στήθη της,
τα ακόµη ανέγγιχτα από βίτσια κι από γέννες.
∆ίπλα της ένας νέγρος: η οπλή ενός αλόγου
του είχε σπάσει µέτωπο και µάτια. Με τα δυό
δάχτυλα
από το βρώµικο αριστερό του πόδι
τρυπούσε το µικρό λευκό αυτί της.
Μα εκείνη αναπαυόταν και κοιµότανε σαν ερωµένη:
σ’ ένα άγγιγµα ευτυχίας πρώτου έρωτα
και σαν λιγάκι πριν την απογείωση
σε ουράνια ταξίδια του ζεστού νεανικού αίµατός της.
Μέχρι που
βύθισα το νυστέρι στο λευκό λαιµό της
και µια ποδιά ολοπόρφυρη από νεκρό αίµα
την κάλυψε ως τους γοφούς.

[8]



REQVIEM

∆υο σε κάθε τραπέζι. Άντρες και γυναίκες
σταυρωτά. Κοντά, γυµνοί, και όµως δίχως πόνο.
Το κρανίο ανοιχτό. Το στήθος χωρισµένο.
Τα σώµατα
αναπαράγονται για τελευταία φορά.

Καθένας τους γεµίζει τρεις λεκάνες:
απ’ τον εγκέφαλο ως τους όρχεις.
Ό οίκος του Θεού και η φωλιά του δαίµονα
τώρα στήθος µε στήθος µες στο βάθος του κουβά
περιγελούνε Γολγοθά και προπατορικό αµάρτηµα.

Τα υπόλοιπα στα φέρετρα. Όλα καινούριες γέννες:
πόδι αντρικό, παιδικό στήθος, γυναικεία µαλλιά.
Είδα αυτό που αναπαρήγαγαν, δυο που συνουσιά-
ζονταν µια µέρα,
να κείται εδώ, σαν να είχε βγει από µητρική κοιλιά.

[9]



ΠΤΕΡΥΓΑ ΤΟΚΕΤΩΝ

Του Βερολίνου οι πιο φτωχές γυναίκες
-δέκα και τρία παιδιά σ’ ενάµισι δωµάτιο,
πόρνες φυλακισµένες και απόκληρες-
σφίγγουν εδώ τα κορµιά τους και στενάζουν.
Σε κανέναν τόπο δεν στενάζουν τόσο.
Σε κανέναν τόπο δεν µετράει τόσο λίγο
ο πόνος και το να υποφέρεις,
γιατί εδώ πάντα υπάρχει κάποιος που κραυγάζει.

«Σπρώξτε, κυρία! Καταλάβατε! Ναι!
Εδώ δεν ήρθατε για διασκέδαση.
Μην το αργείτε, το λοιπόν, το πράγµα.
Ακόµη και να βγούνε περιττώµατα
απ’ τις σπρωξιές!
∆εν είστε για ξεκούραση εδώ!
∆ε βγαίνει µόνο του. Θέλει λίγη βοήθεια!»
Στο τέλος βγαίνει: µικρό και µελανό.
Ούρα και κόπρανα που το µυρώνουν.

Από έντεκα κρεβάτια µε δάκρυα και αίµα
οι στεναγµοί το χαιρετούν.
Μονάχα από δυο µάτια ανεβαίνει
µια χορωδία από αγαλλίαση στον ουρανό.
Από αυτό το µικρό κοµµάτι σάρκας
θα περάσουν όλα: η απόγνωση κι η ευτυχία.

[10]



Και σαν µια µέρα πεθάνει βυθισµένο
µέσα σε ρόγχο και πόνους αφόρητους
δώδεκα άλλα θα κοιµούνται
στην ίδια αυτή πτέρυγα.

[11]



ΠΑΡΑΡΤΗΜΑ

Όλα εντάξει κι έτοιµα για την τοµή.
Καπνίζουν τα νυστέρια. Η κοιλιά σηµειωµένη.
Κάτω από τα λευκά πανιά
υπάρχει κάτι που στενάζει.

«Κύριε καθηγητά, όλα είν’ έτοιµα»

Πρώτη τοµή. Σαν να κοβότανε ψωµί.
«Λαβίδες». Κάτι πορφυρό αναβλύζει.
Πιο βαθιά. Οι µυς: υγροί, λάµποντες, δροσεροί.
Ένα µπουκέτο µε τριαντάφυλλα
επάνω στο τραπέζι;

Πύον είναι αυτό που πετάγεται;
Έχουνε κόψει το έντερο;
« Γιατρέ, αν στέκεστε κόντρα στο φως,
ούτε ο διάβολος δεν µπορεί να δει το διάφραγµα.
Αναισθησία, δε µπορώ να χειρουργήσω,
ο άνθρωπος πάει περίπατο µε το στοµάχι του».

Σιωπή, βαριά, υγρή. Μες στο κενό
ένα ψαλίδι ντιντινίζοντας στο πάτωµα.
Και η νοσοκόµα αγγελική
προσφέρει αποστειρωµένα τα σεντόνια.

[12]



«∆εν µπορώ να βρω τίποτα σ’ αυτή τη βρωµιά!»
«Αίµα µαυρίζει, βγάλτε µου τη µάσκα!»
«Μα για το Θεό, αγαπητέ µου,
σφίξτε αυτές τις φτέρνες!».
Όλα σε παραµόρφωση. Τελικά εδώ είναι!
Το πυρωµένο σίδερο, αδελφή. Ένα τσιτσίρισµα.

Τη φορά αυτή είχες τύχη, παιδί µου.
Το πράγµα ήταν έτοιµο να σπάσει.
«Βλέπετε το µικρό πράσινα λεκέ;
Τρεις ώρες και το στοµάχι γέµιζε µε κόπρανα».

Κοιλιά κλεισµένη. ∆έρµα ραµµένο.
«Λευκοπλάστη εδώ!
Καλή σας µέρα κύριοι»

Η αίθουσα άδειαζε.
Φουριόζος καστανός και τρίζοντας τα δόντια
ο θάνατος γλιστράει στην πτέρυγα
των καρκινοπαθών.

[13]



ΑΝ∆ΡΑΣ ΚΑΙ ΓΥΝΑΙΚΑ ΒΑ∆ΙΖΟΥΝ
ΣΤΗΝ ΠΤΕΡΥΓΑ ΤΩΝ ΚΑΡΚΙΝΟΠΑΘΩΝ

Ο άντρας:
Στη σειρά αυτή κοιλιές κατεστραµµένες
σ’ αυτή την άλλη τα κατεστραµµένα στήθη.
Κρεβάτια µολυσµένα δίπλα δίπλα. Οι νοσοκόµες
περιφέρονται ανά ώρα.

Έλα, σήκωσε δίχως φόβο την κουβέρτα.
Κοίτα, αυτή η άµορφη µάζα λίπους και σάπιων
χυµών,
κάποτε ήτανε σηµαντική για έναν άντρα
κι ονοµαζότανε επίσης πατρίδα και ντελίριο.

Έλα, κοίταξε τις ουλές αυτές στο στήθος.
Νιώθεις το κοµπολόι από µαλακούς ρόζους;
Άγγιξε χωρίς φόβο. Η σάρκα µαλακή
και δεν πονάει.

Αυτή η γυναίκα αιµορραγεί σα να ´χε
τριάντα σώµατα.
Κανένα ον ανθρώπινο δεν έχει τόσο αίµα.
Σ’ αυτήνε
πρώτα έκοψαν ένα µωρό απ’ την άρρωστη κοιλιά.

Τους αφήνουν να κοιµούνται. Μέρα νύχτα. –Στους

[14]



καινούριους
λένε: εδώ ο ύπνος είναι θεραπευτικός. Μόνο τις
Κυριακές,
για επισκέψεις, τους αφήνουν λιγάκι ξυπνητούς.

Λίγο είναι το ψωµί που ακόµα τρώνε.
Τα χέρια τους
είναι πληγές γεµάτα. Βλέπεις τις µύγες. Φορές
τους πλένει κάποια νοσοκόµα. Όπως πλένεις τους
πάγκους.

Εδώ φουσκώνει γύρω από κάθε κρεβάτι χώµα.
Σάρκα που γίνεται λιβάδι. Φωτιά χάνεται.
Χυµός που ετοιµάζεται να τρέξει. Χώµα που καλεί.

[15]



ΝΥΧΤΕΡΙΝΟ ΚΑΦΕΝΕΙΟ

824: ζωή και έρωτας των γυναικών.
Ε1 το βιολοντσέλο πίνει µια γουλιά. Το φλάουτο
ρεύεται βαθιά τρία διαστήµατα: το ωραίο δείπνο.
Ε1 το ταµπούρλο τελειώνει την ανάγνωση µιας

αστυνοµικής νουβέλας.

Πράσινα δόντια, στο πρόσωπο σπυριά
κάνει σήµα σ’ ένα πρήξιµο στα βλέφαρο.

Λίπος στα µαλλιά
Του µιλάει µ’ ολάνοιχτο στόµα µε αµυγδαλές.
Πίστη, αγάπη, ελπίδα γύρω απ’ το λαιµό.

Νεαρή βρογχοκήλη επιθυµεί διακαώς δυό όγκους.
Την κερνάει τρεις µπύρες.

Ψύχωσις αγοράζει γαρίφαλα.
Να µαλακώσει το διπλό πηγούνι.

Μπεµόλ- µενόρ: η Σονάτα Νo 35.
∆υο µάτια ρίχνουν µια κραυγή:
Μη χύνετε το αίµα του Σοπέν στην αίθουσα,
για να το κατουράει ο συρφετός!
Φτάνει! Ε, Γκιγκί!-

[16]



Η πόρτα ξεχειλίζει: µια γυναίκα.
Έρηµος απανθρακωµένη. Καφέ χαναανίτικο.
Παρθένος. Γέµει από σπηλιές. Ζυγώνει έν’ άρωµα.

Λίγο άρωµα.
Είναι µονάχα µια γλυκιά προεξοχή του αέρα
ενάντια στον εγκέφαλό µου.

Μία παχυσαρκία ακολουθεί µε κοντά βηµατάκια.

[17]





ΕΠΙΛΕΓΟΜΕΝΑ

Το βιβλίο

«Όταν έγραψα το Morgue ...ήταν νύχτα,
ζούσα στα βορειοδυτικά του Βερολίνου και είχα ένα
µάθηµα ανατοµίας στο νοσοκοµείο του Moabiter:
Ήταν ένας κύκλος από έξη ποιήµατα που προέκυψαν
όλα την ίδια ώρα, που ανάβλυσαν ξαφνικά, που
έφτασαν: λίγο πριν δεν υπήρχε τίποτα από αυτά•
όταν τέλειωσε αυτός ο λήθαργος, ήµουν άδειος,
πεινασµένος, τρεκλίζων: αναδυόµουν ξανά µε
δυσκολία από τη µεγάλη εξάντληση.»
Γκότφριντ Μπένν
(από την αυτοβιογραφία του)

Ο Γκότφριντ Μπενν (1886-1965) δηµοσί-
ευσε το Μάρτιο του 1912 το µικρό βιβλίο Morgue κι
άλλα ποιήµατα, µε τα εννιά ποιήµατα που αποδί-
δουµε εδώ, στις εκδόσεις του ποιητή Άλφρεντ Ρί-
τσαρντ Μέγιερ. Η έκδοση από 500 αντίτυπα
εξαντλήθηκε σε µια βδοµάδα, προκαλώντας ένα από
τα πιο βίαια σκάνδαλα στην ιστορία της Γερµανικής
λογοτεχνίας. Οι επικριτές το είδαν σαν το τέλος του
λυρισµού. Οι φίλοι σαν το πέρασµα της ποίησης

[19]



στην νεοτερικότητα. Αργότερα, το 1916, το βιβλίο
απαγορεύτηκε.

Το περιεχόµενο του βιβλίου αναµιγνύει θέ-
µατα γκροτέσκα και µακάβρια παρµένα από την ια-
τρική πρακτική µε στερεότυπα λυρικών φράσεων. Η
παρουσίαση της σαρκικής φθοράς µε έναν τρόπο
ψυχρό, κλινική µατιά το είπαν, και η ανάµιξη στοι-
χείων του τροµερού µε το ωραίο και του καταραµέ-
νου µε το υψηλό έκαναν το βιβλιαράκι ένα από τα
πιο σηµαντικά της γερµανικής ποίησης στον αιώνα
µας.

Συνήθως το αποδίδουν στο κίνηµα του γερ-
µανικού εξπρεσιονισµού, αν και σήµερα φαίνεται
µάλλον να ψυχανεµίζεται το τεράστιο σφαγείο που
υπήρξε η Γερµανία στον αιώνα που πέρασε.

Μεταφραστικά

Χρωστώ ευχαριστίες στον νεαρό γερµανο-
µαθή Άγγελο Παπαµατθαίου, που η βοήθειά του
έδωσε, σιγουριά στην απόδοση των ποιηµάτων.

Ωρισµένως τα ποιήµατα εκφράζουν αισθήµατα ενός
ανέργου υπό τη διακυβέρνηση µιας συµµορίας «σο-
σιαλιστικής» προέλευσης.

Αθήνα 2005

[20]



ΤΟ ΨΗΦΙΑΚΟ ΒΙΒΛΙΟ
Γκότφριντ Μπενν

M o r g u e
κι άλλα ποιήµατα

ΣΕ ΑΠΟ∆ΟΣΗ ΒΑΣΙΛΗ ΛΑΛΙΩΤΗ
∆ΗΜΟΣΙΕΥΤΗΚΕ ΣΤΗΝ ΑΘΗΝΑ

ΤΟ ∆ΕΚΕΜΒΡΗ ΤΟΥ 2014

f


