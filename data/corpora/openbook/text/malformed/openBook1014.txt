





































Layout 1


ΑΑσσηηµµίίνναα ΛΛααµµππρράάκκοουυ

ΛΛοοιιππόόνν,, κκυυρρ--∆∆αασσιιννάά
ΕΕ νν δδ υυ µµ ίί ωω νν 









...νάµαστε!
( Κοντόπευκο – του Ιούλη 9 )

Τελείωσαν κι οι µαστόροι από το µπαλκόνι, τους
έφτιαξα και καφεδάκι ελληνικό στα φλιτζανάκια που … Τι
πάει να πει ποιοι µαστόροι; Ο κυρ Χρήστος κι ο κυρ Γιάννης.
Καλοί µαστόροι. Ηπειρώτες ή Αλβανοί, δεν ξέρω. ∆εν µπορώ
να τους ξεχωρίσω. Άλλωστε, και στο Κυριάκι.. σου έχω πει
για το Κυριάκι; και στο Κυριάκι που διορίστηκα, σαν έπιανε
να χιονίζει, και χιόνιζε ακόµη και την άνοιξη εκεί, και µίλαγαν
κι οι Αρβανίτες την τοπική τους, εγώ νόµιζα πως Ελβετία
ήµουν κι ας µην έχω πάει ποτέ. Τι γι αυτό νόµιζα; Με κοροϊ-
δεύεις κυρ ∆ασινά µου;

Τι σου έλεγα λοιπόν; Α! µα το ’λεγαν από µέρες οι
άνθρωποι. Ήρθε ο κυρ ∆ασινάς και µένει στη γειτονιά. Εγώ
δεν τους πίστεψα γιατί δεν σε είχα δει. Και πως δηλαδή, αφού
όλη µέρα, µισή εντάξει, στον υπολογιστή µπροστά κάθοµαι κι
ούτε που περπατάω όπως ο γιατρός πως είναι, λέει, η καλύ-
τερη άσκηση και για την καρδιά και για όλα γιατί κινούνται
και καίνε όλοι οι µυς κι όλα τα υπόλοιπα που δεν τα θυµάµαι
γιατί σηµασία δεν έδωσα αφού δεν θα τα εφάρµοζα. Κι ούτε
που είχα πάει στον Γιώργο τον Φαρµακοποιό που θα έσκυβε
πάνω από τον πάγκο του µε τα χείλη προτεταµένα κι αυτό το
συνωµοτικό ύφος που τον χαρακτηρίζει σαν λέει τα παράξενα
όπως τα θεωρεί και τα σπουδαία, να µου πει: «τα ’µαθες Άση;
Ο ∆ασινάς µένει στο ρέµα πιο κάτω». Γιατί, ρέµα ήταν εκεί

5



που µένεις. ∆εν το ’ξερες;

Σεµνός άνθρωπος είπα µετά που το έµαθα και το
σκέφτηκα πως δεν σε έχω δει. Κι όχι σεµνός επειδή δεν σ’
έχω δει, αλλά επειδή µένεις στην κάτω γειτονιά κι ας το ξέ-
ρουν αυτό κι άλλοι, αυτοί που κάποτε µας είχαν στον κοινω-
νικό απόπατο και τώρα ακόµη µας σνοµπάρουν. Τους από
κάτω. Λες κι αν δεν υπήρχαµε, θα µπορούσαν να σταθούν οι
από πάνω!. Γιατί, το ξέρεις δα πως κάθε πάνω έχει ανάγκη
ένα κάτω για στήριξη. Τι ποια στήριξη; Όλα έχουν ανάγκη
στήριξης. Κι αν ακόµη «ρίξεις» τον πάνω όροφο, χρειάζεσαι
θεµέλια και κολόνες να τον κρατάνε. Αλλιώς δεν γίνεται. Άσε
που άµα δεν χτίσεις και τα ντουβάρια του κάτω, το οίκηµα
χάσκει στόµα χωρίς δόντια, στόµα γέρου ξεκούτη, µοναχού,
αφρόντιστου και αλλοπαρµένου. Όπως το σύστηµα µιας πο-
λιτείας δίχως κοινωνική στρατηγική και µια ταχτική που να
εξυπηρετεί τον στόχο. Σεµνός κι ήσυχος, λοιπόν. Μόνο, που
για να ’σαι πιο ήσυχος, προσέλαβες κι ένα φύλακα, και καλά
έκανες εδώ που τα λέµε γιατί από τότε που του ενεχείρησες
την ευθύνη, εσύ είσαι πιο ήσυχος αλλά ο φύλακας, όχι.

Εγώ που λες κυρ ∆ασινά µου, απέκτησα ένα χούι
µικρή. Να µην δείχνω ακόµη κι αν συµβαίνει, πως είµαι κάτι
πιο πάνω από αυτό που δείχνω. Είναι που έφαγα εκείνο το
χαστούκι από την συµµαθήτριά µου την Σούλα, που έκλεψα
λέει από την αδελφή της την Ελένη το βραβείο µε ’κείνη την έκ-
θεση για την αποταµίευση στο δηµοτικό. Ξέρεις δα! φασούλι

6



το φασούλι κλπ κλπ και το βραβείο, ο κουµπαράς από το Τα-
µιευτήριο στους ταµιευτήρες της χούντας. Να µια κι άστραψε
το µαγουλάκι µου κάτω από την κολόνα της ∆ΕΗ που φώτιζε
έξω από το πατρικό µου. Κι από τότε η κολόνα, απογοητευ-
µένη που έλαµπε λιγότερο από το µαγουλάκι µου, έπαψε να
φωτίζει τη γειτονιά κι εγώ απογοητευµένη και φοβισµένη από
την ανάγκη των άλλων να είναι πρώτοι αυτοί πάντα κι όχι και
άλλοι, το πήρα απόφαση. Το πήρα απόφαση και το κουβα-
λάω σχεδόν σαράντα χρόνια τώρα, κι άµα καταλαβαίνω τα
ζόρια όλο και το πετάω: εγώ τι; µια απλή νοικοκυρά είµαι.
Έχω όµως κι έναν άντρα, που άµα τ’ ακούει όλο γυρνά και
µού λέει, ευτυχώς γελώντας, εσύ το µόνο που δεν έχεις δικαί-
ωµα να ισχυρίζεσαι είναι πως είσαι νοικοκυρά. Αυτό µε σά-
στισε όπως καταλαβαίνεις γιατί αποδόµησε τα επιχειρήµατά
µου για την ποιότητα της ταυτότητας που αποφάσισα να προ-
βάλω, αλλά σε µια πλήρη στροφή του κεφαλιού, εντάξει µαζί
µε το σώµα ντε!, ένα γύρο στο σπίτι, συνειδητοποίησα κι
αποδέχτηκα την αλήθεια του σαρκασµού του. Τι να κάνω κι
εγώ; Έψαξα για νέα ταυτότητα.

Ε, ναι! Είµαι καθηγήτρια και δη Φυσικός! ∆ε λέω.
Αλλά εκεί που δουλεύω κυρ ∆ασινά, πιο πολύ καταλαβαί-
νουν τα παιδιά σε αυτά που έχουν ανάγκη και λιγότερο σε
αυτά που η επιστήµη µου θέλει να τα µάθει. Έτσι κι εγώ ξε-
χάστηκα να τ’ αγκαλιάζω πιο πολύ κι από το να τα διδάσκω
και πάει κι η Φυσική µου µε ξέχασε κι αυτή, κι εγώ φέτος,
έκανα το πιο ανεύθυνο, από άποψη εκπαιδευτικών µαθησια-

7



κών στόχων, µάθηµα κι είχα τις καλύτερες επιδόσεις όλων
των χρόνων που διδάσκω εκεί, αλλά να ισχυριστώ πως η
ταυτότητά µου είναι εκπαιδευτικός νοιώθω πάει πολύ. Έψαξα
λοιπόν γι άλλη ταυτότητα κι όπως διαβάζω πάντα τον φίλο
µου τον Σωτήρη, µια µέρα τον πίστεψα, δηλαδή πολύ δεν
θέλω και κάθε µέρα τον πιστεύω γιατί τον εκτιµώ και εµπι-
στεύοµαι την κρίση και την ρήση του, κι είπα νάτο! ∆ηµοσιο-
γράφος είµαι! – καλά! δίκιο έχεις.. συγγραφέας είπε ο
Σωτήρης αλλά εγώ δηµοσιογράφος ήθελα - όπως το ’χα τ’
όνειρο από µικρή και µην φανταστείς τίποτε σπουδαίο, πο-
λεµική ανταποκρίτρια ήθελα να γίνω σαν την Οριάννα Φα-
λάτσι να βρω και τον Παναγούλη µου και.. καταλαβαίνεις
υποθέτω. Μα η µάνα µου για να µην µε χάσει, δειλή, είπε,
είσαι, δεν θα τα καταφέρεις κι εγώ την πίστεψα γιατί, δεν
ξέρω αν το γνωρίζεις, τα παιδιά πιστεύουν τις µανάδες, πιο
πολύ ίσως κι από τους πατεράδες, κι αλίµονο µην αυτή τους
πει κάτι, το δένουν στη ψυχή τους µαντήλι αναµνηστικό και
πορεύονται φορώντας το κατάσαρκα σφιχτό κι ανάλογα αυτό
ξερνά αίµα ή έπαρση ή ό,τι άλλο από εκείνα που ονοµάσαµε
στοιχεία χαρακτήρα. Κι έτσι που λες, έχασε ο κόσµος την ευ-
καιρία µιας, τέτοιας φιλοδοξίας ανταποκρίτριας αλλά βρήκε ο
άντρας µου γυναίκα και τα παιδιά µου µάνα. Περίεργη µάνα,
εδώ που τα λέµε οι δυό µας κι έτσι περίεργα αναπτύσσονται
και αυτά, ανεξάρτητα, ενώ εµείς, οι δυο άλλοι, όχι. Και γυ-
ναίκα περίεργη. Ναι! Κατά ένα τρόπο περίεργη όµως. Κατά
ένα. Ένεκα η επιµονή βλέπεις..

8



Αν είχα γεννηθεί γκόµενα, το πράγµα θα είχε κάπως
µια λύση. Γιατί, αυτή είναι µια ιδιότητα που την κουβαλάς πα-
ντού για πάντα. Ακόµη κι όταν γερνάς κι οι άνθρωποι, αν επι-
τρέψουν τη φυσική ροή των πραγµάτων, αλλάζουν, οι άλλοι
που σε ήξεραν από παλιά και σε βλέπουν, λένε ξερνώντας
φθόνο αυτό το «πώς έγινε έτσι», που όµως συνοδεύεται κατά
κανόνα από εκείνο το «ήταν µια γκόµενα αυτή», πράγµα που
απαλύνει κατά τη γνώµη µου το αποτέλεσµα της κακεντρέ-
χειας του κόσµου, την πίκρα, ξέρεις.. Αλλά γκόµενα δεν γεν-
νήθηκα κι ας ήταν το κορµάκι µου µικρής Αφροδίτης. Τι;
Επειδή είπαν κάποτε τον Σταύρο τον Ξαρχάκο, Ερµή του
Πραξιτέλη σε µινιατούρα θα έλεγαν κι εµένα Αφροδίτη σε µι-
νιατούρα; Ποιος µε ξέρει εµένα να νοιαστεί µε αυτόν τον
τρόπο και να ’χω κι εγώ κάτι να µε χαρακτηρίζει ανεξίτηλο και
µοναδικό στους χρόνους που έφυγαν κι αυτούς που έρχονται;
Έτσι έµεινα να ψάχνω.

9



( Κουνουπιδιανά – του Ιούλη 27 )

Πάνε είκοσι µέρες τώρα που άρχισα να γράφω κυρ
∆ασινά µου. Εδώ που είµαι, δύσκολο να συγκεντρωθώ κι
ακόµη πιο δύσκολο να επαναφέρω τις αρχικές µου σκέψεις
και ύφος, να συνεχίσω να γράφω όπως άρχισα. Αµήχανη
στέκω όπως οι µέλισσες που πέφτουν πάνω σε κέδρους φυ-
τώριου κι άλλα τέτοια φυτά που τεχνητά προγραµµατίστηκαν
να παίξουν έναν ρόλο, αντί στα θυµάρια και τα βοτάνια που
είχαν συνηθίσει εδώ, στον τόπο όπου φερτά χώµατα µέσα
σε πλαστικές τεράστιες σακούλες χρήσιµες σαν µονωτικό,
αντικατέστησαν τους βράχους και τις σκάρτες µικρές ελιές
για να ντύσουν το αστικού περιβάλλοντος νέο τοπίο υποστη-
ρίζοντας την υποταγµένη χλόη του γκαζόν κι όλα τα είδη φυ-
τώριου που ο καθένας µας θα επιλέξει για να στολίσει το
σπίτι του κι εγώ το δικό µου και µέσα σε όλα αυτά αµηχανεύ-
οµαι και λέω να ντυθώ την Σαπφώ Νοταρά που συνηθίζω σε
τέτοιες περιπτώσεις και νοµίζω µου ταιριάζει κι ας µε είπε
εκείνος ο κύριος προχθές όπως προσπαθούσα να βρω θέση
να παρκάρω στην αγορά των Χανίων, Λολοµπριτζίτα. Θα ’ταν
που τα µαλλιά µου από την υγρασία πήραν και έφτιαξαν κάτι
µπούκλες απίστευτες κι είχα και το κραγιόν το κοραλλί κι ένα
µπλουζάκι µε ντεκολτέ χαµόγελο και µεγάλος µου φάνηκε για
να βλέπει σωστά και να τον πάρω σοβαρά κι όµως τον πήρα
για να στο αναφέρω τώρα κι εγώ πολύ θα ’θελα να της µοι-
άζω ακόµη αλλά νοµίζω πως µου ταιριάζει η Σαπφώ µε κείνη
την ποδιά µέχρι τους αστραγάλους και τα χέρια στη µέση να

10



φωνάζει µε την φωνή που δεν φόρτωνε ψηλούς τόνους αλλά
ήταν µια ζωγραφιά άµα έκλεινες τα µάτια καθώς στένευε στο
έβγα της από το λαρύγγι και να σου φωνάξω αυτό που φα-
ντάστηκα κι έγραψα τις προάλλες στου Σωτήρη: “µε το φα-
κιόλι, τα γάντια κουζίνας νο7, την ποδιά εκ Σουφλίου ….. και
τα τεντζερέδια να στάζουν απορρυπαντικό ultra, να πας να
του πεις: κυρ ∆ασινά µου.. θα µου κλείσετε το µπλογκ εµένα
της νοικοκυράς κι έπειτα τι;.. να µαγειρεύω και να νοικοκυ-
ρεύω εφ’ όρου ζωής άνευ άλλου τινός ενδιαφέροντος;;;;
εεεΕ;;;!” , για να έρθω πάλι να συνδέσω τη σκέψη µου την
τωρινή µε εκείνη την αρχική και να προχωρήσω και να τελει-
ώνω κάποια στιγµή.

Και µη νοµίζεις, δεν σ’ άκουσα που είπες όλοι µας
ψάχνουµε κι εξαίρεση δεν αποτελείς, αλλά να το ξέρεις πως
κι αν γενικά συµβαίνει γιατί µάλλον έτσι φτιαγµένος είναι ο
άνθρωπος κι αλλιώς αν ήταν, πρόοδο δεν θα είχαµε και µη
ρωτήσεις τώρα τι είναι πρόοδος γιατί θα ξεστρατίσουµε πολύ
την κουβέντα κι άλλο που δεν θέλω δηλαδή αλλά µετά θα µε
τρώει πως µε χειρίστηκες για να ξεφύγεις κι εγώ δεν το κατά-
λαβα εγκαίρως να αντιδράσω όπως κι εδώ µέσα µου συµ-
βαίνει άλλωστε και τα ίδια σκέφτοµαι και όλο την πατάω γιατί
µη νοµίσεις πως άλλο κουβαλάµε στο διαδίκτυο και στα blogs
από τον εαυτό µας όλον, µόνο που όπως συµβαίνει και µε
τους συγγραφείς ή όλους που εκτίθενται µε κάποιον τρόπο,
ένα κοµµάτι µας γίνεται ορατό από αυτούς που θα αφιερώ-
σουν λίγο χρόνο σε κάποιον από µας άµα τον προσέξουν για

11



να τον καταλάβουν και που ψάχνουν ή ψάχνονται οι άνθρω-
ποι, διαφέρουν µεταξύ τους κι ως προς τον τρόπο κι ως προς
το στόχο και το περιεχόµενο της αναζήτησής τους κι έτσι κι
εγώ βρέθηκα στα blogs κι έµεινα και µέσα από τα πάθη, τα
λάθη και τα ελλείµµατά µου –για το πλεόνασµα δεν το συ-
ζητώ! ας το ψάξουν να το βρουν εκείνοι που µε διαβάζουν και
θελήσουν να µε µάθουν.. τυπική η διαδικασία κι η συνήθεια
κυρ ∆ασινά!... από την µικρότητα και τη δυστυχία του άλλου
να χαίρεσαι και υλικό βρίσκεις για τις κουβέντες και τις συ-
γκρίσεις σου τις απαραίτητες «πάνω από όλους ν’ ανεβείς»
που λέει κι ο Λογαρίδης των Poll, άκουγες Poll κυρ ∆ασινά;-
µιλάω στους ανθρώπους, όσους.., και ναρκισσεύοµαι, συ-
ντηρώ την µαταιοδοξία µου, περνώ την ώρα µου, διαπιστώνω
αλήθειες, ψέµατα, διαθέσεις, προθέσεις, µεθόδους, µαθαίνω,
διδάσκοµαι, µιµούµαι, γνωρίζω.. δηµιουργώ φίλους, διατηρώ
φιλίες, ερωτεύοµαι γιατί όχι;, σπουδάζω µε τα προγράµµατα
δια βίου κι εξ αποστάσεως εκπαίδευση, θυµώνω, διαχωρίζω
την θέση µου, κρίνω, κρίνοµαι, πεισµώνω, επανέρχοµαι,
προσφέρω, επιζώ, επιζητώ… είµαι µέσα στις στιγµές εν τέλει
και σκέψου το.. το τι θέλω να πω µε αυτή την µισή από µια
ολόκληρη ευχή που µου έδωσε ο Σωκ. Ξέρεις τον Σωκ* κυρ
∆ασινά;

Κι όχι, νοικοκυρίστικα δεν είναι αυτά τα πράγµατα
κι οι συνήθειες γιατί σου τρώνε χρόνο κι άσε να λένε όσοι
ισχυρίζονται πως το κάνουν επειδή δεν έχουν χρόνο και πως
γίνεται να χωρέσει τόση απασχόληση µέσα στον χρόνο που

12



δεν υπάρχει κι όσοι το διαβάσουν θα πιάσουν τα respect και
τα λοιπά, µα κάτσε να σου πω και βγάλε το συµπέρασµα
µόνος σου έπειτα, γιατί κι αν δεν το ξέρεις, η πίεση κι η εκµε-
τάλλευση άλλην δεν έχει πορεία παρά την µε κάποιον τρόπο
αντίδραση κι όπως ο εργασιακός χρόνος που σαν κατάκτηση
ήτανε ένα ξεγυρισµένο οκτάωρο, συλήθηκε για να υπηρετήσει
τα συµφέροντα σε παραγωγή ή εξυπηρέτηση πελατών στον
καιρό της ανάπτυξης της αγοράς στο δρόµο της νεοφιλελεύ-
θερης οικονοµίας και δέσµευσε τον άνθρωπο σε µεγαλύτερο
χρόνο εργασίας, αυτός επαναστάτησε κι εκµεταλλεύτηκε µε τη
σειρά του τις δυνατότητες του διαδικτύου για να χωρέσει στον
χρόνο που έχει αλλά του τον τρώνε, τα κοινωνικά του και και-
νούργια δεν είναι αυτά όλα γιατί και στις γειτονιές και τα για-
πιά τα συνηθίζανε να σκάνε κανά τέταρτο από τη δουλειά και
να τα λένε και µη ρωτάς τι να λένε! τη γνώµη τους λέγανε για
όσα γινόντουσαν και για τ’ άλλα που δεν είχαν γίνει ακόµη,
σα Κασσάνδρες ή Πυθίες µολογούσαν τα µελλούµενα σαν
τέλειωναν όσα άρχιζαν µε την φράση: τα ’µαθες;

Τι; Μα δεν είναι επιχείρηµα αυτό να λες πως γι αυτό
θα τα κλείσεις τα blogs για να γίνω νοικοκυρά εγώ κι οι άλλοι
να δουλεύουν όλο τον χρόνο τους γιατί καιρός πάει από τότε
που την άκουσα την µάνα να το λέει κουρασµένα: «πέρασε
όλη µου η ζωή περιµένοντας τον ταχυδρόµο να φέρει την σύ-
νταξη του πατέρα σου» κι εγώ κατάλαβα πως είναι κι άλλα
στη ζωή εκτός από τα λεφτά και τον µισθό κι όπως σου είπα
ότι πει η µάνα γράφεται ανεξίτηλα και το ακολουθείς, συνει-

13



δητά ή όχι, µέχρι το τέλος σου κι ήταν 67 και στα 74 της πέ-
θανε κι εγώ είµαι ήδη 50 και θυµάµαι κι άλλα κι από τον παπ-
πού µου ακόµη που έλεγε στη µάνα µου όπως πριν το ’λεγε
στην γιαγιά µου πως δουλειά που δεν φέρνει λεφτά στο σπίτι
δουλειά δεν είναι κι εγώ τα νοικοκυριά που τα φτιάχνεις µια
στιγµή και την άλλη πάνε περίπατο µε την σύµπραξη όσων
µοιράζεσαι το σπίτι, τα έχω να µε νοιάζουν αλλά σε δεύτερη
µοίρα και γιατί κανείς δεν στα αναγνωρίζει όχι πως σου ανα-
γνωρίζουν τα υπόλοιπα, γι αυτά όµως θα ’χεις στοιχεία απτά
που δεν χάνονται µόλις τελειώσει το σφουγγάρισµα ή φορέ-
σεις το σιδερωµένο πουκάµισο για να αποδείξεις ότι κάτι έκα-
νες και τι..

14



( Χανιά – του Ιούλη 30 )

Μια προχωρηµένης ηλικίας γυναίκα περνά την πλα-
τεία της Ευαγγελίστριας εδώ στην Χαλέπα µιλώντας στον
αέρα κι εγώ δεν µπορώ να δω παρά τα χείλη της να κουνιού-
νται και το ύφος της που πιστοποιεί την κατάστασή της και
θυµάµαι πως σου κουβεντιάζω µε το µυαλό µου ώρες ατέλει-
ωτες κι ίσως ακόµη κι όταν κοιµάµαι και χαµογελώ ή συνο-
φρυώνοµαι ανάλογα µε το τι σε κουβεντιάζω κι όταν συµβεί
να χαµογελώ το χαµογελάκι της µαµάς λέει η κόρη µου τρυ-
φερά και το µιµείται και τώρα που κοιτώ αυτήν την γυναίκα
σκέφτοµαι και χαµογελώ στη σκέψη και πιθανόν διαπίστωση
πώς να ο πρόδροµος των Bluetooth στα κινητά και µη ψά-
χνουµε µακριά αλλού παρά στη φύση και τις ιδιότητές της και
τις αντιδράσεις και δράσεις των ζωντανών οργανισµών για
να ερµηνεύσουµε όσα κατασκευάσαµε υλικά και ηθικά κι
αυτά που θέλουµε να ελέγξουµε γιατί ξέφυγαν λέµε από το
πρέπον και το πρέπον έχει ήδη ορισθεί κι αµφισβητηθεί ανά-
λογα µε τις ανάγκες της κοινωνίας που εµείς πάλι φτιάξαµε
και που ζητήσαµε να ικανοποιήσουµε όταν µας χώραγε κι
όταν δεν µας χώραγε.

Τόσες οι λέξεις κι ακόµη δεν τέλειωσα κυρ ∆ασινά
και φοβάµαι πως και στο θέµα δεν είµαι. Εσύ τι λες; Μα,
όπως σου έλεγα, πρώτα πρέπει να καταλάβεις πως δουλεύει
ένας χώρος κι έπειτα να τον κρίνεις και να σκεφτείς αν και
πως θα τον ελέγξεις. Κι όχι πως είµαι η κατάλληλη να στα

15



υποδείξω αυτά γιατί, δεν ξέρω αν στο ’πα, αλλά σιγά µην
ξέρω τι πάει να πει blog και blogging κι ας µου το ’χει ένας εξη-
γήσει από τα αγγλικά στα ελληνικά, εγώ ξεχνώ ό,τι δεν είναι
καθοριστικό για την ύπαρξη µου, πάντα κατά τη γνώµη µου,
κρατώντας την ουσία που όµως δεν µου είναι ξεκάθαρη κι εύ-
κολη να στην µεταδώσω αλλά εσύ σαν έµπειρος και σοφότε-
ρος από µένα θα τα καταλάβεις µε όσα διαβάσεις κι όχι πως
ξέρω, αλλά τούτο που πάει να γίνει και κριτής και δικαστής
µετά από κατήγορος να είναι ο πάσα εις, µόνο στις γειτονιές
παλιά πολύ παλιά τότε που είχε λόγο ο Λειβαδίτης να γράφει
εκείνο το χωρίς δεύτερη κουβέντα άξιο ποίηµα του «την πόρτα
ανοίγω το βράδυ», γινότανε που κόλαγε η γριά γειτόνισσα
τη µύτη της στο τζάµι και το χνώτιζε σαν δεν διέκρινε καλά κι
αυτό της επέτρεπε στη συνέχεια να χώνει τη µύτη της και στη
ζωή του ζευγαριού ή τής οικογένειας κι αλίµονο αν ήταν νεο-
φερµένοι, κι έπειτα όλη η γειτονιά συζήταγε σα λαϊκό δικα-
στήριο κι όλα γινόντανε αχταρµάς και µπερδεµένα και µια
οικογένεια όλοι όπου η αυτοδικία ήταν ο νόµος και γίνανε
αγώνες πολλοί µέσα στα χρόνια, πολλά χρόνια, να γυρίσει η
κοινωνία µυαλά και να προοδεύσει, να γενούνε νόµοι, να
έχουν την ευθύνη τους σε διατύπωση, τήρηση κι αλλαγή οι
κατάλληλοι, οι αρµόδιοι δια νόµου και ουσίας, οι νοµοθέτες
που σπατάλησε η κοινωνία πολλά για να σπουδάσει και να
τους τοποθετήσει εκεί που είναι, λειτουργοί του κράτους, σε
εξουσία εκτελεστική µετά την νοµοθετική και µοιάζουν τα
πράγµατα να πάνε να γυρίσουν πίσω κι αυτό καλό δεν είναι
κι εγώ την αυτοδικία την πολεµώ και πάω να την αλλάξω και

16



στο σχολείο που δουλεύω κι άµα είναι να δοθούν περιθώρια
να ισχύσει και σαν νόµος µάλιστα να µου το πεις να µην πα-
σχίζω να αλλάξω συµπεριφορές και συνήθειες χαραγµένες
από ανάγκη που έγινε κουλτούρα στις ψυχές των ανθρώπων
εκεί και να πω και στην Ελένη να µην µε θαυµάζει περισσό-
τερο από την µάνα της κι ότι η µάνα της ξέρει που την πα-
ντρεύει από τα 12 της για να την πάρει την προίκα ο πατέρας
της να επενδύσει η οικογένεια και να ορθοποδήσει και να πω
και στον Τίµο και τον Τάκο πως καλά κάνουν και κυνηγάνε να
χτυπήσουν τον Εφραίµ κι ότι έτσι πρέπει να γίνονται τα πράγ-
µατα να σεβόµαστε τις συνήθειες της φάρας κι όχι τον και
τους ανθρώπους και µη πεις τι σχέση έχουν όλα αυτά γιατί κι
αυτοί αυτό κάνουν, ένας καταγγέλλει κι οι άλλοι «δικάζουν»
κι αφού καταδικάσουν, εκτελούν… κι αυτό άσχηµο είναι κι
επικίνδυνο αλλά πάλι εγώ δεν ξέρω κι ό,τι εσύ αποφασίσεις,
µόνο που… σκέψου το πριν πράξεις ό,τι αποφασίσεις.. γιατί,
έχω υποσχεθεί στον Αλέξανδρο και τον ∆ιονύση πως µπορεί
κάποιος να δει τους πίνακες τους, να εκτιµήσει την δουλειά
τους κι ίσως κάποτε να γίνουν διάσηµοι από αυτό και τ’
όνειρο έχει ανάγκη να υπάρχει εκεί στα δυτικά της Αττικής
κυρ ∆ασινά τα παιδιά γίνονται άντρες και γυναίκες βυζαίνο-
ντας το όραµα να ξεφύγουν από τα όρια εκείνης της ζωής και
θα το ξέρεις! δεν µπορεί! πως όταν φιλεύεις απόγνωση κι
απελπισία φυτρώνει η αντίδραση κι η βία και µιλώ για το
σχολείο µου, τους µαθητές µου, το blog τους.. πράγµατα που
αν τα ψάξεις θα τα βρεις γιατί κρυφά δεν τα ’χω και σε τούτον
τον χώρο και µαζί και την ταυτότητά µου.

17



( Κουνουπιδιανά – του Αυγούστου 3 )

Τόσες λέξεις για να ανακυκλώσουν τις σκέψεις και
τις εµµονές µου κι επίκεντρο σχεδόν σ’ όλα εγώ και δεν ξέρω
αν µπορέσεις εσύ(;) κυρ ∆ασινά ή κανείς άλλος που θα ’χει
το ενδιαφέρον να διαβάσει τι έγραψα να καταλάβει το δια
ταύτα αυτής της πολυλογίας για το συγκεκριµένο θέµα του
νοµοθετήµατος (το λέω σωστά;) για τα blogs που στην ουσία
θα θίξει την ελευθερία λόγου και που για να στα λέω µε την
αλήθεια τους δεν παρακολούθησα η ίδια άµεσα παρά από
όσα διάβασα και συζήτησα γιατί τα πιο πολλά έτσι µισά τα
κάνω και δεν γνωρίζω αν τελικά έχουν αξία αλλά σηµασία
έχουν καθώς επιτρέπουν να µελετήσει κάποιος που θα τον
νοιάζει πως από τα µισά προκύπτουν σκέψεις και απόψεις,
δηµιουργήµατα και πόνοι που εκτίθενται εκθέτοντας τον πα-
ραγωγό τους κι επηρεάζουν ενδεχόµενα κι άλλους κι αν µε
ρωτήσεις θα σου πω πως µελαγχολικά είναι πολύ µελαγχο-
λικά είναι όλα αυτά εδώ µέσα που γίνονται καθώς τους λείπει
η ουσία που ανιχνεύεται κι αισθητοποιείται χάρη στις πέντε
πριγκίπισσες του σώµατός µας και της δίνεται έτσι η δυνατό-
τητα να αποκαλύψει µεγάλο πολύ µέρος της αλήθειας τού κα-
θενός πράγµα που καθίσταται αδύνατο σχεδόν πίσω από τις
οθόνες κι ο καθένας µας φτιάχνει την φιγούρα τού άλλου και
τον χαρακτήρα του µε ισχυρή δόση από την δική του φαντα-
σία, τις προσωπικές ανάγκες και κοινωνική εµπειρία, τις γνώ-
σεις και την ικανότητά του να προσλαµβάνει την κατάσταση
ανθρώπων που δεν βλέπει µέσα από τα γραπτά τους και την

18



συναισθηµατική του µόρφωση γιατί έτσι εγώ την χαρακτη-
ρίζω την ενσυναίσθηση κι έτσι είτε από εγωισµό είτε από µε-
τριοφροσύνη να αποδίδει λάθος ιδιότητες στους συνοµιλητές
του και λάθος περιεχόµενο στα γραφόµενα τους αρκετές
φορές θέση από την οποία θα µπορούσε να βγεί σε µια ζω-
ντανή επαφή µε επαναλαµβανόµενες συζητήσεις κι επεξηγή-
σεις και τα πράγµατα έτσι έχουν και µε τον ίδιο τρόπο θα
συνεχίσουν και στο µέλλον ακόµη κι αν αλλάξει το µέσον κι
ο τόπος κι ο τρόπος και τέλος ο χρόνος για να έρχονται σ’
επαφή οι άνθρωποι και να εκφράζονται επικοινωνώντας.

Άϊ! µην κάνει να φτιάξεις κι εσύ ένα blog κυρ ∆ασινά;
Ξέρεις τι έχουµε να πούµε για τη γειτονιά µας που µένεις; Για
το ρέµα και τα βατράχια, τα θερινά τα σινεµά µε τον πασατέ-
µπο και την Ναργκίς, για τα πηγάδια καταµεσίς των δρόµων
και ούιιι πόσο τα φοβόνταν οι µάνες και µη µας κλέψουνε φο-
βόντουσαν, και για τη φίλη µου την Γιωργίτσα που ανεβαί-
ναµε στη ξυλεία του Κυριάκου του οικοδόµου και
τραγουδούσαµε «πετραδάκι πετραδάκι για τα σένα το
'φιαξα», τα πάρτι µας και το χάλι-γκάλι, χόρευες εσύ χάλι-
γκάλι κυρ ∆σινά; εγώ ναι και σέικ και µόνο ζεϊµπέκικο δεν
έχω χορέψει και πολύ θα το ’θελα, κι άλλα ακόµη θα πούµε
κι έτσι έχουν τα πράγµατα εδώ µέσα στο δίκτυο και τα bogs
σαν τις γειτονιές και τα καφενεία σε χωριά και πόλεις όπου
η ανάγκη του ανθρώπου να ανήκει και να συµµετέχει στα κοι-
νωνικά λειαίνει τους τοίχους και φτιάχνει παρέες ετερόκλι-
τες… κι άµα βαρεθείς αυτά θα µιλήσουµε για την flexicurity

19



και το εκπαιδευτικό µοντέλο ανάπτυξης της Φιλανδίας, το
αδιέξοδο της οικονοµίας, την ηθική και το ήθος, τους νόµους
που κρίνουν πάνω από τις συνήθειες και τα συνήθη, το ανή-
θικο και τ’ άδικο που γίνεται δικαίωµα και υποστηρικτική
γραµµή αθώωσης, τον καπιταλισµό που καίει φλάντζες στη
βιασύνη του να προσπεράσει τον εαυτό του κι άλλα ίσως
χωρίς κανένα σοβαρό επιστηµονικό υπόβαθρο όµως, γιατί..
τι ξέρω εγώ µια απλή νοικοκυρά και…

Τι γελάς κυρ ∆ασινά; Α! όχι! µια απλή νοικοκυρά
είπα όχι συνηθισµένος άνθρωπος, ούτε για τ’ αστείο που κά-
νεις! Μόνο ένας άνθρωπος που τον έχουν συνηθίσει, αυτό
µάλιστα! Έχεις διαβάσει Σεφέρη κυρ ∆ασινά; Να διαβάσεις.
Και Ρίτσο να διαβάσεις. «Το τερατώδες αριστούργηµα» του
να διαβάσεις. Κι άλλους να διαβάσεις. Καλά! Καλά! Μην µε
συνερίζεσαι! Το περίµενα δα πως θα ’σαι διαβασµένος, τι
στο καλό, αρπάζω όµως την ευκαιρία να πω γι αυτά που διά-
βασα τελευταία και µε συγκίνησαν κι είναι κι άλλα πολλά, µη
νοµίζεις..

Πάω να σου φέρω µια βανίλια υποβρύχιο τώρα. Μ’
αυτά και µε τ’ άλλα, στέγνωσε το στόµα µου κι εσένα το µυαλό
σου… βρε! µήπως θες κι ένα καφεδάκι; βαρύ γλυκό σε χο-
ντρό φλιτζάνι! ναι;

(27-8-09)

20



*Σωκ: Σωκράτης Ξένος, ποιητής. Συνηθίσαµε να αναφερόµαστε ο ένας
στον άλλο µε τα πρώτα γράµµατα του ονόµατος µας έως το που να συνα-
ντήσουµε σύµφωνο. Σωκ. Ασ.

21





Η ΠΛΑΚΕΤΑ ΤΗΣ ΑΣΗΜΙΝΑΣ ΛΑΜΠΡΑΚΟΥ
Λοιπόν, κυρ ∆ασινά µου

ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ ΑΠΟ ΤΟΝ
ΕΝ∆ΥΜΙΩΝΑ ΤΟ ΜΑΡΤΙΟ

ΤΟΥ 2014
f


