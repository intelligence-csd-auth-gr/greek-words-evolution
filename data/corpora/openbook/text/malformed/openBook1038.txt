





































Layout 1


∆ ώ δ ε κ α
Μικροδιηγήσεις

Ενδυµίων

Αθανάσιος Κούρτης





Αθανάσιος Κούρτης
∆ ώ δ ε κ α Μικροδιηγήσεις



ΤΑ ΚΕΙΜΕΝΑ ΠΡΩΤΟ∆ΗΜΟΣΙΕΥΤΗΚΑΝ
ΣΤΗ ΦΙΛΟΞΕΝΗ ΣΕΛΙ∆Α

ΤΗΣ ΤΕΘΛΑΣΜΕΝΗΣ ΒΙΒΛΙΟΘΗΚΗΣ
BIBLIOTHEQUE

http://bibliotheque.gr/?p=21551



Αθανάσιος Κούρτης

∆ ώ δ ε κ α
Μικροδιηγήσεις

Ενδυµίων





ΕΡΑΣΤΗΣ ΜΕ ΑΥΤΟΓΝΩΣΙΑ

Έβγαινε απογυµνωµένος στο ξέφωτο του σώµατός της,
ζύγιζε τα µικρά της στήθη στις χούφτες του και µ’ όλο
το µήκος των χεριών του στο σκοτάδι, έτρεχε τις γραµ-
µές του κορµιού της µε αργές, επαναλαµβανόµενες κι-
νήσεις που την έκαναν να ανατριχιάζει˙ σαν νά ’παιρνε
σχολαστικά τα µέτρα µιας άδειας αγκαλιάς.

[7]



ΜΙΑ ΑΝΙΣΗ ΜΑΧΗ

Πάλευε να βγει από εκείνο το σπίτι και δεν έβρισκε
καµία διέξοδο. Αφού σιγουρεύτηκε πως οι κεντρικές
πόρτες και παράθυρα ήταν όλα σφραγισµένα, άρχισε να
τριγυρνά στα δαιδαλώδη δωµάτια µε τις ατέλειωτες εσω-
τερικές πόρτες γυρεύοντας κάποια µυστική κρύπτη που
σε πάει αλλού, µετακινώντας τα έπιπλα, ξηλώνοντας τα
πλακάκια, σπάζοντας τις σωληνώσεις. Ξαφνικά το µάτι
του έπεσε στο ρολόι. Βούτηξε µέσα του και βρέθηκε
πάλι πίσω, στη ζωή του. Το σπίτι ήταν ακόµη στα µπετά.
Κι εκείνος ακόµη πολύ µικρός για να πηγαίνει ο νους
του σε καβάντζες.

[8]



Ο ΕΤΣΙ ΚΑΙ Η ΕΤΣΙ

Η τρυφερότητα σου µαθαίνει σώµα µε τον ίδιο τρόπο
που η µοναξιά σε διδάσκει σιωπή και ενίοτε κακία, έλεγε
και καθήµενος οκλαδόν πίσω της, δάγκωνε απαλά την
λευκή της πλάτη αποσπώντας µεγάλα κοµµάτια σάρκας.
Εκείνη δεν αντιδρούσε καθόλου, τιµωρώντας τον µε την
αίσθηση της αβεβαιότητας.

[9]



ΠΡΟΣΩΠΙΚΕΣ ΓΕΝΙΚΟΤΗΤΕΣ

Ο ποιητής δεν θέλει να σου πει. Θέλει να πει. Μα κατά
βάθος δεν θέλει να πει. Να σου πει θέλει.

[10]



ΑΦΙΞΕΙΣ-ΑΝΑΧΩΡΗΣΕΙΣ

Μετά από κάθε σηµαίνουσα περίοδο της ζωής σου, επι-
στρέφεις και πάλι στο χρόνο, σκέφτηκε ο γερό-γιατρός
µε την έφεση στις µικρούλες, καθώς άλλη µία από αυτές
του γύρναγε την πλάτη και ξανάσπριζαν βήµα βήµα τα
µαλλιά του.

[11]



Ο ΤΟΠΟΣ ΤΟΥ ΕΓΚΛΗΜΑΤΟΣ

Ο λόγος της αυτοκτονίας του ήταν αυτό που λέµε «ερω-
τική απογοήτευση». Πάνοπλοι και µε δεµένα τα µάτια οι
αστυνοµικοί περνούσαν τις χαρακτηριστικές πορτοκαλί
κορδέλες γύρω απ’ το σώµα της.

[12]



ΚΑΤΑΒΥΘΙΣΗ

Έφυγε τόσο φουρτουνιασµένος απ’ το σπίτι του που
βρόντηξε πίσω του την πόρτα σαν νά ’θελε να την σπά-
σει. Ακούγονταν ακόµη οι γκρίνιες της γυναίκας του, οι
άναρθρες στριγγλιές των παιδιών του. Όλα τα καλυµµένα
υπαρξιακά του ήρθαν σαν ένα µικρό σµήνος από µέλισ-
σες και στριφογύριζαν κυκλικά πάνω απ’ το κεφάλι του.
Ο σωστός δρόµος, ο λάθος δρόµος, όλοι οι δρόµοι, ο
καθόλου δρόµος. Προσπαθούσε να θυµηθεί που πήγαινε
πριν. Έστριψε αλαφιασµένος σε µια γωνιά και βρέθηκε
µε δύο µπουκάλια µπύρας σε µια έρηµη παραλία που
φυσούσε σαν χάδι. Σιγά σιγά ηρέµησε, σκέφτηκε όλη
εκείνη την παλαιά τρυφερότητα που, δε µπορεί, κάπου
θά έχει κρυφτεί˙ σταδιακά συµβιβάστηκε και πάλι µε την
ισχύουσα κατάσταση. Τότε εκεί, στη µέση της άδειας
παραλίας σηκώθηκε και κατευθύνθηκε προς κάποια αό-
ρατη τουαλέτα, τον είχανε πρήξει οι µπύρες, βύθισε το
τσιγάρο του στην άµµο, έκανε να ανοίξει την πόρτα,
κλειδωµένη…«Γύρισες; Είµαι στο µπάνιο, δεν θ’ αρ-
γήσω πολύ…» ακούστηκε η φωνή της γυναίκας του˙ πα-
ραπάτησε, έριξε ένα βάζο, κοίταξε τη θάλασσα και
φυσούσε ακόµη σαν χάδι.

[13]



ΕΚΤΙΜΗΣΕΙΣ

Αναµφίβολα θα γινόταν µια µεγάλη ποιήτρια. Είχε αυτό
που λένε άστρο: µια έµφυτη βαθιά κατανόηση, µια γλυ-
κιά, ροµαντική αντίληψη επί των πραγµάτων και δυο
τσακµακιές δίψα µέσα στο κέντρο των µατιών˙ ήταν επί-
σης ιδιαιτέρως διαβασµένη και αρκούντως καταρτισµένη
γύρω από το παρελθόν και το παρόν της ποίησης˙ κι
ακόµα ακόµα, αν ίσως το καλύτερο, είχε έναν υπέροχο
κώλο σαν σύντοµη κλειστή παρένθεση.
Αναµφίβολα θα γινόταν µια µεγάλη ποιήτρια. Μόνο που
σιχαινόταν να πατάει σκατά.

[14]



ΕΠΙΚΙΝ∆ΥΝΑ ΠΑΙΧΝΙ∆ΙΑ

Μέσα στα µάτια του βάδιζε αργά µια πεινασµένη αρά-
χνη. Όταν άνοιξε το πλάνο, είδα το βλέµµα του πια-
σµένο στο διχτυωτό καλσόν της κυρίας. Η παγίδα πάντα
ουδέτερη.

[15]



ΑΝΕΠΙ∆ΟΤΑ

Άνοιξε τα φρέσκα, καλοσιδερωµένα σεντόνια και µπήκε
µέσα προσέχοντας να µη χαλάσει τις γωνίες και τις τσα-
κίσεις τους. Τά έκλεισε σχολαστικά σαν φάκελο µε την
ίδια µέσα. Εκείνος πάλι, µόλις χθες σκεφτόταν πως έχει
καιρό να του γράψει.

[16]



ΣΥΝΗΘΙΣΜΕΝΗ ΙΣΤΟΡΙΑ

Ήταν τόσο ερωτευµένοι που αποφάσισαν σε ώρα αιχµής
και µε το φανάρι υπέρ των αυτοκινήτων, να διασχίσουν
την κεντρική λεωφόρο της µεγαλούπολης πιασµένοι χέρι
χέρι. Ευτυχώς καταγράφησαν µόνο υλικές ζηµιές κι έτσι,
έναντι λίγης µαγείας, αφέθηκαν ελεύθεροι να ερωτευτούν,
να ζήσουν και να πεθάνουν µε άλλους στο πλάι τους.
Περνώντας πάντα στο πράσινο.

[17]



[18]

ΕΙΣ ΑΝΑΜΟΝΗΝ

∆εν ήταν και καµιά τροµερή ιστορία. Απλά είχε τόση
και τέτοια σιωπή που έλεγες από ώρα σε ώρα κάτι θα
γίνει. Μ’ αυτό τον τρόπο, µ’ αυτό τον φόβο έζησαν.







ΠΕΡΙΕΧΟΜΕΝΑ

ΕΡΑΣΤΗΣ ΜΕ ΑΥΤΟΓΝΩΣΙΑ.....................................................7
ΜΙΑ ΑΝΙΣΗ ΜΑΧΗ..........................................................................8
Ο ΕΤΣΙ ΚΑΙ Η ΕΤΣΙ........................................................................9
ΠΡΟΣΩΠΙΚΕΣ ΓΕΝΙΚΟΤΗΤΕΣ..............................................10
ΑΦΙΞΕΙΣ-ΑΝΑΧΩΡΗΣΕΙΣ.........................................................11
Ο ΤΟΠΟΣ ΤΟΥ ΕΓΚΛΗΜΑΤΟΣ..............................................12
ΚΑΤΑΒΥΘΙΣΗ.................................................................................13
ΕΚΤΙΜΗΣΕΙΣ..................................................................................14
ΕΠΙΚΙΝ∆ΥΝΑ ΠΑΙΧΝΙ∆ΙΑ.........................................................15
ΑΝΕΠΙ∆ΟΤΑ...................................................................................16
ΣΥΝΗΘΙΣΜΕΝΗ ΙΣΤΟΡΙΑ.........................................................17
ΕΙΣ ΑΝΑΜΟΝΗΝ..........................................................................18

[21]





ΤΟ ΚΕΙΜΕΝΟ ΤΟΥ
Αθανάσιου Κούρτη ∆ώδεκα Μικροδιηγήσεις
ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ

ΦΙΛΙΑΣ ΧΑΡΙΝ ΑΠΟ ΤΟΝ ΒΑΣΙΛΗ ΛΑΛΙΩΤΗ
ΣΤΗΝ ΑΘΗΝΑ ΤΟΝ ΟΚΤΩΒΡΙΟ

ΤΟΥ 2013

f


