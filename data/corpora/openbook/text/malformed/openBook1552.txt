





































Layout 1


Χόρχε Λουίς Μπόρχες

Everything & Nothing

Μετάφραση:Βασίλης Λαλίωτης

ΕΝ∆ΥΜΙΩΝ



Η µετάφραση χαρισµένη στον Γαβριήλ Ναχµία και τον κατάλογο
των ποιητών του. Την έκανε παραγγελία, πριν χρόνια, στο
Σταθµό Λαρίσης, ο Παναγιώτης Πάκος.



ντός του δεν υπήρξε κανείς· πίσω από το πρό-
σωπό του ( που ακόµα και µέσω των κακών από

τις ζωγραφιές της εποχής δεν µοιάζει µε κανέναν
άλλο) και τις λέξεις του, που ήταν άφθονες, φαντα-
σιώδεις και ταραγµένες, δεν υπήρχε περισσότερο
από λίγο κρύο, ένα όνειρο που δεν το ονειρεύτηκε
κάποιος. Στην αρχή πίστεψε πως όλα τα πρόσωπα
ήταν όπως αυτός αλλά το παραξένισµα ενός συντρό-
φου µε τον οποίο είχε αρχίσει να σχολιάζει αυτή την
κενότητα, του αποκάλυψε το λάθος του και του
άφησε την αίσθηση, για πάντα, πως µια µονάδα δεν
πρέπει να διαφέρει από το είδος. Κάποια φορά σκέ-
φτηκε πως στα βιβλία θα έβρισκε παρηγοριά για το
κακό του κι έτσι έµαθε τα λίγα λατινικά και τα λιγό-
τερα ελληνικά που θα µιλούσε ένας σύγχρονός του·
µετά θεώρησε πως η εξάσκηση µιας βασικής τελε-
τουργίας της ανθρωπότητας, κάλλιστα θα µπορούσε
να είναι αυτό που γύρευε κι αφέθηκε ως αρχάριος
στην Άννα Χαθαγουέη, στη διάρκεια µιας µεγάλης
µεσηµβρίας του Ιουνίου. Στα εικοσιτόσα του χρόνια
πήγε στο Λονδίνο, ενστικτωδώς, µια και είχε εξασκη-
θεί στη συνήθεια να προσποιείται πως είναι κάποιος,
για να µη γίνεται αντιληπτή η κατάστασή του του κα-
νενός· στο Λονδίνο βρήκε το επάγγελµα για το οποίο
ήταν προορισµένος, αυτό του ηθοποιού, που σε µια
σκηνή, παίζει πως είναι άλλος, µπροστά σε µια οµή-
γυρη προσώπων, που παίζουν πως τον παίρνουν γι

[3]

Ε



αυτόν τον άλλο. Τα θεατρικά καµώµατα του δίδαξαν
µιαν ευτυχία ξεχωριστή, ίσως την πρώτη που γνώ-
ρισε· αλλά µε την επευφηµία στον τελευταίο στίχο
και την απόσυρση από τη σκηνή του τελευταίου νε-
κρού, η µισητή γεύση της µη πραγµατικότητας ξα-
νάπαφτε πάνω του. Έπαυε να είναι ο Φέρρεξ ή ο
Ταµερλάνος και ξαναγινόταν κανείς. Κυνηγηµένος,
βάλθηκε να φαντάζεται άλλους ήρωες και άλλους
µύθους τραγικούς. Έτσι, ενώ το σώµα εκπλήρωνε
τον προορισµό του ως σώµα, σε µπορντέλα και τα-
βέρνες του Λονδίνου, η ψυχή που το κατοικούσε
ήταν ο Καίσαρας, που παρακούει την προειδοποίηση
του οιωνού, και η Ιουλιέτα, που βαριέται τον κορυ-
δαλλό, και ο Μάκβεθ, που συνοµιλεί στο χέρσο µε
τις µάγισσες που είναι επίσης οι µοίρες· κανείς δεν
υπήρξε τόσοι άνθρωποι όπως εκείνος ο άνθρωπος,
που καθ΄οµοίωσιν µε τον Αιγύπτιο Πρωτέα µπόρεσε
να εξαντλήσει όλες τις εµφάνειες της ύπαρξης.
Φορές, άφησε σε κάποια τροπή του έργου του κά-
ποια οµολογία, σίγουρος πως δεν θα την αποκρυπτο-
γραφούσαν. Ο Ριχάρδος δηλώνει πως στο ένα του
πρόσωπο, κάνει το ρόλο πολλών, και ο Ιάγος λέει µε
παράξενες λέξεις δεν είµαι αυτό που είµαι. Η θεµε-
λιώδης ταυτότητα του να υπάρχεις, να ονειρεύεσαι
και να αναπαριστάνεις του ενέπνευσε περάσµατα
διάσηµα.

Είκοσι χρόνια άντεξε αυτή την κατευθυνό-

[4]



µενη παραίσθηση, αλλά ένα πρωί τον αιφνιδίασαν η
αηδία και ο τρόµος να είναι τόσοι βασιλείς που πε-
θαίνουν από το σπαθί και τόσοι καταραµένοι ερα-
στές που συναντιούνται, χωρίζουν και µελωδικά
ξεψυχούν. Την ίδια εκείνη µέρα κανόνισε την πώ-
ληση του θεάτρου του. Πριν περάσει βδοµάδα είχε
επιστρέψει στη γενέτειρά του, όπου ανάκτησε τα δέ-
ντρα και το ποτάµι της παιδικής του ηλικίας και δεν
τα συνέδεσε µε εκείνα τα άλλα που είχε δοξάσει η
µούσα του, λαµπρά από µυθολογικές ψευδαισθήσεις
και λατινικούς ήχους. Έπρεπε να γίνει κάποιος·
υπήρξε ένας αποσυρµένος ιµπρεσάριος που έκανε
περιουσία και που τον ενδιέφεραν τα δάνεια, οι δικα-
στικές προστριβές και η χαµηλής κλίµακας τοκογλυ-
φία. Με αυτό το χαρακτήρα υπαγόρευσε την ξερή
διαθήκη που γνωρίζουµε, από την οποία επί σκοπού
εξαίρεσε κάθε αναφορά πάθους ή λογοτεχνική. Συ-
νήθιζαν να επισκέπτονται το ησυχαστήριό του φίλοι
από το Λονδίνο, κι εκείνος ξανάπαιρνε γι αυτούς το
ρόλο του ποιητή.

Η ιστορία προσθέτει πως, πριν ή µετά που
πέθανε, παρουσιάστηκε στο Θεό και του είπε: “Εγώ,
που τόσοι άνθρωποι υπήρξα µάταια, θέλω να είµαι
ένας κι εγώ.” Η φωνή του Θεού του απάντησε µέσα
από ένα σίφουνα: Ούτε κι εγώ υπάρχω· εγώ ονειρεύ-
τηκα τον κόσµο όπως εσύ ονειρεύτηκες το έργο σου,
καλέ µου Σαίξπηρ, κι ανάµεσα στις µορφές του ονεί-

[5]



ρου µου βρίσκεσαι εσύ, που όπως εγώ είσαι πολλοί
και κανένας.

[6]



ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ
ΣΤΗΝ ΑΘΗΝΑ

ΤΟΝ ΙΟΥΝΙΟ ΤΟΥ 2014

f


