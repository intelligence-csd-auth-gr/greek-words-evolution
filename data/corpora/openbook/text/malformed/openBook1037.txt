





































Layout 1


Αλέξανδρος ΠαπαδιαμάντηςΑλέξανδρος Παπαδιαμάντης

Έρωτας στα ΧιόνιαΈρωτας στα Χιόνια

ΕΝ�ΥΜΙΩΝΕΝ�ΥΜΙΩΝ



Αλέξανδρος ΠαπαδιαμάντηςΑλέξανδρος Παπαδιαμάντης

Έρωτας στα ΧιόνιαΈρωτας στα Χιόνια

ΕΝ�ΥΜΙΩΝΕΝ�ΥΜΙΩΝ





Kαρδιά του χειµώνος. Xριστούγεννα, Άις-Bασίλης, Φώτα.
Kαι αυτός εσηκώνετο το πρωί, έρριπτεν εις τους ώµους την

παλιάν πατατούκαν του, το µόνον ρούχον οπού εσώζετο ακόµη
από τους προ της ευτυχίας του χρόνους, και κατήρχετο εις την
παραθαλάσσιον αγοράν, µορµυρίζων, ενώ κατέβαινεν από το
παλαιόν µισογκρεµισµένον σπίτι, µε τρόπον ώστε να τον ακούη
η γειτόνισσα:

― Σεβτάς είν’ αυτός, δεν είναι τσορβάς...· έρωντας είναι, δεν
είναι γέρωντας.

Tο έλεγε τόσον συχνά, ώστε όλες οι γειτονοπούλες οπού τον
ήκουαν του το εκόλλησαν τέλος ως παρατσούκλι: «O µπαρµπα-
Γιαννιός ο Έρωντας».

∆ιότι δεν ήτο πλέον νέος, ούτε εύµορφος, ούτε άσπρα είχεν.
Όλα αυτά τα είχε φθείρει προ χρόνων πολλών, µαζί µε το κα-
ράβι, εις την θάλασσαν, εις την Mασσαλίαν.

Eίχεν αρχίσει το στάδιόν του µε αυτήν την πατατούκαν, όταν
επρωτοµπαρκάρησε ναύτης εις την βοµβάρδαν του εξαδέλφου
του. Eίχεν αποκτήσει, από τα µερδικά του όσα ελάµβανεν από
τα ταξίδια, µετοχήν επί του πλοίου, είτα είχεν αποκτήσει πλοίον
ιδικόν του, και είχε κάµει καλά ταξίδια. Eίχε φορέσει αγγλικές
τσόχες, βελούδινα γελέκα, ψηλά καπέλα, είχε κρεµάσει καδένες
χρυσές µε ωρολόγια, είχεν αποκτήσει χρήµατα· αλλά τα έφαγεν
όλα εγκαίρως µε τας Φρύνας εις την Mασσαλίαν, και άλλο δεν
του έµεινεν ειµή η παλιά πατατούκα, την οποίαν εφόρει πετα-
χτήν επ’ ώµων, ενώ κατέβαινε το πρωί εις την παραλίαν, διά να
µπαρκάρη σύντροφος µε καµµίαν βρατσέραν εις µικρόν ναύ-
λον, ή διά να πάγη µε ξένην βάρκαν να βγάλη κανένα χταπόδι
εντός του λιµένος.

Kανένα δεν είχεν εις τον κόσµον, ήτον έρηµος. Eίχε νυµ-
φευθή, και είχε χηρεύσει, είχεν αποκτήσει τέκνον, και είχεν
ατεκνωθή.

Kαι αργά το βράδυ, την νύκτα, τα µεσάνυκτα, αφού έπινεν

[7]



ολίγα ποτήρια διά να ξεχάση ή διά να ζεσταθή, επανήρχετο εις
το παλιόσπιτο το µισογκρεµισµένον, εκχύνων εις τραγούδια τον
πόνον του:

Σοκάκι µου µακρύ-στενό, µε την κατεβασιά σου,
κάµε κ’ εµένα γείτονα µε την γειτόνισσά σου.

Άλλοτε παραπονούµενος ευθύµως:

Γειτόνισσα, γειτόνισσα, πολυλογού και ψεύτρα,
δεν είπες µια φορά κ’ εσύ, Γιαννιό µου έλα µέσα.

Xειµών βαρύς, επί ηµέρας ο ουρανός κλειστός. Eπάνω εις
τα βουνά χιόνες, κάτω εις τον κάµπον χιονόνερον. H πρωία εν-
θύµιζε το δηµώδες:

Bρέχει, βρέχει και χιονίζει,
κι ο παπάς χειροµυλίζει.

∆εν εχειροµύλιζεν ο παπάς, εχειροµύλιζεν η γειτόνισσα, η
πολυλογού και ψεύτρα, του άσµατος του µπαρµπα-Γιαννιού.
∆ιότι τοιούτον πράγµα ήτο· µυλωνού εργαζοµένη µε την χείρα,
γυρίζουσα τον χειρόµυλον. Σηµειώσατε ότι, τον καιρόν εκεί-
νον, το αρχοντολόγι του τόπου το είχεν εις κακόν του να φάγη
ψωµί ζυµωµένον µε άλευρον από νερόµυλον ή ανεµόµυλον, κ’
επροτίµα το διά χειροµύλου αλεσµένον.

Kαι είχεν πελατείαν µεγάλην, η Πολυλογού. Eγυάλιζεν, είχε
µάτια µεγάλα, είχε βερνίκι εις τα µάγουλά της. Eίχεν ένα άνδρα,
τέσσαρα παιδιά, κ’ ένα γαϊδουράκι µικρόν διά να κουβαλά τα
αλέσµατα. Όλα τα αγαπούσε, τον άνδρα της, τα παιδιά της, το
γαϊδουράκι της. Mόνον τον µπαρµπα-Γιαννιόν δεν αγαπούσε.

[8]



Ποίος να τον αγαπήση αυτόν; Ήτο έρηµος εις τον κόσµον.

Kαι είχε πέσει εις τον έρωτα, µε την γειτόνισσαν την Πολυ-
λογού, διά να ξεχάση το καράβι του, τας Λαΐδας της
Mασσαλίας, την θάλασσαν και τα κύµατά της, τα βάσανά του,
τας ασωτίας του, την γυναίκα του, το παιδί του. Kαι είχε πέσει
εις το κρασί διά να ξεχάση την γειτόνισσαν.

Συχνά όταν επανήρχετο το βράδυ, νύκτα, µεσάνυκτα, και η
σκιά του, µακρά, υψηλή, λιγνή, µε την πατατούκαν φεύγουσαν
και γλιστρούσαν από τους ώµους του, προέκυπτεν εις τον µα-
κρόν, στενόν δροµίσκον, και αι νιφάδες, µυίαι λευκαί, τολύπαι
βάµβακος, εφέροντο στροβιληδόν εις τον αέρα, και έπιπτον εις
την γην, και έβλεπε το βουνόν ν’ ασπρίζη εις το σκότος, έβλεπε
το παράθυρον της γειτόνισσας κλειστόν, βωβόν, και τον φεγγί-
την να λάµπη θαµβά, θολά, και ήκουε τον χειρόµυλον να τρίζη
ακόµη, και ο χειρόµυλος έπαυε, και ήκουε την γλώσσαν της ν’
αλέθη, κ’ ενθυµείτο τον άνδρα της, τα παιδιά της, το γαϊδουράκι
της, οπού αυτή όλα τα αγαπούσε, ενώ αυτόν δεν εγύριζε µάτι
να τον ιδή, εκαπνίζετο, όπως το µελίσσι, εσφλοµώνετο, όπως το
χταπόδι, και παρεδίδετο εις σκέψεις φιλοσοφικάς και εις ποιη-
τικάς εικόνας.

― Nα είχεν ο έρωτας σαΐτες!... να είχε βρόχια... να είχε φω-
τιές... Nα τρυπούσε µε τις σαΐτες του τα παραθύρια... να ζέ-
σταινε τις καρδιές... να έστηνε τα βρόχια του απάνω στα
χιόνια... Ένας γερο-Φερετζέλης πιάνει µε τις θηλιές του χιλιά-
δες κοτσύφια.

Eφαντάζετο τον έρωτα ως ένα είδος γερο-Φερετζέλη, όστις
να διηµερεύη πέραν, εις τον υψηλόν, πευκόσκιον λόφον, και ν’
ασχολήται εις το να στήνη βρόχια επάνω εις τα χιόνια, διά να
συλλάβη τις αθώες καρδιές, ως µισοπαγωµένα κοσσύφια, τα
οποία ψάχνουν εις µάτην, διά ν’ ανακαλύψουν τελευταίαν τινά

[9]



χαµάδα µείνασαν εις τον ελαιώνα. Eξέλιπον οι µικροί µακρυλοί
καρποί από τας αγριελαίας εις το βουνόν του Bαραντά, εξέλι-
πον τα µύρτα από τας ευώδεις µυρσίνας εις της Mαµούς το
ρέµα, και τώρα τα κοσσυφάκια τα λάλα µε το αµαυρόν πτέ-
ρωµα, οι κηροµύται οι γλυκείς και αι κίχλαι αι εύθυµοι πίπτουσι
θύµατα της θηλιάς του γερο-Φερετζέλη.

Tην άλλην βραδιάν επανήρχετο, όχι πολύ οινοβαρής, έρριπτε
βλέµµα εις τα παράθυρα της Πολυλογούς, ύψωνε τους ώµους,
κ’ εµορµύριζεν:

― Ένας Θεός θα µας κρίνη... κ’ ένας θάνατος θα µας ξεχω-
ρίση.

Kαι είτα µετά στεναγµού προσέθετε:
― K’ ένα κοιµητήρι θα µας σµίξη.
Aλλά δεν ηµπορούσε, πριν απέλθη να κοιµηθή, να µην υπο-

ψάλη το σύνηθες άσµα του:

Σοκάκι µου µακρύ-στενό, µε την κατεβασιά σου,
κάµε κ’ εµένα γείτονα µε την γειτόνισσά σου.

Tην άλλην βραδιάν, η χιών είχε στρωθή σινδών, εις όλον τον
µακρόν, στενόν δροµίσκον.

― Άσπρο σινδόνι... να µας ασπρίση όλους στο µάτι του
Θεού... ν’ ασπρίσουν τα σωθικά µας... να µην έχουµε κακή καρ-
διά µέσα µας.

Eφαντάζετο αµυδρώς µίαν εικόνα, µίαν οπτασίαν, έν ξυπνη-
τόν όνειρον. Ωσάν η χιών να ισοπεδώση και ν’ ασπρίση όλα τα
πράγµατα, όλας τας αµαρτίας, όλα τα περασµένα: Tο καράβι,
την θάλασσαν, τα ψηλά καπέλα, τα ωρολόγια, τας αλύσεις τας
χρυσάς και τας αλύσεις τας σιδηράς, τας πόρνας της
Mασσαλίας, την ασωτίαν, την δυστυχίαν, τα ναυάγια, να τα

[10]



σκεπάση, να τα εξαγνίση, να τα σαβανώση, διά να µη παρα-
σταθούν όλα γυµνά και τετραχηλισµένα, και ως εξ οργίων και
φραγκικών χορών εξερχόµενα, εις το όµµα του Kριτού, του Πα-
λαιού Hµερών, του Tρισαγίου. N’ ασπρίση και να σαβανώση
τον δροµίσκον τον µακρόν και τον στενόν µε την κατεβασιάν
του και µε την δυσωδίαν του, και τον οικίσκον τον παλαιόν και
καταρρέοντα, και την πατατούκαν την λερήν και κουρελιασµέ-
νην: Nα σαβανώση και να σκεπάση την γειτόνισσαν την πολυ-
λογού και ψεύτραν, και τον χειρόµυλόν της, και την
φιλοφροσύνην της, την ψευτοπολιτικήν της, την φλυαρίαν της,
και το γυάλισµά της, το βερνίκι και το κοκκινάδι της, και το χα-
µόγελόν της, και τον άνδρα της, τα παιδιά της και το γαϊδουράκι
της: Όλα, όλα να τα καλύψη, να τα ασπρίση, να τα αγνίση!

Tην άλλην βραδιάν, την τελευταίαν, νύκτα, µεσάνυκτα, επα-
νήλθε µεθυσµένος πλειότερον παράποτε.

∆εν έστεκε πλέον εις τα πόδια του, δεν εκινείτο ουδ’ ανέπνεε
πλέον.

Xειµών βαρύς, οικία καταρρέουσα, καρδία ρηµασµένη.
Mοναξία, ανία, κόσµος βαρύς, κακός, ανάλγητος. Yγεία κατε-
στραµµένη. Σώµα βασανισµένον, φθαρµένον, σωθικά λυω-
µένα. ∆εν ηµπορούσε πλέον να ζήση, να αισθανθή, να χαρή.
∆εν ηµπορούσε να εύρη παρηγορίαν, να ζεσταθή. Έπιε διά να
σταθή, έπιε διά να πατήση, έπιε διά να γλιστρήση. ∆εν επάτει
πλέον ασφαλώς το έδαφος.

Hύρε τον δρόµον, τον ανεγνώρισεν. Eπιάσθη από το αγκω-
νάρι. Eκλονήθη. Aκούµβησε τις πλάτες, εστύλωσε τα πόδια.
Eµορµύρισε:

― Nα είχαν οι φωτιές έρωτα!... Nα είχαν οι θηλιές χιόνια...
∆εν ηµπορούσε πλέον να σχηµατίση λογικήν πρότασιν. Συ-

νέχεε λέξεις και εννοίας.

[11]



Πάλιν εκλονήθη. Eπιάσθη από τον παραστάτην µιας θύρας.
Kατά λάθος ήγγισε το ρόπτρον. Tο ρόπτρον ήχησε δυνατά.

― Ποιος είναι;
Ήτο η θύρα της Πολυλογούς, της γειτόνισσας. Eυλογοφανώς

θα ηδύνατό τις να του αποδώση πρόθεσιν ότι επεχείρει ν’
αναβή, καλώς ή κακώς, εις την οικίαν της. Πώς όχι;

Eπάνω εκινούντο φώτα και άνθρωποι. Ίσως εγίνοντο ετοι-
µασίαι. Xριστούγεννα, Άις-Bασίλης, Φώτα, παραµοναί. Kαρδιά
του χειµώνος.

― Ποιος είναι; είπε πάλιν η φωνή.
Tο παράθυρον έτριξεν. O µπαρµπα-Γιαννιός ήτο ακριβώς

υπό τον εξώστην, αόρατος άνωθεν. ∆εν είναι τίποτε. Tο παρά-
θυρον εκλείσθη σπασµωδικώς. Mίαν στιγµήν ας αργοπορούσε!

O µπαρµπα-Γιαννιός εστηρίζετο όρθιος εις τον παραστάτην.
Eδοκίµασε να είπη το τραγούδι του, αλλ’ εις το πνεύµα του το
υποβρύχιον, του ήρχοντο ως ναυάγια αι λέξεις:

«Γειτόνισσα πολυλογού, µακρύ-στενό σοκάκι!...»
Mόλις ήρθρωσε τας λέξεις, και σχεδόν δεν ηκούσθησαν.

Eχάθησαν εις τον βόµβον του ανέµου και εις τον στρόβιλον της
χιόνος.

― Kαι εγώ σοκάκι είµαι, εµορµύρισε... ζωντανό σοκάκι.
Eξεπιάσθη από την λαβήν του. Eκλονήθη, εσαρρίσθη, έκλινε

και έπεσεν. Eξηπλώθη επί της χιόνος, και κατέλαβε µε το µα-
κρόν του ανάστηµα όλον το πλάτος του µακρού στενού δροµί-
σκου.

Άπαξ εδοκίµασε να σηκωθή, και είτα εναρκώθη. Eύρισκε
φρικώδη ζέστην εις την χιόνα.

«Eίχαν οι φωτιές έρωτα!... Eίχαν οι θηλιές χιόνια!»
Kαι το παράθυρον προ µιας στιγµής είχε κλεισθή. Kαι αν

µίαν µόνον στιγµήν ηργοπόρει, ο σύζυγος της Πολυλογούς θα
έβλεπε τον άνθρωπον να πέση επί της χιόνος.

Πλην δεν τον είδεν ούτε αυτός ούτε κανείς άλλος. K’ επάνω

[12]



εις την χιόνα έπεσε χιών. Kαι η χιών εστοιβάχθη, εσωρεύθη
δύο πιθαµάς, εκορυφώθη. Kαι η χιών έγινε σινδών, σάβανον.

Kαι ο µπαρµπα-Γιαννιός άσπρισεν όλος, κ’ εκοιµήθη υπό την
χιόνα, διά να µη παρασταθή γυµνός και τετραχηλισµένος, αυτός
και η ζωή του και αι πράξεις του, ενώπιον του Kριτού, του Πα-
λαιού Hµερών, του Tρισαγίου.

[13]



Ο ΕΡΩΤΑΣ ΣΤΑ ΧΙΟΝΙΑ
ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ

ΑΠΟ ΤΟ ΒΑΣΙΛΗ ΛΑΛΙΩΤΗ
ΣΤΗΝ ΑΘΗΝΑ ΤΟ ∆ΕΚΕΜΒΡΙΟ

ΤΟΥ 2013

f


