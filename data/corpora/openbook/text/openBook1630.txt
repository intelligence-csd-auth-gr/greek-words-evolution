








































<4D6963726F736F667420576F7264202D20D7E1E9F1E5F4DFF3ECE1F4E120EAE1E920E5F5F7DDF25FC7F1E1EAEBDEF220CBE1ECF0E1E4E1F1DFEFF52E646F63>




 

 

 

 

 

 

Ο Ηρακλής ΛαµπαδαρίουΗρακλής ΛαµπαδαρίουΗρακλής ΛαµπαδαρίουΗρακλής Λαµπαδαρίου γεννήθηκε στην 
Κατερίνη το 1988 και µεγάλωσε στην 
Καβάλα. Από τα 10 του χρόνια ασχολείται 
συστηµατικά µε τον εθελοντισµό, τόσο 
µε τη διοργάνωση όσο και µε τη 
συµµετοχή σε συλλογικές δράσεις. 
Σπούδασε κλασική φιλολογία στο 
∆ηµοκρίτειο Πανεπιστήµιο Θράκης στην 
Κοµοτηνή, απ’ όπου αποφοίτησε το 2009. 
Είναι λάτρης των γλωσσών (γνωρίζει 
αγγλικά, γαλλικά, ισπανικά ενώ έχει 
αρχίσει να µαθαίνει σλοβάκικα και 
κινέζικα) και έχει ταξιδέψει σε διάφορα 
µέρη της Ευρώπης, παίρνοντας µέρος σ’ 
έναν πλούσιο διαπολιτισµικό διάλογο που 
αναµφίβολα επηρέασε τον τρόπο σκέψης 
του. Γράφει παραµύθια για το παιδί που ο 
καθένας κρύβει µέσα του και αναζητά 
συνεχώς τρόπους για ένα Σχολείο που θα 
απελευθερώσει τη δηµιουργικότητα και 
τη φαντασία του µαθητή. 
Από τις Εκδόσεις Σαΐτα κυκλοφορούν σε 
ελεύθερη ψηφιακή µορφή τα βιβλία του  
«Τάξη ∆ηµιουργική µε Φαντασία 
αρκετή» και «Ο µαγικός σελιδοδείκτης». 



ΗΡΑΚΛΗΣ ΛΑΜΠΑ∆ΑΡΙΟΥ 
 
 
 
 
 
 
 
 

ΧΑΙΡΕΤΙΣΜΑΤΑΧΑΙΡΕΤΙΣΜΑΤΑΧΑΙΡΕΤΙΣΜΑΤΑΧΑΙΡΕΤΙΣΜΑΤΑ    
&&&& ΕΥΧΕΣ ΕΥΧΕΣ ΕΥΧΕΣ ΕΥΧΕΣ    

 
 

µια ιστορία της εποχής µας 
 
 
 
 
 
 
 
 
 
 

Εικονογράφηση 

ΑΠΟΛΛΩΝΙΑ ΠΑΡΑΜΥΘΙΩΤΗ 
 
 



Ηρακλής Λαµπαδαρίου, Χαιρετίσµατα & ευχές 
ISBN: 978-618-5040-01-7 
Φεβρουάριος 2013 
 
 
Εικονογράφηση: 
Απολλώνια Παραµυθιώτη, apolloniaart@yahoo.com 
 
Σχεδιασµός εξωφύλλου:  
Ρούλα Μονογυιού, studio@greenline.gr 
 
Επιµέλεια-∆ιορθώσεις: 
Ευρυδίκη Αµανατίδου, http://evriam.blogspot.gr 
 
Σελιδοποίηση: 
Μαίρη Λαµπαδαρίου, http://mlampadariou-crafts.blogspot.gr/ 
 
 
Εκδόσεις Σαΐτα 
Αθανασίου ∆ιάκου 42, 652 01, Καβάλα 
Τ.: 2510 831856 
Κ.: 6977 070729 
e-mail: info@saitapublications.gr 
website: www.saitapublications.gr  
 
Σηµείωση: Η γραµµατοσειρά που χρησιµοποιήσαµε είναι προσφορά του Aka-acid 
(www.aka-acid.com). 

 
 
 
 

 

Άδεια Creative Commons 
Αναφορά ∆ηµιουργού – Μη Εµπορική χρήση 

Όχι Παράγωγα έργα 3.0 Ελλάδα 

 
Με τη σύµφωνη γνώµη του συγγραφέα και του εκδότη, επιτρέπεται σε 
οποιονδήποτε αναγνώστη η αναπαραγωγή του έργου (ολική, µερική ή περιληπτική, 
µε οποιονδήποτε τρόπο, µηχανικό, ηλεκτρονικό, φωτοτυπικό, ηχογράφησης ή άλλο), η 
διανοµή και η παρουσίαση στο κοινό υπό τις ακόλουθες προϋποθέσεις: αναφορά 
της πηγής προέλευσης, µη εµπορική χρήση του έργου. Επίσης, δεν µπορείτε να 
αλλοιώσετε, να τροποποιήσετε ή να δηµιουργήσετε πάνω στο έργο αυτό. 
Αναλυτικές πληροφορίες για τη συγκεκριµένη άδεια cc, διαβάστε στην ηλεκτρονική 
διεύθυνση: 
http://creativecommons.org/licenses/by-nc-nd/3.0/gr/ 



 



Άνθρωποι τρέχουν σ’ έναν αγώνα δρόµου 
καθηµερινά. Στα πεζοδρόµια, στα µαγαζιά, στα 
εµπορικά καταστήµατα, στις δηµόσιες υπηρεσίες, στις 
τράπεζες, παντού. Νοµίζω ότι αν πετάξεις ψηλά µε ένα 
ελικόπτερο, θα τους δεις να τρέχουν ακόµη και στις 
ταράτσες. Έχεις την εντύπωση πως ακούς τη φωνή του 
ραδιοσχολιαστή να σου περιγράφει κάθε λεπτό αυτού 
του αγώνα, χωρίς να µπορεί να καταλήξει στο 
αποτέλεσµα.  

∆ύσκολη δουλειά κι αυτή, για γερά νεύρα. Φαίνεται 
πως κανένας δεν είναι ο νικητής και κάθε µέρα ο 
αγώνας ξεκινά και πάλι από την αρχή. Ένας 
συνεχιζόµενος αγώνας στον οποίο κανείς δεν είναι 
χαρούµενος για τη συµµετοχή του. Μα καλά, γιατί 
παίρνουν µέρος τότε;  

Άγχος, εκνευρισµός, νεύρα, απογοήτευση και 
θυµός γεµίζουν από παντού την ατµόσφαιρα. Οι 
οδηγοί δε διαφέρουν καθόλου από τους πεζούς. 
∆ιεξάγουν κι αυτοί τον δικό τους αγώνα στους 
δρόµους, αλλά επιστρατεύουν πιο ισχυρά όπλα: 
κορναρίσµατα, φωνές, υψηλές ταχύτητες, απότοµα 
φρεναρίσµατα. Μερικοί µπερδεύονται και νοµίζουν 
πως αντίπαλοί τους, πέρα από τους υπόλοιπους 
οδηγούς, είναι και οι πεζοί. Γι’ αυτό δεν τους αφήνουν 
να περάσουν στις διαβάσεις, ξεκινούν αµέσως µόλις 
ανάψει το πράσινο χωρίς να δουν αν έχουν καταφέρει 
όλοι οι πεζοί να διασχίσουν τον δρόµο µε ασφάλεια. 
Παρκάρουν µε τέτοιο τρόπο που δεν αφήνουν χώρο για 
να περάσουν οι πεζοί. ∆ε διστάζουν να παρκάρουν 
ακόµη και στις διαβάσεις και στις ράµπες για τα 
άτοµα µε ειδικές ανάγκες! 

Ίσως ο αγώνας αυτός σταµατήσει όταν βρεθεί ο 
νικητής, αλλά κάτι τέτοιο φαντάζει αδύνατο. Μάλλον 
είναι πιο εύκολο να κατοικήσουµε στο διάστηµα µε τις 
περίεργες µπάλες στα κεφάλια µας ή να έχουµε  





εξωγήινους φίλους που θα µας πηγαίνουν βόλτα σε 
όποιο πλανήτη θέλουµε µε το φοβερό διαστηµόπλοιό 
τους, παρά να βρούµε αυτόν τον νικητή, µήπως και 
σταµατήσει τότε η αναµέτρηση.  

Το σκηνικό αυτού του ξέφρενου αγώνα 
συνθέτουν πολυώροφες πολυκατοικίες πνιγµένες στο 
τσιµέντο, λιγοστά πάρκα µε ένα δύο δέντρα ή 
θάµνους µε σκουριασµένες κούνιες, σκουπίδια στα 
πεζοδρόµια και τους δρόµους. Άπειρα παρκαρισµένα 
αυτοκίνητα παντού και µια ατµόσφαιρα αποπνικτική 
από το καυσαέριο και τους ρύπους του εργοστασίου 
που βρίσκεται σε πολύ κοντινή απόσταση από την 
πόλη. Τόσες διαδηλώσεις έχουν γίνει και ακόµη να 
αγοράσουν τα φίλτρα για τα φουγάρα τους…  

Οι ηλιαχτίδες φωτίζουν την πόλη και 
σηµατοδοτούν την έναρξη και τη λήξη του αγώνα. 
Ευτυχώς που υπάρχει και ο ήλιος και δίνει το σύνθηµα, 
αλλιώς έχω την εντύπωση πως οι άνθρωποι θα έτρεχαν 
συνέχεια µέχρι να πέσουν κάτω από την εξάντληση.  

Το βράδυ όλοι κλείνονται στα σπίτια τους, 
ανοίγουν την τηλεόραση, πιστό τους φίλο, και 
προσπαθούν να ανακτήσουν τις δυνάµεις τους για τον 
αγώνα της επόµενης ηµέρας. ∆ε θέλουν να 
κουράσουν το µυαλό τους µε το διάβασµα ενός 
βιβλίου ή µε ένα παιχνίδι. Έχουν ήδη κουραστεί από τον 
αγώνα που προηγήθηκε και τα θέλουν πλέον όλα 
έτοιµα: το φαγητό, την ενηµέρωση, τη διασκέδαση, 
την ψυχαγωγία. Αν µπορούσαν να βρουν και έναν 
τρόπο για να µεγαλώνουν τα παιδιά τους αυτόµατα ή 
ως δια µαγείας, θα ήταν πολύ χαρούµενοι.  

Τίποτα όµως δε φαίνεται να ταράζει τους 
εξαντλητικούς ρυθµούς της καθηµερινότητας των 
κατοίκων. Μάλλον έχουν συνηθίσει, και την Κυριακή 
εκνευρίζονται που δεν µπορούν να τρέξουν στον 
αγώνα. Κάθε µέρα όµοια µε την προηγούµενη και 





την επόµενη, το ίδιο µονότονη, κουραστική, βαρετά 
έντονη.  

Και βέβαια πού χρόνος για να χαιρετίσει ο ένας 
τον άλλον µόλις συναντηθούν κάπου; Εδώ έχουµε 
ολόκληρο αγώνα και θα χάσουµε χρόνο µε 
χαιρετούρες και συζήτηση; Γιατί αν χαιρετίσεις τον 
άλλον, θα σε χαιρετίσει κι αυτός και θα αρχίσετε την 
κουβεντούλα: «Τι κάνεις; Πώς είναι η οικογένεια; Τι 
θέση έχεις µέχρι στιγµής στον αγώνα;» 

Ουπς, όχι! Αυτή την τελευταία ερώτηση δε θα 
την ακούσεις από κανένα. Βασικά καµία ερώτηση δε 
θα ακούσεις, γιατί οι άνθρωποι αποφεύγουν να 
χαιρετούν ο ένας τον άλλον. Άρα, δεν υπάρχει η 
δυνατότητα της συζήτησης. Αυτή περιορίζεται µόνο 
εκτός του ωραρίου του αγώνα, κυρίως την Κυριακή και 
συνήθως µέσω τηλεφώνου. 

Ώσπου µια ηµέρα ένας νεαρός κάτοικος της 
πόλης αυτής, ένας µαθητής της Α’ Γυµνασίου, ο 
Νικηφόρος, αρκετά ζωηρός, µε περιέργεια για τα 
πράγµατα που τον περιβάλουν, πολλή όρεξη για 
παιχνίδια, κυρίως τα οµαδικά, µε φωτεινό χαµόγελο και 
µεγάλο ενθουσιασµό, πήρε τη γενναία απόφαση να 
χαιρετάει όποιον συναντούσε στον δρόµο. Όλους 
χωρίς καµία εξαίρεση, ακόµη κι αυτούς που δεν είχε 
συναντήσει ποτέ ξανά και δε γνώριζε καθόλου. ∆εν 
ήταν µια απόφαση της στιγµής, επιπόλαιη και χωρίς 
πολλή σκέψη.  

Ο Νικηφόρος ήθελε να ζει χαρούµενος και γι’ 
αυτό προσπαθούσε µε όλες του τις δυνάµεις να 
ξεπεράσει τα εµπόδια, να βρει λύσεις για τα 
προβλήµατα που ξεφύτρωναν σαν τα ζιζάνια στις 
ελάχιστες παιδικές χαρές, να δηµιουργήσει µε τέτοιο 
τρόπο τα πράγµατα γύρω του, ώστε να είναι πάντα 
κεφάτος και ευτυχισµένος. Αν δεν το πετύχαινε αυτό, 
δεν µπορούσε να συνεχίσει την ηµέρα του. Ήταν  





στενοχωρηµένος, απρόθυµος να παίξει µε τους φίλους 
του, δεν είχε όρεξη να διαβάσει κάποιο βιβλίο, πόσο 
µάλλον τα µαθητικά, τα οποία απλώς τα έβαζε µέσα 
στην τσάντα του, προσφέροντας σ’ αυτά µια βόλτα 
µέχρι το Σχολείο. Ευτυχώς οι φορές που δεν είχε 
καταφέρει να αντιµετωπίσει τα προβλήµατα που του 
παρουσιάζονταν ήταν ελάχιστες. Όλο και κάτι 
σκαρφιζόταν, δικαιώνοντας έτσι τους γονείς του για 
την επιλογή του ονόµατός του αφού ο «Νικηφόρος» 
έφερνε πάντα τη νίκη. 

Αλλά η καινούρια αποστολή που είχε ορίσει στον 
εαυτό του ήταν η δυσκολότερη απ’ όλες τις 
προηγούµενες. Πώς είναι δυνατόν ένας µαθητής να 
αλλάξει τη ρουτίνα και την καθηµερινότητα µιας 
ολόκληρης πόλης; Αν το µάθαινε η δασκάλα του, θα 
τον πήγαινε η ίδια στον ∆ιευθυντή του Σχολείου για 
να τον τιµωρήσει για το θράσος του. Μα να αλλάξει τη 
ζωή τόσων ανθρώπων; Όχι! Απαράδεκτο, ανεπίτρεπτο, 
εξωφρενικό, εξωπραγµατικό!  

Ο Νικηφόρος ήταν λάτρης της περιπέτειας και 
του άρεσαν οι δύσκολοι και απαιτητικοί γρίφοι, αλλά 
αυτό φαντάζει πέρα από τις δυνάµεις του. Άλλωστε 
δεν είναι και κανένας ήρωας µε υπερδυνάµεις, όπως 
αυτοί που διάβαζε στις ιστορίες των αγαπηµένων του 
κόµικς.  

Από την άλλη όµως, τίποτα δεν µπορούσε να τον 
σταµατήσει. Αν έβαζε κάτι στο µυαλό του, η σκέψη 
του έµενε γαντζωµένη στο πώς θα κάνει αυτό το 
«κάτι» πραγµατικότητα. Έψαχνε συνεχώς, ταξίδευε µε 
το µυαλό του, παιδευόταν µήπως βρει την απάντηση 
στο διαδίκτυο, συζητούσε µε τους συµµαθητές του. 
Ακόµη και κατά τη διάρκεια του µαθήµατος 
σκεφτόταν, παρακολουθώντας αφηρηµένα τον 
δάσκαλο και γνωρίζοντας πως µετά, στο σπίτι, θα 
έπρεπε να διαβάσει περισσότερο για να καταλάβει το 



µάθηµα. Για τον Νικηφόρο δεν υπήρχαν εµπόδια αφού 
τα ξεπερνούσε όλα µε τη δηµιουργικότητα και τη 
φαντασία του. 

Ένα φαινοµενικά συνηθισµένο πρωινό λοιπόν, 
πηγαίνοντας για το Σχολείο, ο Νικηφόρος βάζει σε 
εφαρµογή το σχέδιό του να σκορπίσει χαιρετισµούς 
και ευχές στους συµπολίτες του. Ο πρώτος που 
συνάντησε ήταν ένας ψηλός κύριος, ντυµένος µε 
σκούρο γκρι κουστούµι και µια σκουρόχρωµη γραβάτα 
που έκρυβε ένα ακόµη πιο σκούρο πουκάµισο. Το 
µουντό σύνολο συµπλήρωνε ένας µαύρος, δερµάτινος 
χαρτοφύλακας.  

«Καλή σας ηµέρα», του είπε ο Νικηφόρος µε ένα 
λαµπερό χαµόγελο στο πρόσωπό του.  

Ο ψηλός κύριος αντέδρασε σαν να τον είχε 
διαπεράσει ηλεκτρικό ρεύµα. Μάλλον θα σκέφτηκε ότι 
δεν άκουσε καλά και ότι ίσως έπρεπε να 
προγραµµατίσει περισσότερες συναντήσεις µε τον 
ψυχολόγο του. Επιτάχυνε το βήµα του κοιτάζοντας το 
ρολόι του. Σίγουρα αισθάνθηκε άσχηµα που επέτρεψε 
στον εαυτό του τα λίγα δευτερόλεπτα αργοπορίας 
στον αγώνα που βρισκόταν σε εξέλιξη. Καθώς 
περπατούσε γρήγορα, συνέχισε να κοιτάζει 
απορηµένος τον µικρό µαθητή, αµφιβάλλοντας για τις 
αισθήσεις του.  

Ο Νικηφόρος δεν απογοητεύτηκε από την 
αντίδραση αυτή. Αντίθετα χάρηκε, γιατί κατάλαβε 
πόσο απαιτητικό και δύσκολο ήταν το καινούριο σχέδιο 
που είχε σφηνώσει στο µυαλό του. Ήξερε πως όλοι τα 
καταφέρνουν στα εύκολα αλλά στα δύσκολα…  

Συνεχίζοντας προς το Σχολείο µε τη σχολική 
τσάντα στον ώµο και µε το χαµόγελό του για όπλο, 
συνάντησε µια κυρία αυτή τη φορά. ∆εν ήταν ούτε 
ψηλή, ούτε κοντή. Ήταν αρκετά αδύνατη και πολύ απλά 
ντυµένη µε µαύρο παντελόνι και ανοικτό γκρι  





µπλουζάκι.  
«Καλή σας ηµέρα», της είπε ο Νικηφόρος, αλλά 

ούτε αυτή τη φορά πήρε απάντηση. Ούτε καν ένα 
χαµόγελο. Τι να χαιρετούσε έναν τοίχο, τι να 
χαιρετούσε την κυρία, το αποτέλεσµα το ίδιο: η 
απόλυτη σιωπή. Ο τοίχος βέβαια θα παρέµενε στη 
θέση του και δε θα τρόµαζε. Η κυρία όµως 
κατατρόµαξε και άρχισε να κάνει τζόκινγκ προς τον 
προορισµό της. Συµµετείχε στον αγώνα δρόµου και δε 
θα επέτρεπε σε κανέναν να µειώσει τις επιδόσεις της. 
Ίσως να κοιτούσε κι αυτή το ρολόι της για να 
υπολογίσει πόσο χρόνο έχασε µε το να αναρωτηθεί 
γιατί ένα παιδί τη χαιρετούσε πρωί-πρωί, όµως δε 
φορούσε ρολόι.  

Απτόητος ο Νικηφόρος συνέχισε να περπατάει 
για το Σχολείο. Και η χαρά του σε όλη τη διάρκεια της 
διαδροµής ήταν τόσο µεγάλη που νόµιζες πως όταν 
έφτανε τελικά στον προορισµό του, θα τον 
προσπερνούσε από αφηρηµάδα καθώς οι σκέψεις του 
κάλπαζαν σαν το άλογο. Και πώς να µην ήταν 
χαρούµενος αφού είχε καταφέρει να βρει µια τόσο 
σπουδαία πρόκληση; 

Οι φωνές των συµµαθητών του στην αυλή του 
Σχολείου τον έφεραν στην πραγµατικότητα. Τρύπωσε 
λοιπόν κι αυτός στη µεγάλη παρέα των παιδιών που 
έπαιζαν ξένοιαστα προτού ο ήχος του κουδουνιού τα 
καλέσει στις τάξεις για µάθηµα. 

Για τον Νικηφόρο όµως το µάθηµα ήταν η 
ευκαιρία για να συζητήσει µε τους συµµαθητές του -
µε µικρά χαρτάκια κοµµένα προσεκτικά από την 
τελευταία σελίδα του τετραδίου των Μαθηµατικών- 
για το πώς θα κατάφερνε να µοιράσει χαιρετισµούς 
στους µεγάλους της πόλης. Μερικοί τον συµβούλεψαν 
να εγκαταλείψει το σχέδιο γιατί θα έµπλεκε σε 
µπελάδες. Άλλοι, πιο τολµηροί, είπαν ότι θα τον  





βοηθούσαν, αλλά δεν 
ήξεραν τον τρόπο. Άλλοι 
δεν απάντησαν 
καθόλου στα χαρτάκια-
κάλεσµα για δράση 
επειδή ήθελαν να 
παρακολουθήσουν το 
µάθηµα. Οι συζητήσεις 
συνεχίστηκαν στα 
διαλείµµατα και στα 
υπόλοιπα µαθήµατα 
µέχρι το τέλος του 
σχολικού ωραρίου, αλλά 
φαινόταν πως µόνος του θα έπρεπε ο Νικηφόρος να 
εφαρµόσει το σχέδιο. 

Σίγουρα θα ήταν πολύτιµη οποιαδήποτε βοήθεια, 
αλλά ακόµη και µόνος του ο Νικηφόρος ούτε 
απογοητευόταν, ούτε παραπονιόταν, ούτε σκεφτόταν 
να εγκαταλείψει την ιδέα του. Αντίθετα, 
ενθουσιαζόταν περισσότερο και προσπαθούσε µε 
µεγαλύτερο ζήλο και επιµονή.  

Αυτή η επιµονή οδήγησε πολύ γρήγορα τη σκέψη 
του σε διάφορους ευφάνταστους τρόπους 
διασκόρπισης χαιρετισµών και ευχών: ζωγραφιές στις 
πόρτες των σπιτιών, στα ταχυδροµικά κουτιά, στα 
παρµπρίζ των αυτοκινήτων, µέσα στις εφηµερίδες, µε 
σαΐτες που µε το πέταγµά τους θα περνούσαν τα 
ανοικτά παράθυρα. Με χάρτινες σηµαιούλες που θα 
έβαζε στις γλάστρες και στα παρτέρια, µε 
αυτοκολλητάκια («ευχοκολλητάκια» όπως τα ονόµασε 
ο ίδιος) στα ράφια των σούπερ µάρκετ, στις στάσεις 
των λεωφορείων, παντού.  

Ακόµη και στο ∆ιαδίκτυο έγραψε ευχές στο 
προφίλ του στο facebook και στο twitter. Έφτιαξε 



ακόµη και ιστολόγιο, κάτι σαν ηλεκτρονικό οδηγό 
ευχών για κάθε στιγµή της ηµέρας.  

Ορίστε κι ένα σύντοµο απόσπασµα από τον 
οδηγό αυτό: 

 
ΚαληµέραΚαληµέραΚαληµέραΚαληµέρα: ίσως ο πιο συνηθισµένος χαιρετισµός που 
µπορούµε να τον χρησιµοποιούµε όσο συχνά θέλουµε 
µέχρι τις 12:00 το µεσηµέρι. Αποτελείται από δύο πολύ 
όµορφες λέξεις: «καλή» και «ηµέρα». Χρησιµοποιούµε 
αυτή την ευχή για να καλωσορίσουµε την καινούρια 
ηµέρα και να καληµερίσουµε τους ανθρώπους. Σ’ ένα 
παραµύθι που διάβασα πρόσφατα βρήκα και τη λέξη 
«καληµερούδια». Ωραία δεν ακούγεται;  
 
ΚαληνύχταΚαληνύχταΚαληνύχταΚαληνύχτα: αφού ευχόµαστε για την ηµέρα, θα 
αφήσουµε τη νύχτα παραπονεµένη; Ε, γι’ αυτό υπάρχει 
αυτός ο χαιρετισµός. Για να έχουµε έναν ήσυχο ύπνο 
χωρίς εφιάλτες µε πολλά γλυκά όνειρα. Έτσι θα 
µπορούσαµε να εξηγήσουµε γιατί υπάρχει και η ευχή: 
«Καληνύχτα και όνειρα γλυκά». Αποτελείται από δύο 
λέξεις: «καλή» και «νύχτα».  
 
Καλή όρεξηΚαλή όρεξηΚαλή όρεξηΚαλή όρεξη: για να µπορούµε να τρώµε όλο το φαγητό 
µας, για να παίρνουµε ενέργεια και να µεγαλώνουµε 
σωστά, ευχόµαστε «καλή όρεξη» πριν από το φαγητό. 

 
Οι ευχές και τα χαιρετίσµατα του Νικηφόρου δεν 

άργησαν να φτάσουν σ’ όλους τους πολίτες. Κι αυτοί, 
µπερδεµένοι, προσπαθούσαν να λύσουν το µυστήριο 
µε τα µηνύµατα και τις ζωγραφιές που συναντούσαν 
καθηµερινά µπροστά τους όπου κι αν πήγαιναν. Και 
σαν να µην έφταναν όλα αυτά, στον δρόµο τους 
συναντούσαν και τον Νικηφόρο που τους χαιρετούσε 
όλους, ανεξαιρέτως!  



ίσως ο πιο συνηθισµένος χαιρετισµός που µπορούµε να 

τον χρησιµοποιούµε όσο συχνά θέλουµε µέχρι τις 12:00 το 

µεσηµέρι. Αποτελείται από δύο πολύ όµορφες λέξεις: 

«καλή» και «ηµέρα». Χρησιµοποιούµε αυτή την ευχή για 

να καλωσορίσουµε την καινούρια ηµέρα και να 

καληµερίσουµε τους ανθρώπους. Σ’ ένα παραµύθι που 

διάβασα πρόσφατα βρήκα και τη λέξη «καληµερούδια». 
Ωραία δεν ακούγεται; 

αφού ευχόµαστε για την ηµέρα, θα αφήσουµε τη νύχτα 

παραπονεµένη; Ε, γι’ αυτό υπάρχει αυτός ο χαιρετισµός. 

Για να έχουµε έναν ήσυχο ύπνο χωρίς εφιάλτες µε πολλά 

γλυκά όνειρα. Έτσι θα µπορούσαµε να εξηγήσουµε γιατί 

υπάρχει και η ευχή: «Καληνύχτα και όνειρα γλυκά». 

Αποτελείται από δύο λέξεις: «καλή» και «νύχτα». 

για να µπορούµε να τρώµε όλο το φαγητό µας, για να 

παίρνουµε ενέργεια και να µεγαλώνουµε σωστά, 

ευχόµαστε «καλή όρεξη» πριν από το φαγητό. 

 

Επόµενη ανάρτησηΕπόµενη ανάρτησηΕπόµενη ανάρτησηΕπόµενη ανάρτηση    Αρχική σελίδαΑρχική σελίδαΑρχική σελίδαΑρχική σελίδα  
 

ΕπικοινωνίαΕπικοινωνίαΕπικοινωνίαΕπικοινωνία     Γράψε την ευχή σου!Γράψε την ευχή σου!Γράψε την ευχή σου!Γράψε την ευχή σου!    

 



 Πολλοί ήταν αυτοί που φοβήθηκαν και κρύβονταν 
από τις ευχές του Νικηφόρου και λίγοι όσοι αφιέρωσαν 
ελάχιστα δευτερόλεπτα για να σκεφτούν τον λόγο της 
«παράξενης» συµπεριφοράς του µικρού µαθητή. Αλλά 
ο αγώνας δρόµου στον οποίον συµµετείχαν, 
συνεχιζόταν µε σταθερούς ρυθµούς και ακόµα κι 
αυτοί οι λίγοι, τελικά ακολουθούσαν τους πολλούς. 

Ώσπου µια ακόµη ηµέρα όπου τα µηνύµατα και 
οι ευχοζωγραφιές στόλιζαν µε τον δικό τους τρόπο την 
άσχηµη πόλη, ένας συµµαθητής του Νικηφόρου 
αποφάσισε να ακολουθήσει το παράδειγµά του. 
Άρχισε λοιπόν κι αυτός να χαιρετάει όποιον 
συναντούσε στον δρόµο, να σκορπάει µηνύµατα και 
ευχοζωγραφιές, να γεµίζει ευχές τα διαδικτυακά 
προφίλ του.  

Πριν καλά-καλά τελειώσει η ηµέρα, όλοι οι 
συµµαθητές του Νικηφόρου, ακόµη κι αυτοί που δε 
συµµετείχαν στη συζήτηση µε τα µικρά χαρτάκια 
στην τάξη που είχε γίνει εδώ και καιρό, αποφάσισαν 
να πάρουν µέρος στη διασκόρπιση ευχών και 
χαιρετισµών. Σαν να είχε γίνει αυτό ένα 
διασκεδαστικό παιχνίδι για όλους τους µικρούς πολίτες 
σε κάθε γειτονιά της πόλης!  

Την επόµενη ηµέρα, ήθελαν πια να πάρουν 
µέρος σε αυτό το παιχνίδι όλοι οι µαθητές του 
Σχολείου στο οποίο πήγαινε ο Νικηφόρος. Πολύ 
σύντοµα, οι µαθητές όλων των Σχολείων της πόλης 
έγραφαν και έστελναν µηνύµατα και ζωγράφιζαν 
όµορφα σκίτσα για να ευχηθούν στους συµπολίτες 
τους. 

Οι πόρτες των σπιτιών, τα ταχυδροµικά κουτιά, 
τα παρµπρίζ των αυτοκινήτων, οι εφηµερίδες, οι 
γλάστρες, τα παρτέρια, οι ελάχιστες παιδικές χαρές, 
τα ράφια των σούπερ µάρκετ, οι στάσεις των 
λεωφορείων γέµισαν ευχοκολλητάκια. Και η πόλη  





γέµισε παιδικά χαµόγελα. Ζωηρές ευχές ακούγονταν 
παντού. 

Μέσα σ’ αυτό το πρωτόγνωρο κλίµα, ένας 
πολίτης κοντοστάθηκε, σκέφτηκε την ευχή που είχε 
δεχτεί µόλις από έναν µαθητή και τότε συνέβη κάτι 
απίστευτο. Ο πολίτης τού ανταπέδωσε την ευχή και τον 
ευχαρίστησε θερµά.  

Όπως ο συµµαθητής του Νικηφόρου ακολούθησε 
το παράδειγµά του στις ευχές και τα χαιρετίσµατα, 
έτσι και ο πολίτης µπήκε πρώτος από όλους τους 
µεγάλους στο περίεργο αυτό παιχνίδι. Άρχισε κι αυτός 
να χαιρετά µε δυνατή φωνή και χαρούµενη διάθεση 
εγκαταλείποντας τον αγώνα δρόµου που βρισκόταν 
ακόµα σε εξέλιξη.  

Ένας συµπολίτης του υιοθέτησε την απόφασή 
του και συµµετείχε κι αυτός στο παιχνίδι. Κι ένας 
άλλος, κι ακόµη ένας, κι άλλος, και µετά κι άλλος ένας 
και στο τέλος όλοι οι πολίτες, µέχρι τον τελευταίο, 
έπαιρναν µέρος στο παιχνίδι µε κέφι, χαρά και ευτυχία, 
ανταλλάσοντας ευχές µεταξύ τους όλη την ηµέρα.  

Κανείς δεν τρέχει πια στον µάταιο αγώνα 
δρόµου. Το παιχνίδι της ανταλλαγής ευχών και 
χαιρετισµάτων είναι µια διασκέδαση όπου ο καθένας 
βγαίνει νικητής. Το άγχος, ο εκνευρισµός, τα νεύρα, η 
απογοήτευση και ο θυµός αντικαταστάθηκαν από την 
ηρεµία, την πραότητα, την ευτυχία, τη χαρά.  

Οι οδηγοί δεν κάνουν πλέον αγώνα στους 
δρόµους. Κορνάρουν µόνο όταν είναι αναγκαίο για να 
αποφύγουν κάποιο ατύχηµα ή για να προειδοποιήσουν 
κάποιον πεζό. ∆ε φωνάζουν και δε βρίζουν τους άλλους 
οδηγούς, δεν αναπτύσσουν υψηλές ταχύτητες, δε 
φρενάρουν απότοµα. Πλέον οι πεζοί είναι φίλοι τους 
και τους αφήνουν να περάσουν στις διαβάσεις. Ακόµη 
κι όταν το φανάρι είναι πράσινο για αυτούς, δεν 
ξεκινούν τα αυτοκίνητά τους παρά µόνο όταν 





βεβαιωθούν ότι όλοι οι πεζοί διέσχισαν τον δρόµο µε 
ασφάλεια. ∆εν παρκάρουν στις διαβάσεις και στις 
ράµπες για τα άτοµα µε ειδικές ανάγκες και όταν 
εξασφαλίζουν χώρο παρκαρίσµατος, φροντίζουν ώστε 
να υπάρχει απόσταση από τα άλλα αυτοκίνητα για να 
περνούν άνετα οι πεζοί. 

Και µετά άρχισε να αλλάζει και το σκηνικό της 
πόλης. Οι πολυώροφες πολυκατοικίες γέµισαν 
πολύχρωµα ευωδιαστά φυτά. Έµοιαζαν πια να έχουν 
κτιστεί από λουλούδια και φύλλα και όχι από τσιµέντο. 
Αν κοιτούσες την πόλη από ψηλά θα ισχυριζόσουν πως 
φύτρωσε µέσα σ’ ένα καταπράσινο δάσος. Κι αυτό 
γιατί τα πεζοδρόµια γέµισαν µε δέντρα και λουλούδια, 
οι ταράτσες των σπιτιών µε αυτοσχέδια παρτέρια και 
κάποια υπαίθρια παρκινγκ σε διάφορα σηµεία της 
πόλης µετατράπηκαν σε αλσύλλια και µικρά πάρκα.  

Η ατµόσφαιρα έγινε πιο καθαρή χάρη στα φυτά 
και τη λογική χρήση των αυτοκινήτων. Τα ποδήλατα 
πολλαπλασιάστηκαν. Ο καθένας φρόντιζε όχι µόνο για 
την καθαριότητα της πόλης του, αλλά και για τον 
σωστό διαχωρισµό και την ανακύκλωση των 
απορριµµάτων του.  

Στην πόλη χτίστηκε και ένα µεγάλο εργοστάσιο 
ανακύκλωσης κοντά σε εκείνο που κάποτε µόλυνε την 
ατµόσφαιρα, όµως τώρα πια είχε αποκτήσει φίλτρα για 
τα φουγάρα του και έκανε συνεχώς ελέγχους για τις 
εκποµπές των ρύπων του.  

Οι ηλιαχτίδες πλέον φωτίζουν την πόλη και 
σηµατοδοτούν την έναρξη των χαιρετισµάτων 
ανάµεσα στους ανθρώπους. Μετά τη δύση του ήλιου, 
οι πολίτες συνεχίζουν να βρίσκονται στους δρόµους 
και να ανταλλάσουν ευχές χωρίς να βιάζονται πια να 
γυρίσουν στα σπίτια τους.  





 Όσο για τον παλιό τους φίλο, την τηλεόραση, 
αυτή έχει αντικατασταθεί πλέον από το βιβλίο. Οι 
πολίτες διαβάζουν, µελετούν, ταξιδεύουν νοερά µε 
τους χαρακτήρες των βιβλίων και µετά συζητούν για 
όλα όσα διάβασαν και τους έκαναν εντύπωση.  

Οι πολίτες άλλαξαν διάθεση και τρόπο ζωής. 
Πλέον ετοιµάζουν µε µεράκι το φαγητό τους, 
προσπαθούν να δοκιµάζουν συνεχώς καινούριες 
γεύσεις, ενηµερώνονται µέσω του διαδικτύου και 
µέσω συζητήσεων µε επιστήµονες και ειδικούς 
σχετικά µε όσα τους ενδιαφέρουν και επηρεάζουν την 
καθηµερινότητά τους. Ψυχαγωγούνται µε τη µουσική, 
τον κινηµατογράφο, τα επιτραπέζια παιχνίδια. 

Καθηµερινά αφιερώνουν ακόµη περισσότερο 
χρόνο στα παιδιά τους. Μαγειρεύουν, βλέπουν 
κινούµενα σχέδια, παίζουν παιχνίδια, φτιάχνουν 
χειροτεχνίες µαζί µε αυτά. Συναντιούνται µε άλλους 
γονείς σε πάρκα και παιδικές χαρές για να παίζουν τα 
παιδιά τους, πηγαίνουν εκδροµές σε κοντινά 
χωριουδάκια και δάση, µη χάνοντας ευκαιρία να 
χαιρετίσουν και να στείλουν τις ευχές τους σε όποιον 
κι αν συναντήσουν. Έχει γίνει πλέον ανάγκη η 
επικοινωνία, η συζήτηση, η κουβεντούλα, η ανταλλαγή 
σκέψεων και ιδεών. 

Αυτή η µεγάλη αλλαγή στη ζωή της πόλης και των 
κατοίκων της, κίνησε το ενδιαφέρον πολιτών από άλλα 
µέρη. Θέλησαν να την επισκεφτούν, να δουν από 
κοντά το πώς λειτουργεί αυτό το παιχνίδι και να 
πάρουν και οι ίδιοι µέρος για λίγο. Σε µερικούς, άρεσε 
τόσο πολύ που αποφάσισαν να µείνουν για πάντα σ’ 
αυτή την πόλη. Άλλοι ήρθαν από περιέργεια και µόνο, 
έφυγαν όµως πιο χαρούµενοι και πιο ευτυχισµένοι.  

Καθώς περνούσε ο καιρός, όλο και περισσότερες 
πόλεις έκαναν δικό τους το παιχνίδι των 



Χαιρετισµάτων. Μέχρι που ολόκληρη η γη πληµµύρισε 
ευχές κι ένα τεράστιο χαµόγελο.  

Η ζωή µας δεν είναι δύσκολη τελικά. Αρκεί να 
αντιµετωπίζουµε τα πάντα ξεκινώντας µε µια 
«καληµέρα». 









 

 

 

 

 

 

 

Η ιδέα για τις ΕκδόσΕκδόσΕκδόσΕκδόσεις Σαΐταεις Σαΐταεις Σαΐταεις Σαΐτα ξεπήδησε τον Ιούλιο του 
2012 µε πρωταρχικό σκοπό τη δηµιουργία ενός χώρου 
όπου τα έργα νέων συγγραφέων θα συνοµιλούν 
άµεσα, δωρεάν και ελεύθερα µε το αναγνωστικό 
κοινό.  
Μακριά από το κέρδος, την εκµετάλλευση και την 
εµπορευµατοποίηση της πνευµατικής ιδιοκτησίας, οι 
Εκδόσεις Σαΐτα επιδιώκουν να επαναπροσδιορίσουν 
τις σχέσεις Εκδότη-Συγγραφέα-Αναγνώστη, 
καλλιεργώντας τον πραγµατικό διάλογο, την 
αλληλεπίδραση και την ουσιαστική επικοινωνία του 
έργου µε τον αναγνώστη δίχως προϋποθέσεις και 
περιορισµούς. 
 

Ο ισχυρός άνεµος της αγάπηςαγάπηςαγάπηςαγάπης για το βιβλίο, 
το γλυκό αεράκι της δηµιουργικότηταςδηµιουργικότηταςδηµιουργικότηταςδηµιουργικότητας, 

ο ζέφυρος της καινοτοµίαςκαινοτοµίαςκαινοτοµίαςκαινοτοµίας, 
ο σιρόκος της φαντασίαςφαντασίαςφαντασίαςφαντασίας, 
ο λεβάντες της επιµονήςεπιµονήςεπιµονήςεπιµονής, 
ο γραίγος του οράµατοςοράµατοςοράµατοςοράµατος, 

καθοδηγούν τη σαΐτα των Εκδόσεών µας. 
 

Σας καλούµε λοιπόν να αφήσετε  
τα βιβλία να πετάξουν ελεύθερα! 





 

 
 

 
 

Η Απολλώνια ΠαραµυθιώτηΑπολλώνια ΠαραµυθιώτηΑπολλώνια ΠαραµυθιώτηΑπολλώνια Παραµυθιώτη 
γεννήθηκε το 1994 και 
κατάγεται από την Κέρκυρα. 
Από µικρή είχε πάθος µε τη 
ζωγραφική καθώς από 
τεσσάρων ετών έδειξε ότι 
έχει κλίση σ’ αυτήν. 
Είναι αυτοδίδαχτη ζωγράφος, 
έχει κερδίσει σε 
Πανευρωπαϊκούς 
∆ιαγωνισµούς, όπως το 2009 
µε θέµα «Έρευνα και 
Καινοτοµία» και σκοπός της 
είναι να γίνει η καλύτερη 
ζωγράφος. 
Μόλις τελείωσε το σχολείο, το 
2012, και θα ήθελε να µπει 
στη Σχολή Καλών Τεχνών. 
Όνειρό της επίσης είναι να 
διδαχτεί από κάποιον µεγάλο 
ζωγράφο.     



    Μια µουντή πόλη, αγχωµένοι πολίτες, εκνευρισµένοι οδηγοί, 
βιαστικοί πεζοί σ’ έναν αγώνα δρόµου δίχως τέλος. Ώσπου 
µια µέρα, ένας µικρός µαθητής παίρνει µια γενναία 
απόφαση: να σκορπίσει ευχές και χαιρετίσµατα σε όλους 
τους συµπολίτες του. Είναι µόνος του, αλλά δεν το βάζει 
κάτω. Προσπαθεί, επιµένει, σκέφτεται µε δηµιουργικότητα 
και φαντασία. Θα τα καταφέρει; Ένα παραµύθι για µικρά και 
µεγάλα παιδιά µε περιβαλλοντική ευαισθησία, ερωτηµατικά 
που όλοι έχουµε θέσει και συνεχίζουµε να θέτουµε, και 
επίκαιρους κοινωνικούς προβληµατισµούς. 

IIIISSSSBBBBNNNN::::    999977778888----666611118888----5555000044440000----00001111----7777    


