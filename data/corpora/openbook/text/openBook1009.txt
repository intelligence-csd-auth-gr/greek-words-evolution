









































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































3017807813659
 

ISBN 978-1-365-30178-0
90000  

Ουτοπίες
ανατολή

ο
υ

το
π

ίες . α
ν

α
το

λ
ή

 |
 ch

im
e

re
s.g

r e
d

it io
n

s





Ουτοπίες yανατολή  

chimeres.gr

μια μυθοπλαστική συλλογή από διηγήματα 
που πρωτοδημοσιεύθηκαν στο fanzine chimeres

από το 2004 έως και το 2010

13 διηγήματα - 13 συγγραφείς



α’ έκδοση 2016
διανέμεται με άδεια

creative commons by-nc-sa 4.0

ISBN 978-1-365-30178-0



Ουτοπίες yανατολή  
Περιεχόμενα

viva la revolution [fun.da.mental]  5

εξομολογήσεις [gilfjo]  9

αμπάριζα [stamen_feson]  11

ηλιοβασίλεμα [baphomet]  17

σκλάβε να με υπηρετείς [ανώνυμος]  23

ο βάρδος [cockey]  31

ο αιθεροβάμων και ο γιάπης . η πρώτη γνωριμία [των τέγκελ]   33

ζητιάνοι πολυτελείας [ονειρευτής]  35

δύο άντρες [κουκούτσι]  39

νόθλεραπ [comzeradd]  47

ο γιάννης που δεν έκλαιγε ποτέ [αλέκος]  55

u2 richtung pankow - μέρος 1 [bill mc cai]  59

τι άλλο θες; [anna mezcla]  63





viva la revolution [fun.da.mental]
τεύχος 3

t

Αδειο δωμάτιο, τέσσερις τοίχοι. Αράχνες χορεύουν στις 
γωνίες, μια λάμπα κρέμεται απ' το υγρό ταβάνι, παλιός 
σοβάς. Μια ακαθόριστη μυρωδιά, ένα εξωφρενικό μείγμα 
από αίμα, θειάφι, κλεισούρα...
Παλιομαλάκα! Χασικλή!
Ηλίθιε επαναστάτη του κώλου!
Όλη την ώρα αυτή η δουλειά... Από τότε που φύγαν όλοι 
και το άφησαν εδώ...
Μη με κοιτάς έτσι ρε! Θα σου σπάσω τα μούτρα!
Θα σου βάλω το πούρο στον κώλο, παλιοπούστη!
Οι τέσσερις τοίχοι ανταλλάσσουν βλέμματα απορίας και 
συγκατάβασης. Αμίλητοι... τι να κάνουν κι αυτοί; Πάει 
καιρός...
Το αγόρι ξαπλωμένο στο στρώμα διαβάζει ακούγοντας 
μουσική, τα θαμπά του μάτια σα να αστράφτουν ξαφνικά. 
Το κορίτσι, με το χρυσαφένιο γέλιο, ασημένιες κηλίδες 
αναβλύζουν, φωνές, κλάματα... Μνήμες από διάσπαρτα 
στιγμιότυπα, ασήμαντες λέξεις από κουβέντες δυσνόητες, 
ένας τύπος με μαύρη καμπαρτίνα με αραιά μαλλιά και 
φαρδύ μέτωπο, ένας άλλος με δαχτυλίδια και σκουλαρίκια 
και μαλλιά από φίδια. Πάει καιρός από τότε...
Μνήμες απ' την ύστατη στιγμή. Το δωμάτιο πνιγμένο 
σ' ένα σκούρο μαβί χρώμα με κόκκινες κηλίδες σαν 
σύννεφα μεγάλες, που προμηνούσαν βροχή, κόκκινη και 
δυνατή, βροχή που ξέσπασε και όλοι πλημμύρισαν απ' 

ο υ τ ο π ί ε ς  yα ν α τ ο λ ή

5



αυτό το κόκκινο υγρό που τους έκαιγε τα μάτια και τους 
τρυπούσε στο κορμί σαν βελόνες. Βροχή που σάρωσε 
τα πάντα, φωνές και κλάματα, θαμπά μάτια άστραφταν 
ξαφνικά, χρυσαφένιο χαμόγελο πνιγμένο, σύριγγες-
βάρκες βυθίζονται, ασήμαντες λέξεις, δαχτυλίδια και 
σκουλαρίκια, μαλλιά ξερνάνε δηλητήριο.
Και μετά... κόσμος, φωνές, φωτογραφίες, φορεία και 
μετά... τίποτα. Τέσσερις γέρικοι τοίχοι, μια λάμπα που 
κρέμεται απ' το υγρό ταβάνι και αυτοί οι δύο... που τους 
ξέχασαν κολλημένους, λες και το έκαναν επίτηδες για να 
μας χαλάνε την ησυχία. Λες και δεν είναι αρκετό τ' ότι 
είμαστε τέσσερις γαμημένοι γέρικοι τοίχοι σ' ένα υπόγειο, 
πρέπει ν' ακούμε κι αυτούς τους μαλάκες να βρίζουν ο 
ένας τον άλλο.
Αλλά τι να κάνεις; Ίσως και να 'ναι καλύτερα έτσι, να 
'χουμε έστω κι αυτό, να δίνει λίγη ζωή στο δωμάτιο. Που 
και που σταματάνε τις βρισιές, σαν να κάνουν ανακωχή 
μέχρι την επόμενη μάχη.
Κι άλλες φορές βλέπουμε τον τσε να προσφέρει ένα πούρο 
στον μάρλεϋ, εκείνος το αδειάζει, το στρίβει γεμίζοντας 
απ' το χόρτο του και το ανάβει.
Στην υγειά μας!
Στην υγειά σου σύντροφε! Viva la revolution!
Ό,τι πεις...

6







εξομολογήσεις [gilfjo]
τεύχος 5

w
Ξημέρωμα κυριακής και με βρίσκει στο πάρκο, απέναντι 
από την εκκλησία, εκεί που συναντούσα εκείνη – για άλλο 
σκοπό τώρα όμως.
Πέρασαν οκτώ χρόνια από τότε – σκεφτόμουν – και η 
εικόνα της ήταν χαραγμένη ακόμα στο μυαλό μου, σαν να 
μην πέρασε ούτε ένας χρόνος, ούτε μια μέρα, ούτε ένα 
λεπτό.
Οι σαραβαλιασμένες κούνιες, το σπασμένο παγκάκι, τα 
ξερά φύλλα, όλα όπως τότε. Λες και είχε σταματήσει ο 
χρόνος.
Είχα στα χέρια μου ένα μπουκέτο λευκά τριαντάφυλλα – 
σαν να μην ήθελαν να ξεκολλήσουν από πάνω μου – αυτά 
που δεν πρόλαβα να της προσφέρω πoτέ...
Τη βλέπω μπροστά μου... να περνάει τρέχοντας τη 
σκουριασμένη πόρτα του πάρκου - φορώντας άλλη μία 
φορά το πιο γλυκό της χαμόγελο και ένα κατάλευκο 
φόρεμα που θα το ζήλευαν και οι άγγελοι – να με 
πλησιάζει και να με κοιτάζει στα μάτια με παράπονο. Έτσι 
όπως με κοιτούσε τότε... πριν οκτώ χρόνια, ξαπλωμένη 
πάνω στην παγωμένη άσφαλτο. Τότε που μου είπε για 
τελευταία φορά τη λέξη σ’ αγαπώ...
Δεν πέρασε στιγμή από τότε...
Άλλο ένα ξημέρωμα κυριακής με βρήκε στο πάρκο... Πάω 
στην εκκλησία.

ο υ τ ο π ί ε ς  yα ν α τ ο λ ή

9





αμπάριζα [stamen_feson]
τεύχος 6

u

Όταν ήμουν παιδί νόμιζα ότι οι κολόνες της δεη είχαν 
φτιαχτεί για ένα μόνο πράγμα. Για να παίζω με τους φίλους 
μου το αγαπημένο μου παιχνίδι· την αμπάριζα. Ήμουν 
δεινός παίκτης μέχρι τα 12 μου ώσπου και σταμάτησα 
να παίζω. (Μετά άρχισα να ασχολούμαι με τις γκόμενες 
αλλά εκεί μόνο δεινός παίκτης δεν ήμουν). Θυμάμαι στη 
μία ομάδα ήμουν καμιά φορά εγώ αρχηγός αλλά στην 
άλλη αρχηγός ήταν πάντα ο σπύρος. Ο σπύρος ήταν ο 
καλύτερος παιδικός μου φίλος αλλά και ο πιο μισητός 
εχθρός στην αμπάριζα. Με τα χρόνια κατάλαβα και τις 
υπόλοιπες χρήσεις μιας κολόνας. Η πιο σημαντική χρήση 
της πάντως κατά τη γνώμη μου, είναι ότι υπενθυμίζει 

ο υ τ ο π ί ε ς  yα ν α τ ο λ ή

11



στους ανθρώπους ότι θα πεθάνουν. Απ' τις κολώνες 
της γειτονιάς μου (που κάποτε τις άγγιζα για να κάνω 
αμπάριζα) πέρασαν τα σημαντικότερα πρόσωπα της 
ζωής μου. Οι γιαγιάδες και οι παππούδες μου όταν ήμουν 
μικρός, καλοί φίλοι που έφευγαν άξαφνα στα νιάτα μου, οι 
γονείς μου όταν ήμουν μεσήλικας, η γυναίκα μου πριν από 
δύο χρόνια και τώρα στα 75 μου ο σπύρος.

Στην ίδια κολόνα που παίζαμε κάποτε αμπάριζα είδα 
σήμερα το κηδειόχαρτό του. Ο σπύρος αδρανής, ετών 75. 
Είναι ορισμένα πράγματα που δεν αλλάζουν ποτέ. Έτσι 
και η κολόνα αυτή για 65 χρόνια έμενε στη θέση της λες 
και περίμενε το σπύρο (και εμένα!;) για να ολοκληρωθεί 
ως ύπαρξη.

Μπήκα στο σπίτι μου σχεδόν κλαμένος. Σκεφτόμουν ότι 
τον είχα δει πριν από 5 μέρες. Δεν μου φαινόταν καλά αλλά 
δεν έδωσα σημασία. Έτσι κι αλλιώς αυτός ο σκοτεινός 
τύπος ποτέ δεν μου φαινόταν καλά.

Προσπάθησα να θυμηθώ για λίγο τη ζωή του απ' την αρχή. 
Στα νιάτα του ήθελε να γίνει μουσικός. Ήθελε να κάνει 
και πολλά λεφτά. Συχνά με ρώταγε “έχεις δει κάποιον 
που πραγματικά θέλει να κάνει λεφτά και δεν μπορεί;” 
Δεν ήξερα τι να του απαντήσω αν και πάντα στη ζωή μου 
νόμιζα ότι όλοι θα 'θελαν να 'ναι εκατομμυριούχοι. Τελικά 
καθώς περνούσαν τα χρόνια κατάλαβα ότι η απάντηση 
ήταν απλή. “ναι, εσένα”, έπρεπε να του απαντήσω μιας 
και απ' όσο ξέρω ήταν μια ζωή αρκετά φτωχός. Σιγά-
σιγά απομακρύνθηκε και απ΄ το όνειρο να γίνει μουσικός. 
Ούτε το πάλεψε πολύ, ούτε ταλέντο είχε και έτσι το 
αποτέλεσμα αυτό ήταν μάλλον φυσιολογικό, θα μπορούσα 
να θεωρήσω.

Ο καιρός πέρναγε και κάτι έπρεπε να κάνει και αυτός για 

12



να ζήσει. Αποφάσισε να γίνει ναυτικός. Διαλαλούσε ότι 
αυτή η δουλειά θα του φέρει πολλά χρήματα. Θα ταξιδέψει 
σ' όλο τον κόσμο και κάθε φορά που θα ξεμπαρκάρει θα 
ήταν σαν ωνάσης. Με όλα αυτά έλεγε πως θα καταφέρει 
και τη μοναδική γυναίκα που αγάπησε, τη μίνα, να γίνει 
δικιά του. Όταν ξεμπάρκαρε απ' το πρώτο του 6μηνο 
ταξίδι ήταν αγνώριστος, με λιγοστά λεφτά στη τσέπη 
κλείστηκε σπίτι. Χάθηκε απ' όλους και απ' όλα, δεν είχε 
κανένα ενδιαφέρον για τίποτα και απλά περίμενε πως και 
πως να ξαναταξιδέψει. Προσπάθησα να τον αφυπνίσω με 
διάφορα τεχνάσματα (γνωρίζοντας του γκόμενες όλων 
των ειδών) αλλά δεν έγινε τίποτα. Κάπου εκεί πρόωρα, 
γύρω στα 25 του, νομίζω ότι έσβησε το πάθος του για 
ζωή. Σαν να μην έφτανε αυτό η γυναίκα που αγαπούσε και 
που ποτέ δεν έγινε δική του – η μίνα – παντρεύτηκε και 
αυτό τον έκανε να αδιαφορήσει ακόμα περισσότερο για 
τη ζωή. Ύστερα χαθήκαμε.

Παντρεύτηκα και ζούσα πάντα στο πατρικό μου. 
Είχα περίπου τριάντα χρόνια να δω τον σπύρο και 
αναρωτιόμουν τι να 'γινε και όλο φανταζόμουν διάφορα 
για αυτόν. Ότι πήγε στην αμερική, παντρεύτηκε μια 
πλούσια αμερικανίδα, έκανε παιδιά και ζούσε εκεί 
πάμπλουτος αδιαφορώντας για την πατρίδα, τη μίνα και 
τους φίλους του. Ώσπου ένα κυριακάτικο φθινόπωρο 
πρωινό χτύπησε το κουδούνι του σπιτιού μου και ήταν 
αυτός. Βρώμικος, κακομοίρης, φοβισμένος.

Όπως ακριβώς δεν περίμενα να τον δω. Μου διηγήθηκε 
όλη του τη ζωή. Τα τελευταία 20 χρόνια έμενε στη 
ν.αφρική, παντρεύτηκε μια πρώην πουτάνα από 'κει (ούτε 
κι ο ίδιος ξέρει γιατί) παιδιά δεν έκαναν, χώρισαν πριν 
λίγο καιρό και αποφάσισε τελικά να έρθει στο πατρικό 

ο υ τ ο π ί ε ς  yα ν α τ ο λ ή

13



του τα τελευταία χρόνια της ζωής του. Μετά του είπα και 
'γω τα δικά μου (το γάμο μου, ότι δεν μπορούσα να κάνω 
παιδιά με τη γυναίκα μου αλλά τουλάχιστον αγαπιόμαστε 
πολύ) και ύστερα με ρώτησε για τη μίνα. Του είπα ότι δεν 
ξέρω τίποτα για αυτήν αν και είχα την εντύπωση ότι μένει 
και αυτή ακόμα στο πατρικό της, 5-6 στενά πιο κάτω από 
μας μαζί με τον άντρα της. Κάθισε λίγη ώρα ακόμα μαζί μου 
και ύστερα έφυγε λέγοντας ότι τώρα που ξανανταμώσαμε 
θα περνάει συχνά απ' το σπίτι.

Έκτοτε αν και μέναμε στο ίδιο στενό τον έβλεπα σπάνια. 
Γεροντάκια και οι δύο δεν βγαίναμε συχνά έξω απ 'τα 
σπίτια μας και σπάνια συναντιόμασταν στο δρόμο. Παρέα 
δεν κάναμε από τότε που γύρισε· δεν ξέρω γιατί. Ούτε εγώ 
ήθελα, ούτε αυτός. Πριν από δύο χρόνια, όταν πέθανε η 
γυναίκα μου ήρθε κι έμεινε όλη τη νύχτα σπίτι μου. Ήξερε 
πόσο μόνος θα νιώθω και ήρθε ξέροντας ότι θα μου κάνει 
καλό.

Μεσημέριασε. Μ' όλες αυτές τις σκέψεις, παράξενο ήταν, 
αλλά με πήρε ο ύπνος. Στο όνειρο μου μας είδα, εμένα 
και το σπύρο, παιδιά πάλι. Συζητάγαμε τι θα γίνουμε 
στο μέλλον όταν μεγαλώσουμε. Το μέλλον ήρθε και έγινε 
κιόλας παρελθόν. Φοβάμαι πολύ. Κατάντησα ένας γερο-
χέστης που δεν λυπάται για το χαμό των αγαπημένων του 
αλλά γιατί έρχεται η ώρα να τους συναντήσει.

Απόγευμα. Αν δεν με ξύπναγε το κουδούνι της πόρτας δεν 
θα 'χα το κουράγιο να βγω απ' το όνειρο και να αντικρίσω 
την πραγματικότητα. Πήγα ν' ανοίξω. Ποιος μπορεί να 
είναι; Αναρωτήθηκα, μιας και σπάνια χτυπάει πια αυτό 
το κουδούνι. Άνοιξα. Δεν ήταν κανείς. Τα παλιόπαιδα της 
γειτονιάς κάνουν πλάκες σε ένα γέρο άρρωστο, σκέφτηκα. 

14



Ξαφνικά κοίταζα την κολόνα που κάποτε παίζαμε αμπάριζα. 
Θα ορκιζόμουν πως εκείνη την ώρα που κοίταξα άκουσα 
την παιδική φωνή του σπύρου να φωνάζει αμπάριζα. 
Έκλεισα φοβισμένος την πόρτα και είπα και 'γω σχεδόν 
τρέμοντας “αμπάριζα”.

(*) αμπάριζα [ετυμ. πιθ.<αλβαν. ambareze, <ελλην. 
αμπάρα] 1. παιχνίδι που παίζεται από πολλά παιδιά 
σε ομαλό και ανοικτό χώρο (συγκροτούν δύο ομάδες, 
καθεμιά με δικό της ορμητήριο και τρέχοντας προσπαθούν 
να αιχμαλωτίσουν τους αντίθετους παίκτες· λέγεται και 
σκλαβάκια) 2. ο τόπος που παίζεται αυτό το παιχνίδι.

ο υ τ ο π ί ε ς  yα ν α τ ο λ ή

15





ηλιοβασίλεμα [baphomet]
τεύχος 8

x

Το ξυπνητήρι ακούστηκε. Ήταν πια ώρα να σηκωθεί. Ο 
ρενέ σηκώθηκε από το κρεβάτι προσπαθώντας να μην 
ξυπνήσει τη γυναίκα του λουίζ και κατευθύνθηκε προς το 
παράθυρο. Τράβηξε διακριτικά τις κουρτίνες επιθυμώντας 
να θαυμάσει τη θέα του ποταμού, στις όχθες του οποίου 
έπαιζε ανέμελα όταν ήταν παιδί. Απογοητεύτηκε όμως 
καθώς αντί για τον γαλάζιο ποταμό αντίκρισε τις 
γκριζωπές πολυκατοικίες που υψώνονταν απειλητικές 
απέναντι του.

Κόντευε να συμπληρωθεί ένας χρόνος από τότε που είχε 
φύγει από την τουλούζη, για να εγκατασταθεί εξαιτίας της 
δουλειάς του στο παρίσι. Του είχε προταθεί αυτή η θέση 

ο υ τ ο π ί ε ς  yα ν α τ ο λ ή

17



σχεδόν εκβιαστικά, καθώς έμμεσα του είχαν αφήσει να 
γίνει αντιληπτό πως σε τυχόν άρνηση μετάθεσης του, το 
μέλλον του στην εταιρία κρινόταν ουσιαστικά αβέβαιο.

Μμμ... ανοησίες. Δεν υπήρχε λόγος να τα θυμάται πάλι 
όλα αυτά και να στεναχωριέται. Σήμερα ήταν παρασκευή 
και θα ακολουθούσε ένα υπέροχο σαββατοκύριακο το 
οποίο σκόπευε να το αφιερώσει εξ ολοκλήρου στα παιδιά 
του, τον μισέλ και την μικρή άννα. Τα φίλησε απαλά, μην 
θέλοντας να διαταράξει τον ύπνο τους και ξεκίνησε για το 
γραφείο.

Άλλη μια μέρα στη δουλειά σκέφτηκε ο ρενέ, αλλά στην 
πραγματικότητα αυτό που φαινόταν να τον απασχολεί 
ήταν το πόσο διαφορετικά είχε κυλήσει αυτή η εβδομάδα. 
Όλοι φαίνονταν να τον προσπερνούν χωρίς να του δίνουν 
την παραμικρή σημασία. Ακόμα και στην εργασία του 
συνέβαινε αυτό. Ήξερε βέβαια πως δεν ήταν ιδιαίτερα 
αγαπητός μετά κιόλας από την άρνηση του να συμμετάσχει 
σε κάποια από τις ήδη υπάρχουσες αντικρουόμενες 
ομάδες συμφερόντων, αλλά δεν περίμενε ότι θα έφταναν 
μέχρις τέτοιου σημείου.

Η αδιαφορία τους προς το πρόσωπό του ήταν πλήρης. 
Οι συμβουλές του, οι παραινέσεις του, ακόμα και οι 
απειλές που διατύπωσε, όλες φαίνονταν να πέφτουν στο 
κενό. Αλλά το χειρότερο είχε συμβεί μόλις χθες, όταν 
μπαίνοντας στο γραφείο του είδε να κάθεται κάποιος 
άλλος στην καρέκλα του. Ε, λοιπόν αυτό ήταν, η υπομονή 
του είχε εξαντληθεί. Κάτι τέτοιο δεν έπρεπε να το αφήσει 
να περάσει έτσι. Αποφάσισε να πάει να μιλήσει με τον 
πρόεδρο της εταιρίας, όταν βγαίνοντας από το γραφείο 
του άκουσε από μια συζήτηση τρίτων ότι ο πρόεδρος 
έλειπε σε επαγγελματικό ταξίδι από το οποίο θα 

18



επέστρεφε στις αρχές της επόμενης εβδομάδας. Έπρεπε 
λοιπόν να περιμένει μέχρι τότε.

Στο διάλειμμα του το μεσημέρι και καθώς καθόταν μόνος 
του στην τραπεζαρία της εταιρίας έφερε στο μυαλό 
του τα αγαπημένα του πρόσωπα, της γυναίκας του και 
των παιδιών τους. Τώρα που το παρατηρούσε είχε την 
εντύπωση πως και η οικογένεια του φερόταν κάπως 
διαφορετικά τις τελευταίες μέρες. Σαν να ήταν κάπως 
ψυχροί απέναντί του. Λες και τον θεωρούσαν υπεύθυνο 
για κάτι. Τα παιδιά δεν έδειχναν πια τον ενθουσιασμό που 
ένιωθαν, βλέποντας τον πατέρα τους να γυρνάει από τη 
δουλειά, όπως συνέβαινε άλλοτε. Αλλά για ποιον λόγο 
συνέβαινε αυτό δεν μπορούσε να καταλάβει. Μήπως τους 
είχε υποσχεθεί κάτι που δεν το είχε πραγματοποιήσει; 
Πραγματικά όσο κι αν προσπαθούσε δεν μπορούσε να 
θυμηθεί.

Καθώς γύριζε το απόγευμα σπίτι του, σταμάτησε κάπου 
για να παρακολουθήσει τη δύση του ηλίου. Πάντα του 
άρεσε να το κάνει αυτό. Από μικρό παιδί θυμάται τον 
εαυτό του να τρέχει ξέγνοιαστο στην εξοχή μαζί με τον 
αδερφό του ώστε να βρουν το καλύτερο σημείο για να 
δουν το ηλιοβασίλεμα. Ο μικρός του αδερφός, ο ζεράρ, 
του άρεσε να παρατηρεί την αλλαγή των χρωμάτων. Τον 
θυμάται σαν τώρα να φωνάζει τις διαδοχικές αποχρώσεις, 
κίτρινο, πορτοκαλί και τώρα κόκκινο!

Του είχε στοιχίσει πολύ ο θάνατος του αδερφού του. Οι 
γονείς του φοβόντουσαν ότι δεν θα συνέλθει ποτέ όταν 
του ανακοίνωσαν εκείνο το απόγευμα πως ο ζεράρ είχε 
πέσει θύμα αυτοκινητιστικού ατυχήματος. Κι όμως 
εκείνος, σε πείσμα όλων, κατάφερε να συνεχίσει τη ζωή 
του και να φτιάξει πια τη δική του οικογένεια. Αλλά τι 

ο υ τ ο π ί ε ς  yα ν α τ ο λ ή

19



παράξενο, αν θυμόταν καλά την προηγούμενη παρασκευή 
είχαν συμπληρωθεί τριάντα χρόνια από την απώλεια του 
αγαπημένου του ζεράρ.

Πράγματι ο ρενέ δεν γελιόταν. Είχαν όντως περάσει 
τριάντα χρόνια από εκείνη την ανοιξιάτικη μέρα, όπου η 
μοίρα είχε αποφασίσει να του στερήσει ό,τι πολυτιμότερο 
είχε στον κόσμο. Ποτέ πια η ζωή του δεν θα ήταν η ίδια. Και 
τότε σκεφτόμενος όλα αυτά και παρατηρώντας τον ήλιο 
που κρυβόταν δειλά δειλά πίσω από τις πολυκατοικίες, 
κατάφερε να θυμηθεί τι είχε συμβεί τις τελευταίες μέρες.

Όλα άρχισαν την παρασκευή, όταν γυρνώντας από τη 
δουλειά ξεκίνησαν για ένα ταξίδι που είχαν αποφασίσει 
από καιρό να κάνουν. Θα πήγαιναν για το σαββατοκύριακο 
στους γονείς της λουίζ. Τα παιδιά ήταν ενθουσιασμένα 
με την ιδέα ότι θα πήγαιναν και πάλι στην εξοχή και 
δεν έβλεπαν την ώρα να ξεκινήσουν. Η διάθεση όλων 
ήταν στα ύψη και σίγουρα τίποτα δεν προμήνυε το τι θα 
ακολουθούσε.

Η ώρα ήταν εφτά και έχοντας ήδη αφήσει πίσω τους την 
πόλη, ο ρενέ οδηγούσε πια στον περιφερειακό δρόμο. 
Με την άκρη του ματιού του παρατήρησε τον ήλιο που 
ετοιμαζόταν να δύσει. Γρήγορα όμως τράβηξε το βλέμμα 
του, γνωρίζοντας πως η διαδρομή ήταν επικίνδυνη και με 
απότομες στροφές, γεγονός που απαιτούσε όλη του την 
προσοχή και την αυτοσυγκέντρωσή του.

Η θέλησή του όμως να δει το ηλιοβασίλεμα ήταν πολύ 
ισχυρή. Έβλεπε τη ζωή του σε εικόνες να διαδέχονται η 
μία την άλλη και τότε θα ορκιζόταν πως άκουσε μία φωνή 
να του ψιθυρίζει. Ήταν ο ζεράρ, ο αγαπημένος του ζεράρ 
που τον καλούσε κοντά του. Τα μάτια του βούρκωσαν 

20



και καθώς ετοιμαζόταν να περάσει μια δύσκολη στροφή 
το φως του ήλιου έπεσε για μερικά δευτερόλεπτα 
κατευθείαν στα μάτια του μειώνοντας στο ελάχιστο την 
ορατότητά του. Δευτερόλεπτα που όμως φάνηκαν αρκετά 
για να απολέσει τον έλεγχο του αυτοκινήτου. Ήταν πια 
χαμένος. Αυτός και η οικογένεια του ήταν νεκροί, από 
αυτοκινητιστικό ατύχημα.

Το ξυπνητήρι ακούστηκε. Ήταν πια ώρα να σηκωθεί...

ο υ τ ο π ί ε ς  yα ν α τ ο λ ή

21





σκλάβε να με υπηρετείς [ανώνυμος]
τεύχος 11

e
(κείμενο του ενδέκατου ή δωδέκατου αιώνα π.χ., το οποίο 
χαρακτηρίζεται στη σουμεριακή έρευνα ως ο "διάλογος της 
απαισιοδοξίας" - fanzine: ηλεκτρικό μαχαίρι, τεύχος 2 - 3, 
καλοκαίρι 1989)

1.
-Σκλάβε να με υπηρετείς.
-Ναι κύριέ μου, ναι.
-Γρήγορα λοιπόν ετοίμασε την άμαξα και ζέψε τα άλογα. 
Θα πάω μέχρι το παλάτι.
-Πηγαίνετε κύριέ μου, πηγαίνετε στο παλάτι. Ο βασιλιάς 
θα χαρεί να σας δει. Θα σας χαρίσει την εύνοια του.
-Όχι σκλάβε, δε θα πάω στο παλάτι.
-Πραγματικά κύριέ μου, μην πάτε στο παλάτι. Ο βασιλιάς 
θα σας στείλει σε μια απομακρυσμένη περιοχή σε 
αδιάβατους δρόμους και εχθρικά βουνά. Μέρα και νύχτα 
θα υποφέρετε από πόνους και στερήσεις.

2.
-Σκλάβε να με υπηρετείς.
-Ναι κύριέ μου, ναι.

ο υ τ ο π ί ε ς  yα ν α τ ο λ ή

23



-Φέρε νερό να πλύνω τα χέρια μου, θέλω να γευματίσω.
-Γευματίστε άρχοντά μου, γευματίστε. Το φαγητό 
ευφραίνει την ανθρώπινη καρδιά. Η τροφή της είναι 
η τροφή των θεών. Τα μάτια του σαμάς πέφτουν 
ευχαριστημένα στα πλυμένα χέρια.
-Όχι σκλάβε δε θα γευματίσω.
-Καλύτερα να μη φάτε κύριέ μου. Καλύτερα να 
μην γευματίσετε. Φαγητό και ποτό, πείνα και δίψα 
είναι οι σύντροφοι του ανθρώπου και ποτέ δεν τον 
εγκαταλείπουν.

3.
-Σκλάβε να με υπηρετείς.
-Ναι κύριέ μου, ναι.
-Γρήγορα ετοίμασε την άμαξα και τα άλογα. Θα ταξιδέψω 
στην εξοχή.
-Ταξιδέψτε ήσυχος κύριέ μου, ταξιδέψτε. Ο ξέγνοιαστος 
οδοιπόρος χορταίνει παντού, ο αδέσποτος σκύλος 
βρίσκει πάντα ένα κόκαλο, το διαβατάρικο χελιδόνι χτίζει 
παντού τη φωλιά του. Το άγριο πουλάρι βρίσκει χορτάρι 
στην ξεραμένη έρημο.
-Όχι σκλάβε, δεν θα ταξιδέψω στην εξοχή.
-Μην ταξιδέψετε άρχοντά μου, καλύτερα μην ταξιδέψετε. 
Η μοίρα του οδοιπόρου είναι αβέβαιη, το αδέσποτο 
σκυλί χάνει τα δόντια του, η φωλιά του χελιδονιού 
θάβεται στη λάσπη και το άγριο πουλάρι κοιμάται στη 
γυμνή γη.

24



4.
-Σκλάβε να με υπηρετείς.
-Ναι κύριέ μου, ναι.
-Θέλω να κάνω παιδιά και να φτιάξω οικογένεια.
-Αυτό είναι μια καλή σκέψη κύριέ μου. Κάντε παιδιά και 
φτιάξτε οικογένεια. Όποιος κάνει παιδιά το όνομά του 
συνεχίζει να ζει στις προσευχές των απογόνων του.
-Όχι σκλάβε, δε θέλω να κάνω παιδιά κι ούτε να φτιάξω 
οικογένεια.
-Δίκιο έχετε κύριέ μου, μην κάνετε παιδιά. Η οικογένεια 
είναι μια σπασμένη πόρτα που τρίζει στους μεντεσέδες. 
Μόνο το ένα τρίτο των παιδιών σου θα είναι υγιή, τα 
υπόλοιπα θα αρρωστήσουν και θα πεθάνουν πρόωρα.
-Είναι λοιπόν καλύτερα να μην κάνω οικογένεια;
-Μην φτιάξετε οικογένεια κύριέ μου. 'Οποιος πρέπει να 
νοιαστεί για μια οικογένεια κατασπαταλά τον οίκο του 
οίκου του.

5.
-Σκλάβε να με υπηρετείς.
-Ναι κύριέ μου, ναι.
-Υποτάσσομαι στους εχθρούς μου και στο δικαστήριο 
δίνω πάντα δίκιο στους κατηγόρους μου.
-Καλά κάνετε κύριέ μου, καλά κάνετε. Υποταχτείτε στους 
εχθρούς σας και δίνετε πάντα δίκιο στους κατηγόρους 
σας.
-'Oχι σκλάβε, δε το βάζω κάτω απέναντι στους εχθρούς 
μου και δεν αναγνωρίζω κανένα δίκιο στους κατηγόρους 
μου.

ο υ τ ο π ί ε ς  yα ν α τ ο λ ή

25



-Να μην υποτάσσεστε κύριέ μου στους εχθρούς σας και 
να μην αναγνωρίζετε κανένα δίκιο στους κατηγόρους σας 
στο δικαστήριο. Ακόμη κι αν δεν ανοίξετε το στόμα σας, 
δε θα γίνουν οι εχθροί σας λιγότερο απάνθρωποι και 
ανελέητοι.

6.
-Σκλάβε να με υπηρετείς.
-Ναι κύριέ μου, ναι.
-Έχω κέφι να κάνω το κακό.
-Κάνετε το αφέντη μου, κάντε το κακό. Πώς αλλιώς θα 
παραγεμίζετε την κοιλιά σας; Και πώς θα ντυνόσαστε 
ζεστά χωρίς να κάνετε το κακό;
-'Oχι σκλάβε, δε θέλω να κάνω το κακό.
-'Oποιος κάνει το κακό θανατώνεται, μαστιγώνεται 
και τυφλώνεται. Ή μαστιγώνεται και τυφλώνεται και 
ρίχνεται στη φυλακή.

7.
-Σκλάβε να με υπηρετείς.
-Ναι κύριέ μου, ναι.
-Θέλω να αγαπήσω μια γυναίκα.
-Αγαπήστε άρχοντά μου, αγαπήστε. 'Οποιος αγαπάει μια 
γυναίκα ξεχνάει κάθε έγνοια και κάθε πίκρα.
-'Οχι σκλάβε, δε θέλω να αγαπήσω καμιά γυναίκα.
-Μην αγαπήσετε κύριε μου, μην αγαπήσετε. Τα θηλυκά 
είναι παγίδα, είναι θηλειά, είναι λάκκος με φίδια. Τα 

26



θηλυκά είναι μια κοφτερή λεπίδα που κόβει το λαιμό του 
άντρα μέσα στη σκοτεινή νύχτα.

8.
-Σκλάβε να με υπηρετείς.
-Ναι κύριέ μου, ναι.
-Θέλω να προσφέρω θυσία στους θεούς.
-Θυσιάστε στους θεούς. Προσφέρετέ τους ένα θύμα. 
'Οποιος θυσιάζει στους θεούς γεμίζει με πλούτο την 
καρδιά του. Είναι γενναιόδωρος και το σπίτι του είναι 
ανοιχτό σε όλους.
-'Οχι σκλάβε, δε θέλω να θυσιάσω στους θεούς.
-Σωστό είναι αυτό άρχοντά μου, σωστό. Ο θεός δεν 
ακολουθεί τα λόγια σαν τα σκυλιά. Ο θεός απαιτεί από 
'σένα υπακοή, προσφορά και προσευχή.

9.
-Σκλάβε να με υπηρετείς.
-Ναι κύριέ μου, ναι.
-Θέλω να κάνω οικονομίες και να δανείζω λεφτά. Έτσι τα 
χρήματά μου θα αποδώσουν τόκους.
-Ναι κάνετε οικονομίες και δανείζετε τα χρήματά σας. 
'Οποιος συμπεριφέρεται έτσι αυγαταίνει τον πλούτο του 
και ανεβάζει την αξία του.
-'Οχι σκλάβε, δε θέλω να κάνω οικονομία και ούτε να 
δανείζω λεφτά.
-Μην κάνετε οικονομία αρχοντά μου, και μη δανείζετε 

ο υ τ ο π ί ε ς  yα ν α τ ο λ ή

27



χρήματα. Η οικονομία είναι σαν την αγάπη της γυναίκας. 
Ο δανεισμός σαν τη γέννα ενός μιασμένου παιδιού. 
Οι φτωχοί καταριούνται αυτόν που τους ταΐζει. Τον 
κακολογούν και προσβάλουν την αξία του.

10.
-Σκλάβε να με υπηρετείς.
-Ναι κύριέ μου, ναι.
-Θέλω να κάνω καλό στο λαό μου.
-Αυτό είναι καλό αρχοντά μου. Όποιος κάνει καλό στο 
λαό, το όνομά του μένει για πάντα με χρυσά γράμματα 
στην ιστορία.
-Όχι σκλάβε, δε θέλω να κάνω καλό στο λαό μου.
-Σωστό κύριέ μου, σωστό. Κάνετε μια βόλτα στη σκιά 
των ερειπίων και σκαλίστε το χώμα του παρελθόντος. 
Φτύστε τα κρανία των δυνατών και των απλών 
ανθρώπων. Ποιος απ' αυτούς ήταν αχρείος και ποιος 
ευεργέτης;

11.
-Σκλάβε να με υπηρετείς.
-Ναι κύριέ μου, ναι.
-Αν όλα είναι όπως τα λες τότε τι είναι καλό;
-Να σου σπάσουν το σβέρκο και να μου σπάσουν το 
σβέρκο. Και τα πτώματά μας να τα πετάξουν στο ποτάμι. 
Αυτό είναι καλό. Ποιος είναι τόσο ψηλός που να μπορεί 

28



να φτάσει στον ουρανό; Ποιος είναι τόσο δυνατός που να 
μπορεί να αγκαλιάσει τα βουνά και τις πεδιάδες;
-Αν λες την αλήθεια, σκλάβε, τότε θα πρέπει να σε 
σκοτώσω γιατί εσύ πρέπει να πεθάνεις πρίν από μένα.
-Πιστεύει λοιπόν στ' αλήθεια ο κύριος οτι θα μπορούσε 
να ζήσει έστω και 3 μέρες χωρίς εμένα;

ο υ τ ο π ί ε ς  yα ν α τ ο λ ή

29





ο βάρδος [cockey]
τεύχος 9

c
Ήταν κάποτε ένας βάρδος που είχε για στόμα ένα τεράστιο 
υπόνομο που έτρεχε όλα τα κρίματα του κόσμου και της 
γης. Είχε για μάτια την απεραντοσύνη του ορίζοντα και 
της ερήμου. Για σώμα ένα πράσινο κάκτο, απότιστο για 
χρόνια, γεμάτο πληγές και αγκάθια.
Όταν μουρμούριζε τις μουσικές του, τα πουλιά ξέραν την 
αλήθεια για το κρύο του χειμώνα και κρυβόντουσαν στις 
πιο ζεστές χώρες. Όλα τα πλάσματα του βουνού και του 
δάσους ούρλιαζαν, κρατώντας το ρυθμό της ξεκούρδιστης 
κιθάρας του κάτω από το άσπρο και κρύο φεγγάρι της 
νύχτας.
Μια μέρα ο βάρδος πέταξε την κιθάρα του, που ήταν 
φτιαγμένη από τεντωμένα τομάρια λύκων, και κοίταγε 
για ώρες το είδωλο του στο μεγάλο ποταμό, μέχρι που 
πλησίασε τόσο πολύ το παγωμένο τρεχούμενο νερό που 
πνίγηκε. Πνίγηκε ευτυχισμένος μέσα στον ίδιο του τον 
κρύο εαυτό, μέσα στο είδωλο του, χωρίς ούτε ένα δάκρυ 
να κυλήσει από κανένα από όσους τον γνώρισαν ποτέ.

ο υ τ ο π ί ε ς  yα ν α τ ο λ ή

31





Τελικά κατέληξα. Ο αγαπημένος μου ζωγράφος ακούει, 
ή μάλλον άκουγε, στο όνομα marc chagall. Πρέπει να 
ενταχθείς. Υπάρχει ένας πίνακας, δε θυμάμαι αυτή τη 
στιγμή τον τίτλο, στον οποίο απεικονίζεται ένα ζευγάρι 
να ερωτοτροπεί με τη γυναίκα να αιωρείται. Πρέπει να 
είσαι πιο συγκεντρωμένος. Ο πίνακας αυτός μ’ αρέσει, 
μ’ αρέσει πολύ. Προκαλεί το ανάλαφρο. Ανάλαφρο, όχι 
ανόητο ή ασήμαντο, ανάλαφρο, αιθέριο. Δείχνεις να μην 
εστιάζεις στη φιλοσοφία μας αν και είσαι ήδη δύο μήνες 
εδώ! Υπάρχει μια ιεραρχία στρατιωτική. Έχεις πάει 
στρατό; Έχεις πάει και ξέρεις. Μην αντιμιλάς, μονάχα να 
ακούς. Υπομονή κάνε. Ο πρώτος καιρός έτσι είναι, παντού 
τα ίδια. Πόσο καιρό είπε; Δύο μήνες; Σου αντιστοιχεί ένα 
λίτρο αξιοπρέπειας. Υπομονή. Με ηρεμεί. Τα χρώματα, τα 
χρώματα είναι τόσο έντονα απόκοσμα, μα και τα χρήματα, 
τα χρήματα είναι καλά. Έχω βρει ένα εξαιρετικό βιβλίο 
για τον εικονοπλαστικά ονειρικό chagall και λέω την άλλη 
εβδομάδα να πάω να το χαζέψω. Αλλά όχι, την άλλη 
εβδομάδα, δε θα προλάβω την άλλη εβδομάδα. Τότε δεν 
είναι που πρέπει να ενταχθώ; Τελικά κατέληξα.

ο αιθεροβάμων και ο γιάπης  
. η πρώτη γνωριμία [των τέγκελ] 

τεύχος 11

o

ο υ τ ο π ί ε ς  yα ν α τ ο λ ή

33





ζητιάνοι πολυτελείας [ονειρευτής]
τεύχος 13

f

Μπήκα και χτύπησα το εισιτήριό μου. Κάθισα. «Νομοταγής 
πολίτης», «φιλήσυχος». Πάντα. Δε σκέφτηκα ποτέ να 
συντρίψω έτσι απλά ό,τι νοιώθω να με περιορίζει. 
Ποτέ δεν έκανα την παραπάνω αυτή σκέψη που θα με 
χωρίσει απ’ το ανούσιο και την ανία της εποχής μας... 
Πάντα κλεισμένος στο δωμάτιο που έχτισαν για 'μένα να 
παραμένω εκεί και ν’ αφουγκράζομαι τη ζωή 24 ώρες το 
24ωρο. Πότε θα ξεσπάσω; Το έχω στ' αλήθεια ανάγκη. Να 
φτύσω κατάμουτρα όσα μίσησα... Όσα μου καταστρέφουν 
την κάθε μέρα. Την κάθε στιγμή.

Ένας πλανόδιος μουσικός μπήκε μερικές στάσεις μετά 

ο υ τ ο π ί ε ς  yα ν α τ ο λ ή

35



από ‘μένα. Φλάουτο. Ααααχ... Γαλήνη. Μέσα στη βουή, την 
τόση φασαρία, ένα όργανο που βγάζει γλυκές μελωδίες 
σαν της σιωπής... Νότες που ταξίδεψαν απ’ τα δέντρα και 
τις πεδιάδες, τα βουνά, τους βοσκούς και τα κελαρυστά 
νερά ήρθαν ως εδώ για να με συναντήσουν. Σ’ ευχαριστώ... 
Δεν ξέρω τ’ όνομά του. Κοιτάω στ’ αριστερά. Μια 
τεράστια έντονα φωτισμένη διαφήμιση με φτιασιδωμένες 
«καλλιτέχνιδες» και «καλλιτέχνες». Αψεγάδιαστα 
πρόσωπα με χρώματα κλόουν στο απαλότερο τους. 
Ο πλανόδιος μουσικός συνέχισε να παίζει... Κοίταξα 
γύρω και όπως μάντεψα: όλοι ήταν αδιάφοροι. Έμοιαζε 
μουσικός καταδικασμένος στη μοναξιά του. Σ’ αυτή την 
σκληρή μοναξιά που ένας καλλιτέχνης νοιώθει όταν 
φανερώνει την ψυχή του σε ακροατήριο χωρίς ψυχή. 
Μια άλλη φωτεινή διαφήμιση τώρα τραβούσε σε όλους 
την προσοχή. Νοιώθω την ανάγκη να δώσω μια και να 
πυροβολήσω αυτό το ψέμα. Να βάλω φωτιά σε όσα 
περιβάλλουν την ουσία μας. Σε όσα με σάρκα και ψέμα 
κρύβουν την αλήθεια μας. Να λιώσουν εκεί μπροστά στα 
μάτια μου και να ξέρω πως δεν θα τα ξαναδώ.

Πόσοι θα πουν αυτόν τον άνθρωπο ζητιάνο...;

Μα ποιος στ’ αλήθεια είναι ο ζητιάνος; Αυτός;; Αυτός που 
απέμεινε με το μικρό, ταπεινό του φλάουτο να παίζει 
τις πιο γλυκές του μελωδίες στα λεωφορεία ή αυτά τα 
τόσο εκνευριστικά χαμογελαστά, φωτισμένα πρόσωπα 
της επιγραφής; Ποιος ζητιάνεψε τη δόξα και τον πλούτο; 
Ποιος εμφανίζεται συνεχώς μπροστά στα αποχαυνωμένα 
μας μάτια ζητιανεύοντας φήμη; Ποιος έπνιξε την «τέχνη» 
- την ψυχή του στα σκατά για τα λεφτά; Τόσες κι άλλες 

36



τόσες σκέψεις... Δεν άντεξα. Η αηδία υπερχείλισε στο 
μυαλό μου.

Χαμογέλασα... Έδωσα 50 λεπτά στον μουσικό και 
κατέβηκα.

Έψαξα αρκετή ώρα για να βρω μια πέτρα στα μέτρα που 
ήθελα. Πήγα κοντά στην επιγραφή...

...Αντίο Ζητιάνοι Πολυτελείας!

ο υ τ ο π ί ε ς  yα ν α τ ο λ ή

37





δύο άντρες [κουκούτσι]
τεύχος 13

r

Ήταν κυριακή μεσημέρι, ο καιρός μουντός, σ’ όλο τον 
ουρανό απλωνόταν ένα γκριζογάλανο χρώμα, έχανες την 
αίσθηση του χρόνου δεν ήξερες αν ήταν πρωί ή απόγευμα. 
Ντύθηκα ελαφρά και κίνησα για τη δεξαμενή. Στο δρόμο 
πήρα την εφημερίδα μου, όπως κάθε κυριακή. Ανέβηκα τα 
σκαλοπάτια, κοίταξα γύρω μου, και να· ένα τραπέζι δίπλα 
στο παγκάκι ήταν άδειο. Κίνησα προς τα ’κει. Μα μαζί μου 
κίνησε και ένα άλλο άτομο. «Μόνος είστε;», με ρώτησε. 
«Ναι», του απάντησα. «Θα σας πείραζε να καθίσω 
μαζί σας;». Γύρισα και κοίταξα: τα υπόλοιπα τραπέζια 
ήταν κατειλημμένα κι εγώ δυσφόρησα στην ιδέα μιας 
συζήτησης πριν τον πρώτο μου καφέ. Παρ’ όλα αυτά του 
είπα ότι δεν έχω πρόβλημα. Και καθίσαμε. Παράγγειλα 
καφέ κι αυτός σκέτο τσάι. Υπολόγισα ότι θα ήταν στην ίδια 
ηλικία με 'μένα (λόγω των γκρίζων κροτάφων). Βαρέθηκα 
να τον παρατηρώ, δηλαδή δεν ήθελα να καταλάβει ότι 
τον παρατηρώ. Και άνοιξα την εφημερίδα μου. Αυτός 
κρατούσε ένα βιβλίο, δεν το άνοιξε όμως, κοιτούσε τα 
περιστέρια, που είχαν πάθει ανοσία στους ανθρώπους 
αλλά όχι και στις γάτες που καραδοκούσαν ανάμεσα στα 
πόδια των θαμώνων.

Ξαφνικά γύρισε και μου χαμογέλασε. «Τώρα θα πει το 

ο υ τ ο π ί ε ς  yα ν α τ ο λ ή

39



όνομά του», σκέφτηκα, αλλά αυτός μου ζήτησε απλώς 
την ώρα. «Τρεις και μισή», του απάντησα, κι αυτός με ένα 
βουβό ευχαριστώ προσηλώθηκε πάλι στα περιστέρια. Δεν 
πέρασε πολλή ώρα και άκουσα μια φωνή νεανική δίπλα 
μου: «Νίκο, χίλια συγγνώμη». Ήταν μια ψηλή κοπέλα 
είκοσι με είκοσι δύο. Δεν πειράζει της είπε αυτός. Άφησε 
τα λεφτά κάτω από το πιατάκι του μισοτελειωμένου 
τσαγιού. «Θα τα ξαναπούμε», μου είπε. Την έπιασε αγκαζέ 
και κατηφόρισαν προς το κέντρο. Τότε κι εμένα μ’ έπιασε 
μια περιέργεια γι’ αυτό το άτομο που μέχρι το βράδυ της 
κυριακής τον σκεφτόμουνα. Η μορφή του είχε σφηνωθεί 
στο κεφάλι μου. Πράγμα περίεργο, δεν ήταν δα και η 
πρώτη φορά που καθόμουν μ’ έναν άγνωστο για να μου 
κάνει τόση εντύπωση. Πίεσα τον εαυτό μου ν’ ανατρέξει 
στο παρελθόν, πράγμα οδυνηρό για 'μένα. Υπέμεινα 
τον πόνο που μου προκάλεσε η σκέψη μου στην είσοδό 
μου στο νεκροτομείο (πρώτη φορά). Αν θυμάμαι καλά η 
κρύα ατμόσφαιρα δεν μ’ είχε αγγίξει. Εγώ ένοιωθα τόση 
ζεστασιά. Άνετα θα έσκυβα να το φιλήσω (στα τυφλά) κι 
ας μην έβρισκα τα πρωτινά του χείλη μα στη θέση τους 
ένα ανοιγμένο σάπιο λουλούδι. Ο μόνος παρείσακτος 
εκείνη τη στιγμή δεν ήταν οι άνθρωποι της ασφάλειας 
(δύο τον αριθμό) ούτε ο νοσοκόμος, μα μια γυναίκα που 
είχε γαντζωθεί από πάνω μου.

Όταν άνοιξε η πόρτα για να φύγουμε έμπαινε κι ένα άλλο 
ζευγάρι. Ένας άντρας στύλωσε το βλέμμα του πάνω μου. 
Πάγωσα άρχισα να τρέμω. Ήταν από εκείνες τις ματιές 
που όταν συναντιούνται η ψυχή μένει γυμνή, ο πόνος; Ο 
καημός; Ποιος ξέρει που οφείλεται. Μου φάνηκε σταθερός 
και συνετός, τότε και τώρα. Έβαλα στο πλυντήριο τα 
άπλυτα, άνοιξα την τηλεόραση και συνάμα το ραδιόφωνο. 
Όποτε ένοιωθα μοναξιά έτσι έκανα. Οι ημέρες πέρναγαν, 
εγώ ήμουν συντάκτης σ’ ένα περιοδικό και παράλληλα 

40



έγραφα και κανένα πεζό. Για να περνάει η ώρα, όπως 
έλεγα στους φίλους μου. «κωνσταντίνε, έλα απόψε στο 
sidney» - σ’ ένα στέκι καλλιτεχνών - «έχει πάρτυ, φέρε και 
την κάκια». «κάλια, αντώνη», είπα γιατί πάντα ξεχνούσε 
τα ονόματα των γυναικών.

Το βράδυ πήγα στο sidney, μόνος, χωρίς κάλια - κάκια. «Α, 
τον αγαπητό μου κωνσταντίνο! Έλα στην παρέα μας», μου 
φώναξαν, μα εκεί που κίνησα να πάω είδα τον μυστηριώδη 
νίκο. Καθόταν σε μια παρέα και χαμογελούσε αινιγματικά. 
«Ποιος είναι αυτός που κοιτά τον νίκο;» Χάιδεψε με το 
βλέμμα της το σταυρό του πουκαμίσου (σαν να γελούσε 
πονηρά) σταμάτησε τη ματιά της στους καρπούς του. Κι 
έσφιξε το μπράτσο του νίκου. Έσκυψε σε απόσταση ενός 
χιλιοστού από το λευκό κολάρο, του ψιθύρισε δροσίζοντας 
τα κόκκινα χείλη της με το άρωμα της κολόνιας του. «Ποιος 
είναι αυτός νίκο;» Είδε την κλασική παγωμένη ματιά του 
να κοιτά τον τύπο απέναντι κι αυτόματα να ζεσταίνει. Της 
έκανε εντύπωση αυτό, όπως κι ότι δεν κίνησε προς το 
μέρος του.

«Να σηκώσω το χέρι μου ή να μην το σηκώσω; Να, τώρα 
με κοιτάζει. Θα πάω προς το μέρος του. Ένα γεια δε χαλάει 
τίποτα. Ας του χαμογελάσω καλύτερα, θα καταλάβει». 
Του χαμογέλασα και εκείνος με αντιχαιρέτισε με κούνημα 
του κεφαλιού του. Μετά πλησίασε στην παρέα του. 
Είχαμε σχεδόν το ίδιο ύψος, αυτό που είχα προλάβει να 
παρατηρήσω από εκείνη την απρόοπτη συνάντησή μας 
ήταν ότι δεν είχε αλλάξει και πολύ. Άραγε θυμόταν τόσο 
καθαρά όσο εγώ εκείνη την τόσο μακρινή στιγμή; Που 
είχαμε ξαναϊδωθεί; «Έλα νίκο», του είπε η ξανθιά κοπέλα 
δίπλα του. Τον αγκάλιασε και άρχισαν να λικνίζονται στο 
ρυθμό της μουσικής με μικρά βήματα. Είχε περάσει πολλή 
ώρα μα το μαγαζί, λόγω γενεθλίων, θα κρατούσε το πάρτυ 

ο υ τ ο π ί ε ς  yα ν α τ ο λ ή

41



μέχρι το ξημέρωμα. Ο νίκος κουράστηκε. «Παιδιά, εγώ λέω 
να φεύγω». «Κι εγώ», πετάχτηκε η νεαρή ξανθιά. «Θα σου 
τηλεφωνήσω». «Ελπίζω σύντομα», του είπε περιπαικτικά 
γιατί γνώριζε τις συνήθειές του με το τηλέφωνο πολύ καλά: 
απλούστατα το σιχαινόταν. Της έδωσε ένα πεταχτό φιλί, 
στάθηκε λίγο να μιλήσει με τον ιδιοκτήτη του μαγαζιού κι 
έφυγε. Όταν μπήκε στο αμάξι έβαλε μπρος και σκέφτηκε 
να κάνει μια βόλτα ως τον λυκαβηττό. Θα πετύχαινε το 
ξημέρωμα, κι αυτό τον χαροποιούσε ιδιαίτερα. Όταν 
έφτασε στη μεγάλη πλατεία του θεάτρου, κατέβηκε και 
κοίταξε την πόλη. Έκανε κρύο, αλλά αυτό δεν μπορούσε 
να τον σταματήσει και να μείνει μέσα στη "ζεστασιά του". 
Άναψε ένα τσιγάρο και κοίταξε την ανατολή. Ο ήλιος με 
ξεθωριασμένα χρώματα πρόβαλε τη μορφή του πίσω απ’ 
τα μαύρα σύννεφα. Το αχνό φως του δεν έφτανε να ζεστάνει 
ούτε μια καρδιά. Στο κατέβασμα τον έπιασαν οι πρώτες 
ψιχάλες και στο μπάσιμο του σπιτιού του, ενός παλιού 
αρχοντικού στην πλάκα, η μπόρα είχε πλημμυρίσει όλο το 
δρόμο. "Να πάρει", είπε και άρχισε να γδύνεται. Κόντευε 
πια τα σαράντα και δεν ήταν κανένα παιδαρέλι. Ξάπλωσε 
κι έκλεισε τα μάτια. Είχε μια γεύση μαρτίνι και τσιγάρου 
στο στόμα, που σιγά σιγά γινόταν ξινίλα. Αναστέναξε. 
Ένα αχνό φως έμπαινε από τις γρίλιες των βενετσιάνικων 
παντζουριών, φωτίζοντας τη φωτογραφία ενός παιδιού 
τεσσάρων-πέντε χρονών. 1973, 25 σεπτεμβρίου, ώρα 
8 π.μ. Ένα πούλμαν νηπιαγωγείου συγκρούστηκε με μια 
πετρελαιοφόρο νταλίκα. Απ’ τη σύγκρουση προκλήθηκε 
φωτιά, κάηκαν ο οδηγός του πούλμαν και δύο παιδιά 
τεσσάρων-πέντε χρονών. Τα υπόλοιπα τραυματίστηκαν 
βαριά. Χαμογέλασε.

"Ο καιρός σήμερα δεν είναι για μηχανή", στραβομου-
τσούνιασε. Έκλεισε το παράθυρο του έκτου ορόφου, 

42



πήγε στην κουζίνα και καθάρισε ένα μήλο. Κοίταξε το 
ημερολόγιο του. "25 σεπτεμβρίου σήμερα", δάγκωσε 
το μήλο του κι άρχισε να παίρνει ένα τηλέφωνο. Μετά 
από λίγους χτύπους βγήκε ο αυτόματος τηλεφωνητής. 
"Γεια, είμαι στο παρίσι. Θα γυρίσω στις πέντε οκτωβρίου. 
Άφησε το όνομά σου μετά από τον χαρακτηριστικό ήχο. 
Έλενα." Έκλεισε γρήγορα το ακουστικό και κάθισε στην 
πολυθρόνα. "Ποτέ δεν είσαι στις 25 σεπτεμβρίου εδώ", 
είπε δυνατά. "Φοβάσαι την αντιμετώπιση, έλενα; Με 'μένα 
και κάτι νεκρό;" Ήταν κυριευμένος από ένα διάχυτο μίσος. 
Με την έλενα είχαν παντρευτεί πριν από 13 χρόνια. Ο 
γάμος τους όμως κράτησε μόνο έξι. Είχαν συναντηθεί στη 
γαλλία, εκεί παντρεύτηκαν κι εκεί κάνανε την αφροδίτη, 
ένα πανέμορφο κοριτσάκι. Η μοίρα όμως δεν θέλησε να 
ζήσει πολύ αυτό το τρυφερό πλάσμα. Και μετά, μετά τον 
άφησε και η έλενα.

"Κωνσταντίνε, έχεις μπερδέψει τους ρόλους. Εκτός του 
ότι δεν με βοηθάς καθόλου, μου έχεις δώσει το ρόλο 
της κόρης. Μα είμαι η γυναίκα σου. Δεν μπορείς να μου 
φέρνεις παιχνίδια, να μου κάνεις μπάνιο και να με ταΐζεις. 
Στην αρχή το δέχτηκα, μα τώρα έχω κουραστεί κι εγώ".

"Είστε φτυστές, έλενα, ολόιδιες." "Αυτό δεν σημαίνει ότι 
ζει μέσα από 'μένα. Πρέπει να δεις ψυχίατρο." Αυτές ήταν 
οι τελευταίες της λέξεις, έπειτα γύρισε και μου 'κλεισε 
την πόρτα.

Σηκώθηκε και βγήκε έξω. Τι κι αν έβρεχε; Αυτός θα 
ανέβαινε στη μηχανή.

"Μουσταφά, μουσταφά, το γάλα σου." Ένας χοντρός γάτος 
με λευκές και ξανθές πιτσιλιές έτρεξε στο αφεντικό του. 
"Καλό παιδί", του είπε και του έδωσε το γάλα του μέσα 
στο πήλινο μπολ. Στάθηκε και τον κοίταξε. "Σου έκανα 

ο υ τ ο π ί ε ς  yα ν α τ ο λ ή

43



στείρωση και κοίτα πώς έγινες, χοντρομπαλά!" Ακούστηκε 
το τηλέφωνο. Σκέφτηκε να μη το σηκώσει, αλλά τελικά 
το ανέβαλε. "Εμπρός;" "Έλα ρε νίκο, δεν τα 'μαθες;" 
Ήταν ο εκδότης του. "Το βιβλίο σου έγινε ανάρπαστο. 
Σκεφτόμαστε σοβαρά την επανέκδοση του. Έλα ρε, μ' 
ακούς;" Δεν περίμενε απάντηση και συνέχισε απτόητος. 
"Οι υπόλοιποι εκδοτικοί οίκοι έχουν σκάσει. Άσε πια τον 
ξένιο, τον θυμάσαι; Αυτός, βρε παιδί μου, ακόμα το θεωρεί 
γελοίο. Κριτικός σου λέει ο άλλος. Τι θα έλεγες για καμιά 
συνέντευξη; Λέω να αλλάξουμε το εξώφυλλο, εσύ;" Ο νίκος 
δεν τον άκουγε. Τα μάτια του είχαν στυλωθεί στην πρωινή 
εφημερίδα. "Σήμερα είναι 25 σεπτεμβρίου;", ρώτησε. 
"Ρε νίκο, με δουλεύεις;" "Απάντησε μου." "Ναι, 25. Α, να 
κι ο λάκης, κλείνω και τα λέμε μετά. Άντε μεγάλε!", κι 
έκλεισε. Τα μάτια του νίκου δεν έβλεπαν τώρα πια την 
ημερομηνία στην εφημερίδα, δεν άκουγε το γουργουρητό 
του μουσταφά κι ούτε τον αισθανόταν που τριβόταν στα 
πόδια του. Πέρασε κάμποση ώρα για να σηκωθεί, να 
φυσήξει τη μύτη του, να τρίψει τα μάτια του και ν' αρχίσει 
επιτέλους να ντύνεται. Όταν έφτασε στο νεκροταφείο 
κατέβηκε απ’ το αμάξι του και κίνησε με γρήγορο βήμα 
προς τον τάφο που τόσο καλά γνώριζε πια. Μέσα του είχε 
ένα αίσθημα ανακούφισης ο καιρός δεν ήταν κατάλληλος 
για επισκέψεις και ήταν σχεδόν μόνος του ανάμεσα σε 
ένα σωρό λευκούς σταυρούς. "Γεια σου, ερρίκο", είπε και 
κάθισε στο πέτρινο πεζούλι. Άρχισε να μιλά λες και τον 
είχε δίπλα του, να του λέει ότι συνάντησε τον μπαμπά 
της αφροδίτης, να του λέει για τις νέες κατακτήσεις του, 
για το βιβλίο. Μόνο η μαμά δεν ξέρω που βρίσκεται είπε 
τελειώνοντας ενώνοντας τη ματιά του με τη δικιά του.

Ο αέρας λες κι ήθελε να ξεριζώσει τα πανύψηλα 
κυπαρίσσια, μα το μόνο που κατάφερνε ήταν να κόβει 

44



ορισμένα μαραμένα πια λουλούδια. Στο ένα του χέρι 
κρατούσε ένα μεγάλο μπουκέτο αγριολούλουδα και στο 
άλλο ένα χαρτί με ένα ποίημα, πάντα της πήγαινε κάτι 
δικό του και της διάβαζε. Δεν άκουγε το βουητό του αέρα, 
μόνο αισθανόταν στο πρόσωπό του το δυνατό φύσημα του. 
Είχε φορέσει τα walkman του για να είναι "εκτός τόπου 
και χρόνου", όπως έλεγε πάντα η έλενα. Τοποθέτησε το 
μπουκέτο στο βάζο και έβαλε τα χέρια στις τσέπες του 
μπουφάν του. Όρθιος, κοιτάζοντας μια το μπουκέτο και 
μια την αόρατη μορφή της άφηνε το σπαραγμό του να 
καθοδηγείται από τους μικρούς τυφώνες, να χτυπιέται 
μαζί με τις κορφές. Όπως στεκόταν έμοιαζε ατάραχος. 
Ένας μαύρος σταυρός μαζί με τους λευκούς που τον 
περιέβαλαν. Έβγαινε από τη μεγάλη καγκελόπορτα, όταν 
είδε τον νίκο. "Γεια!" του φώναξε. Αυτός γύρισε και τον 
κοίταξε. Σήκωσε το χέρι του και τον χαιρέτησε, μα δε 
στάθηκε ούτε μια στιγμή. Με γρήγορο βήμα και σκυφτό 
κεφάλι, μπήκε στο αμάξι του κι έφυγε. Ο κωνσταντίνος 
ανέβηκε στη μηχανή του. Κίνησε για τα γραφεία του 
περιοδικού. Ο καιρός ήταν μουντός, κατάλληλος για 
περίεργες σκέψεις, όπως: "Αν είναι κρίμα να πεθαίνεις 
πριν ζήσεις ή να ζεις πεθαίνοντας."

ο υ τ ο π ί ε ς  yα ν α τ ο λ ή

45





νόθλεραπ [comzeradd]
τεύχος 15

k

Ξυπνάω από ένα δυνατό θόρυβο στο τζάμι. Ποιος να 'ναι 
πάνω σ' αυτή την ερημιά; Σηκώνομαι αργά απ' το κρεβάτι 
και βαδίζω προς την πόρτα. Το διακριτικό φως που μπαίνει 
μες στο σπίτι με οδηγεί στο συμπέρασμα πως μόλις έχει 
ξημερώσει.

Ανοίγω την πόρτα, αλλά όπως το περίμενα, κανείς. Μπορεί 
και να 'ταν ιδέα μου τελικά. Το κρύο άρχισε κιόλας να με 
διαπερνά. Κάνω να κλείσω την πόρτα αλλά με την άκρη 
του ματιού μου, πιάνω κάποια περίεργα σχήματα πάνω 
στο χιόνι, ακριβώς κάτω απ' το τζάμι. Πλησιάζω και τα 
παρατηρώ. Μοιάζουν με πατημασιές. Πολλές πατημασιές. 
Μπορεί και όχι. Οι χοντρές νιφάδες, που πέφτουν όλο το 
βράδυ, έχουν παραμορφώσει τα σχήματα. Κοιτάζω τον 
ορίζοντα προσπαθώντας να διακρίνω τη σκιά κάποιου 
ζώου. Εδώ πάνω πιο πιθανό είναι να πέρασε κάποιο ζώο 
παρά άνθρωπος.

“Καλημέ(...) .... είστε συντονισμ(...) .... οι τίτλοι ειδήσε(...)”, 
κλείνω το ραδιοξυπνητήρι. Πετάω 1-2 ξύλα στη φωτιά και 
αρχίζω να φτιάχνω καφέ.

Πίνω την πρώτη γουλιά και κάθομαι αναπαυτικά στην 

ο υ τ ο π ί ε ς  yα ν α τ ο λ ή

47



καρέκλα. Βιώνω την πορεία του καφέ όπως αυτός 
διασπάται στο στομάχι μου. Η καφεΐνη θα προσκολλήσει 
πάνω σε μερικά ερυθρά αιμοσφαίρια. Μόλις έχουν 
επιστρέψει απ' τους πνεύμονες - μεταφέροντας οξυγόνο 
– κι απ´ την καρδιά – αποκτώντας την κατάλληλη 
ταχύτητα. Είμαι τυχερός, γιατί τουλάχιστον εβδομήντα 
απ' αυτά θα φτάσουν στον εγκέφαλο, θα αποθέσουν τα 
μόρια καφεΐνης πάνω σε κάποιους νευρώνες, που θα 
απαντήσουν με αύξηση του δυναμικού στις απολήξεις 
τους, δημιουργώντας μια αλυσιδωτή αντίδραση σ' έναν 
ολόκληρο νευρωνικό χάρτη στο νεοφλοιό, με αποτέλεσμα 
να αναδυθεί απ' τον ιππόκαμπο η μνήμη πως πρέπει να 
ακούσω τα μηνύματα του τηλεφωνητή.

“Συνάντησε με στις 10 στο εμπορικό κέντρο, πρέπει 
να μιλήσουμε.”. Η φωνή της μαρίας. Είναι η αιτία 
που βρίσκομαι εδώ πάνω. Μου είπε πως θέλει να 
παντρευτούμε. Της είπα πως θέλω χρόνο. Και να 'μαι 
δω, να σκέφτομαι αν είμαι έτοιμος για κάτι τέτοιο. Πώς 
μπορείς να ξέρεις αν είσαι έτοιμος; Υπάρχει κάποιο τεστ 
που να απαντά σ' αυτό το ερώτημα; (πάντα ήμουν καλός 
στα τεστ). Είμαστε τέσσερα χρόνια μαζί. Να πω την 
αλήθεια ούτε που το κατάλαβα. Ούτε που μου πέρασε 
απ' το μυαλό ο γάμος. Και τα επακόλουθα βέβαια. Είμαι 
έτοιμος να γίνω πατέρας; Όταν θα με κοιτάει στα μάτια 
η κόρη μας (γιατί κόρη θα είναι) τι θα της λέω; Δεν έχω 
έτοιμες απαντήσεις. Όταν θα με ρωτάει γιατί υπάρχει 
τόση δυστυχία στον κόσμο; Τι θα απαντήσω; Όταν θα με 
ρωτήσει γιατί τη φέραμε σ' ένα τέτοιο κόσμο; Τι εξήγηση 
να δώσω; Πως ήθελα να ικανοποιήσω τον εγωισμό μου και 
να γίνω πατέρας; Πως ήθελα να χαρίσω ένα εγγονάκι στη 

48



γιαγιά της; Πως ήθελα να πάρω το επίδομα γονέα απ' τη 
δουλειά; Η μαρία ευτυχώς είναι πιο αισιόδοξη από μένα. 
Εγώ έχω αναλάβει την υπεράσπιση του σοπενχάουερ 
κι εκείνη του νίτσε (ή αντίστροφα, δεν είμαι σίγουρος). 
“Πάψε να είσαι μηδενιστής. Το παιδί και κυρίως η 
ανατροφή του είναι κάτι το δημιουργικό”, μου λέει. Μα 
ακόμα κι αυτό, δεν το κάνω για να αισθάνομαι εγώ καλά; 
Πάλι εγωιστικό δεν είναι; “Εγωιστική δεν είναι μια πράξη 
απ' την οποία επωφελείσαι. Εγωιστική είναι μια πράξη 
απ' την οποία επωφελείσαι μόνο εσύ”, η απάντηση της. 
Ίσως να ‘χει δίκιο. Διαφορετικά κι ο αλτρουισμός θα ήταν 
μια εγωιστική συμπεριφορά που την υιοθετούμε για να 
αισθανθούμε καλά με τον εαυτό μας.

Τελοσπάντων, δεν μπορώ να το αναβάλλω άλλο. Πρέπει 
να τη δω.

Τα πόδια μου άρχισαν να κουράζονται καθώς περπατούσα 
μες στο χιόνι, που έφτανε μέχρι το γόνατο. Το τελεφερίκ 
ήταν στα 300 μέτρα.

Κοιτάζω τις οικογένειες γύρω μου, μέσα στο εμπορικό 
κέντρο, καθώς περιμένω τη μαρία. (πάλι ήρθα νωρίς 
απ' το άγχος μου μην αργήσω). Η καφεΐνη έχει φτάσει 
στο μέγιστο της επίδρασης της. Τι θα θυσιάσω; Τι θα 
αφήσω πίσω μου; Πόσο θα καταπιέσω την ελευθερία 
μου; “Δεν είναι καταπίεση, είναι συμβιβασμός. Η αγάπη 
είναι συμβιβασμός. Αλλιώς πήγαινε στην έρημο να 
ζήσεις, μακριά απ' τους ανθρώπους”, ετοιμόλογη η 
μαρία (από μένα το κόλλησε). Συμβιβασμός; Νόμιζα 
πως η αγάπη απελευθερώνει. Πως δεν ζητούν όλοι οι 
άνθρωποι συμβιβασμούς. Κι αν δεν θέλω να περιορίσω 

ο υ τ ο π ί ε ς  yα ν α τ ο λ ή

49



την αγάπη μου σε μια οικογένεια μόνο; Αν θέλω ν' 
αφήσω κάτι πίσω μου, που θα βοηθήσει περισσότερους 
ανθρώπους; Ο χρόνος που θα μου στερήσει η δημιουργία 
μιας οικογένειας; Αν η μαρία ήταν γιατρός στην αιθιοπία 
κι έσωζε παιδικές ζωές, δεν θα ήταν εγωιστικό να της 
ζητούσα να τα παρατήσει όλα και να δημιουργήσει μια 
οικογένεια μαζί μου;

“Πάμε θ' αργήσουμε”, η φωνή της. Γυρίζω και βλέπω τη 
μαρία. Δίπλα της έχει μια κούνια και ένα μωρό μέσα που 
κοιμάται γαλήνια.
“Ποιανού είναι το παιδί;”, ρωτάω
“Άκου τον μπαμπά πως σε πειράζει”, απαντά κοιτώντας 
το μωρό.
“Γιατί η μαμά πάει πίσω;” (μα τι λέμε;)
Φτάνουμε σπίτι μου.
“Θα κάτσεις για φαΐ ή θα πας σπίτι σου”, ρωτάω
“Άσε τα αστεία. Βάζω τη μικρή για ύπνο. Μην ξεχάσεις σε 
μια ώρα θα έρθουν οι γονείς μου για φαγητό. Πάω κάτω 
τα σκουπίδια και μετά θα με βοηθήσεις με το φαΐ.”
Μπαίνω στο γραφείο μου... Μόνο που έχει μετατραπεί 
σε παιδικό δωμάτιο. Πλησιάζω την κούνια και παίρνω 
το μωρό στην αγκαλιά μου. Ένα οικείο συναίσθημα. 
Προσπαθώ να καταλάβω τι γίνεται. Αποκλείεται να είναι 
δικό μου. Πώς γίνεται να δημιούργησα κάτι τόσο όμορφο; 
Κάποιο χοντροκομμένο αστείο της μαρίας θα είναι. Ένα 
δάκρυ κυλάει στο μάγουλο μου...
“Έλα να με βοηθήσεις λίγο στην κουζίνα”
“Δεν προλαβαίνω, θέλω να τελειώσω μια μελωδία που 
έχω αφήσει στη μέση”
“Με δουλεύεις; Έχεις να ασχοληθείς με τη μουσική από 
τότε που παντρευτήκαμε.”

50



Έχασα την ακοή μου... Αυτή η τελευταία λέξη μούδιασε 
το ακουστικό μου νεύρο. Την βλέπω να ανοιγοκλείνει 
το στόμα της, αλλά ένα βουητό καλύπτει τη φωνή της. 
Παντρευτήκαμε; Πότε; Άρα το παιδί είναι δικό μου. 
Δεν ασχολούμαι πια με τη μουσική; Πώς γίνεται; Με τι 
ασχολούμαι; Το βουητό εξασθενεί...
“...όπου να 'ναι θα 'ρθουν οι γονείς μου και δεν θα ‘ναι 
έτοιμα”
“Και τότε τι τους κάλεσες;”
“Δεν τους κάλεσα! Μα τι έχεις πάθει σήμερα; Δεν έρχονται 
κάθε κυριακή για φαΐ;”
Έχασα την όραση μου. Θολές σκιές κινούνται μπροστά στα 
μάτια μου. Οι γονείς της δεν είναι που δεν με χωνεύανε; 
Που με θεωρούσαν τεμπέλη, επειδή ασχολούμουν τόσες 
ώρες με τη μουσική χωρίς να βγάζω λεφτά; Τα νευρικά 
κύτταρα του οπτικού κέντρου διεγέρθηκαν ξανά κι η 
εικόνα της μαρίας, μπροστά απ' τον πάγκο της κουζίνας, 
σχηματίστηκε μπροστά μου.

Κοιτάζω τα χέρια μου, προσπαθώντας να καταλάβω αν 
είναι τα δικά μου. Όλα φαίνονται ψεύτικα, θολά. Δεν γίνεται 
να τα άφησα όλα πίσω μου. Αν ξέγραψα όλα αυτά που με 
προσδιόριζαν τι έχει μείνει απ' τον εαυτό μου; Είμαστε οι 
πράξεις μας, το παρελθόν μας. Αν τώρα έχω διαλέξει μια 
άλλη ζωή, ξένη προς τις πράξεις του παρελθόντος, τότε 
δεν έχει μείνει τίποτα απ' τον παλιό μου εαυτό.

“Τι κάθεσαι και με κοιτάς σαν χαμένος; Έλα να βοηθήσεις. 
Δυο χέρια έχω μόνο.”

Δεν ξέρω αν μου χει μείνει κάποιο χέρι τώρα. Δεν ξέρω 
αν μου χει μείνει κάτι, οτιδήποτε. Νιώθω διάτρητος. 
Μπορώ να έχω τον παλιό μου εαυτό πίσω; Αλλά τίποτα 
δεν χαρίζεται. Πρέπει να ψάξω. Όχι εδώ. Εδώ δεν έχει 

ο υ τ ο π ί ε ς  yα ν α τ ο λ ή

51



μείνει τίποτα. Το μόνο που υπάρχει είναι ένα καλό σενάριο 
και καλοί ηθοποιοί. Μα γιατί πίστεψα πως το νόημα της 
ζωής είναι απλώς να φέρω στον κόσμο μια νέα ζωή; Γιατί 
αυτός ο αυτιστικός κύκλος να μην αφήνει τίποτα άλλο να 
ευδοκιμήσει; Κι οι ζωές που υπάρχουν ήδη δεν αξίζουν 
όλο μας το είναι; Αισθάνομαι κάτι να με ταρακουνάει

“Ε... τι κάνεις; Είσαι καλά;”, η μαρία με έχει πιάσει και με 
τα δυο της χέρια και με κουνάει.

Αλλά δεν θέλω να βγω απ' αυτόν τον λήθαργο, για να 
γυρίσω στον άλλο.
“Φεύγω”, της λέω και μια κίνηση τινάζω από πάνω μου τα 
χέρια της. Ήδη νιώθω καλύτερα.
“Τι εννοείς φεύγεις;”
“Φεύγω σου λέω. Πάω να βρω τον παλιό μου εαυτό. Αυτόν 
δεν ερωτεύθηκες άλλωστε;”
“Με τρομάζεις. Τι είναι αυτά που λες; Περίμενε εδώ.”

Τη βλέπω που σηκώνει το ακουστικό του τηλεφώνου και 
σχηματίζει έναν αριθμό. Δεν ξέρω τι έχει στο μυαλό της. 
Δεν με ενδιαφέρει πλέον. Μάλλον από καιρό συμβαίνει 
αυτό και δεν το ‘χα καταλάβει. Ή δεν ήθελα να το 
παραδεχτώ.

Κλείνω την πόρτα πίσω μου, κι ακούω τη φωνή της 
μαρίας... Πρέπει να φύγω όσο πιο μακριά γίνεται. Μακριά 
απ' όλα αυτά που έχουν πλάσει τον καινούριο μου εαυτό. 
Πρέπει να τρέξω όσο πιο γρήγορα γίνεται. Γρήγορα για να 
μην χάσω άλλο χρόνο. Τρέχω σαν τρελός ανάμεσα απ' τα 
αυτοκίνητα...

Έχω μια περίεργη αίσθηση πως κάποιος με παρακολουθεί. 
Γυρνάω απότομα το κεφάλι μου προς τα πίσω και βλέπω 
τρεις ασπροντυμένους στα εκατό μέτρα να έρχονται 

52



προς το μέρος μου. Μα καλά που βρέθηκαν αυτοί; Που 
πήρε τηλέφωνο η μαρία; Πρέπει να ξεφύγω. Χωρίς να 
το καταλάβω έχω φτάσει στο σταθμό του τελεφερίκ. Το 
βουνό είναι το τέλειο μέρος. Για να ξεφύγω - όχι μόνο απ' 
τους ασπροντυμένους.

Κατεβαίνω κι αρχίζω να τρέχω μες στα χιόνια. Δεν 
σταματάω για τίποτα πλέον. Η αδρεναλίνη έχει 
πλημμυρίσει κάθε σημείο του σώματος μου. Βλέπω ένα 
σπίτι μες στα χιόνια, μερικά μέτρα μακριά. Κατευθύνομαι 
προς τα κει. Είναι η τέλεια κρυψώνα.

Η πόρτα είναι κλειδωμένη. Κάποιος θα ‘ναι μέσα. Χτυπώ 
το κουδούνι. Περιμένω την πόρτα ν´ ανοίξει αλλά τίποτα. 
Κοιτώ μέσα απ' το τζάμι και βλέπω κάποιον να κοιμάται 
στο βάθος. Χτυπάω το τζάμι δυνατά. Τον βλέπω να 
σηκώνεται...

“Περίμενε, μείνε εκεί που είσαι...”

Γυρνάω και βλέπω τους ασπροντυμένους στα πενήντα 
μέτρα. Ο ένας κρατάει κάτι που μοιάζει με όπλο. Κοιτάζω 
μέσα απ' το τζάμι. Η φιγούρα που ήταν ξαπλωμένη στο 
κρεβάτι, έχει σηκωθεί, αλλά κινείται πολύ αργά προς 
την πόρτα. Δεν προλαβαίνω. Πρέπει να τρέξω. Γρήγορα. 
Όσο μπορώ πιο γρήγορα. Μακριά από αυτόν τον εφιάλτη. 
Τρέχω σαν τρελός μέσα στα χιόνια. Κάθε τόσο γυρνάω 
και τους βλέπω να με πλησιάζουν. Σε λίγο θα βρίσκονται 
δίπλα μου...

ο υ τ ο π ί ε ς  yα ν α τ ο λ ή

53





ο γιάννης που δεν έκλαιγε ποτέ [αλέκος]
τεύχος 15

b
Ο γιάννης σήμερα είναι πενήντα οχτώ χρονών. Γεννήθηκε 
και μεγάλωσε στην κυψέλη σ' ένα μικροαστικό 
περιβάλλον. Έχει μέτριο ανάστημα και κυκλοφορεί 
σχεδόν πάντα -αν εξαιρέσεις όταν πηγαίνει σε κανένα 
γάμο- αξύριστος. Το ντύσιμό του ήταν απέριττο. Φορούσε 
ένα καρό μπλε πουκάμισο μ' ένα παλιό ξεθωριασμένο 
τζιν παντελόνι. Τα παπούτσια του ήταν κάτι σκισμένα 
παλιομοδίτικα μποτάκια, βγαλμένα από μία άλλη εποχή. Δε 
συνήθιζε να βγαίνει ιδιαίτερα από το σπίτι. Άλλωστε δεν 
εξαρτιόνταν απ' αυτόν. Έβγαινε έξω να πάει με τη μητέρα 
του στον μανάβη και το πρόσωπό του έλαμπε, όπως 
λάμπει εκείνο των παιδιών του γυμνασίου φεύγοντας για 
την τριήμερη εκδρομή τους. Τα ψώνια ήταν ιερή στιγμή 

ο υ τ ο π ί ε ς  yα ν α τ ο λ ή

55



για τον γιάννη. Στη διαδρομή κοιτούσε τα πάντα σαν να τα 
έβλεπε για πρώτη και τελευταία φορά, σαν όλα να είχαν 
ξεχωριστή σημασία γι' αυτόν. Όλα του έκαναν εντύπωση, 
μπορούσε να τον κάνει χαρούμενο αυτό που για τους 
πολλούς φαντάζει ασήμαντο, ένα σκυλάκι που κάνει 
χάδια, ένα λουλούδι ανθισμένο, ένα ζουμερό μανταρίνι.

Ο περίγυρος συνήθιζε να τον φωνάζει τρελογιάννη, από 
τότε που θυμάται τον εαυτό του. Η γειτονιά τον κοιτούσε 
με μισό μάτι. Εκείνος όμως δεν παρεξηγούσε κανέναν, 
παρά μόνο έλεγε με τη βαριά φωνή του “καλημέρα”, είτε 
ήταν πρωί, είτε ήταν απόγευμα. Αυτό ήταν λεπτομέρεια 
για 'κείνον. Θα έλεγες ότι είχε συνηθίσει την αναλγησία 
του ανθρώπου, ότι δεν τον ενοχλεί που στο super-market 
οι πωλήτριες τον κοιτούν με οίκτο. Μα ούτως ή άλλως 
γελούσε πάντα. Δεν ήξερε να κρατά κακία. Αυτά τα είχε 
αφήσει για τους άλλους, τους “κανονικούς” ανθρώπους.

Ήταν όμως ένα παγωμένο βράδυ του φλεβάρη όταν η 
γειτονιά άκουσε την κραυγή του γιάννη: “Όχι δεν θέλω 
να φύγω”. Η αστυνομία τον πήρε έπειτα από αίτημα της 
οικογένειάς του και τον μετέφερε σε ψυχιατρική κλινική. 
Είχαν περάσει χρόνια που ο “τρελογιάννης” εμφάνιζε 
βίαιες συμπεριφορές απέναντι στην μητέρα του.

Φέτος κλείνει είκοσι χρόνια στην ιδιότυπη οικεία του. 
Πρόσφατα τον ρώτησαν τι του αρέσει στην κλινική και 
εκείνος μετά από αρκετά δευτερόλεπτα σιγής είπε: “Εδώ 
μέσα; Τίποτα δεν μου αρέσει. Η πορτοκαλάδα μου αρέσει. 
Αυτό απολαμβάνω”.

Μόνο που τώρα ο νέος του περίγυρος τον κοιτά στα μάτια, 
ακριβώς όπως βλέπει τον κόσμο και εκείνος. Γνώρισε τον 
κώστα που πάσχει από τη νόσο του χορού. Δεν σταματά 
λεπτό να χορεύει. Γνώρισε την τριανταοχτάχρονη 

56



ελενίτσα που πάσχει από αναπτυξιακές διαταραχές 
από τότε που ήρθε στον κόσμο. Μια μέρα η ελενίτσα 
του είπε ψιθυριστά στο αυτί πως όταν μεγαλώσει θα 
τον παντρευτεί. Το πρόσωπο του γιάννη ακτινοβολούσε 
εκείνη τη μέρα σαν τον αυγουστιάτικο ήλιο.

Το σπουδαίο γι’ αυτόν είναι ότι εκεί μέσα ξέρει ότι δεν 
γίνονται διακρίσεις. Όλοι είναι ίσοι εκεί.

ο υ τ ο π ί ε ς  yα ν α τ ο λ ή

57





u2 richtung pankow - μέρος 1 [bill mc cai]
τεύχος 16

m

Όταν ο karl-heinz ziegel ξύπνησε εκείνο το πρωινό... 
Εκείνο το πρωινό δεν υπήρξε ποτέ. Αυτό πρέπει να 
το ξεκαθαρίσω από την αρχή. Αυτός όμως υπήρξε, σ' 
ένα υπέροχο ανύπαρκτο πρωινό. Ξύπνησε πάνω στο 
πάτωμα, μάλλον από το κρύο. Ίσως και να ήταν από το 
φως που έμπαινε από το μεγάλο παράθυρο στο σαλόνι. 
Τον τύφλωνε αυτό το φως. Ανοίγοντας τα μάτια είδε 
το πάτωμα πάνω στο οποίο κοιμόταν και το παράθυρο 
και το φως. Βρισκόταν στο σαλόνι. Το κεφάλι του τον 
πονούσε φρικτά, καθώς και η πλάτη του. Τα ρούχα του 
μύριζαν ουίσκι, το δωμάτιο μύριζε ουίσκι. Δίπλα του 
ήταν ένα μισοτελειωμένο μπουκάλι ουίσκι. Η πόρτα του 
δωματίου ήταν ανοικτή και τότε για πρώτη φορά πρόσεξε 
έναν άνδρα ξαπλωμένο πάνω στο κρεβάτι. Κατάφερε 
να στηριχθεί στα πόδια του και να διασχίσει το σαλόνι 
σχεδόν όρθιος. Καλά τα πήγαινε. Πέρασε μέσα από την 
πόρτα στο δωμάτιο και έφτασε κοντά στον άντρα. Στον 
άντρα που ήταν μάλλον νεκρός από ώρα. Είχε μια μικρή 
κοκκινόμαυρη τρύπα στο στήθος και αυτό ήταν όλο. Δίπλα 

ο υ τ ο π ί ε ς  yα ν α τ ο λ ή

59



του είχε και το όπλο του  karl-heinz ziegel.

Ο karl-heinz ziegel μόλις είχε μετακομίσει στο βερολίνο, 
αναζητώντας την ανωνυμία της μεγάλης πόλης. Και μέχρι 
τώρα τα πήγαινε περίφημα. Βέβαια το ότι βρισκόταν σ' 
ένα άγνωστο διαμέρισμα μ' έναν άγνωστο νεκρό και το ότι 
και το όπλο του βρισκόταν εκεί... Αυτό κάπως περιέπλεκε 
τα πράγματα. Και ειδικότερα όταν άκουσε τη σειρήνα 
να πλησιάζει. Μάλλον τότε ήταν η στιγμή που συνήλθε 
κάπως από τον λήθαργό του. Ήπιε μια γερή γουλιά από 
το ουίσκι και βγήκε από το διαμέρισμα. Το αυτοκίνητο της 
αστυνομίας όμως ήταν ήδη εκεί. Τους άκουσε στην είσοδο. 
Ανέβηκε στον τελευταίο όροφο και άνοιξε την πόρτα προς 
την ταράτσα. Πάλι αυτό το περίεργο φως τον έλουσε 
και ίσως και να τον διαπέρασε. Αλλά δεν είχε χρόνο για 
τέτοια πράγματα. Κοίταξε γύρω του και έτρεξε προς τη 
πλευρά που το κτίριο ενωνόταν με το διπλανό. Από εκεί 
στο αμέσως επόμενο και μετά κατέβηκε προσεκτικά τη 
μεταλλική σκάλα που βρισκόταν στο hof του σπιτιού. 
Μετά από ένα λεπτό ήταν ήδη στον δρόμο, χάθηκε μέσα 
στο πλήθος.

Έφυγε όσο πιο μακριά μπορούσε, περπατούσε για μισή 
ώρα. Η μέρα είχε μπει για τα καλά. Η πόλη είχε ξυπνήσει 
και ο κόσμος ήταν ήδη εκεί. Μπήκε στο πρώτο καφέ που 
συνάντησε στο δρόμο του. Όχι, η αλήθεια είναι ότι το 
πρώτο που βρήκε ήταν πολύ φωτεινό και γεμάτο. Δεν του 
άρεσε η ιδέα να βρεθεί ξαφνικά με τόσο κόσμο μέσα σε 
ένα καφέ. Κατέβηκε την rosenthalerstrasse και τότε μπήκε 
όντως στο πρώτο καφέ που βρήκε μπροστά του. Ήταν 
αρκετά σκοτεινό και ο σερβιτόρος έδειχνε να έχει την 
ίδια διάθεση που είχε και ο karl-heinz ziegel. Κάθισε στο 
τραπέζι που ήταν πιο κοντά στο μπαρ. Αυτό το τραπέζι 
ήταν σαν να τον περίμενε εκεί. Ο σερβιτόρος πλησίασε 
και ο karl-heinz ziegel παρήγγειλε πρωινό και έναν 

60



milchkaffee. Μετά από δέκα λεπτά και τα δυο βρίσκονταν 
στο τραπέζι μπροστά του. Ο χρόνος εξακολουθούσε να 
περνάει τόσο αποσπασματικά  και αδέξια μέσα από το 
κεφάλι του. Ήπιε τον μισό καφέ του σε δυο γουλιές και 
άρχισε να τρώει το πρωινό του. Έπρεπε να βάλει σε μια 
τάξη τις σκέψεις του. Πρώτα να τις βρει και μετά να τις 
βάλει σε τάξη.

Το επόμενο δευτερόλεπτο ήταν που άνοιξε η πόρτα 
και μπήκε εκείνος ο καλοντυμένος κύριος με την γκρι 
καμπαρτίνα. Κάθισε στο διπλανό τραπέζι και παρήγγειλε 
αμέσως ένα cappuccino. Έβγαλε από την τσάντα του 
την εφημερίδα του – διάβαζαν την ίδια εφημερίδα. Και 
να που στο εξώφυλλο της berliner zeitung συναντούσε 
για δεύτερη φορά τον άγνωστο άνδρα. Έδειχνε κάπως 
αλλαγμένος, αλλά μάλλον ήταν επειδή στη φωτογραφία 
ήταν ακόμα ζωντανός. Βγήκε βιαστικά από το καφέ, 
διέσχισε τον δρόμο και στο περίπτερο απέναντι αγόρασε 
την  εφημερίδα. Γύρισε πίσω και ξαναμπήκε στο καφέ που 
πλέον του φαινόταν πολύ οικείο. Ήταν σίγουρα ο άνδρας 
που συνάντησε το πρωί σε εκείνο το διαμέρισμα. «Ο mi-
chael böhring πρόεδρος της εταιρίας umwelt-bauen gmbh... 
στέλεχος της εταιρίας από το 1965... μπλα μπλα... μετέβει 
στο ανατολικό βερολίνο την δευτέρα 25 φεβρουαρίου... 
μπλα μπλα... εξαφανίστηκε μετά από δύο μέρες... 
Μαρτυρίες λένε ότι απήχθει από την κατοικία όπου 
διέμενε. Άγνωστα τα κίνητρα μιας τέτοιας ενέργειας». 
Κατέβασε την εφημερίδα απότομα και κοίταξε αφηρημένα 
έξω από το παράθυρο στον δρόμο. Το τραμ ανέβαινε την 
rosenthalerstrasse για μια ακόμη φορά με προορισμό την 
schillerstrasse στα βόρεια της πόλης. Πετάχτηκε απότομα 
από το τραπέζι, ήπιε βιαστικά μια τελευταία γουλιά από 
τον καφέ του και άφησε τα λεφτά πάνω στο τραπέζι. Ο 
δρόμος ήταν πάλι δικός του.

ο υ τ ο π ί ε ς  yα ν α τ ο λ ή

61





τι άλλο θες; [anna mezcla]
τεύχος 17

l
«Τι άλλο θες;» [1] του φώναξε η νεαρή γυναίκα καθώς 
το αυτοκίνητο του ήδη έπαιρνε ανοιχτά την αριστερή 
στροφή του δρόμου, ενώ η αριστερή ρόδα μπήκε αιφνίδια 
σε λακκούβα - του ίδιου δρόμου. Αποτέλεσμα αυτού, η σε 
βάθος διαβροχή ηλικιωμένου νέου (κάποτε ήταν νέος, ναι) 
με καφε-γκρι ενδιαφέρον υγρό (νερό δεν ήταν, μπορεί να 
ξεκίνησε έτσι, αλλά τώρα πια δεν ήταν) και ο σε βάθος 
“τραυματισμός” της νεαρής γυναίκας.

Ο άνδρας πάντως δεν άκουσε τίποτα, δεν κατάλαβε τίποτα 
- ήδη το αυτοκίνητο εχόρευε με την κιθάρα του townshend 
[2] στο τέρμα και το τελευταίο πράγμα που θα μπορούσε 
να τον απασχολεί ήταν οι τετριμμένες ερωτήσεις μίας 
γυναίκας ή οι καφε-γκρι αποχρώσεις του παλτού ενός 

ο υ τ ο π ί ε ς  yα ν α τ ο λ ή

63



άγνωστου περαστικού. Άσε που αυτός δεν ήθελε τίποτα - 
οπότε ακόμα και αν είχε ακούσει την ερώτησή της, δεν θα 
είχε κάτι να πει. Ίσως ένα «πις οφ γούμαν».

Και τώρα μπαίνει το δίλημμα: ποιον να ακολουθήσουμε; 
Αυτόν; Αυτήν;

Εγώ προσωπικά θα προτιμούσα να κάνω μια βουτιά στη 
λακκούβα. Διότι το θέμα σε όλο αυτό είναι ότι δεν είχε καν 
βρέξει. Μέρες, μήνες είχε να βρέξει. Ε, που βρέθηκε τόσο 
υγρό σε εκείνη τη λακκούβα; Μια κατάδυση σε αυτήν ίσως 
να έδινε πολλές απαντήσεις - πολλές περισσότερες από 
ό,τι θα έδινε η παρακολούθηση της ζωής αυτού ή αυτής 
μετά το περιστατικό.

I am on my way then.

[1] Ή αλλιώς «Τι παραπάνω θες;» - ναι αμέ, έχει ακουστεί 
και αυτή η διατύπωση

[2] pete townshend: ο κιθαρίστας των the who που 
πήγε την «τέχνη» αυτή πολύ μπροστά, αναπτύσσοντας 
ερωτική σχεδόν σχέση με την κιθάρα του - που είναι το 
πιο πιθανό πράγμα να σου συμβεί, όταν έχεις στην κατοχή 
σου κιθάρες όπως η rickenbacker ή η gibson ES-175. 
Ήταν ο ίδιος τύπος που κατέστρεψε την κιθάρα του live, 
χτυπώντας την με μανία επάνω στη σκηνή - για πρώτη 
φορά είχε γίνει αυτό στην έως τότε ιστορία της ροκ' εν' 
ρολ ψυχεδέλειας. Βέβαια το περιστατικό αυτό έγινε στο 
γούντστοκ με το αντίπαλο δέος που λεγόταν τζίμι χέντριξ 
να ροκάρει - κάτι έπρεπε να κάνει ο πιτ. Ευτυχώς που 
ο μπομπ ντίλαν στον δρόμο για το εν λόγω φεστιβάλ 
ενεπλάκη σε ατύχημα με τη μηχανή του και δεν κατάφερε 
να παρευρεθεί. Ποιος ξέρει τι θα είχε γίνει τότε.

64







this is not the end







3017807813659
 

ISBN 978-1-365-30178-0
90000  

Ουτοπίες
ανατολή

ο
υ

το
π

ίες . α
ν

α
το

λ
ή

 |
 ch

im
e

re
s.g

r e
d

it io
n

s


