





































Layout 1


Νικολάς Γκιγιέν

Σε Κάποιο Μέρος της Άνοιξης
ελεγεία

Μετάφραση: Βασίλης Λαλιώτης

Ενδυµίων



[2]



Πρώτη ∆ηµοσίευση
στο διαδικτυακό περιοδικό “ποιείν”

http://www.poiein.gr



Σάρα:
Έγραψα αυτό το βιβλίο για σας. Στην πραγµατικότητα
είναι φτιαγµένο από εσάς. Φυλάξτε το. Κάποια µέρα,
όταν περάσουν τα χρόνια, και θα έχω φύγει κι εγώ επίσης,
ίσως θα µπορέσετε διαβάζοντάς το να µάθετε πόσο σας
αγάπησα, πόσο σας αγαπώ ακόµα, πόσο θα σας αγαπώ
ως το θάνατο,

Ο πολύ πιστός σας Ν*
Μάης 5/66





Εγώ σε δίνω στην αιώνια ζωή του 2οιήµατος
ΕΜΙΛΙΟ ΜΠΑΓΙΑΓΑΣ

Ι

Σου το ’πα.
Πάντα σου το έλεγα,
γιατί δεν ήταν µια φορά.
Πρόσεχε, µην ορκίζεσαι
πως θα µε αγαπάς µέχρι το θάνατο,
πρόσεχε γιατί το να πεθαίνεις είναι πράγµα σοβαρό,
κι αν µείνεις ζωντανή
τι γέλιο θα µας δώσει και στους δυο
εκείνο που θα έπρεπε να ’ναι µεγάλος πόνος!

Έτσι έγινε.
Τώρα γελάω µέχρι δακρύων.
Πρόσεξε καλά. Είπα δάκρυα.



ΙΙ

Μην νοµίζεις πως δεν το ’ξερα
έγκαιρα. Είδα γλάρους,
χόρτα πάνω στα νερά,
φώτα µακρινά τις νύχτες.
Ένιωσα τον κουρνιαχτό
χαϊδεύοντας µου τους κροτάφους.
“Γη, εδώ υπάρχει γη!”
-µου έλεγε. Ήταν γη, εδώ βρισκόταν,
εδώ βρίσκεται. Με περίµενες,
σοβαρή, ήρεµη, βουβή.
Τίποτα δεν είπες, αλλά εγώ σε άκουσα.
Σ’ ακούω, ακόµα κι όταν τίποτα δε λες.
Τι να µου πεις που να µην ξέρω;
Γύρνα τον τροχό, γύρνα τον,
ν’ ακουστεί το παλιό τραγούδι.

Περνάει ο καιρός περνώντας,
κύριε, ναι
περνώντας και δεν γυρνά,
και πως όχι.
Κι εγώ ο φτωχός που σκεφτόµουν
κύριε, ναι
πως ο καιρός δεν θα περνούσε,
και πως όχι,
πως ο καιρός δεν θα περνούσε…



ΙΙΙ

Ήµουνα µόνος. Μα δεν πίστευα
πως θα ήµουνα ακόµα πιο µόνος.
Πιο µόνος από να ’σαι µόνος;
Ναι, λοιπόν. Πιο µόνος.

[7]



ΙV

Και τώρα τι να κάνεις;
Τίποτα. Τί θα κάνεις;
Ξαναπέρνα το σωρό
από παλιά γράµµατα. Στον άνεµο
τα παλιά, ξερά ρόδα.
Θυµήσου το καλύτερο.
Ηρέµησε.
Το χτύπηµα ήταν σκληρό, µα κοίτα…
Τι;
Όχι, όχι. Θα σου έλεγα κάτι,
µα όχι.

[8]



V

Εδώ αρχίζει η νύχτα.
Όταν πια δεν θα µε βλέπεις,
θα µε αισθανθείς. Καυτό πούπουλο
αγγίζοντας σου το σβέρκο
θα σου δείξει πως εγώ είµαι κοντά.
Προσευχήσου για µένα και θυµήσου
πως τα κορµιά χωρίζουνε
µα οι σκιές τους µένουν.

Μην ταράζεσαι.

[9]



VI

Θα µε θάψεις, φίλη, σε κάποιο µέρος
σιωπηλό, µε δέντρα.
Στο µάρµαρο θα βάλεις τ’ όνοµά µου µόνο,
χωρίς εν ειρήνη και χωρίς αναπάυσου.
Τι ειρήνη θα έχω,
και τι ανάπαυση,
όταν όλος ο κόσµος ξέρει
που έχω πεθάνει ξαφνικά, ακόµη
µε την κούπα στα χείλη,
µε το χαµογέλιο σου στα µάτια, και τη φωνή σου
καλώντας µε;

Για να πεθάνεις, φίλη, πάντα πρέπει να προετοιµαστείς.
Αν όχι, είναι αυτά τα όντα,
αυτά τα πνεύµατα
που σκέφτονται πως είναι ακόµα ζωντανά
(τι θλιβερά που γίνονται!)
κι µιλάνε, όπως κάνω εγώ,
σ’ αυτόν που πια δεν τα ακούει.

[10]



VII

Φορές
όταν στην τύχη βρίσκω κάποια ηµεροµηνία,
µου λέω: Ακόµη
δεν την γνώριζα.

Ή επίσης:
Τρία χρόνια πάνε πια που εκείνη ήταν δική µου

Ή ίσως:
Μια µέρα σαν αυτή τη µέρα
έφυγε χωρίς τίποτα να πει ποτέ για πάντα.

[11]



VIII

Ίσως πολύ καλά να ξέρεις,
ή ίσως δεν το ξέρεις,
µε τι τρόπο µου άρεσε
να σε βλέπω τ’ απογεύµατα, όταν πια έφευγες,
να τακτοποιείς τα χαρτιά σου,
να κλείνεις τη µηχανούλα σου,
να φυλάς τα ξυσµένα
µολύβια, κι αργότερα ακόµα
(στις έξη στο ρολόι του γραφείου)
να ετοιµάζεις µε αποκόµµατα περιοδικών,
λουλούδια, φωτογραφίες
και γράµµατα µεγάλα από αφίσα
για τον τοίχο του σχολειού σου
του νυχτερινού, συντρόφισσα.

(Χαµογελαστή πολιτοφύλακας,
έχοντας κάνει τη σκοπιά σου επιστρέφοντας στο πρω-
ινό)

Με τι θλίψη επίµονη,
λεπτή σαν µια βελόνα
µε διαπερνά η θύµηση
όταν ήταν
ο ήσυχος ερωτάς µας ένα κρίνος δροσερός,
ένας κρίνος λευκός της άνοιξης.

[12]



Ένας έρωτας,
όπως ο Ρουµπέν Νταρίο είχε πει,
του σε θαυµάζω, του “αχ!”, του στεναγµού.

Αργά νυχτώµατα
των πρώτων απογευµάτων, στη Παλιά Αβάνα
ο καθεδρικός
κι εκείνο το µικρό ρεστοράν
όπου ένας φίλος
µας βρήκε χέρι χέρι
και πέρασε χωρίς να µας πει
τίποτα που θα µας έκανε
να υποπτευτούµε πως εκείνος ήξερε
ή τουλάχιστον το φανταζόταν.

Ήτανε ένας κόσµος από απουσίες και παρουσίες
επιπλέοντας σε µια καταχνιά
διάφανη, σ’ ένα όνειρο
γλυκό, τεσσάρων χρόνων. Τέσσερα χρόνια
δεν είναι κάτι αστείο.
Είναι µήνες ηµέρες ώρες…
Πόσα φιλιά την ώρα σε τέσσερα χρόνια!

Αχ, µα ξαφνικά,
(δεν ξέρω, κανένας δεν το ξέρει ακόµα)
µε υπόκωφους θορύβους, µε κινητήρες
αεροπλάνων, µε σειρήνες,

[13]



ουρλιαχτά, µηχανές,
όπως τις βλέπεις στο σινεµά
όταν παίζουν ταινίες µε βοµβαρδισµούς,
σείστηκαν, γκρεµίστηκαν, όλα. Κι ύστερα
µια σταθερή σιωπή µεγάλη.
Μια σιωπή µεγάλη, έτσι συνέβη.
Μια σιωπή µεγάλη συντρόφισσα.
Τι σιωπή!

[14]



ΙΧ

Έχεις πεθάνει εσύ ή εγώ έχω πεθάνει;
Πες πως πεθάναµε κι οι δυο.
Αχ, εγώ θα πω ακόµα κάτι,
θα πω
πως µόνο εσύ θ’ αναστηθείς.

[15]



Χ

∆εν είναι δυνατόν
ν’ αφοµοιώσεις ξαφνικά µία καταστροφή.
Να νιώσεις τα χτυπήµατα
και να χαµογελάς για το καθένα τους.
Ίσως είµαι από τί,
από πατσαβούρα,
ας πούµε πατσαβούρα για παράδειγµα,
για να µη µε πονάει µια σφυριά
στο κρανίο, ένα µαχαίρι στο συκώτι,
το επίπλουν το απ’ άκρη σ’ άκρη ορθάνοιχτο
από µια µαχαιριά;
Αυτό είναι σοβαρό.
Νιώθω
πως µου φεύγει το αίµα.
∆εν ξέρω από που, αλλά µου φεύγει.
Σβήνοµαι λίγο λίγο.
∆ε µου µένει
πιότερο από ένα όνοµα αναµµένο.
Το ίδιο που εσείς σκέφτεστε,
αυτό που εσείς ξέρετε.

Ποτέ δεν πέθανα,
(είναι πρώτη φορά)
αλλά υποθέτω πως έτσι πρέπει να είναι.



ΧΙ

Το σχήµα του θανάτου δεν είναι ένα κρανίο.
Είναι η απουσία σου
σαν µια πεδιάδα απανθρακωµένη.
Μια πεδιάδα µε ήλιο και φωτιά τη µέρα,
µε αντανακλάσεις και ούτε ένα δέντρο.
Μια πεδιάδα
µε στόλισµα δαµασκηνό απ’ τη Σελήνη,
µια έκταση µεταλλική
στην ψύχρα τη νυχτερινή.

Αν κραυγάζω, δε µ’ ακούν.
Αν φωνάξω, κανείς δεν έρχεται.
Σε τί πλανήτη αυτή την ώρα ζω;
Α, Θεέ µου, αν το ήξερα!
Είµαι νεκρός,
απλωµένος στον ήλιο και τον ουρανό,
ένα πτώµα χωρίς µάτια,
που το ραµφίζουν τα πουλιά.

Μ’ ακούς, τώρα µ’ ακούς;
Εχτές τίποτα περισσότερο, το ίδιο,
το δικό σου για πάντα.

Σιωπή.
Ούτε καν ο άνεµος.



ΧΙΙ

Από όλους τους φίλους σου, ακόµα κι εκείνους
που ζητούσαν µάταια
από τη βίαιη και ιερή αποµάκρυνσή σου
ένα χαµόγελο,
από την προβληµατική σου συγκατάθεση
την άδεια
µιας µατιάς
από την ήσυχη φωνή σου
την απάντηση σ’ ένα χαιρετισµό
από όλους
εγώ είµαι ο µοναδικός εξόριστος
χωρίς φωνή και ψήφο στη συγκέντρωση που προεδρεύ-
εις.
Εγώ, που είχα τα χείλη σου στα δικά µου,
πόσα κόλπα, δίχτυα,
εξοµολογήσεις
πρέπει να κάνω χρήση κάθε µέρα
για να αγγίξω µόλις
ένα κοµµάτι ελάχιστο, υπόλειµµα,
ένα σπίθισµα ίσως,
ή τίποτα, που είναι το πιο πιθανό,
από το καθηµερινό σου πρόσωπο.

Μυστικό εφτασφράγιστο.
Τί κατάσταση!

[18]



Παρακαλώ, κανείς να µη το λέει
άµα δεν θέλει να µε ταπεινώσει.
Να µην το ξαναπεί κανείς.

[19]



ΧΙΙΙ

Le temps est médecin d΄heureuse expérience;
son remède est tardif, mais il est bien certain.

MALHERBE
Πρέπει να ξέρεις πως αυτό θα σου περάσει.
Ο χρόνος είναι ένας σοφός γιατρός.
Αργεί να θεραπεύσει, µα το κάνει για πάντα.

Πολύ καλά Μαλέρµπ,
πολύ καλά, παλιέ µου φίλε,
κι εν τω µεταξύ;

[20]



XIV

∆εν είναι εύκολο, ποιός το είπε;
να κόψεις µ’ ένα χτύπηµα το σιδερό καραβόσκοινο
που µ’ αυτό είναι ενωµένο το καράβι στο µουράγιο.
Τα κύµατα είναι κύµατα και δεν µπορούν.
Ο άνεµος, λιγότερο.
(Το έχουν εξοµολογηθεί πολλές φορές).
Γι αυτό δεν σε πιστεύω
όταν µου λες πως η δύναµή σου είναι τόση
όση για να χωρέσει σε µια κάψουλα
ερπετά και περιστέρια,
τον άνεµο το σκοτεινό του πόθου,
της ζήλιας τη µαρµαρυγή,
η αµφιβολία, η κραυγή, οι στεναγµοί,
το ηλεκτρικό λαχάνιασµα των σπασµωδικών τελειωµά-
των,
και η δωρεάν τρυφερότητα,
ρόδινη κι αυθάδης
σαν µια σερπαντίνα σιωπηλή.
Όλη η ηδονή κι όλες οι τύψεις.
Όλα τα δικά µας, θα σου πω.
Είναι αυτό δυνατόν; Κι αυτό που έρχεται;

Να δούµε, πες µου αν µπορείς,
όπως σε µένα συµβαίνει, να µείνεις σοβαρή και θλιµ-
µένη

[21]



για τέσσερις αιώνες. Ή να σκεφτείς πως πέθανες.
Να νιώσεις πια άδεια απ’ τον εαυτό σου.
Να ξέρεις αν σου λείπω θα λείπεις του εαυτού σου.
Πες µου αν στη βαθιά τη νύχτα
ξυπνάς µε ένα φόβο στο στοµάχι
όπως συµβαίνει τις παραµονές των εξετάσεων.
Πες µου αν µε νιώθεις να κινούµαι,
σκιά του προσώπου σου
στο σκελετό σου κολληµένος.
Πες µου αν χρειάζεσαι
να δεις µε τα µάτια µου, να µιλήσεις µε τα λόγια µου,
και να µην αγαπάς, µην αγαπάς, εξεγερµένη κι αρπαγ-
µένη
από µια δύναµη έντονη, ξερή, τυφλή,
από µια δύναµη απλή,
µια δύναµη µεγάλη.

Τι θα µου πεις, διάβολε, αν αυτό
κανείς δεν το υποφέρει ή το αντέχει.
Βεβαίως, όταν αγάπησες.
Πρέπει να βάλουµε τα πράγµατα στη θέση τους.

[22]



XV

Ό2ως εγώ σ’ αγά2ησα, µη ξεγελιέσαι,
έτσι δε θα σ’ αγα2ήσουν

ΜΠΕΚΕΡ
Εδώ τελειώνει αυτό το ποίηµα.
Είναι δικό σου, αν και δεν µπορείς να το καταστρέψεις.
Ένα κρεµάµενο πούσι µελαγχολικό
επιπλέοντας στις αβύσσους µου
το πρόσωπό σου σχηµατίζει, το οργανώνει,
µου προσφέρει τη µατιά σου, το ιδιαίτερο
χαµόγελό σου και την έκφραση
σαν από µια αφελή µοµφή
σαν σιωπηλή επιτίµηση για κάτι
που δεν σ’ ευχαριστεί εντελώς.
Θυµάµαι φράσεις, καταστάσεις, αναµονές,
το µακρινό αρχίνισµα, αυτή τη ρήξη,
όλα τα τα δικά σου λεπτά και τρυφερά που υπάρχουν
µέσα µου,
που σου ευχαριστώ, και όχι µε ευχαριστίες
ευγενείας, αλλά µε αυτές που δεν τις λες
γιατί είναι στο βάθος του καθένα
αν και ποτέ δεν ξέρει που ακριβώς.

Ο Μπέκερ, που η θλίψη του µε συντροφεύει,
που στη φωνή του η ζωή περνά
µε τα νεκρώσιµα τα µωβ της βέλα,

[23]



µου δίνει αυτή τη στιγµή τη νοσταλγία,
το αναγκαίο στήριγµα,
το απαλό φως για να σου πω
αυτό το κι εγώ σ’ έχω αγαπήσει
κι αυτό το δεν θα σ’ αγαπήσουν. Ρώτησέ τον,
και θα στο πει αυτός.
∆εν ξέρω αν µ’ αποχαιρετώ, ούτε και τί θα κάνω
όταν δεν θα σε βλέπω πια. Με ποιό τρόπο
θα πεθάνω. Σε ποιά τρώγλη,
σε ποιό µπουντρούµι, σε ποια καταφρόνια, σε ποιό
περιστέρι, σε ποιαν βραχώδη ακτή ή κοιµητήριο,
δίπλα σε ποιο ποτάµι, σε τί µιζέρια ή σταυρό.

Αχ, και µακάρι να ’ναι
σε κάποιο µέρος της άνοιξης
βρεγµένο στο φιλί της νέας σελήνης,
όπου θα τρέµουν καµπανούλες ηχώντας
σε χαιρετισµό στη λαµπερή σου επιστροφή,
κι εσύ να έρχεσαι
µε αργούς ανθούς πορτοκαλιάς
ανάµεσα σε χειροκρότηµα και σε κοράλλια.

Αλλά το ξαναλέω,
δεν ξέρω αν αυτό θα είναι αθωότητα και πιστή απλότητα,
εάν δεν είναι ίσως όλα αυτά περισσότερα από όσα πρέπει.

Αληθινά δεν ξέρω.

[24]



Επίλογος
στη Σάρα Κασάλ

Καλή µου Σάρα και παρηγοριά του,
συντρόφισσα, του φίλου κι όσο πιάνω
ξέρω τι λέω, κάτι ακόµα παραπάνω
η κούπα του φωτός και η χαρά του.

Τώρα που νιώθω να τελειώνει ο χρόνος
βιάζοµαι να σου πω τι καλοσύνη
κάθε στιγµή µαζί σου µας αφήνει

µιας καθαρής και απαλής ευγένειας τόνο.

Οι τρεις χρόνο το χρόνο έχουµε ζήσει
τη γιορτή αυτή που άξιζε τον κόπο
δραπέτες από της ζωής την τάξη

Γιορτή φιλίας και χωρίς ν’ αφήσει
τίποτε εκτός µιας ηρεµίας τον τόπο

τόσο παρηγοριά όσο και λάµψη.

Ελισέο Ντιέγο.

[25]



Επιλεγόµενα

Μια µέρα που είχα πάει στη Φωλιά του Βιβλίου, ο
Θάνος Τσιµέκας, ερωτευµένος όπως φάνηκε, µου έδειξε
ένα βιβλίο του Νικολάς Γκιγιέν. ∆ίγλωσση έκδοση, ποι-
ήµατα ερωτικά, καµωµένα για κάποια Σάρα Κασάλ.
“∆ώσε µου το βιβλίο να το µεταφράσω”, του λέω. “Το
βιβλίο είναι χαρισµένο, µου απάντησε, αλλά θα σου
βγάλω µια φωτοτυπία και µετάφρασέ το από εκεί.” Πέ-
ρασαν τα χρόνια, αλλά η ώρα του βιβλίου να µεταφρα-
στεί δεν είχε έλθει. Με τσίγκλισε πάλι το Όρος Αιγάλεω
του Παστάκα, που από τα Ξένια του Μοντάλε µε έφερε
πίσω στην υπόσχεσή µου. Για τον Νικολάς Γκιγιέν θα
βρείτε πολλά στο διαδίκτυο. (Nicolás Guillen) Συνήθως
αφιερώνω τις µεταφράσεις. Ο Θάνος Τσιµέκας, γεροντο-
παλίκαρο, καλλιγράφος, βιβλιογνώστης, έχει πεθάνει εδώ
και χρόνια. Σ’ αυτόν είναι χαρισµένη η µετάφραση. Σαν
επιστολή σ’ ένα κορίτσι άγνωστο, που ήταν ερωτευµένος.
Σόνγκορο Κοσόνγκο, Θανάση…

Β.Λ.

[26]



ΤΑ ΠΟΙΗΜΑΤΑ ΤΟΥ ΝΙΚΟΛΑΣ ΓΚΙΓΙΕΝ
Σε Κάποιο Μέρος της Άνοιξης

ελεγεία
ΣΤΟΙΧΕΙΟΘΕΤΗΘΗΚΑΝ ΨΗΦΙΑΚΑ

ΑΠΟ ΤΟ ΒΑΣΙΛΗ ΛΑΛΙΩΤΗ
ΣΤΗΝ ΑΘΗΝΑ

ΤΟΝ ΜΑΪΟ ΤΟΥ 2014

f


