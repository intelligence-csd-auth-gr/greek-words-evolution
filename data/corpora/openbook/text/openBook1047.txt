
















































1 
 

 

 

Μια απόπειρα σκιαγράφησης 

του Χανς Φάλλαντα 
 

 

 

 

 

 

 



2 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



3 
 

 

 

 

Γεώργιος Νικ. Σχορετσανίτης 

 

 

 

 

 

 

Μία προσπάθεια σκιαγράφησης του 

Χανς Φάλλαντα 

 

 

 

 

 

 

 

 

 

 

 



4 
 

 

 

 

 

 

 

 

 

 

 

 

Τίτλος: “Μια προσπάθεια σκιαγράφησης του Χανς Φάλλαντα”  

Συγγραφέας: Γεώργιος Νικ. Σχορετσανίτης  

ISBN: 978-618-80957-4-8 

Επίλεκτες Ψηφιακές Εκδόσεις: 24grammata.com  

Σειρά: εν καινώ, Αριθμός σειράς: 109 

Τόπος και Χρονολογία πρώτης έκδοσης: Ηράκλειο, 2015 

Μέγεθος Αρχείου: 4,0 Mb 

Σελίδες: 88 

Μορφή αρχείου: pdf 

Γραμματοσειρά: cambria 

Απαγορεύεται η αναδημοσίευση δίχως την έγγραφη άδεια 

του δημιουργού ή του εκδότη  

http://www.24grammata.com/


5 
 

 

 

  Όπως πάντα για την Ειρήνη 

 

 

 

 

 

 

 

 

 

 

 

 

 

 

  



6 
 

 

 

 

 

 

 

 

 

 

 

 

 

 

 

Βιβλία του Χανς Φάλλαντα μεταφρασμένα στα ελληνικά 

 

 Fallada Hans: Μόνος στο Βερολίνο. Μετάφραση: Άντζη Σαλτα-

μπάση. Εκδόσεις Πόλις. 2012.  

 Fallada Hans: Ο πότης. Μετάφραση: Έμη Βαϊκούση. Εκδόσεις 

Κίχλη. 2013. 

 



7 
 

Περιεχόμενα 

 σελ. 
Μία απόπειρα σκιαγράφησης του Χανς Φάλλαντα (Hans 

Fallada, 1893-1947) 
11 

Με αφορμή το “Kleiner Mann, was nun?” του Χανς 

Φάλλαντα 
39 

Η αφόρητη γοητεία της αυτοκαταστροφής και ο “Πότης” 

του Χανς Φάλλαντα 
47 

Μόνος στο Βερολίνο 59 

“Οι Αγρότες, τα Αφεντικά και οι Βόμβες” (Bauern, Bonzen 

und Bomben) και οι αγροτικές διαμαρτυρίες της Βορειο-

δυτικής Γερμανίας την περίοδο 1927-1930). 

65 

Δίκην επιλόγου: Η εκτέλεση της μικρής Sophie Scholl 73 

Πρώτες δημοσιεύσεις 85 

 

 

 

 

 

 

 

 

 

 

 

 

  



8 
 

Άλλα έργα του ιδίου 

1. Ποιητές του Αζερμπαϊτζάν-Εικονογραφημένο Ημερολόγιο 

1915. Ειδική έκδοση των ΒΗΤΑ Ιατρικών Εκδόσεων. 2015. Αθήνα.  

2. Ιστορικά στοιχεία και άλλα παραλειπόμενα της εξέλιξης της 

Ανατομικής. ΒΗΤΑ Ιατρικές Εκδόσεις. Νοέμβριος 2014. Αθήνα.  

3. Ο Κνουτ Χάμσουν στη Χώρα των Θαυμάτων (e-book). 

Ηλεκτρονικές εκδόσεις 24grammata.com (Σειρά: εν καινώ, αριθμ. 

σειράς 88). Τόπος και Χρονολογία πρώτης έκδοσης: 22 Ιουνίου 

2014. Ηράκλειο Κρήτης.  

4. Επιστρέφοντας στο Δρόμο του Μεταξιού (e-book). 

Ηλεκτρονικές εκδόσεις 24grammata.com (Σειρά: εν καινώ, αριθμός 

σειράς 80). Ημερομηνία έκδοσης: 28 Απριλίου 2014. Αθήνα.  

5. Μυθικές Πολιτείες της Ανατολής-Εικονογραφημένο 

Ημερολόγιο του 2014. Ειδική έκδοση των ΒΗΤΑ Ιατρικών 

Εκδόσεων. 2014. Αθήνα.  

6. Παράπλευρες σημειώσεις και μελετήματα. Ηλεκτρονικές 

εκδόσεις 24grammata.com (Σειρά: εν καινώ, αριθμός σειράς 60). 

Ημερομηνία έκδοσης: 29 Οκτωβρίου 2013. Αθήνα.  

7. Τυνησία - Η πύλη της ερήμου. Ηλεκτρονικές εκδόσεις 

24grammata.com (Σειρά: εν καινώ, αριθμός σειράς 59). Ημερομηνία 

έκδοσης: 20 Οκτωβρίου 2013. Αθήνα.  

8. Οδοιπορικό στη Σοβιετική και Νέα Βαλτική. ΒΗΤΑ Ιατρικές 

Εκδόσεις. Ιούνιος 2013. Αθήνα.  

9. Στη… σιωπηρή Ζωροαστρική πόλη της Γιαζντ (e-book). 

Ηλεκτρονικές εκδόσεις 24grammata.com (Σειρά: εν καινώ, αριθμός 

σειράς 46). Ημερομηνία έκδοσης: 9 Ιουνίου 2013. Αθήνα.  

10. Η Ιστορία της Ισλαμικής Ιατρικής. ΒΗΤΑ Ιατρικές Εκδόσεις. 

2011. Αθήνα.  

11. Ενδοκρινείς όγκοι του πεπτικού συστήματος. Ιατρικές 

Εκδόσεις Π.Χ. Πασχαλίδη. 1990. Αθήνα. 

12. Παθήσεις παραθυρεοειδών αδένων. 1989. Αθήνα.  

 

 

 

 



9 
 

 

 

 

“…Κανείς δεν μπορεί να ρισκάρει τίποτα περισσότερο από την 
ίδια του τη ζωή.  

Κάθε άνθρωπος έχει διαφορετικές ικανότητες και 
διαφορετικό χαρακτήρα.  

Το σημαντικό είναι να αντιστέκεσαι…”  
 

Χανς Φάλλαντα 

 

 

 

 

 

 

 

 

 

 



10 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



11 
 

Μία απόπειρα σκιαγράφησης του Χανς Φάλλαντα 

 (Hans Fallada, 1893-1947) 

 

 

 

“Οι Κβάνγκελ, δυο ασήμαντοι, μοναχικοί άνθρωποι στο Βόρειο Βερολίνο, 

σχεδόν φτωχοί, χωρίς βοήθεια, χωρίς ιδιαίτερες ικανότητες, χωρίς 

υποστήριξη, μια μέρα του 1940 κηρύσσουν τον πόλεμο ενάντια στον 

τερατώδη μηχανισμό του ναζιστικού κράτους, και ξαφνικά συμβαίνει το 

γκροτέσκο: ο ελέφαντας νιώθει να απειλείται από το ποντίκι! Η εξουσία 

επιστρατεύει τον δόλο και τη βία για να αντιμετωπίσει τον ποντικό, κι 

ένας ασύλληπτος μηχανισμός μπαίνει σε λειτουργία για να συλληφθούν 

τα δύο ανθρωπάκια. Ο ελέφαντας τρέμει, σχεδόν έχει χάσει τον ύπνο 

του, εκεί έξω είναι οι εχθροί που παραμονεύουν στο σκοτάδι και πρέπει 

να συλληφθούν, πρέπει να εξολοθρευτούν!” 

 

Χανς Φάλλαντα, Μόνος στο Βερολίνο 

 

 

 



12 
 

  Ο Χανς Φάλλαντα (Hans Fallada, 21 Ιουλίου 1893 - 5 Φεβρουαρίου 

1947), γεννήθηκε ως Ρούντολφ Βίλχελμ Φρήντριχ Ντίτσεν (Rudolf 

Wilhelm Friedrich Ditzen) στο Γκράιφσβαλντ (Greifswald) της 

Γερμανίας και ήταν, όπως αποδείχτηκε, ένας από τους πραγματικά 

μεγάλους συγγραφείς του πρώτου μισού του εικοστού αιώνα. 

Μερικά από τα καλύτερα και γνωστότερα μυθιστορήματά του, 

περιλαμβάνουν το “Και τώρα, ανθρωπάκο;” (Kleiner Mann, was 

nun?, Little Man, What Now?, 1932) και το “Κάθε άνθρωπος 

πεθαίνει μόνος” (1947), που κυκλοφόρησε με διάφορους τίτλους, 

όπως “Jeder stirbt für sich allein” (στα γερμανικά), “Every Man 

Dies Alone” (Η.Π.Α), “Alone in Berlin” (Ηνωμένο Βασίλειο) και 

“Μόνος στο Βερολίνο” στην ελληνική γλώσσα.  

 

 

Το σπίτι του Hans Fallada στο Carwitz. 
 

 



13 
 

  Τα έργα του ανήκουν κυρίως στο λογοτεχνικό ύφος της Νέας 

Αντικειμενικότητας, με κύρια χαρακτηριστικά τις ακριβείς 

λεπτομέρειες και περιγραφές και ακόμα τον δημοσιογραφικό 

σεβασμό στα περιστατικά. Ήταν το παιδί ενός δικαστή με βλέψεις 

στα υψηλότερα αξιώματα της ιεραρχίας της δικαιοσύνης και μιας 

μητέρας από την μεσοαστική τάξη. Αμφότεροι οι γονείς του όμως, 

μοιράζονταν τον ίδιο ενθουσιασμό για τη μουσική και σε μικρότερο 

βαθμό τη λογοτεχνία. Η Jenny Williams στο βιβλίο της  “More Lives 

than One” (1998), το οποίο σκιαγραφεί τη ζωή του Χανς Φάλλαντα, 

σημειώνει ότι ο πατέρας του συνήθιζε να διαβάζει μεγαλοφώνως 

στα παιδιά του κείμενα σημαντικών και αναγνωρισμένων 

συγγραφέων, όπως ο Σαίξπηρ και ο Σίλερ. Όταν ο Χανς Φάλλαντα 

ήταν έξι ετών, το 1899, ο πατέρας του μετακόμισε με την οικογένειά 

του στο Βερολίνο, στο πλαίσιο μιας επαγγελματικής αναβάθμισης 

την οποία πέτυχε. Η πρώτη του επαφή με το σχολείο, το 1901, ήταν 

μάλλον τραυματική. Σταδιακά βυθίστηκε στην ανάγνωση και 

μελέτη απαιτητικών βιβλίων, αλλά μάλλον δύσκολων για την ηλικία 

του συγγραφέων, όπως ο Φλωμπέρ, ο Ντοστογιέφσκι και ο Ντίκενς.  

 

Ο Χανς Φάλλαντα το 1906, κάπου δεκατριών ετών. 



14 
 

  Λίγο αργότερα, το 1909, η οικογένειά του μετακόμισε και πάλι στη 

Λειψία, μετά το διορισμό του πατέρα του στο Ανώτατο 

Αυτοκρατορικό Δικαστήριο. Ένα σοβαρό ατύχημα και 

τραυματισμός με άλογο το 1909 σε ηλικία δεκαέξι ετών και μια 

προσβολή τυφοειδούς πυρετού τον επόμενο χρόνο, σηματοδότησαν 

έντονα τη ζωή του νεαρού Χανς και έθεσαν τέλος στα σχετικά 

ξέγνοιαστα νιάτα του. Τα εφηβικά του χρόνια χαρακτηρίστηκαν 

από απομόνωση και περισυλλογή, κι όλα αυτά σε συνδυασμό με τις 

μακροχρόνιες παρενέργειες και κατάλοιπα των προαναφερθεισών 

παθήσεων. Επιπλέον, τα διά βίου προβλήματα με τα ναρκωτικά που 

είχαν τη βάση τους, μεταξύ των άλλων, στην κατάχρηση των 

αναλγητικών φαρμάκων που έπαιρνε για την καταπολέμηση του 

πόνου των τραυμάτων του, εκδηλώθηκαν στο μέλλον και με 

πολλαπλές απόπειρες αυτοκτονίας.  

 

⩫ 

 

  Το 1911 έκανε μια συμφωνία με το φίλο του Hans Dietrich von 

Necker, να σκηνοθετήσουν μια μονομαχία ανάμεσά τους για να 

καλύψουν τις αυτοκτονίες τους, πεπεισμένοι ότι η μονομαχία θα 

φανεί ως πιο “έντιμη” μέθοδος. Λόγω βεβαίως της απειρίας των δύο 

αγοριών με τα όπλα, η όλη υπόθεση ήταν τραγικά κακοφτιαγμένη. Ο 

Dietrich αστόχησε με τον Χανς, αλλά ο Χανς Φάλλαντα όχι, και 

σκότωσε τον Dietrich. Ο Φάλλαντα ταραγμένος αρκετά με την όλη 

εξέλιξη της υπόθεσης, σήκωσε το όπλο του Dietrich και 

αυτοπυροβολήθηκε στο στήθος, αλλά με κάποιο τρόπο επιβίωσε 

του αυτοτραυματισμού. Παρ' όλα αυτά, ο θάνατος του φίλου του, 

του εξασφάλισε την ιδιότητα του απόβλητου από την κοινωνία. 



15 
 

Κρίθηκε τελικά αθώος για τη δολοφονία του φίλου του λόγω της 

παραφροσύνης του, αλλά από αυτό το σημείο και στη συνέχεια, 

πέρασε πολλές θητείες σε ψυχιατρικά ιδρύματα. Σε ένα από αυτά τα 

ιδρύματα, τοποθετήθηκε για να εργαστεί σε αγροτικές δουλειές, 

εγκαινιάζοντας με τον τρόπο αυτό την δια βίου σχέση του με την 

καλλιέργεια της γης.  

 

H Anna Suse. 

 

 

  Ενώ βρισκόταν σε σανατόριο, ο Φάλλαντα ασχολήθηκε επίσης με 

τη μετάφραση και την ποίηση, μάλλον χωρίς επιτυχία, πριν 

εμφανισθεί στο προσκήνιο ως μυθιστοριογράφος το 1920 με τη 

δημοσίευση του πρώτου του βιβλίου, “Ο νεαρός Γκαίντεσαλ” (Der 

junge Goedeschal) το οποίο εκδόθηκε χρησιμοποιώντας και 

εγκαινιάζοντας το ψευδώνυμο Hans Fallada. Κατά τη διάρκεια 

αυτής της περιόδου, επίσης, αγωνίστηκε με τον επίμονο εθισμό του 

στη μορφίνη και ήρθε αντιμέτωπος με το θάνατο του νεότερου 

αδελφού του στον Πρώτο Παγκόσμιο Πόλεμο. Στον απόηχο του 

πολέμου, ο Φάλλαντα εργάστηκε σε διάφορες αγροτικές εργασίες, 

προκειμένου να υποστηρίξει οικονομικά τον εαυτό του και να 

χρηματοδοτήσει την ολοένα επιδεινούμενη και αρκούντως 



16 
 

απαιτητική τοξικομανία του. Κι αυτό γιατί ενώ πριν από τον πόλεμο 

ο Φάλλαντα στηριζόταν στον πατέρα του για χρηματοδοτική 

στήριξη, ενόσω έγραφε μετά την ήττα της Γερμανίας, δεν ήταν 

πλέον σε θέση ή ίσως και να μην επιθυμούσε να εξαρτάται από 

αυτόν. Λίγο μετά τη δημοσίευση του “Άντον και Γκέρντα” (Anton 

und Gerda, 1923), παρουσιάστηκε στις φυλακές της Greifswald για 

να εκτίσει ποινή έξι μηνών λόγω της κλοπής σιτηρών από τον 

εργοδότη του με σκοπό να τα πουλήσει και να αγοράσει τα 

απαραίτητα πια για τον οργανισμό του, ναρκωτικά. Το 1926, σε 

μικρότερο διάστημα από τρία χρόνια μετά την πρώτη φυλάκισή 

του, ξαναφυλακίστηκε λόγω μιας σειράς νέων κλοπών από τους 

εργοδότες του, για την αγορά πάλι αλκοόλ και ναρκωτικών. Τον 

Φεβρουάριο του 1928, φάνηκε, προς στιγμήν φυσικά, ότι είχε 

θεραπευτεί από τον εθισμό των παραπάνω ουσιών. 

 

⩫ 

 

   Το 1929, ο Φάλλαντα παντρεύτηκε την Άννα Μαργκαρέτε Ίσελ 

Σούζε (Anna "Suse" Issel) και κατέλαβε μια σειρά από αξιοσέβαστες 

θέσεις απασχόλησης στη δημοσιογραφία, ενώ εργάστηκε για τις 

εφημερίδες και τελικά για τον εκδότη των μυθιστορημάτων του, 

Ρόβολτ (Rowohlt). Είναι το διάστημα κατά το οποίο τα 

μυθιστορήματά του άρχισαν να κάνουν αίσθηση, μέσα στα οποία 

σχολίαζε τα κοινωνικά και οικονομικά δεινά της Γερμανίας. 

 



17 
 

  

 

 

 Η επαναστατική επιτυχία του ήρθε το 1931 με το βιβλίο “Bauern, 

Bonzen und Bomben” (Οι Αγρότες, τα Αφεντικά και οι Βόμβες) 

το οποίο είχε ως βάση την ιστορία του Κινήματος Αγροτικής 

Εξέγερσης στο Σλέσβιχ-Χόλσταϊν (Schleswig-Holstein) και τις 

αγροτικές διαμαρτυρίες και μποϋκοτάζ της πόλης Neumünster. Το 

Landvolkbewegung ή Αγροτικό Λαϊκό Κίνημα, ήταν μια σοβαρή 

μορφή διαμαρτυρίας των αγροτών στη βόρεια Γερμανία κατά το 

διάστημα 1928-1933. Λόγω της αγροτικής κρίσης, πραγματο-

ποιήθηκαν διαδηλώσεις σε πολλές πόλεις, κωμοπόλεις και χωριά 

στις αρχές του 1928, ενώ μερικές αντιπροσωπείες αγροτών 

εστάλησαν στο Βερολίνο για να εκφράσουν τα παράπονα κατά του 

εμπορίου και της κυβερνητικής φορολογικής πολιτικής. Οι 

συνεχιζόμενες οικονομικές δυσκολίες των αγροτών και η 

δυσαρέσκεια με τις συνδικαλιστικές τους οργανώσεις, οδήγησε σε 

πιο ριζοσπαστικές διαμαρτυρίες, ιδίως στην επαρχία του Schleswig-

Holstein, από τα τέλη του 1928. Η αντίσταση στα παραπάνω 

περιελάμβανε απεργίες και παρεμπόδιση των κατασχέσεων, αλλά 



18 
 

ορισμένοι γεωργοί με τη βοήθεια ορισμένων εθνικιστικών κύκλων, 

κατέφυγαν ακόμα και σε τρομοκρατικές μεθόδους. Καθ' όλο το 

1929, είχαν τοποθετηθεί βόμβες σε δημόσια κτίρια, 

συμπεριλαμβανομένου του Ράιχσταγκ (Reichstag). Το Αγροτικό 

Λαϊκό Κίνημα διέθετε ακόμα τη δική του εφημερίδα, “Das Landvolk”, 

εκδότης της οποίας ήταν ο Bruno von Salomon, αδελφός του Ernst 

von Salomon. Με τη σύλληψη των βομβιστών και πολλών εκ των 

ηγετών της, καθώς και με την άνοδο του Ναζιστικού Κόμματος, η 

Landvolk άρχισε να παρακμάζει σταδιακά από το 1930. Το πρώτο 

λοιπόν επιτυχημένο μυθιστόρημα “Οι Αγρότες, τα Αφεντικά και 

οι Βόμβες” (Bauern, Bonzen und Bomben) του Χανς Φάλλαντα, 

όπως ήδη αναφέρθηκε, βασίστηκε σε αυτές ακριβώς τις 

διαμαρτυρίες των αγροτών και το μποϋκοτάζ της πόλης 

Neumünster και αναμφίβολα σηματοδότησε ένα πολλά υποσχόμενο 

λογοτεχνικό ταλέντο στο πρόσωπο του Φάλλαντα, καθώς και ένα 

συγγραφέα ο οποίος δεν δίσταζε να ασχοληθεί επισταμένως με 

αμφιλεγόμενα και κρίσιμης σημασίας κοινωνικά ζητήματα. Μάλιστα 

ο βρεττανός ποιητής Martin Seymour-Smith (1928-1998), είπε ότι 

είναι ένα από τα καλύτερα μυθιστορήματα και από τις πιο ζωντανές 

περιγραφές της τοπικής εξέγερσης που γράφτηκαν ποτέ.  

 

⩫ 

 

  Η μεγάλη όμως επιτυχία του “Και τώρα, ανθρωπάκο;” (Kleiner 

Mann, was nun?, Little Man, What Now?, 1932) και η άμεση 

οικονομική του ανάκαμψη, επισκιάστηκαν δυστυχώς από την 

αγωνία του για την άνοδο του ναζισμού και από τον μετέπειτα 

ψυχικό του κλονισμό. Παρά το γεγονός ότι κανένα από τα κείμενά 



19 
 

του δεν θεωρούνταν αρκετά ανατρεπτικό να δικαιολογήσει την 

ανάληψη δράσης από τους Ναζί, πολλοί από τους συμμαθητές και 

συναδέλφους του συνελήφθησαν και φυλακίστηκαν, και το μέλλον 

του συγγραφέα Φάλλαντα υπό το ναζιστικό καθεστώς, φαινόταν 

μάλλον δυσοίωνο και αβέβαιο. Αυτές οι ανησυχίες επιδεινώθηκαν 

από την απώλεια ενός μωρού, λίγες ώρες μόλις μετά τον τοκετό του. 

Ωστόσο, ενθαρρύνθηκε από τη μεγάλη επιτυχία του “Kleiner Mann, 

was nun?” στη Μεγάλη Βρεττανία και τις Ηνωμένες Πολιτείες, όπου 

το βιβλίο έγινε κυριολεκτικά μπεστ σέλερ. Στις ΗΠΑ, επιλέχθηκε από 

το Book of the Month Club και μάλιστα έγινε ταινία του Χόλυγουντ 

(1934). Δυστυχώς όμως, επειδή η ταινία έγινε από Εβραίους 

παραγωγούς, ο Φάλλαντα συγκέντρωσε μεγαλύτερη προσοχή στο 

πρόσωπό του λόγω της ανόδου του Ναζιστικού Κόμματος.  

 

 

Με τα παιδιά του. 

 

  Εν τω μεταξύ, όπως ήδη προαναφερθήκαμε, οι καριέρες, οι 

σταδιοδρομίες και σε ορισμένες περιπτώσεις οι ζωές πολλών από 

τους συγχρόνους του Φάλλαντα, άρχισαν να επηρεάζονται 

αρνητικά, με αποτέλεσμα κι ο ίδιος να συγκεντρώσει το ενδιαφέρον 



20 
 

και την εξονυχιστική εξέταση των δημοσιεύσεών του από ναζιστές 

συγγραφείς και εκδότες, οι οποίοι σημείωναν, ακόμα, ότι δεν είχε 

προσχωρήσει στο Κόμμα τους. Την Κυριακή του Πάσχα του 1933, 

φυλακίστηκε από την Γκεστάπο για αντιναζιστική δραστηριότητα 

μετά από μία τέτοια καταγγελία, αλλά παρά το εντατικό ψάξιμο του 

σπιτιού του δεν βρέθηκαν αποδεικτικά στοιχεία και αφέθηκε 

ελεύθερος μία εβδομάδα αργότερα, αλλά η προειδοποίηση ήταν 

αρκούντως σαφής! Παρά το γεγονός ότι το 1934 το μυθιστόρημά 

του, “Wir hatten mal ein Kind”, (στα αγγλικά: Once We Had a 

Child) είχε αρχικά τουλάχιστον θετικά σχόλια, η επίσημη ναζιστική 

δημοσίευση στην Völkischer Beobachter, το αποδοκίμαζε. Η 

εφημερίδα αυτή, ο “Λαϊκός Παρατηρητής”, ήταν το επίσημο όργανο 

του Εθνικοσοσιαλιστικού Κόμματος, από την ίδρυσή του μέχρι την 

κατάρρευση της Ναζιστικής Γερμανίας, το 1945. Αρχικά κυκλοφο-

ρούσε άπαξ εβδομαδιαίως, και πωλούσε πολύ λίγα φύλλα, κάπου 

οκτώ χιλιάδες, αλλά στη συνέχεια (8 Φεβρουαρίου 1923), έγινε 

ημερήσια. Μετά από μικρή διακοπή της κυκλοφορίας της, λόγω 

δικαστικής απαγόρευσης, συνέχισε ακάθεκτη την κυκλοφορία της. 

Ήταν η εποχή (1924) που ο Αδόλφος Χίτλερ αποφυλακίστηκε 

ύστερα από την καταδίκη του για πραξικόπημα, και ξεκινά την 

επανίδρυση του, επίσης, απαγορευμένου Εθνικοσοσιαλιστικού 

Κόμματος. Έτσι η εφημερίδα επανακυκλοφορεί το Φεβρουάριο του 

1925, και μάλιστα αποτελεί ένα από τα πλέον ισχυρά όπλα 

προπαγάνδας του Κόμματος αυτού, φτάνοντας το 1931 σε 

ημερήσια κυκλοφορία 130.000 φύλλων, ενώ το 1944 αισίως τα δύο 

εκατομμύρια φύλλα! Όλα αυτά τα χρόνια βεβαίως, η εφημερίδα 

αποτελούσε τον καθρέπτη του Κόμματος, αλλά και τον ιδεολογικό 

καθοδηγητή των αναγνωστών της, παρουσιάζοντας την τρέχουσα 



21 
 

ειδησεογραφία από την σκοπιά των Εθνικοσοσιαλιστών, τα γνωστά 

σχόλια και απόψεις στελεχών του Κόμματος, βασικά προπαγανδι-

στικού περιεχομένου. 

 

 

Στο γραφείο του, σε ώρα εργασίας!  

 

⩫ 

 

  Το 1934, το ίδιο έτος με την κυκλοφορία του μυθιστορήματός του, 

“Wir hatten mal ein Kind” (Once We Had a Child), το Υπουργείο 

Διαφωτισμού και Δημόσιας Προπαγάνδας, συνέστησε την 

απομάκρυνση των βιβλίων του απ’ όλες τις δημόσιες βιβλιοθήκες. 

Εν τω μεταξύ, η επίσημη εκστρατεία κατά του Φάλλαντα άρχισε με 

τη μορφή ενός φόρου επί των πωλήσεων των βιβλίων του, με 

αποτέλεσμα ξανά οικονομικές δυσκολίες του συγγραφέα και 

φυσικά καινούργιο νευρικό κλονισμό, το 1934. Τον Σεπτέμβριο του 

1935, ο Χανς Φάλλαντα ανακηρύχθηκε επισήμως “ανεπιθύμητος 

συγγραφέας”, ονομασία που απαγόρευε τη μετάφραση και 

δημοσίευση του έργου του στην αλλοδαπή. Στη συνέχεια, το 



22 
 

μυθιστόρημά του “Altes Herz geht auf die Reise” (An Old Heart 

Goes A-Journeying, 1936), δημιούργησε πάλι προβλήματα με το 

Λογοτεχνικό Επιμελητήριο του Ράιχ, επειδή παρουσίαζε τον 

Χριστιανισμό, αντί του Ναζισμού, ως ενοποιό στοιχείο των 

ανθρώπων. Εκείνη τη χρονική στιγμή, μάλλον έξυπνα, ο Φάλλαντα 

μετατόπισε τη συγγραφική του δραστηριότητα για λόγους καθαρά 

βιοποριστικούς, γράφοντας ιστορίες για παιδιά και αβλαβή 

παραμύθια, που θα μπορούσαν εύκολα να αποφύγουν την 

ανεπιθύμητη προσοχή των Ναζί. Κατά τη διάρκεια αυτής της 

περιόδου ερχόταν στο μυαλό του επίμονα η προοπτική της 

μετανάστευσης, αν και γενικώς ήταν απρόθυμος λόγω της γνωστής 

αγάπης που έτρεφε για τη Γερμανία. Το 1937, η δημοσίευση και η 

εκδοτική επιτυχία του μυθιστορήματος “Λύκος Μεταξύ Λύκων” 

(Wolf unter Wölfen, Wolf Among Wolves), σηματοδότησε την 

προσωρινή επιστροφή του Φάλλαντα στο σοβαρό, ρεαλιστικό ύφος 

του. Οι Ναζί διάβασαν και είδαν το βιβλίο αυτό ως οξεία κριτική της 

Δημοκρατίας της Βαϊμάρης, και έτσι φυσικά το ενέκριναν. Μάλιστα 

ο γνωστός Υπουργός Προπαγάνδας του Ράιχ, Γιόζεφ Γκαίμπελς, το 

ονόμασε χαρακτηριστικά ως ένα έξοχο βιβλίο. Το ενδιαφέρον του 

ναζί αξιωματούχου στο έργο του Φάλλαντα, ενδέχεται να οδήγησε 

τον συγγραφέα σε έναν κόσμο πλημυρισμένο με περίεργη ανησυχία, 

αφού τον οδήγησε εμμέσως προς την αντισημιτική οδό και μάλιστα 

στη συγγραφή ενός μυθιστορήματος το οποίο θα αποτελούσε τη 

βάση για μια ταινία που θα χρηματοδοτούσε η επίσημη πολιτεία, και 

η οποία θα σκιαγραφούσε τη ζωή μιας γερμανικής οικογένειας μέχρι 

το 1933. Το βιβλίο “Ο σιδερένιος Γκούσταβ” (Der Eiserne Gustav, 

Iron Gustav, 1938), ήταν μια θεώρηση των στερήσεων και 

κακουχιών που προήλθαν από τον Πρώτο Παγκόσμιο Πόλεμο, αλλά 



23 
 

σε μια άλλη ανάγνωση ο Γκαίμπελς πρότεινε να αναθεωρηθεί και να 

παραταθεί το χρονικό διάστημα στον οποίο αναφερόταν η ιστορία, 

έτσι ώστε να συμπεριλάβει την άνοδο των Ναζί και βεβαίως την 

επίλυση από αυτούς όλων των προβλημάτων που δημιούργησαν και 

έφεραν στο προσκήνιο ο Μεγάλος Πόλεμος και φυσικά η 

Δημοκρατία της Βαϊμάρης. Ο Φάλλαντα έγραψε κατόπιν αυτού 

πολλές διαφορετικές εκδοχές, πριν τελικά υποταχθεί κάτω από την 

πίεση τόσο του Γκαίμπελς όσο και των εξαντλημένων οικονομικών 

του. Άλλα στοιχεία της παράδοσής του στο ναζιστικό εκφοβισμό, 

ήρθαν με τη μορφή των προλόγων που έγραψε στη συνέχεια για 

δύο πολιτικά αμφιλεγόμενα έργα του, συγκεκριμένα σύντομα χωρία 

στα οποία δήλωσε ουσιαστικά ότι τα γεγονότα στα βιβλία του 

έλαβαν χώρα πριν από την άνοδο των Ναζί και όπως είναι ευνόητο 

σχεδιάστηκαν σαφώς για να εξευμενίσουν τις ναζιστικές αρχές. 

 

⩫ 

 

  Προς το τέλος του 1938, παρά το θάνατο πολλών συναδέλφων στα 

χέρια των Ναζί, ο Φάλλαντα άλλαξε την απόφασή του να 

μεταναστεύσει οριστικά σε κάποια άλλη χώρα. Ο βρεττανός 

εκδότης του, George Putnam, έχοντας κάνει τις αναγκαίες ρυθμίσεις, 

συμφωνίες και προετοιμασίες, έστειλε ένα ιδιωτικό σκάφος να 

απομακρύνει το συγγραφέα και την οικογένειά του από τη 

Γερμανία. Σύμφωνα με την Jenny Williams, ο Φάλλαντα είχε 

συσκευάσει τα πράγματα στις βαλίτσες του και τα φόρτωσε στο 

αυτοκίνητο, και είπε στη γυναίκα πως ήθελε να κάνει μια ακόμη 

βόλτα γύρω από τα κτήματα, αλλά όταν επέστρεψε λίγο αργότερα, 

δήλωσε ότι δεν μπορούσε να φύγει από τη Γερμανία και ότι θα 



24 
 

έπρεπε η Σούζε να ξαναβάλει τα πράγματα στη θέση τους! Αυτή η 

φαινομενικά απότομη αλλαγή των σχεδίων, συνέπεσε με μια παλιά 

εσωτερική και ισχυρή πεποίθηση του Φάλλαντα. Χρόνια νωρίτερα 

είχε ήδη εκμυστηρευτεί σε γνωστούς του ότι δεν θα μπορούσε ποτέ 

να γράψει σε άλλη γλώσσα, ούτε να ζήσει σε οποιοδήποτε άλλο 

μέρος του κόσμου, εκτός από τη Γερμανία. Ο Φάλλαντα, για άλλη 

μια φορά, αφιερώθηκε στο να γράφει παιδικές ιστορίες και άλλα 

κείμενα καθόλου πολιτικά και βέβαια κατάλληλα για τις ευαίσθητες 

χρονικές περιόδους.  

 

 

Το βιβλίο “Kleiner Mann, was nun?”, μεταφέρθηκε πολλές φορές 

στον κινηματογράφο. Τα σκηνικά εν πολλοίς γνωστά, όλες τις 

φορές. 

 

 

   Παρ' όλα αυτά, με τη γερμανική εισβολή στην Πολωνία το 1939 

και την επακόλουθη και αναπόφευκτη έναρξη του Δευτέρου 

Παγκοσμίου Πολέμου, η ζωή έγινε ακόμη πιο δύσκολη για τον 



25 
 

Φάλλαντα και την οικογένειά του. Γρήγορα έκαναν την εμφάνισή 

τους αρκετές διαφωνίες μεταξύ της οικογένειάς του και των άλλων 

κατοίκων του χωριού του. Σε πολλές περιπτώσεις οι γείτονες 

ανέφεραν την υποτιθέμενη τοξικομανία του στις αρχές, απειλώντας 

να αποκαλύψουν το ιστορικό όλων των ψυχολογικών του 

διαταραχών, κάτι φυσικά άκρως επικίνδυνο για το ναζιστικό 

καθεστώς. Το δελτίο στο χαρτί, αφού αυτό το χρησιμοποιούσαν για 

κρατικές υποθέσεις και την προώθησή τους, ήταν επίσης ένα 

σοβαρό εμπόδιο στη συγγραφική και εκδοτική του καριέρα. Παρ' 

όλα αυτά συνέχισε να δημοσιεύει, αν και σε ένα κάπως περιορι-

σμένο ρόλο, απολαμβάνοντας ακόμα ένα πολύ σύντομο χρονικά 

παράθυρο επίσημης αποδοχής και έγκρισης. Αυτό το παράθυρο 

έκλεισε απότομα κοντά στο τέλος του 1943 με την απώλεια του, επί 

εικοσιπέντε χρόνια, εκδότη του, Rowohlt, ο οποίος εγκατέλειψε τη 

χώρα. Ήταν επίσης εκείνη η στιγμή κατά την οποία στράφηκε 

έντονα στο αλκοόλ και στις εξωσυζυγικές σχέσεις για να 

αντιμετωπίσει, μεταξύ των άλλων θεμάτων που τον απασχολούσαν, 

την όλο και πιο τεταμένη σχέση με τη σύζυγό του. Το 1944, αν και 

το διαζύγιό τους είχε ήδη οριστικοποιηθεί, ένας μεθυσμένος 

Φάλλαντα και η σύζυγός του ενεπλάκησαν σε μια φιλονικία κατά 

την οποία ο Φάλλαντα προχώρησε σε ένα πυροβολισμό, σύμφωνα 

με τη Σούζε (Suse Ditzen), σε μια συνέντευξη που έδωσε αργότερα 

στη βιογράφο του, Jenny Williams. Σύμφωνα με την Suse Ditzen, 

αυτή κατόρθωσε και πήρε το όπλο από το σύζυγό της και τον 

χτύπησε στο κεφάλι πριν καλέσει την αστυνομία, η οποία και τον 

περιόρισε στη συνέχεια σε ένα ψυχιατρικό ίδρυμα.  



26 
 

 

Οικογενειακές στιγμές του 1939. 

 

 

 Κατά τη διάρκεια αυτής της περιόδου ο Φάλλαντα είχε ακόμα μια 

ελπίδα να προσκολληθεί. Το σχέδιο για να ανασκευάσει και 

αναβάλει τεχνηέντως τις απαιτήσεις του Γκαίμπελς, ότι δήθεν 

γράφει ένα αντισημιτικό μυθιστόρημα! Πρόκειται για την 

καταγραφή με μυθιστορηματική μορφή μιας φημισμένης υπόθεσης 

απάτης με δύο Εβραίους χρηματοδότες στη δεκαετία του ’20, η 

οποία ως ενδιαφέρουσα και αποτελεσματική προπαγάνδα 

υποστηρίχθηκε από την κυβέρνηση, με αποτέλεσμα να χαλαρώ-

σουν την πίεση πάνω του, αφού θα καταγινόταν με άλλα, πιο 

ειλικρινή, έργα. Ευρισκόμενος φυλακισμένος σε ένα ναζιστικό 

φρενοκομείο, χρησιμοποίησε το προαναφερθέν σχέδιο, ως 

πρόσχημα για την απόκτηση του πολυπόθητου χαρτιού και 

γραφικής ύλης, ισχυριζόμενος μάλιστα ότι είχε να εκπληρώσει μια 

απαιτητική αποστολή για το γραφείο του Γκαίμπελς. Αυτό 

ματαίωσε με επιτυχία μια πιο σκληρή μεταχείριση, αφού οι 



27 
 

παράφρονες υποβάλλονταν τακτικά σε βάρβαρες “θεραπείες” από 

τους Ναζί, περιλαμβανομένης της σωματικής κακοποίησης, της 

στείρωσης κι ακόμη τον θάνατο. Αλλά αντί να προχωρήσει στη 

συγγραφή ενός αντισημιτικού μυθιστορήματος, ο Χανς Φάλλαντα 

χρησιμοποίησε τη διάθεση του χαρτιού με σκοπό να γράψει μια 

πυκνά και έξυπνα καλυπτόμενη πρότυπη γραφή που χρησίμευσε 

για την κωδικοποίηση του κειμένου του μυθιστορήματος “Der 

Trinker” (Ο Πότης), μια βαθιά κριτική μέσα στην πολυσέλιδη, 

όπως αποδείχτηκε, αυτοβιογραφική αφήγηση της ζωής του κάτω 

από τους Ναζί. Ήταν μια πράξη με την οποία εύκολα θα μπορούσε 

να τιμωρηθεί με θάνατο, αλλά δεν συνελήφθηκε, και το 

μυθιστόρημα κυκλοφόρησε κανονικά τον Δεκέμβριο του 1944, 

μόλις η ναζιστική κυβέρνηση άρχισε να καταρρέει. 

 

 

Το εξώφυλλο του “Πότη” που κυκλοφόρησε στη χώρα μας το 2013 

από τις Εκδόσεις Κίχλη. 

   

⩫ 

 



28 
 

Παρά τη φαινομενικά επιτυχή συμφιλίωση με την πρώτη σύζυγό 

του, προχώρησε σε γάμο με την νεαρή, πλούσια και ελκυστική χήρα 

Ulla Losch, λίγους μόλις μήνες μετά την αποφυλάκισή του και 

μετακόμισε μαζί της στο Feldberg, στα νοτιοανατολικά της χώρας, 

στα σύνορα με το Βρανδεμβούργο. Λίγο μετά το γάμο του, οι 

Σοβιετικοί εισέβαλαν στην περιοχή και άρχισαν να αποκαθιστούν 

την τάξη. Ο Φάλλαντα, ως εγνωσμένη λογοτεχνική διασημότητα, 

κλήθηκε να δώσει ομιλία σε μια τελετή για να γιορτάσουν όλοι μαζί 

το τέλος του πολέμου, μετά από την οποία διορίστηκε προσωρινός 

δήμαρχος της Feldberg, για δεκαοκτώ μήνες. Ο χρόνος που πέρασε ο 

συγγραφέας στο ψυχιατρικό ίδρυμα, η βαθιά ύφεση και το 

φαινομενικά ακατόρθωτο έργο της εξάλειψης των απομειναριών 

του φασισμού που ήταν πλέον τόσο βαθιά ριζωμένα στην κοινωνία 

από το προηγηθέν ναζιστικό καθεστώς, είχαν ως αποτέλεσμα να 

επιστρέψει για άλλη μια φορά στη μορφίνη με τη σύζυγό του, και 

λίγο μετά αμφότεροι κατέληξαν με παρεμφερή προβλήματα στο 

νοσοκομείο. Ο ίδιος πέρασε το σύντομο υπόλοιπο της ζωής του μέσα 

και έξω από νοσοκομεία και θαλάμους ασθενών. Ο εθισμός της Ulla 

Losch στη μορφίνη φαίνεται να ήταν ακόμη χειρότερη υπόθεση από 

ότι του Φάλλαντα, ενώ τα χρέη ήταν συνεχώς μια πρόσθετη πηγή 

ανησυχίας και προβληματισμού.  

  Κατά τη στιγμή του θανάτου του, τον Φεβρουάριο του 1947, είχε 

σχεδόν ολοκληρώσει το “Jeder stirbt für sich allein” (Every Man 

Dies Alone, Alone in Berlin, Κάθε άνθρωπος πεθαίνει μόνος ή 

Μόνος στο Βερολίνο), ένα αντιφασιστικό μυθιστόρημα βασισμένο 

στην αληθινή ιστορία ενός γερμανικού ζευγαριού, του Otto και της 

Elise Hampel, οι οποίοι εκτελέστηκαν λόγω παραγωγής και 

διανομής αντιναζιστικού υλικού υλικό στο Βερολίνο κατά τη 



29 
 

διάρκεια του Μεγάλου Πολέμου. Σύμφωνα με την Jenny Williams, ο 

Φάλλαντα, έγραψε το βιβλίο μέσα σε εικοσιτέσσερις μέρες, αλλά 

πέθανε μόλις λίγες εβδομάδες πριν από τη δημοσίευση της τελικής 

μορφής του μυθιστορήματος. Το βιβλίο είναι βασισμένο στην 

αληθινή ιστορία ενός άντρα ο οποίος ανήκε στην εργατική τάξη και 

της γυναίκας του, οι οποίοι ενεργώντας από μόνοι τους, έγιναν 

μέρος της γερμανικής αντίστασης. Το βιβλίο του Χανς Φάλλαντα, 

ήταν ένα από τα πρώτα αντιναζιστικά μυθιστορήματα που 

δημοσιεύτηκαν από γερμανούς συγγραφείς μετά τον Δεύτερο 

Παγκόσμιο Πόλεμο. Οι Ότο και Ελίζα Χάμπελ, ένα ζευγάρι εργατικής 

τάξης στο Βερολίνο, δεν ενδιαφέρονταν διακαώς για την πολιτική, 

αλλά μόλις η Ελίζα Χάμπελ έμαθε ότι ο αδελφός της, ο οποίος 

παρουσιάζεται ως γιος μέσα στο μυθιστόρημα, είχε πέσει νεκρός 

στη Γαλλία, η ίδια και ο σύζυγός της άρχισαν να διαπράττουν 

σοβαρότατες πράξεις πολιτικής ανυπακοής. Άρχισαν σιγά-σιγά 

γράφοντας φυλλάδια και καρτ-ποστάλ, και προτρέποντας τους 

συνανθρώπους τους να αντισταθούν σθεναρά και να ανατρέψουν 

τους Ναζί. Έγραψαν εκατοντάδες τέτοια προτρεπτικά κείμενα, 

αφήνοντάς τα κρυφά στα κλιμακοστάσια των διαμερισμάτων και 

σε ταχυδρομικά γραμματοκιβώτια. Αν και ήταν γνώστες του 

σκληρού και αμείλικτου στο θέμα αυτό νόμου, συνέχισαν το έργο 

τους για πάνω από ένα έτος μέχρις ότου προδόθηκαν και 

συνελήφθησαν. Εκτελέστηκαν τελικά στη φυλακή Plötzensee.  

 



30 
 

 

Οι Otto και  Elise Hampel 

 

  Η αγγλική μετάφραση περιλαμβάνει αναπαραγωγές των 

πραγματικών καρτ-ποστάλ και των χειρογράφων του Hampel. Οι 

αγράμματοι Hampels έκαναν ορθογραφικά λάθη και η γλώσσα τους 

ήταν απλή, αλλά το μήνυμά τους ήταν ισχυρότατο, αρκετό για να 

τρομοκρατήσουν όσους εύρισκαν δίπλα ή κοντά τους τα 

συγκεκριμένα καρτ-ποστάλ. Σχεδόν όλοι τους, έτρεχαν αμέσως στην 

αστυνομία ή στην Γκεστάπο. Ο Φάλλαντα πήρε τους φακέλους με 

τα αρχεία της Γκεστάπο που αναφέρονταν στους Hampel, από τον 

Johannes Becher, ποιητή, μυθιστοριογράφο και φίλο του, ο οποίος 

επέστρεψε από την εξορία μετά τον πόλεμο και έγινε πρόεδρος του 

πολιτιστικού οργανισμού που ιδρύθηκε από τη σοβιετική 

στρατιωτική διοίκηση στον Σοβιετικό τομέα. Στην εργασία που 

ανέλαβε, προσπάθειά του ήταν να δημιουργήσει ένα νέο 

αντιφασιστικό πολιτισμό και κουλτούρα, πηγαίνοντας και ερευνώ-

ντας μέσα στα αρχεία των εκτελεσθέντων αντιστασιακών από τους 

Ναζί και στη συνέχεια αναζήτησε συγγραφείς που θα έγραφαν 

αυτές τις ιστορίες, σύμφωνα βεβαίως πάντοτε με το νέο 

αντιφασιστικό πρότυπο που ανέτειλε ελπιδοφόρα στον ορίζοντα! 



31 
 

Έτσι έδωσε τους φακέλους των Hampels στον Φάλλαντα, το 

φθινόπωρο του 1945, σε μια εμφανή προσπάθεια να τον βοηθήσει 

να ανακτήσει τις σωματικές και ψυχικές δυνάμεις του, δίνοντάς του 

βεβαίως ένα πολύ καλό και δημοφιλές θέμα για βιβλίο.  

  Ο Φάλλαντα την εποχή εκείνη είχε πολλά προσωπικά προβλήματα, 

συμπεριλαμβανομένου του εθισμού στη μορφίνη, πέρα βεβαίως από 

τις παρενέργειες του εγκλεισμού του σε ιδρύματα αποτοξίνωσης και 

φυλακές κατά τη διάρκεια της ναζιστικής περιόδου. Αρχικά δεν 

ήθελε να ασχοληθεί με το γράψιμο της ιστορίας, χρησιμοποιώντας 

τη δικαιολογία ότι δεν είχε αγωνιστεί στην αντίσταση και μάλιστα 

σε κάποια φάση είχε συνεργαστεί, κατά κάποιο τρόπο, με τους Ναζί. 

Ωστόσο, σε αντίθεση με πολλούς άλλους συγγραφείς και 

διανοούμενους που εγκατέλειψαν τη ναζιστική Γερμανία, ο 

Φάλλαντα ένοιωθε, όπως ήδη είπαμε, πάρα πολύ προσκολλημένος 

με τη γερμανική γλώσσα και τον πολιτισμό της χώρας του για να 

φύγει μακρυά, παρά το γεγονός ότι κλήθηκε επανειλημμένως να 

απομακρυνθεί αφού το όνομά του βρισκόταν μέσα στη μαύρη λίστα 

από τους Ναζί. Ως αποτέλεσμα της μη απομάκρυνσης από τη 

ναζιστική Γερμανία, έζησε όλα τα χρόνια του φόβου, της δυσπιστίας 

και του κινδύνου της καθημερινής ζωής της εποχής του πολέμου του 

Βερολίνου, κι έτσι η ψυχολογική πτυχή της ιστορίας των Hampels 

του κέντρισε τελικά το ενδιαφέρον για περαιτέρω απασχόληση και 

συγγραφή. Ένα χρόνο λοιπόν μετά την παραλαβή των σχετικών 

αρχείων, το φθινόπωρο του 1946, ο Φάλλαντα έγραψε το “Jeder 

stirbt für sich allein” (Every Man Dies Alone ή Alone in Berlin, 

Κάθε άνθρωπος πεθαίνει μόνος ή Μόνος στο Βερολίνο), σε 

διάστημα λιγότερο του ενός μηνός και πέθανε λίγους μήνες 

αργότερα, μερικές εβδομάδες πριν από την έκδοση του βιβλίου του. 



32 
 

 

 

Το πρώτο βιβλίο του Φάλλαντα που κυκλοφόρησε στην Ελλάδα 

πριν μερικά χρόνια από τις Εκδόσεις Πόλις.  

 

  Η ιστορία του βιβλίου λαμβάνει χώρα στο Βερολίνο κατά τη 

διάρκεια του Δευτέρου Παγκοσμίου Πολέμου, με τη Γερμανία 

σταθερά κάτω από τη ναζιστική τρομοκρατία. Το βιβλίο μεταφέρει 

το επίπεδο του φόβου και της καχυποψίας που κατέτρωγε τη 

Γερμανία εκείνη την περίοδο, λόγω της συνεχούς ναζιστικής απειλής 

της σύλληψης, της φυλάκισης, των εξαντλητικών βασανιστηρίων 

και του θανάτου. Ακόμη και αν κάποιος δεν υποβαλλόταν σε κάποιο 

από τα προαναφερθέντα, δεν θα μπορούσε να ζήσει φυσιολογικά, κι 

ούτε να βρει μια υποτυπώδη δουλειά, απλώς για επιβίωση. Ο 

Escherich, ένας επιθεωρητής της Γκεστάπο, πρέπει να βρει την πηγή 

των εκατοντάδων καρτ-ποστάλ που ενθάρρυναν τους Γερμανούς να 

αντισταθούν στον Αδόλφο Χίτλερ και τους Ναζί με προσωπικά 

μηνύματα, όπως “Μητέρα! Ο Φύρερ δολοφόνησε το γιο μου. 

Μητέρα! Ο Φύρερ θα δολοφονήσει και τους γιους σας επίσης, και 

δεν θα σταματήσει μέχρι να φέρει θλίψη σε κάθε σπίτι του κόσμου”. 

Ο Escherich βρίσκεται υπό ισχυρή και εμμένουσα πίεση να συλλάβει 



33 
 

την πηγή, ειδάλλως θα δει τον εαυτό του σε απελπιστικά δεινή θέση. 

Ανακρίνει αμέσως στη Γκεστάπο σχεδόν όλους εκείνους που βρήκαν 

τα σημειώματα με το προπαγανδιστικό υλικό, και τους τρομοκρατεί 

δεόντως για ουσιαστική βοήθεια. Τελικά, ο Escherich βρίσκει αυτόν 

που έγραψε τις καρτ ποστάλ και τη σύζυγό του, οι οποίοι όπως 

αποδείχτηκε, ήταν ένα ήσυχο ζευγάρι εργατών, ο Otto και η Anna 

Quangel. Οι πράξεις αυτές της πολιτικής ανυπακοής των Quangels 

πήγαζαν από το γεγονός της απώλειας του μοναδικού τους γιού, ο 

οποίος έχει σκοτωθεί στις επιχειρήσεις. Το ζευγάρι συνελήφθη, 

οδηγήθηκε σε δίκη και καταδικάστηκε σε θάνατο. Ο μεν Otto 

σύντομα εκτελέστηκε, αλλά η Άννα πεθαίνει ενώ βρισκόταν στην 

πτέρυγα των θανατοποινιτών. Σε κάποιο σημείο, όμως, ο Φάλλαντα 

είναι κατηγορηματικός: “Όλους πρέπει να μας ενδιαφέρει η 

πολιτική. Αν είχαμε ενδιαφερθεί εγκαίρως, τώρα δεν θα ζούσαμε 

έτσι, δεν θα είχαμε τους ναζιστές να μας κυβερνούν...”  

 

 

Τιμής ένεκεν! Βεβαίως αναδρομικά! 

 

 

⩫ 

 



34 
 

   Τρεις μήνες μετά την κυκλοφορία του βιβλίου στην αγγλική 

γλώσσα, το 2009, έγινε μπεστ σέλερ, τόσο στις ΗΠΑ όσο και στο 

Ηνωμένο Βασίλειο, κάτι που γίνεται πολύ σπάνια με ένα τέτοιο 

παλιό βιβλίο. Ο εγγονός του συγγραφέα, Ulrich Ditzen, ένας 

συνταξιούχος δικηγόρος, δήλωσε στον βρεττανικό Observer 

συγκλονισμένος από τις τελευταίες πωλήσεις, ενώ ο Πρίμο Λέβι είπε 

ότι είναι το μεγαλύτερο βιβλίο που γράφτηκε ποτέ για την 

γερμανική αντίσταση στους Ναζί. Από ιστορικής σκοπιάς όμως αν 

το δει κανείς, είχε ήδη μεταφραστεί για πρώτη φορά το 1948 στα 

ρωσικά και στα σουηδικά. Στη συνέχεια, ακολούθησε η δημοσίευση 

στην πολωνική γλώσσα το 1950 και στη ρουμανική, το 1951. Το 

1954, μεταφράστηκε στα τσέχικα και τα νορβηγικά, ενώ μια νέα 

νορβηγική μετάφραση παρουσιάστηκε το 2011. Το 1995, το βιβλίο 

μεταφράστηκε στα ιταλικά, μια δεύτερη μετάφραση κυκλοφόρησε 

στη Γαλλία το 2002, ενώ το 2010 έγινε και ισραηλινή έκδοση. 

 

  Όπως ήδη είπαμε, ο Φάλλαντα πέθανε λίγες εβδομάδες πριν από 

την κυκλοφορία του προαναφερθέντος βιβλίου. Θάφτηκε στο 

Pankow, ένα δήμο του Βερολίνου, αλλά αργότερα μετέφεραν τα 

λείψανά του στο Carwitz, όπου έζησε από το 1933 μέχρι το 1944. 

Μετά το θάνατό του, λόγω της πιθανής εγκατάλειψης και της 

συνεχούς εξάρτησης από την πλευρά της δεύτερης συζύγου του και 

μοναδικής κληρονόμου του πνευματικού του έργου, πολλά από τα 

αδημοσίευτα κείμενά του χάθηκαν ή πουλήθηκαν. 

 



35 
 

 

Ένα χρόνο πριν από το θάνατό του, με εμφανή τα σημάδια της 

ολοκληρωτικής παράδοσης στο αλκοόλ και τη μορφίνη (1946). 

 

⩫ 

 

  Ο Φάλλαντα όμως, παρέμεινε δημοφιλής συγγραφέας στη 

Γερμανία και μετά το θάνατό του. Ενώ όμως το “Και τώρα, 

ανθρωπάκο;” (Kleiner Mann, was nun?, Little Man, What Now?, 

1932)  είχε μεγάλη επιτυχία στις Ηνωμένες Πολιτείες και το 

Ηνωμένο Βασίλειο, γενικώς βρισκόταν στην αφάνεια για αρκετές 

δεκαετίες. Εκδόθηκε, για να θυμηθούμε, ένα χρόνο πριν από την 

άνοδο του Αδόλφου Χίτλερ στην εξουσία και σήμερα θεωρείται 

σύγχρονο κλασσικό έργο, με δεδομένο την έντονη σκιαγράφηση και 

περιγραφή των τελευταίων ημερών της Δημοκρατίας της Βαϊμάρης. 

Το βιβλίο αυτό καθιέρωσε τον Φάλλαντα ως σημαντικό συγγραφέα 

και απεικονίζει την κατάσταση των νεαρών γερμανών κατά τη 

διάρκεια αυτής της περιόδου, και ιδιαίτερα τις επιπτώσεις του 

πολέμου και της οικονομικής κατάρρευσης. Ο λογιστής Johannes 

Pinneberg και η νέα σύζυγός του, η Emma Lämmchen Mörschel, η 

οποία μόλις ανακάλυψε ότι ήταν δύο μηνών έγκυος, προσπαθούν να 



36 
 

βρουν μια νέα θέση εργασίας γι αυτόν, στη μέση της οικονομικής 

κρίσης. Βρίσκει δουλειά ως πωλητής στο πολυκατάστημα Mandels 

του Βερολίνου, αλλά η ψυχολογική πίεση επάνω του είναι αφόρητη, 

επειδή το αφεντικό του εισάγει μια μηνιαία ποσόστωση για όλους 

τους πωλητές που οφείλουν να επιτύχουν, διαφορετικά θα 

απολυθούν. Αυτό το γεγονός, όπως είναι φυσικό, οδηγεί σε άγριο 

ανταγωνισμό μεταξύ των συναδέλφων. Γεννιέται ο γιος τους Horst, 

αλλά τα χρήματα είναι και πάλι λιγοστά, επειδή οι ασφάλειες υγείας 

καθυστερούν τις πληρωμές τους. Ο Pinneberg σταδιακά μένει πίσω 

σε μηνιαίες πωλήσεις, παρά τις πολλές εναντίον του 

προειδοποιήσεις. Μετά από κάποια επεισόδια στη δουλειά του, τον 

Νοέμβριο του 1932, η μικρή οικογένεια μετακομίζει παράνομα στο 

καλοκαιρινό σπίτι ενός πρώην συναδέλφου του Pinneberg, σαράντα 

χιλιόμετρα ανατολικά του Βερολίνου. Αν και είναι άνεργος για πάνω 

από ένα χρόνο, η σύζυγος του τον αποτρέπει από το να κλέψει 

άνθρακα. Αντ' αυτού, μαντάρει κάλτσες και επιδίδεται στη ραπτική 

απευθυνόμενη επαγγελματικά στις οικογένειες της περιοχής, με 

σκοπό να κερδίσει κάποια χρήματα, κι εκεί το ζευγάρι 

συνειδητοποιεί ότι η αγάπη είναι αυτή που τελικά μετράει σε τούτη 

τη ζωή. Ο Φάλλαντα δίνει μια λεπτομερή περιγραφή των συνθηκών 

διαβίωσης των εργαζομένων την εποχή, των αφεντικών, του ρόλου 

των συνδικαλιστικών οργανώσεων, των κυβερνητικών θεσμών, και 

βεβαίως την άγρια εκμετάλλευση που επικρατούσε στην αγορά 

εργασίας, με αποτέλεσμα να εμφανίζεται απροκάλυπτα η χειρότερη 

πλευρά του καθενός.  

 



37 
 

 

Billy Childish: Ο Πότης (The Drinker, 1996). Τον πίνακα 

εμπνεύστηκε ο ζωγράφος από το ομώνυμο βιβλίο του Φάλλαντα. 

 

⩫ 

 

  Πρέπει να πούμε ακόμα τελειώνοντας, ότι κάποιοι άλλοι Γερμανοί 

συγγραφείς, που είχαν εγκαταλείψει τη χώρα όταν ο Χίτλερ ανήλθε 

στην εξουσία, αισθάνθηκαν αηδία για όλους εκείνους που 

παρέμειναν πίσω, όπως ο Φάλλαντα, και διακινδύνευσαν κι αυτοί 

και το έργο τους, κάτω από το ναζιστικό καθεστώς, με πιο 

αξιοσημείωτο τον Τόμας Μαν, ο οποίος διέφυγε της ναζιστικής 

καταπίεσης από νωρίς και έζησε στο εξωτερικό και ο οποίος 

εκφράστηκε επί του συγκεκριμένου θέματος με τα χειρότερα λόγια.  

 

 

  



38 
 

Βιβλιογραφία 

 Πανταλέων Λίνα: Θάρρος ή δειλία; The Athens Review of 

Books. Απρίλιος 2013. Αθήνα. 

 Ruskin Jonah: Hans Fallada’s Anti-Fascist Fiction. Monthly 

Review. 2011; Volume 63. Issue 7. 

 Schillinger Liesl: Postcards from the Edge. The New York 

Times. March 1, 2009. 

 Seymour-Smith Martin: New Guide to Modern World 

Literature. Peter Bedrick Books. 1985. U.K. 

 Shaer Matthew: Hans Fallada is resurrected in U.S.  Los 

Angeles Times. March 22, 2009.  

 Williams Jenny: More Lives Than One: A Biography of Hans 

Fallada. Penguin Books Ltd. 2012. 

 

 

 

 

 

 

 

 

 

 

 

 

 

  



39 
 

Με αφορμή το “Kleiner Mann, was nun?” του Χανς Φάλλαντα 

 

 

“Αυτό είναι το φθινόπωρο. Θα σου ραγίσει την καρδιά” 

(Dies ist der Herbst: der bricht dir noch das Herz!) 

 

Friedrich Nietzsche, Im deutschen November  

 

 

  Σε ακραίες και κρίσιμες ώρες και στιγμές, κρίνεται η ψυχή του 

καθενός. Όταν συγκεκριμένα ο ηρωισμός και η γενναιότητα, από τη 

μια μεριά, και η δειλία και υποταγή από την άλλη, έρχονται τόσο 

κοντά, οδηγώντας την ύπαρξη σε καταστάσεις ανεξέλεγκτες, στο 

αναπόφευκτο πεπρωμένο σε τελική ανάλυση. Κάποιες φορές σε 

στιγμιαίες αιφνίδιες εκλάμψεις οποιασδήποτε κατεύθυνσης, κι 

άλλες σε μακροχρόνιο μαρασμό. Αυτά όμως αφορούν κάποιο άλλο 

βιβλίο του Χανς Φάλλαντα (Ο Πότης) από τις Εκδόσεις Κίχλη, που 

κυκλοφόρησε πριν από ένα χρόνο (2013) στη χώρα μας, 

ακολουθώντας το πρώτο, τουτέστιν το “Μόνος στο Βερολίνο” 

(Πόλις, 2002). Στο ακόμα όμως αμετάφραστο στη χώρα μας βιβλίο 

του Χανς Φάλλαντα, “Και τώρα, ανθρωπάκο;” (Kleiner Mann, was 

nun?, Little Man, What Now?, 1932), παρακολουθούμε τη ζωή των 

απλών ανθρώπων στη Γερμανία στις αρχές της ύπουλα 

εγκυμονούσης δεκαετίας του 1930. Η ανεργία έχει φτάσει σε 

τρομακτικά επίπεδα και ο πληθωρισμός μειώνει ταχέως την αξία 

των μισθών, αλλά και των αποταμιεύσεων. Το Βερολίνο είναι σε 

προϊούσα κατάρρευση, μια πόλη όπου οι μισθοί είναι απαράδεκτα 

χαμηλοί και οι εργαζόμενοι πρέπει να ανταγωνιστούν με τους 



40 
 

συναδέλφους τους για να διατηρήσουν τις πολύτιμες θέσεις 

εργασίας τους, αναπαράγοντας τη δυσπιστία μεταξύ τους με όποιο 

τρόπο μπορούν και με συχνά πισώπλατα μαχαιρώματα μεταξύ του 

εργατικού δυναμικού. Σε μια τέτοια τρομακτική εποχή όπως αυτή, 

το να μείνει έγκυος η κοπέλα κάποιου και να την παντρευτεί, είναι 

μια αλλόκοτη προοπτική, φαντάζει κάτι σαν μιας μορφής 

απονενοημένο διάβημα! Είναι η ιστορία του Johannes Pinneberg και 

της Emma Lämmchen Mörschel, που ξεκινούν την έγγαμη ζωή τους 

και τη μητρότητα, λίγο πριν έρθει στην εξουσία της χώρας τους το 

ναζιστικό κόμμα.  

 

⩫ 

 

  Τα μυθιστορήματα του Χανς Φάλλαντα ήταν διεθνή μπεστ σέλερ 

και πριν από τον πόλεμο, κι αυτός αναγνωρισμένος όσο και οι 

γερμανοί συνάδελφοί του, Τόμας Μαν και Χέρμαν Έσσε. Το 1932, το 

Χόλυγουντ γύρισε το μυθιστόρημα “Και τώρα, ανθρωπάκο;” (Little 

Man, What Now?) σε ταινία, αλλά όταν ο Χίτλερ έμαθε ότι η ταινία 

είχε γίνει από τους Εβραίους, ο Φάλλαντα άρχισε να προσελκύει την 

προσοχή της επικίνδυνης Γκεστάπο και χαρακτηρίζοντάς τον, το 

1935, ως ανεπιθύμητο συγγραφέα. Αρνήθηκε να συμμετάσχει στο 

κόμμα των ναζί, ενώ συνελήφθη και φυλακίστηκε. Καθώς ο πόλεμος 

πλησίαζε στον ορίζοντα, αρνήθηκε να εγκαταλείψει την πατρίδα 

του, παρά τη διεθνή επιτυχία του. Η σωματική, πνευματική και 

ψυχική υπερένταση όλων αυτών των ετών, υπήρξαν τρομερό 

τίμημα για την διανοητική κατάσταση του Φάλλαντα, ο οποίος και 

πέθανε λίγο μετά τον πόλεμο, το 1947. Το βιβλίο “Και τώρα, 

ανθρωπάκο;”, είναι μια, κατά κάποιο τρόπο, ενδιαφέρουσα 



41 
 

εναρμόνιση με το μεταγενέστερο μυθιστόρημα του Φάλλαντα, 

“Μόνος στο Βερολίνο”, αμφότερα τα οποία παρέχουν μια άποψη 

της ποιότητας της ζωής, ένα περιβάλλον όπου οι άνθρωποι 

εργάζονται και παλεύουν σε ένα όλο και πιο συγκεχυμένο, περίεργο 

και εχθρικό κόσμο, από πάσης πλευράς. Οι χαρακτήρες του 

Φάλλαντα δεν είναι πολιτικά σκεπτόμενοι πολίτες, αλλά είναι από 

τα άτομα που εμπλέκονται στον κύκλο της καθημερινής ζωής όπου 

η πολιτική τα επηρεάζει σταδιακά, αλλά χωρίς τελικά να πάρουν 

ξεκάθαρα θέση υπέρ της μιας ή της άλλης πλευράς και ιδεολογίας, 

με κάποιας μορφής ενθουσιασμό ή υποψία απόρριψης της 

περιρρέουσας πολιτικής κατάστασης. Αισθάνονται ότι προσβάλ-

λονται, επηρεάζονται από τα εν εξελίξει γεγονότα, τα οποία σιγά-

σιγά φαίνεται ότι καταστρέφουν την ειρηνική ζωή τους, αλλά δεν 

προχωρούν σε ανάλυση του γιατί συμβαίνουν όλες αυτές οι 

δραματικές αλλαγές. Οι χαρακτήρες του, απλώς προσπαθούν να τα 

βγάλουν πέρα, να βρουν ένα δωμάτιο σ’ ένα σπίτι, να στεγαστούν, 

για να ζήσουν εκεί και να εξασφαλίσουν το καθημερινό τους φαγητό 

και λίγες μερίδες κρέατος την εβδομάδα.  

 

 

Το βιβλίο μεταφέρθηκε πολλές φορές στον κινηματογράφο. Τα 

σκηνικά εν πολλοίς γνωστά, όλες τις φορές. 



42 
 

 

⩫ 

 

  Το βιβλίο ξεκινάει σε μια γυναικολογική κλινική, όπου ο Johannes 

και η Lämmchen έχουν πάει για την παροχή συμβουλών σχετικά με 

την αντισύλληψη, όπου ακούν έκπληκτοι το γιατρό τους να λέει 

μόνο ότι “…είναι πολύ αργά για πρόληψη. Μάλλον θα έλεγα 

βρισκόμαστε στο δεύτερο μήνα…”. Οι γονείς της Lämmchen, 

αντιμετωπίζουν την είδηση του επικείμενου γάμου με φανερή 

περιφρόνηση, δίνοντάς τους ένα πάρτι αρραβώνων το οποίο 

συνοδεύεται από προφητείες επικείμενης κοινωνικής καταστροφής. 

Μετά τις σχετικές, έστω υποκριτικές και συνήθεις ευλογίες της 

στιγμής, το νεαρό ζευγάρι ψάχνει να βρει κάποιο οίκημα, ένα 

δωμάτιο, κάτι που τελικά κατορθώνει, αλλά στα άκρα ενός μικρού 

προαστίου, όπου συνυπάρχει με μια εκκεντρική ηλικιωμένη 

γυναίκα. Οι εργοδότες τον χλευάζουν με επανειλημμένες απειλές 

απολύσεων, και όπως φαίνεται η διατήρηση της δουλειάς του 

εξαρτάται από τον αν θα παντρευτεί την κόρη του αφεντικού του, 

αναγκάζοντας τον Johannes να κρύψει τον πρόσφατο γάμο του. Η 

αλήθεια βγαίνει στην επιφάνεια σύντομα και φυσικά ακολουθεί η 

αναπόφευκτη παύση. Μετά από μια τρομερή περίοδο ανεργίας, η 

μητέρα της Lämmchen έρχεται σε επαφή με την κόρη της και της 

ανακοινώνει ότι μια θέση εργασίας σε ένα πολυκατάστημα αναμένει 

τον Johannes στο Βερολίνο, ευγενική …προσφορά του νέου φίλου 

της, Herr Jachmann. Είναι περιττό να ειπωθεί ότι η ζωή στο 

Βερολίνο εξακολουθεί να είναι γεμάτη δυσκολίες και 

απογοητεύσεις. Το μωρό έρχεται, αλλά από εκείνη τη στιγμή η 

διαμονή του ζευγαριού στο δωμάτιο κρίνεται περίπου ως 



43 
 

ακατάλληλη ακόμα και για μια μικρή οικογένεια. Ο τίτλος του 

μυθιστορήματος αποδεικνύεται ιδιαίτερα κατάλληλος για το βιβλίο, 

δεδομένου ότι ο Johannes παλεύει με τη φτώχεια, προσπαθώντας να 

ικανοποιήσει στοιχειώδεις ανάγκες της γυναίκας και του παιδιού 

του.  

 

 

 

   Ανάμεσα σε όλα τα τρομερά γεγονότα τα οποία συμβαίνουν με 

τους πρωταγωνιστές του βιβλίου του, ο Φάλλαντα τοποθετεί 

κατάλληλα ενδιάμεσα στο κείμενο, το χιούμορ και τη σάτιρα. 

Μερικές τάξεις των ανθρώπων, ας πούμε, δεν υποφέρουν ποτέ, ό,τι 

κι αν συμβαίνει στον κόσμο γύρω τους. Η μητέρα του Johannes είναι 

ένα παράδειγμα ανθρώπου που “ζει μεταξύ των ρωγμών”, 

οργανώνοντας συναντήσεις στις οποίες οι άνδρες έρχονται σε 

επαφή με ελκυστικές νεαρές γυναίκες που είναι σαφώς διαθέσιμες 

για κάτι περισσότερο από την απλή και συνήθη κοινωνικοποίηση 

των παρισταμένων και προσκεκλημένων. Ο φίλος της, Herr 

Jachmann, είναι η κλασσική περίπτωση νεαρού που ζει στο Βερολίνο 

της δεκαετίας του 1930, με γεμάτη την τσέπη τη μια μέρα και 

απελπισμένος την επομένη. 



44 
 

 

⩫ 

 

  Τα τελευταία χρόνια τα βιβλία του Χανς Φάλλαντα, βρίσκονται και 

πάλι στα ράφια των βιβλιοπωλείων, σε νέες μεταφράσεις και 

εκδόσεις. Σε μια εποχή που το ενδιαφέρον για την ιστορία φαίνεται 

να αυξάνεται, τα βιβλία του γερμανού συγγραφέα δίνουν μια 

συναρπαστική γεύση του πως ήταν η καθημερινή ζωή των απλών 

πολιτών, την ώρα που οι εθνικοί ηγέτες προετοιμάζονταν για το 

μεγάλο πόλεμο. Παράλληλα τα μυθιστορήματα του Φάλλαντα είναι 

πάρα πολύ ευανάγνωστα, καθώς η μια σελίδα οδηγεί ταχύτατα στις 

άλλες που έπονται, για να διαβάσει κάποιος τη συνέχεια της 

υπόθεσης. Το βιβλίο συστήνεται ιδιαίτερα σε όσους βρίσκουν 

κάποιο ενδιαφέρον στην Ευρώπη την εποχή του μεσοπολέμου. 

  Το “Και τώρα, ανθρωπάκο;” (Kleiner Mann, was nun?, Little Man, 

What Now?, 1932) είχε μεγάλη επιτυχία στις Ηνωμένες Πολιτείες 

και το Ηνωμένο Βασίλειο, αλλά γενικώς βρισκόταν σε σχετική 

αφάνεια για αρκετές δεκαετίες. Εκδόθηκε αρχικά ένα χρόνο πριν 

από την άνοδο του Αδόλφου Χίτλερ στην εξουσία και σήμερα 

θεωρείται κλασσικό, με δεδομένη την έντονη περιγραφή των 

τελευταίων ημερών της Δημοκρατίας της Βαϊμάρης. Το βιβλίο αυτό 

καθιέρωσε τον Φάλλαντα ως σημαντικό συγγραφέα και απεικονίζει 

την κατάσταση των νεαρών γερμανών κατά τη διάρκεια αυτής της 

περιόδου, και ιδιαίτερα τις επιπτώσεις του πολέμου και της 

οικονομικής κατάρρευσης. 

 

⩫ 

 



45 
 

  Αφορμή ανάδευσης του παραπάνω κειμένου, στάθηκε η ανακοί-

νωση του συλλόγου εργαζομένων μεγάλης αλυσίδας πολιτισμού, 

όπου όπως τουλάχιστον καταγγέλλουν, η εργοδοσία με ειδικά 

μηχανάκια σκανάρει την αποδοτικότητα των υπαλλήλων του, 

καταγράφοντας τις ατομικές πωλήσεις ενός εκάστου και φυσικά 

διαιρώντας τους σε καλούς και κακούς, αποδοτικούς ή μη. Ο 

ανταγωνισμός, η έλλειψη αλληλεγγύης μεταξύ των εργαζομένων, η 

απειλή απολύσεων στο προαναφερόμενο βιβλίο του Φάλλαντα και 

το Βερολίνο του μεσοπολέμου, θυμίζουν εποχές δικές μας, εν μέσω 

πολύχρονης οικονομικής ύφεσης την οποία βιώνει με το χειρότερο 

τρόπο η κοινωνία μας, ή μήπως τελικά συμβαίνει το αντίθετο; Είναι 

ίσως ο προάγγελος παρεμφερών διαδικασιών στον ευρύτερο 

δημόσιο τομέα, αν και για να είμαστε περισσότερο ειλικρινείς, εκεί 

ήδη άρχισε με τη βαθμολογία και ποσοτικοποίηση των υπαλλήλων 

από πλευράς απόδοσης, με άγνωστες επί του παρόντος συνέπειες! Ο 

παρατηρούμενος αγώνας παραλογισμού, θυμίζει τις εποχές του 

μεσοπολέμου, της εύθραυστης δημοκρατίας της Βαϊμάρης, σε 

πολλές εκδοχές και συνιστώσες. Και ελπίζουμε βεβαίως, όχι σε όλες!  

 

  



46 
 

Βιβλιογραφία 

 Bhattacharji Shobhana: Little Man-What Now? By Hans 

Fallada. The Book Review. December 1997; 12: 5-7.  

 

 

 

 

 

 

 

 

 

 

 

 

 

 

 

 

 

 

 

 

 

 

  



47 
 

Η αφόρητη γοητεία της αυτοκαταστροφής και ο “Πότης” του 

Χανς Φάλλαντα 

 

“Να γράφεις μεθυσμένος. Να διορθώνεις ξεμέθυστος”.  

Ernest Hemingway (1899-1961) 

  

  “Τις στενοχώριες δεν μπορείς να τις πνίξεις μες στο κρασί, ξέρουν 

να κολυμπάνε”, έλεγε κάποια στιγμή ο γερμανός συγγραφέας και 

ηθοποιός Heinz Ruhmann (1902-1994), αλλά ο συμπατριώτης του, 

Χανς Φάλλαντα (1893-1947), είχε σαφώς διαφορετική γνώμη! Κι η 

απτή απόδειξη γι αυτό ήρθε το έτος 1946, όταν κάποιος καθηγητής 

μιας πανεπιστημιακής κλινικής του Βερολίνου, κάνοντας μάθημα 

στους νεαρούς φοιτητές του, έλεγε χωρίς ίχνος δισταγμού ή 

προσποιητής αυτοσυγκράτησης απέναντι σε μια μεγάλη και 

ιστορική λογοτε-χνική μορφή της χώρας του, και αναρωτιόμαστε 

γιατί άραγε, “… Αυτός που βλέπετε εδώ μπροστά σας είναι ο 

γνωστός συγγραφέας Χανς Φάλλαντα, ή μάλλον ότι απέμεινε απ’ 

αυτόν, ύστερα από τη χρόνια εξάρτησή του από το αλκοόλ και τη 

μορφίνη…”, δείχνοντας με στόμφο το μεγάλο συγγραφέα πάνω σ’ 

ένα αναπηρικό καροτσάκι, ή μάλλον και πιστότερα ότι απόμεινε 

από το συγγραφέα, ένα ράκος που είχε δυστυχώς μόνο ένα ακόμα 



48 
 

χρόνο ζωής μπροστά του, αλλά ευτυχώς είχε προλάβει να μας 

αφήσει και τον “Πότη”, μεταξύ των άλλων, το προτελευταίο 

συγκλονιστικό του μυθιστόρημα, που έγραψε ενόσω ήταν 

έγκλειστος σε ναζιστικό ίδρυμα με τις τόσες δυσκολίες, το οποίο 

ουσιαστικά ήταν σχεδόν αυτοβιογραφικό σε μεγάλη έκταση, αφού ο 

“Πότης” ήταν στις περισσότερες εκφάνσεις και εκδοχές, αυτός ο 

ίδιος! 

  

 

  Ο Χανς Φάλλαντα (το ψευδώνυμο του Ρούντολφ Ντίτσεν, 1893-

1947), όταν ο Αδόλφος Χίτλερ ήρθε στην εξουσία, είχε ήδη 

τοποθετηθεί στη λίστα των ανεπιθύμητων συγγραφέων, όπως 

τονίστηκε σε προηγούμενο κεφάλαιο, αλλά παρόλα αυτά 

αρνούμενος σθεναρά να εγκαταλείψει τη χώρα των προγόνων και 

τη γλώσσα του, στα υπό εκκόλαψη λογοτεχνικά του έργα. Το 

συγκεκριμένο καθεστώς προσπάθησε με όλους τους τρόπους να 

δρομολογήσει το συγγραφέα στις ράγες της δικής του νοοτροπίας 

και τρόπου σκέπτεσθαι και συμπεριφέρεσθαι, με τον αδύναμο, 

σωματικά και ψυχικά, συγγραφέα να προσπαθεί να ισορροπήσει σε 

εκ διαμέτρου αντίθετες τάσεις, κι όλα αυτά μέσα σε άφθονη δόση 

αλκοόλ, εγκλεισμών σε ιδρύματα και μορφίνης. Ο εκβιασμός, 

φανερός και μη, έφερε προσωρινά τουλάχιστον κάποια 



49 
 

αποτελέσματα, όπως συνέβη και σε άλλες βεβαίως εποχές και με 

διαφορετικούς πρωταγωνιστές, αφού τα ολοκληρωτικά καθεστώτα 

πάντοτε προσπάθησαν να προσεταιριστούν συγγραφείς και ποιητές 

για τους γνωστούς λόγους, με αντίτιμο πάντοτε τη χορήγηση 

κάποιων δικαιωμάτων, διευκολύνσεων ή την προμήθεια έστω του 

τόσου πολυπόθητου και αναγκαίου χαρτιού για την εν προκειμένω 

περίπτωσή μας. Οι παραγγελίες του πανίσχυρου και επικίνδυνου 

υπουργού του ναζιστικού καθεστώτος, δεν γράφτηκαν ποτέ, αλλά ο 

Χανς Φάλλαντα έξυπνα και τεχνηέντως, ανάμεσα από τις άλλες 

γραμμές και ανάποδα στις σελίδες, προχώρησε σε συγγραφή του 

αυτοβιογραφικού μυθιστορήματος, έστω κι αν δυσκόλεψε αρκετά 

τους μελλοντικούς αναγνώστες των χειρογράφων του.  

 

⩫ 

  Ο ήρωας του βιβλίου και αφηγητής, ο μυθιστορηματικός “Πότης” 

είναι ο σαραντάχρονος μεσοαστός και πετυχημένος έμπορος Έρβιν 

Ζόμερ, με κύρια απασχόληση την εμπορία αγροτικών προϊόντων 

στη ναζιστική Γερμανία της δεκαετίας του ’30. Μεγάλο ερώτημα κι 

απορία, πράγματι, για τους απλούς παρατηρητές και 

ανυποψίαστους αναγνώστες. Πώς μπορεί να οδηγηθεί τόσο χαμηλά 

στην κοινωνική ιεραρχία και κατάταξη ένας τόσο ευτυχισμένος 

μεσήλικας άνδρας και καθ’ όλα νόμιμος επιχειρηματίας; Φαίνεται 

πως τελικά μία και μόνο αφορμή ή έστω αιτία, ήταν ικανή 

παράμετρος να κινητοποιήσει μια σειρά ανεξέλεγκτων ενεργειών 

του πρωταγωνιστή του βιβλίου. Μία σύζυγος-σύντροφος, η οποία 

επιδείκνυε την ανωτερότητά της σε όλα τα επίπεδα. Στο σπίτι, ως 

σύζυγος, αλλά και στον επαγγελματικό τομέα ως άριστη 

διαχειρίστρια της όλης οικογενειακής επιχείρησης, οδηγεί το σύζυγό 



50 
 

της σε υποβιβασμό, υποκειμενικό και αντικειμενικό. Η πόρτα εξόδου 

από την καθημερινή και ψυχική ομαλότητα για το δύστυχο Έρβιν 

Ζόμερ άνοιξε και χωρίς να υπάρχουν οι απαραίτητες προϋποθέσεις 

για να κλείσει κάποια στιγμή, αναπτύσσοντας επικίνδυνα ρεύματα 

που παρασύρουν τον απροστάτευτο και ευένδοτο Ζόμερ στη χωρίς 

επιστροφή άβυσσο.  “… Είσαι δυνατή εσύ, Μάγδα, είσαι τόσο 

ανελέητα δυνατή, κι εγώ έζησα πάντοτε στη σκιά σου. Δεν μπορώ 

να πω, δεν κόμπασες ποτέ για την υπεροχή σου, όμως ήσουνα 

πάντα ψηλά, εγώ πάντα χαμηλά και τώρα κοντεύω να πιάσω 

πάτο…”.  

   Σήμερα ανατρέχοντας με άνεση, στους προδιαθεσικούς 

παράγοντες για εξάρτηση από το αλκοόλ, σε μια προσπάθεια για 

εξήγηση των παραπάνω, παρατηρούμε ότι, μεταξύ των άλλων, 

περιλαμβάνονται και οι κοινωνικοί παράγοντες, όπως η ψυχολογική 

πίεση ενός ατόμου από τον κοινωνικό του περίγυρο, οι 

ενδοοικογενειακές συγκρούσεις (γονέων και τέκνων), οι 

συγκρούσεις στο χώρο της εργασίας (προϊστάμενοι, συνάδελφοι και 

ανταγωνιστές) και τέλος η περιθωριοποίηση του ατόμου ή 

ολόκληρου του κοινωνικού περίγυρου λόγω εξωτερικών 

παραγόντων, όπως για παράδειγμα, πολέμων και παρατεταμένης  

οικονομικής δυσπραγίας. Το αίσθημα μειονεξίας απέναντι στη 

δυναμική γυναίκα του, Μάγδα, τον οδηγεί στο ποτό, κι από τη 

στιγμή που η τελευταία σταματάει να πηγαίνει και να έχει τον 

έλεγχο του γραφείου, η επαγγελματική επιχείρηση παίρνει την 

κατιούσα, με αποτέλεσμα βέβαια την ανοδική πορεία των 

ανταγωνιστών τους. Είχε ζήσει με τη γυναίκα αυτή για δεκατέσσερα 

ολόκληρα χρόνια και δεν είχαν καυγαδίσει, όπως εκμυστηρεύεται, 

ούτε μια φορά, αλλά σιγά-σιγά έγινε τελικά συνήθεια. “… Γιατί και ο 



51 
 

καυγάς δηλητήριο είναι κι αυτός, το συνηθίζεις χωρίς καλά-καλά να 

το καταλάβεις κι ύστερα δεν μπορείς χωρίς αυτό…”, λέει σε ένα 

σημείο ο πρωταγωνιστής του βιβλίου. 

  Αρχικά ο Έρβιν Ζόμερ δοκιμάζει λίγο κρασί και φαίνεται πως αυτό 

τον κάνει να αισθάνεται κάπως καλύτερα, αφού δεν ήταν λάτρης 

του έως τότε, αλλά όταν οι επαγγελματικές συνθήκες 

χειροτερεύουν, η ποσότητα του αλκοόλ που καταναλώνει, 

αυξάνεται ολοένα και περισσότερο. “…Σήκωσα το ποτήρι, δίστασα 

λίγο, το κατέβασα μονορούφι. Το κάψιμο έκοβε την ανάσα, 

στραβοκατάπια, όμως υποχρέωσα το υγρό να κατέβει στο λαρύγγι 

μου. Το ένιωσα να κυλάει καυτό, καυστικό, οξύ, και το στομάχι μου 

κατακλύστηκε από ένα ξαφνικό αίσθημα θέρμης, μιας 

απολαυστικής θέρμης. Μου ’φερε όμως και μια βαθιά αναγούλα, ένα 

τρέμουλο…”.  

  Σε μια τέτοια κατάσταση, ορατή πλέον από τους πέριξ 

ευρισκόμενους, αισθάνεται την ανάγκη φυγής από το γνώριμο 

περιβάλλον. Η συνήθης περιπλάνηση, πορεία και διαδρομή ενός 

αλκοολικού, αρχίζει να διαγράφεται! Σε μια ταβέρνα, σε κάποιο 

θλιβερό πανδοχείο, γνωρίζεται με την ιδανική για αυτόν, κατά τη 

γνώμη του βεβαίως, γυναίκα. Μια νεαρή γκαρσόνα, συγκεκριμένα, 

που δραστηριοποιείται επαγγελματικά πίσω από τα κλειστά 

παράθυρα και τη θλιβερή ατμόσφαιρα του πανδοχείου. ‘Το ποτό 

αποκοιμίζει τις σκέψεις, μαλακώνει τους πόνους, μ’ αυτό κεντρίζω 

τον εαυτό μου να προχωρεί κάθε τόσο ένα μισάωρο πιο κάτω… 

Όμως η στάθμη του ποτού στο μπουκάλι κατεβαίνει, πρέπει να 

φυλάω τον θησαυρό μου και για μετά. Πίνω την τελευταία γουλιά 

(την πιο μεγάλη!) στο κατώφλι του σπιτιού μου, πριν αντικρίσω τη 

Μάγδα…”. 



52 
 

  Στην αρχή περιγράφονται με ευφάνταστο τρόπο, οι προσπάθειες 

να βρει, ανακαλύψει και να πιεί έστω και μικρή ποσότητα αλκοόλ, 

γεγονός που έχει ως συνέπεια μια σειρά ευτράπελων καταστάσεων 

και γεγονότων, που διηγείται ο ίδιος απολαυστικά, με τρόπο που 

αδυνατείς πράγματι να ξεχωρίσεις τα αληθή αυτοβιογραφικά 

στοιχεία και τις εμπειρίες και εξομολογήσεις από τη μια μεριά, αλλά 

και κάποια μυθοπλασία που υπεισέρχεται τεχνηέντως στο κείμενο, 

αφετέρου. Όμως σταδιακά ο εθισμένος μεθυσμένος βρίσκεται 

αντιμέτωπος με όλες τις εκφάνσεις μιας νομοταγούς και 

ευπρεπισμένης κοινωνικής μηχανής. Εν πρώτοις έρχεται σε 

αντιπαράθεση με την ίδια τη γυναίκα του, τη Μάγδα, φτάνοντας 

στο σημείο να παλέψει μαζί της, αισθανόμενος: “ένα γλυκό μίσος για 

το κάποτε λατρεμένο σώμα”, σκεφτόμενος τη μία, πως θα την 

αγαπάει για πάντα και την άλλη ψιθυρίζοντάς της στο αυτί πως 

αύριο το βράδυ θα έρθει να την πνίξει. Ήθελα, ειδικά μπροστά στην 

πάντα νηφάλια, συνετή, ικανή, εργατική (όλα στον υπερθετικό!) 

γυναίκα μου, να μεθύσω τρελά, ήθελα ν’ απλώσω τα πόδια μου 

πάνω στο τραπέζι, να πω τραγούδια πρόστυχα, αγοραία, να 

ξεστομίσω κουβέντες αισχρές – τι ηδονή να την τραβήξω κι αυτήν 

μαζί μου στον βούρκο, να της δείξω ποιον αγάπησε στ’ αλήθεια και 

πώς τον κατάντησε ο έρωτάς της αυτός…  

  Στο χορό των κοινωνικών αντιπαραθέσεων εισέρχεται ο 

οικογενειακός γιατρός, ο Ζόμερ τον αποφεύγει προς στιγμήν με 

κάποια πειστικά επιχειρήματα, αλλά η οικονομική καταστροφή η 

οποία προέρχεται από τους ιδιοκτήτες της ταβέρνας, παίρνει τη 

δική της σειρά στα γεγονότα. Το ποτό τον κάνει να ξεχνιέται, 

προσωρινά τουλάχιστον, αλλά η ανεύρεσή του έχει και τις δικές της 

παρενέργειες και ανεπιθύμητα αποτελέσματα. Η επιθετική στάση 



53 
 

απέναντι στη Μάγδα τον οδηγεί στο δωμάτιο ενός απατεώνα ο 

οποίος οσμίζεται ποσότητα χρήματος και αφέλεια, ίσως, και τον 

εκμεταλλεύεται στο έπακρον. Αναπόφευκτη πλέον η επιθετική 

στάση προς την γυναίκα του, με τον “Πότη” να οδηγείται σε διαρκή 

παραβατική συμπεριφορά. Η σύλληψή του και ο εγκλεισμός του σε 

φυλακή, φαντάζει ως φυσική συνέπεια των προηγηθέντων 

γεγονότων. Εκεί μέσα γνωρίζει μια διαφορετική κοινωνία 

ανθρώπων, ένα άλλο κόσμο, άγνωστο έως τότε σ’ αυτόν. Ένα 

περιβάλλον το οποίο όχι μόνο δεν τον συμμορφώνει, αλλά κυρίως, 

αργά αλλά σταθερά, του μεταμορφώνει το χαρακτήρα, τον 

παραμορφώνει ανεπιστρεπτί. 

   “… Ένοιωθα παραδομένος στο έλεος δυνάμεων ισχυρών, 

ανάλγητων, ανελέητων, δυνάμεων απάνθρωπων, που δεν 

γνωρίζουν τι θα πει συμπόνια. Ήμουνα παγιδευμένος σε μια 

τεράστια μηχανή και δεν είχε πια σημασία τι έκανα ή τι ένοιωθα. Η 

μηχανή είχε πάρει για τα καλά μπροστά, και δούλευε ασταμάτητα 

ερήμην μου…”, εξομολόγηση και σκέψεις που προοιωνίζουν την 

παρουσία του Ζόμερ στον άγνωστο κόσμο του ασύλου.  

 

⩫ 

 

  Στις σπουδαίες λογοτεχνικές σελίδες που έχουν γραφτεί από 

διάφορους συγγραφείς και εποχές, και στις οποίες περιγράφτηκε με 

λεπτομέρειες ο κόσμος των φυλακών, των στρατοπέδων 

συγκέντρωσης, των σοβιετικών γκουλάγκ, των φυλακών και των 

ψυχιατρείων, τώρα παίρνουν και τη δική τους περίοπτη θέση και 

δικαιωματικά, οι σελίδες του “Πότη”. Οι σελίδες με τα γεγονότα της 

φυλακής και του ιδρύματος είναι από πάσης πλευράς καθηλωτικές, 



54 
 

ενώ η τοιχογραφία των χαρακτήρων, των προσώπων, συναρπάζει 

με την δύναμη της περιγραφής και την λεπτομερή καταγραφή όλων 

των παραβατικών προσωπικοτήτων που παρελαύνουν εκεί, και οι 

οποίοι για κάποιο λόγο βρέθηκαν έγκλειστοι πίσω από τους 

απροσπέλαστους χοντρούς τοίχους. 

  Η ζωή του “Πότη” περιγράφεται με τον ίδιο λυρικό τρόπο. Είναι μια 

παραπονιάρικη εξομολόγηση ενός πρώην απλού και καθ’ όλα, έως 

τότε, νόμιμου ανθρώπου, που τώρα απορεί με την κατεύθυνση και 

πορεία που πήραν τα πράγματα και διαμορφώθηκαν οι προσωπικές 

του συνθήκες. Μέσα στα ιδρύματα αυτά, ο Φάλλαντα περιγράφει με 

λεπτομέρειες τη γενική κατάσταση των κρατουμένων, τη δύναμη 

και την εξουσία των παλιότερων εγκλείστων πάνω στους 

νεότερους, γεγονότα τραγικά κάποιες φορές και  κωμικά κάποιες 

άλλες, τη σταδιακή μεταμόρφωση του ανθρώπου σε κάτι άλλο από 

αυτό που ήταν προηγουμένως. Οι φιλίες δίνουν τη θέση τους στο 

προσωπικό συμφέρον, άγριες και ύπουλες για τον αδαή σχέσεις, 

άφθονος ελεύθερος χρόνος βαθιάς περίσκεψης, οι όμορφες στιγμές 

ελάχιστες, η χειρωνακτική εργασία και η δημιουργία του ελάχιστου, 

έστω, η μόνη πια απόλαυση, σωματική και ψυχική, ρινίσματα 

περιρρέουσας ευτυχίας στο μικροσκοπικό του κελί. Γιατί γνωρίζει 

καλά, το έχει ενστερνιστεί ο “Πότης” ότι “… ο ήλιος που ζεσταίνει το 

δέρμα σου δεν λάμπει για σένα. Κι η απεραντοσύνη του τοπίου δεν 

είναι για σένα. Απλός επισκέπτης είσαι, του ουρανού, του καθαρού 

αέρα, του ήλιου. Τα λεπτά σου είναι μετρημένα, κρατούμενε. Ο 

κόσμος σου εσένα είναι το μουντό, το ζοφερό σπίτι των νεκρών, εκεί 

όπου γέλιο απελευθερωτικό της ψυχής δεν αντηχεί ποτέ. Για τον 

ήλιο είσαι ένας ξένος, κρατούμενε…”.  

 



55 
 

⩫ 

 

  Οι λογοτεχνικές γραμμές στο μυθιστόρημα του Φάλλαντα 

περιέχουν άφθονα αυτοβιογραφικά στοιχεία. Ο συγγραφέας τον 

Ιούλιο του 1944, βυθισμένος στον κυκεώνα του αλκοολισμού, 

συλλαμβάνεται για απόπειρα φόνου, και κλείνεται σε σωφρονιστικό 

ίδρυμα τον Σεπτέμβριο του 1944, όταν το Τρίτο Ράιχ έβλεπε την 

καταστροφή που πλησίαζε. Το πρώτο πρόσωπο της αφήγησης 

κινητοποιεί το συναίσθημα του αναγνώστη, τον κάνει συμμέτοχο 

στα δρώμενα, στην αδυναμία του πρωταγωνιστή να αντισταθεί 

στους έξωθεν πειρασμούς και εξαρτήσεις, άρα ένα πολίτη 

ανεπιθύμητο για την κοινωνία εκείνη που οραματιζόταν και ήθελε 

να χτίσει με τόσο ζήλο το ναζιστικό καθεστώς. Το βιβλίο, όπως 

τονίστηκε ήδη, κατατάσσεται στο ρεύμα της Νέας 

Αντικειμενικότητας, που χαρακτηριζόταν από τη ρεαλιστική 

αποτύπωση της πραγματικότητας. Ο Χανς Φάλλαντα, βγαίνοντας 

από το άσυλο έζησε με την δεύτερη και ελκυστική σύζυγο, μέσα στα 

συντρίμμια της βομβαρδισμένης πόλης του Βερολίνου, με τις 

αναπόφευκτες δόσεις και στιγμιαίες αποδράσεις από την 

πραγματικότητα με την πανίσχυρη βοήθεια, αλλά αλλοίμονο 

δραματικά προσωρινή, βοήθεια της μορφίνης, έως το 1947, οπότε 

και πέθανε σε νοσοκομείο. Στα θετικά του βιβλίου της ελληνικής 

έκδοσης, το επίμετρο, κάπου είκοσι σελίδες, με χαρακτηριστικές 

φωτογραφίες, επιστολές του συγγραφέα και άφθονο 

πληροφοριακό υλικό. Παρόλο που το μυθιστόρημα δημοσιεύτηκε 

μετά τον θάνατο του συγγραφέα, τα χειρόγραφα γράφτηκαν το 

διάστημα 1944-1945, όταν ο Χανς Φάλλαντα ήταν κλεισμένος μέσα 

στους τοίχους του ασύλου. Το βιβλίο όμως, πρέπει να τονισθεί, έχει 



56 
 

και σαφή πολιτική χροιά και διάσταση, αφού η πλοκή του 

εκτυλίσσεται στη δεκαετία του ’30, όταν ο Χίτλερ είχε ήδη 

αναρριχηθεί στην εξουσία και η χώρα όδευε χωρίς βεβαίως 

επιστροφή στην αγκαλιά των Ναζί. Το άσυλο πρέπει να ειδωθεί, 

πέραν των άλλων, και ως μικρογραφία της ναζιστικής κοινωνίας η 

οποία βρισκόταν υπό διαμόρφωση και οι έγκλειστοι παραβάτες, 

αλκοολικοί και όλες αυτές οι μειονοτικές ομάδες που ξέρουμε καλά, 

ως οι ανεπιθύμητες από το επίσημο καθεστώς.   

 

  



57 
 

Βιβλιογραφία 

 

 Ανυφαντάκης Ιάκωβος: Μεταφράζοντας τον κόσμο. Η 

Εφημερίδα των Συντακτών. 15 Δεκεμβρίου 2013. 

 Δαβέττας Νίκος: Ο… μεθυσμένος δημιουργός.  Εφημερίδα "Η 

Καθημερινή", 23 Μαρτίου 2013. 

 Στάμος Ε. Γιάννης: Αριστουργηματικός “Πότης”. Το βιωματικό 

μυθιστόρημα του Χανς Φάλαντα. Ελευθεροτυπία. Σάββατο 11 

Μαΐου 2013.  

 Keller Julia: The rescue of Hans Fallada. Late German author 

rediscovered by Melville House. Chicago Tribune. July 11, 

2010.  

 Williams Jenny: More Lives Than One: A Biography of Hans 

Fallada. Penguin Books Ltd. 2012. 

 Schillinger L.: Postcards From the Edge. The New York Times. 

February 27, 2009. 

 Raskin J.: Hans Fallada’s Anti-Fascist Fiction. Monthly Review. 

Volume 63. Issue 7. December 2011.  

 Rabalais Kevin: A lunatic’s view of the Nazis. The Australian. 

April, 20, 2013. 

  



58 
 

  



59 
 

Μόνος στο Βερολίνο 

 

“Κι όμως, υπήρξαν Γερμανοί που αντιστάθηκαν στη χιτλερική 

τρομοκρατία” 

Χανς Φάλλαντα 

 

 

 

  “Έχω μπροστά μου τον φάκελο μιας υπόθεσης. Πρόκειται για 

περίπου ενενήντα σελίδες. Τον φάκελο τον έχει ανοίξει η Γκεστάπο 

στο Βερολίνο, στην οποία ανήκουν και τα περισσότερα κείμενα, ενώ 

τον επίλογο τον έχει γράψει το Λαϊκό Δικαστήριο, επίσης στο 

Βερολίνο. Τα αρχεία αφηγούνται τη μοίρα δύο ανθρώπων. 



60 
 

Βρέθηκαν λοιπόν στα χέρια μου και αποτελούν την πρώτη ύλη ενός 

μυθιστορήματος. Ας εξετάσουμε τι περιέχουν, χωρίς προκατα-

λήψεις, αντικειμενικά, όπως εξετάζει ο επιπλοποιός ένα κομμάτι 

ξύλο πριν το χρησιμοποιήσει…”.  

  Με τις φράσεις αυτές αρχίζει το δεκαοκτώ σελίδων επίμετρο με 

τίτλο “Κι όμως υπήρξαν γερμανοί που αντιστάθηκαν στη χιτλερική 

τρομοκρατία”, που κλείνει το σπουδαίο μυθιστόρημα “Μόνος στο 

Βερολίνο”, που τελείωσε ο Χανς Φάλλαντα το έτος 1947, δύο μόλις 

χρόνια μετά τη λήξη του μεγάλου πολέμου και λίγο πριν από τον 

αναπόφευκτο, όπως εξελίχτηκε η όλη πορεία της υγείας, θάνατό 

του. Στον αντίποδα του επιλόγου, στον πρόλογο, τον Οκτώβριο του 

1946 στο Βερολίνο, ο συγγραφέας είναι απολογητικός για το πολύ 

σκληρό περιεχόμενο του βιβλίο του:  

   “Κάποιοι αναγνώστες θα πουν ότι στο βιβλίο περισσεύουν τα 

βασανιστήρια και ο θάνατος. Ας μου επιτραπεί να τους επιστήσω 

την προσοχή στο γεγονός ότι γράφω αποκλειστικά για ανθρώπους 

που αντιστάθηκαν στο καθεστώς του Χίτλερ, για αυτούς και για 

τους διώκτες τους. Μεταξύ του 1940 και 1942, αλλά και πιο πριν και 

μετά, σε αυτούς ακριβώς τους κύκλους σύχναζε ο θάνατος. Σχεδόν 

το ένα τρίτο του βιβλίου διαδραματίζεται σε φυλακές και 

τρελοκομεία, όπου επίσης έκανε θραύση ο θάνατος. Υπήρξαν 

στιγμές που δεν μου άρεσε να σχεδιάζω έναν τόσο ζοφερό πίνακα. 

Περισσότερο φως όμως, θα έμοιαζε με ψέμα”.  

  Τι είναι τελικά το “Μόνος στο Βερολίνο”; Ουσιαστικά αποτελεί 

την εξιστόρηση δύο απλών ανθρώπων, ενός καθημερινού ζεύγους 

με κοινό το αίσθημα του δικαίου, αλλά και βαθύτατα 

συνειδητοποιημένων κοινωνικά, οι οποίοι αποφασίζουν να έρθουν 

εμμέσως απέναντι από το ναζιστικό καθεστώς, και μάλιστα σε μια 



61 
 

χρονική στιγμή κατά την οποία τα στρατεύματα του Χίτλερ 

θριάμβευαν προχωρώντας ακάθεκτα και βιώνοντας τη μια 

στρατιωτική νίκη μετά την άλλη! 

  Η δράση του μυθιστορήματος εντοπίζεται κυρίως γύρω και μέσα 

στα διαμερίσματα και τους κοινόχρηστους χώρους μιας λαϊκής και 

συνηθισμένης πολυκατοικίας του Βερολίνου, στην οδό Γιαμπλόνσκι. 

Οι ναζί έχουν ήδη καταλάβει τη Γαλλία, το ηθικό όλων είναι 

ανεβασμένο κατακόρυφα, όπως και η προσδοκία για περαιτέρω 

νίκες και εθνικές δάφνες. Η ζωή όμως στις γειτονιές της πόλης του 

Βερολίνου, ακολουθεί το δικό της ρυθμό. Εκεί μέσα ζουν και 

κινούνται οι ήρωες του συγγραφέα, ο καθένας με τις υπαρξιακές 

αγωνίες και τα βαθύτερα προβλήματά του. Όλοι μονίμως 

παρακολουθούν τις κινήσεις όλων, σε μια προσπάθεια να γίνουν 

αρεστοί στα υπό ανέλιξη ανδρείκελα του καθεστώτος, να κερδίσουν 

υλικά αγαθά αλλά και την εύνοια των ανωτέρων τους με απίστευτα 

γλοιώδη τρόπο στις περισσότερες των περιπτώσεων! Ο φόβος 

κυριαρχεί παντού, σε επικριτές και υπερασπιστές του Χίτλερ. 

Κανένας δεν είναι υπεράνω υποψίας. Μικροαπατεώνες, νεαροί 

φανατισμένοι με στόχο να ανελιχτούν στη ναζιστική ιεραρχία, 

καριερίστες αστυνομικοί με έντονο το αίσθημα της ιεραρχίας με ό,τι 

αυτό συνεπάγεται και έχοντας κατά νου και ως σύνθημα το 

“επιβράβευση και τιμωρία, η πεμπτουσία της σωστής διακυβέρ-

νησης”, ηλικιωμένοι, συνταξιούχοι που παρά το προχωρημένο της 

ηλικίας τους συνεχίζουν να διαβάζουν Πλούταρχο αφού τώρα 

μάλλον καταλαβαίνουν περισσότερα και καλύτερα τα βαθύτερα 

νοήματά του, ο καθένας με τις δικές του προσδοκίες, είναι οι 

άνθρωποι που περιστρέφονται γύρω από τους δύο πρωταγωνιστές 

του βιβλίου τους. Πολλοί από αυτούς κάποιες στιγμές σκέφτονται 



62 
 

και το θάνατο, αλλά “…ο θάνατος είναι εύκολος, μόνο που συνήθως 

προηγούνται άλλα, πολύ χειρότερα πράγματα…”.  

  Τη στιγμή που τα ναζιστικά στρατεύματα προχωρούσαν, στα 

μετόπισθεν δινόταν μια άλλη μάχη, εξίσου σπουδαία. Αυτή της 

αύξησης της παραγωγής όλων των βιοτεχνιών, εργοστασίων και 

γενικώς των παραγωγικών μονάδων. Στους λόγους προς τους 

εργαζόμενους οι επικεφαλής επιστάτες, εκ μέρους πάντοτε του 

Φύρερ, ήταν σαφείς και κατηγορηματικοί. Έτσι και στο εργοστάσιο 

που δούλευε ο Ότο Κβάνγκελ. “… Ο Φύρερ είναι βέβαιος ότι το 

εργοστάσιο μέσα σε τρείς μήνες θα έχει αυξήσει την παραγωγή 

κατά πενήντα τοις εκατό και ότι σε μισό χρόνο από σήμερα θα την 

έχει διπλασιάσει. Οποιαδήποτε πρόταση για την επίτευξη του 

στόχου, είναι ευπρόσδεκτη. Όποιος δεν υπακούσει, θα θεωρηθεί 

σαμποτέρ και θα έχει την ανάλογη μεταχείριση”! 

  Μέσα σε αυτό το περιβάλλον, ο Ότο και η Άννα Κβάνγκελ, θα 

αρχίσουν την αντιστασιακή τους δράση, μόνοι απέναντι σε μια 

ισχυρή και καλοκουρδισμένη ναζιστική μηχανή. Αφορμή, ίσως, η 

απώλεια του γιού τους στο μέτωπο. Ο Ότο και η Άννα Κβάνγκελ θα 

προσπαθήσουν σταδιακά να αφυπνίσουν τον γερμανικό λαό από τη 

νάρκη μέσα στην οποία βρίσκεται βυθισμένος και να τον κάνουν να 

σταθεί υπεύθυνα έναντι των δύσκολων και ιστορικών περιστάσεων, 

χρησιμοποιώντας ένα απλό αλλά άκρως επικίνδυνο αντιστασιακό 

εγχείρημα, τουτέστιν γράφοντας ολιγόλογα συνθήματα με καθαρά 

αντιναζιστικό και αντιχιτλερικό περιεχόμενο σε μικρές κόλες 

χαρτιού τις οποίες άφηναν σε ορατά σημεία στο εσωτερικό 

πολυσύχναστων κτιρίων. Σε κάποια στιγμή της κοινής τους 

προσπάθειας, η Άννα κοιτάζοντας τον Ότο, τον άντρα της, 

συνειδητοποίησε ότι έτρεμε και σκέφτηκε “…Μπορεί να είχε δίκιο. 



63 
 

Λίγο ή πολύ, κανείς δεν μπορεί να ρισκάρει τίποτα περισσότερο από 

την ίδια του τη ζωή. Κάθε άνθρωπος έχει διαφορετικές ικανότητες 

και διαφορετικό χαρακτήρα. Το σημαντικό είναι να αντιστέκεσαι”.  

   Οι ελπίδες τους να γίνουν περισσότεροι. Να βάλουν κι άλλους να 

γράψουν κάρτες σαν τις δικές τους και οι κάρτες να πλημμυρίσουν 

το Βερολίνο, να σαμποτάρουν τα μηχανήματα και να ρίξουν τον 

Χίτλερ! Ο γερμανικός λαός όμως εκείνη την εποχή, δεν ήταν έτοιμος 

για τέτοιες σκέψεις και πράξεις, στοιχειώδους έστω αντίστασης 

απέναντι στο ναζιστικό μόρφωμα! Έτσι, τελικά οι ελπίδες του 

ζεύγους Κβάνγκελ για αφύπνιση των συμπατριωτών του, 

αποδείχτηκαν μάταιες, αλλά σύμφωνα με τον ίδιο στην απολογία 

του “…Δεν έχει σημασία αν αγωνίζεται ένας ή δέκα χιλιάδες. Όταν 

κάποιος νοιώθει πως πρέπει να αγωνιστεί, αγωνίζεται, είτε έχει 

συντρόφους είτε όχι. Εγώ έπρεπε να αγωνιστώ και θα συνέχιζα να 

αγωνίζομαι. Μόνο που τώρα θα το έκανα διαφορετικά, εντελώς 

διαφορετικά..”. 

  Κλείνοντας τα λιγοστά σχόλια σε αυτό το ωμό, σκληρό, άγριο και 

δυνατό βιβλίο του Χανς Φάλλαντα, στεκόμαστε σε μερικές φράσεις 

του επιλόγου του που αφορούσαν τη γενικότερη πολιτική του 

ναζιστικού καθεστώτος: “… Έχει ενδιαφέρον να δούμε πόσο 

κοστίζει το κεφάλι ενός ανθρώπου στο Τρίτο Ράιχ. Έχουμε ένα 

τέτοιο τετράδιο. Δεν πρόκειται για υπόθεση του Βερολίνου, αλλά 

έτσι κι αλλιώς η μέθοδος ήταν παντού η ίδια. Ότι γινόταν στο 

Βερολίνο, γινόταν και στο Σάλτσμπουργκ. Πρόκειται για έναν 

εισπράκτορα του τραμ που ζούσε στο Σάλτσμπουργκ, αλλά τον 

απαγχόνισαν στο Μόναχο. Το τετράδιο εξόδων αρχίζει με τη 

διαπίστωση ότι το νεκροτομείο του Μονάχου είναι πλήρες και δεν 

μπορεί να αξιοποιήσει το πτώμα. Αντιθέτως τα νεκροτομεία του 



64 
 

Ίνσμπρουκ και του Βύρτσμπουργκ, που ενδιαφέρονται για το 

πτώμα, δεν έχουν βενζίνη για να έρθουν να το πάρουν.  Και αφού 

δεν προβλέπονται έξοδα μεταφοράς, ο νεκρός πρέπει να εντα-

φιασθεί…”. Φυσικά εδώ ο συγγραφέας θίγει το πρόβλημα της 

διάθεσης των πτωμάτων των καταδικασμένων και εκτελεσθέντων 

από το καθεστώς, γιατί είναι γνωστό ότι ο μεγαλύτερος αριθμός 

αυτών κατέληγαν σε νεκροτομεία για ανατομικές μελέτες, ασκήσεις 

και τη δημιουργία στη συνέχεια ανατομικών εικονογραφημένων 

βιβλίων και ατλάντων.  

 

  Ένα εξαίρετο αντιναζιστικό, αντιπολεμικό αριστούργημα του 

μεγάλου γερμανού συγγραφέα Χανς Φάλλαντα, ταυτόχρονα βαθιά 

ανθρώπινο, που δείχνει το ανθρώπινο μεγαλείο όταν ακόμα κι εκεί 

που όλα φαίνονται εκ των προτέρων χαμένα και άχρηστα. Μια 

μυθιστορηματική βιογραφία ενός ζευγαριού γερμανών, ρεαλιστική 

ιστορία με υπαρκτά πρόσωπα και έξοχη λογοτεχνικά αποτύπωση 

της ιστορίας. Ο γνωστός μας πεζογράφος Πρίμο Λεβί, χαρακτήρισε 

το “Μόνος το Βερολίνο” ένα από τα ωραιότερα λογοτεχνικά έργα 

που έχουν γραφτεί ποτέ για τη γερμανική αντίσταση κατά του 

ναζισμού και ολοκληρωτισμού, μέσα στο οποίο βρίσκονται 

βυθισμένες και σχεδόν ξεχασμένες άγνωστες στους περισσότερους 

φιγούρες που πρόβαλαν αντίσταση, έστω στοιχειώδη, στο ναζι-

στικό θηρίο. Άνθρωποι που αξίζει λίγο να αφιερωθούν κάποιες 

σελίδες από την ιστορία εκείνης της δραματικής για όλους εποχής. 

 

 



65 
 

 “Οι Αγρότες, τα Αφεντικά και οι Βόμβες” (Bauern, Bonzen und 

Bomben) και οι αγροτικές διαμαρτυρίες της  Βορειοδυτικής 

Γερμανίας την περίοδο 1927-1930).  

  

 

 

Ο Φάλλαντα με το γιό του Ulrich Ditzen 

 

 

  Στα 1929, ο ανερχόμενος και επίδοξος συγγραφέας Ρούντολφ 

Βίλχελμ Φρίντριχ Ντίτσεν (Rudolf Wilhelm Friedrich Ditzen), 

εργαζόταν ως πωλητής και παράλληλα τοπικός ανταποκριτής της 

General-Anzeiger für Neumünster, στο Σλέσβιχ-Χόλσταϊν (Schleswig 

-Holstein), όταν του δόθηκε εντολή να καλύψει τη δίκη ενός αγρότη  

που έλαβε μέρος σε πορείες στους δρόμους της Neumünster. Οι 

αγρότες, μετέφεραν μια μαύρη δική τους δημιουργίας μαύρη 

σημαία, πάνω στην οποία ήταν ζωγραφισμένα ένα ασημένιο υνί και 



66 
 

ένα κόκκινο ξίφος. Προηγουμένως είχε δοθεί η σχετική άδεια στους 

αγρότες, αλλά όχι και το κράτημα και η ανύψωση της σημαίας.  

  Όταν η αστυνομία επενέβη και προσπάθησε να κατεβάσει τη 

σημαία, ακολούθησε πάλη μεταξύ τους, ενώ οι αγρότες που 

συμμετείχαν στα επεισόδια, δικάστηκαν για παραβίαση της ειρήνης.  

Οι αγρότες αντέδρασαν με τον δικό τους τρόπο, δηλαδή το 

μποϊκοτάζ στην αγορά και πώληση αγαθών που διήρκεσε σχεδόν 

ένα χρόνο. Ο συγγραφέας Ρούντολφ Βίλχελμ Φρίντριχ Ντίτσεν, από 

τη μεριά του ήξερε πολύ καλά, ότι είχε στα χέρια του την ουσία και 

τον πυρήνα για ένα μελλοντικό μυθιστόρημα. Τα χειρόγραφα 

αγοράστηκαν από τον Ernst Rowohlt και δημοσιεύτηκαν το 1931, 

με τον τίτλο “Bauern, Bonzen und Bomben” (Οι Αγρότες, τα 

Αφεντικά και οι Βόμβες). Το συγκεκριμένο έργο παραμένει 

κλασσικό, αφού αναφέρεται στις διαμαρτυρίες των αγροτών, 

λεπτομερέστερα του Αγροτικού Λαϊκού Κινήματος 

(Landvolkbewegung) στη βόρεια Γερμανία κατά το διάστημα 1928-

1933, χρονικό διάστημα που προηγήθηκε από την κατάρρευση της 

Δημοκρατίας της Βαϊμάρης. Η διαμαρτυρία όμως της Neumünster 

δεν ήταν η μόνη, αλλά μια από τις πολλές.  Στην ήσυχη πόλη 

Bremervörde της επαρχίας της Κάτω Σαξονίας, για παράδειγμα, στις 

3 Φεβρουαρίου 1928, κάπου 5500 αγρότες  έλαβαν μέρος σε αυτό 

που η εφημερίδα του νομού χαρακτήρισε ως “αυθόρμητη 

διαμαρτυρία για μια σειρά αγροτικών παραπόνων”. Δεδομένου ότι η 

επαρχία εκείνη της εποχής είχε περίπου 22.000 κατοίκους, φαντάζει 

δίκαιο να ισχυρισθούμε ότι η συντριπτική πλειοψηφία των 

ενήλικων αρρένων αγροτών του νομού, συμμετείχαν στην εν λόγω 

διαμαρτυρία. Έτσι φαινόταν ότι το σύνολο της βορειοδυτικής 

Γερμανίας, ελάμβανε μέρος στις διαμαρτυρίες. Οι πολιτειακές 



67 
 

κυβερνήσεις, τα υπάρχοντα πολιτικά κόμματα, και ένα ευρύ φάσμα 

ομάδων συμφερόντων που υποτίθεται ότι εκπροσωπούσαν τους 

ανθρώπους της υπαίθρου, βρέθηκαν αντιμέτωποι με ένα θυμωμένο, 

αυτόματα δημιουργηθέν κίνημα διαμαρτυρίας.  

 

⩫ 

 

  Τι ήταν λοιπόν αυτό που δυσαρέστησε την ύπαιθρο; Ο αγροτικός 

τομέας βγήκε από τον Μεγάλο Πληθωρισμό του 1921-1924, σε 

σχετικά καλή κατάσταση συγκριτικά με τις άλλες κοινωνικές 

ομάδες, αφού τα προϊόντα τους ήταν πάντοτε σε ζήτηση. Μάλιστα 

δεν είναι σπάνιες οι περιπτώσεις αγροτών με κατοικίες 

διακοσμημένες με έπιπλα, πορσελάνες και πιάνα με ουρά, που τα 

διαπραγματεύτηκαν για κάποια σακιά πατάτες εκμεταλλευόμενοι 

τον πληθωρισμό. Οι περισσότεροι αγρότες, όμως, εκμεταλλεύτηκαν 

την ευκαιρία για να ξεπληρώσουν τα προπολεμικά τους χρέη, ενώ 

μερικοί άλλοι πιο καινοτόμοι ανέλαβαν το ρίσκο και δανείστηκαν 

για να εκσυγχρονίσουν και να επεκτείνουν τις εμπορικές 

δραστηριότητές τους. Στις αρχές της άνοιξης του 1925, οι 

παραγωγοί της υπαίθρου βίωσαν ένα απότομο περιορισμό της 

πιστωτικής τους ικανότητας, ακριβώς τη στιγμή που έπρεπε να 

δανειστούν χρήματα για να αγοράσουν σπόρους. Χτυπήθηκαν 

περισσότερο εκείνες ακριβώς οι αγροτικές καλλιέργειες που 

συνέβαλαν περισσότερο στην ευρύτερη αγροτική οικονομία. Έτσι 

αναγκάστηκαν να προχωρήσουν σε δανειοδότηση με υψηλά 

δυστυχώς επιτόκια, με αποτέλεσμα αργότερα τα δάνεια και τα χρέη 

να αυξηθούν έτι περαιτέρω. Υπήρχαν βέβαια κάποια αγροκτήματα 

που δεν χρέος, αλλά ήταν μόνο θέμα χρόνου έως ότου κι αυτοί 



68 
 

αναγκαστούν να δανειστούν για να πληρώσουν τους υψηλότερους 

φόρους και κοινωνικές δαπάνες. 

  Το χειμώνα του 1927, η Μητέρα Φύση στράφηκε εναντίον των 

αγροτών της βορειοδυτικής Γερμανίας. Πλημμύρες κατά μήκος των 

ποταμών Έλβα, Weser, Ems, και των παραποτάμων τους έπνιξαν 

μεγάλο αριθμό ζώων με παράλληλη μαζική απώλεια δέντρων με 

φρούτα, που ήταν και το βασικό εισόδημα της εν λόγω περιοχής. 

Λόγω της έλλειψης πιστώσεων και της υψηλής τιμής των 

ζωοτροφών, σταμάτησε η ανατροφή χοίρων που ήταν η 

ραχοκοκαλιά της αγροτικής οικονομίας του Oldenburg, με 

αποτέλεσμα τη δραματική μείωση των εισοδημάτων. Κάπως έτσι 

ήταν βεβαίως η κατάσταση και στις γειτονικές κομητείες. Το κόστος 

πια της προμήθειας σπόρων, ανάγκασε όλους σε νέα δάνεια και νέα 

χρέη. Το ίδιο συνέβηκε και στον τομέα της ανατροφής των χοίρων, 

αν και εκεί αναγκάστηκαν κάποια στιγμή να πωλούν τους χοίρους 

με ζημία για να ανταποκριθούν στις άμεσες δανειακές τους 

υποχρεώσεις. 

 

⩫ 

 

  Η διαδήλωση στο Bremervörde, έλαβε χώρα την Παρασκευή στις 3 

Φεβρουαρίου στην Δημοτική Αγορά, στο μεγαλύτερο χώρο της 

πόλεως, την οποία ακολούθησαν πορείες και ειρηνικές διαμαρτυρίες 

των αγροτών, πριν επιστρέψουν στα σπίτια τους. Παρεμφερείς 

εκδηλώσεις πραγματοποιήθηκαν και σε άλλες πόλεις και 

κωμοπόλεις της βορειοδυτικής Γερμανίας, γεγονός που αποδείκνυε 

την έντονη και ολοένα αυξανόμενη δυσαρέσκεια των αγροτών και 

κτηνοτρόφων. Οι διαδηλωτές αποφάσισαν να στείλουν μια πολύ 



69 
 

εκτεταμένη αναφορά στην κορυφαία εφημερίδα του νομού, τη 

Nordhannoversche Landeszeitung. Τα αιτήματα των αγροτών 

συγκεντρώθηκαν σε πέντε βασικές κατηγορίες. Αποζημιώσεις και 

κρατική πολιτική, τιμολόγια και τελωνειακοί δασμοί, φορολογικά 

προβλήματα, κοινωνική και εκπαιδευτική πολιτική, και πιστωτική 

πολιτική σε συνδυασμό με ορισμένες καταγγελίες σχετικά με το 

μέγεθος της κυβέρνησης. Ακολούθησαν απαιτήσεις για απαγόρευση 

εισαγωγής των αγελάδων, αλόγων, νωπού κρέατος, γάλακτος και 

γαλακτοκομικών προϊόντων, καθώς και ξένων φρούτων, λαχανικών 

και πατάτας. Οι διαδηλωτές ζητούσαν την απλούστευση της 

γραφειοκρατίας και τη μείωση των δημόσιων δαπανών μέσω της 

μείωσης του αριθμού των δημοσίων υπαλλήλων και μάλιστα 

ταχύτατα γιατί δήλωναν έτοιμοι να χρησιμοποιήσουν ακραία μέτρα 

για να προστατεύσουν τα σπίτια τους. Τα λόγια τέλειωσαν και 

έπρεπε να προχωρήσουν σε πράξεις!  

   Η κυβέρνηση είχε να φοβηθεί για περισσότερα από τις 

διαδηλώσεις. Η κρίση οδήγησε ολοένα και μεγαλύτερο  αριθμό 

αγροτών σε πράξεις πρωτοφανούς πολιτικής ανυπακοής. Η 

μεγαλύτερη απειλή που αντιμετώπιζαν οι υπερχρεωμένοι αγρότες, 

ήταν οι αναγκαστικές πωλήσεις. Το 1926, ο αριθμός τους ήταν 

σχετικά μικρός, αλλά σταδιακά αυξήθηκε. Μια συχνή απάντηση 

αγροτών στις αναγκαστικές πωλήσεις ήταν το μποϋκοτάζ. 

Αρνούνταν να αγοράσουν από τους τοπικούς εμπόρους, οι οποίοι 

δεν θα τους πρόσφεραν πίστωση, με αποτέλεσμα πολλοί από τους 

τελευταίους να τρομοκρατηθούν. Κάποια ανάλογα μέτρα τελικά 

ελήφθησαν από την άλλη μεριά. Μεγάλος αριθμός αγροτών ήταν 

παρόντες στις δημοπρασίες και ζητούσαν από τις τοπικές αρχές να 

ακυρώσουν την πώληση και να διαγράψουν τους φόρους. Τα 



70 
 

μποϊκοτάζ, στις διάφορες μορφές τους, απείλησαν τη συνταγματική 

και έννομη τάξη, κι ακόμα την ίδια την κυβέρνηση. Το πιο ακραίο 

μέτρο που φοβόταν περισσότερο η κυβέρνηση, ήταν οι  

βομβιστικές επιθέσεις εναντίον των κυβερνητικών κτιρίων, μια 

τακτική που συνδέθηκε με το κίνημα Landvolk. Υπήρχαν δύο στάδια 

ανάπτυξης του κινήματος. Το πρώτο διήρκεσε περίπου από τον 

Ιανουάριο του 1928 μέχρι την άνοιξη του 1929 και ξεκίνησε με μια 

σειρά από διαμαρτυρίες για την αναγκαστική πώληση των 

γεωργικών εκτάσεων. Το κίνημα εισήλθε στη δεύτερη φάση του το 

καλοκαίρι του 1929, με την τοποθέτηση οκτώ βομβών στο 

Schleswig- Holstein και άλλων τριών στην επαρχία. Τη νύχτα της 

3ης Ιουνίου, μια βόμβα που είχε τοποθετηθεί στην κεντρική εφορία 

του Όλντενμπουργκ (Oldenburg) εξερράγη. Τον Μάιο του 1929, 

πολλοί ναζιστές θεωρούσαν ότι ήταν δύσκολο να μπορέσει κάποιος 

να συγκρουστεί με το κίνημα Landvolk και ότι υπήρχε μεγάλη 

πιθανότητα να σταθούν εμπόδιο στα σχέδιά τους.  

  Το τι πέτυχαν οι μαζικές κινητοποιήσεις των γερμανών αγροτών 

στη συγκεκριμένη περιοχή εκείνα τα χρόνια, στην εύθραυστη 

δημοκρατία της Βαϊμάρης, ανήκουν στην ιστορία, αλλά σε μας 

ανήκουν το βιβλίο “Bauern, Bonzen und Bomben” (Οι Αγρότες, τα 

Αφεντικά και οι Βόμβες), και το σπουδαιότερο, τα βαθύτερα 

μηνύματά του! 

 

 

  



71 
 

Βιβλιογραφία 

 Evans J.R.: The Third Reich in Power. Penguin Editions. 2006. 

 Heberle Rudolf: The Political Movements Among the Rural 

People in Schleswig-Holstein, 1918 to 1932, I. The Journal of 

Politics. 1943; 5: 3-26.  

 Loomis C.P., Beegle J.A.: The Spread of German Nazism in Rural 

Areas. American Sociological Review. 1946: 11: 724-734. 

 Shookman Ellis: Making History in Hans Fallada's "Bauern, 

Bonzen und Bomben": Schleswig-Holstein, Nazism, and the 

"Landvolkbewegung". German Studies Review. 1990; 13: 461-

480.  

 Wachsmann Nikolaus: Marching under the Swastika? Ernst 

Junger and National Socialism, 1918-33. Journal of 

Contemporary History. 1998; 33: 573-589.  

 Williams Jenny: More Lives Than One: A Biography of Hans 

Fallada. Penguin Books Ltd. 2012. 

 Wilkes Geoff: The title of Hans Fallada’s “Bauern, Bonzen und 

Bomben”. Journal of the Australasian Universities Language 

and Literature Association. 1997; 88: 97–99. 

 

 

 

 

 

 

 

 

 



72 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



73 
 

Δίκην επιλόγου: Η εκτέλεση της μικρής Sophie Scholl 

 

  

 

  Το εξώφυλλο του βιβλίου “Μόνος στο Βερολίνο” του Χανς 

Φάλλαντα, φιλοξενεί μια φωτογραφία της Σόφι Σολ (Sophie Scholl) 

της πιο επιφανούς, αλλά άσημης, Γερμανίδας κοπέλας που 

αντιστάθηκε στο ναζιστικό καθεστώς και εκτελέστηκε το 1943, σε 

ηλικία 22 ετών, επειδή μοίραζε προκηρύξεις της αντιστασιακής 

οργάνωσης “Λευκό Ρόδο”. 

  Η Σόφι Σολ, ήταν μέλος του κινήματος του Λευκού Ρόδου που 

σχηματίστηκε στη Ναζιστική Γερμανία κατά τη διάρκεια του Β' 

Παγκοσμίου Πολέμου. Η Σόφι, μαζί με μια μικρή ομάδα άλλων νέων, 

ανήκε στη μικρή αλλά υπαρκτή αντιναζιστική και, ως εκ τούτου και 

εξ ορισμού, αντιχιτλερική γερμανική ομάδα. Όπως είναι ευνόητο και 

ήταν απολύτως φυσικό για εκείνες τις εποχές, ήταν απλώς θέμα 

χρόνου για να μάθουν οι χιτλερικοί μηχανισμοί την ταυτότητα 



74 
 

εκείνων που έγραφαν αυτές τις προκηρύξεις που περιγράφτηκαν ως 

ανατρεπτικά φυλλάδια, με αποτέλεσμα η μικρή Σόφι να συλληφθεί, 

να δικαστεί, να κριθεί ένοχη και να εκτελεσθεί. 

  Η Sophie Scholl γεννήθηκε στις 9 Μαΐου 1921, στην Forchtenberg 

στη Βάδη-Βυρτεμβέργη (Bäden-Württemberg). Ο πατέρας της, 

Robert, ήταν ο δήμαρχος της πόλης, κι η οικογένεια ζούσε με κάποιο 

βαθμό άνεσης σε ένα μεγάλο διαμέρισμα του δημαρχείου. Ο Robert 

Scholl ήταν αντιρρησίας συνείδησης κατά τη διάρκεια του Α' 

Παγκοσμίου Πολέμου και γι αυτό υπηρέτησε στο σώμα των 

ασθενοφόρων στο στρατιωτικό νοσοκομείο του Ερυθρού Σταυρού. 

Σε κείνο το νοσοκομείο του Ludwigsburg, συνάντησε τη μελλοντική 

σύζυγό του, Μαγδαληνή, η οποία εργαζόταν ως νοσοκόμα. Παντρεύ-

τηκαν το 1916 και απέκτησαν έξι παιδιά (Inge, Hans, Elisabeth, 

Sophie, Werner και Thilde). Όλα τα παιδιά ανατράφηκαν από τη 

μητέρα τους με τις Λουθηρανικές αξίες και πεποιθήσεις, με ισχυρή 

ηθική και κοινωνική συνείδηση. 

  Η Σόφι αρίστευσε στις σπουδές της. Τα αγαπημένα της θέματα 

ήταν τα αγγλικά, η μουσική και ο αθλητισμός. Είχε ακόρεστη όρεξη 

για ανάγνωση κειμένων και από τα νεανικά της χρόνια είχε 

αναπτύξει μεγάλη απέχθεια για τις αδικίες κάθε είδους. Ήταν επίσης 

μια έφηβος με ελεύθερη θέληση που έκανε πράγματα που της 

συνιστούσαν να μην τα κάνει! 

 



75 
 

 

Φωτογραφία της τάξης της Σόφι στο Λουθηρανικό Σχολείο Θηλέων 

στο Ludwigsburg. Η μικρή Σόφι είναι το κορίτσι με τον κύκλο στο 

κεφάλι του.  

 

   Το 1930 ο Robert Scholl ηττήθηκε στις δημοτικές εκλογές και η 

οικογένεια έφυγε από το Forchtenberg για το Ludwigsburg, ενώ το 

1932, μετακόμισε στην πόλη της Ουλμ. Η πόλη αυτή σε γενικές 

γραμμές δεν είχε τη φήμη ότι υπεστήριζε τους Ναζί και όταν 

ανακοινώθηκε ότι ο Χίτλερ είχε διοριστεί καγκελάριος στις 30 

Ιανουαρίου του 1933, δεν υπήρξε κάποια σημαντική γιορτή στην 

πόλη, σε αντίθεση βεβαίως με πολλές άλλες πόλεις της Γερμανίας. 

Φυσικά αργότερα το Ναζιστικό Κόμμα έφτασε στην πόλη και οι 

πολιτικοί αντίπαλοι ετέθησαν στο περιθώριο.  

 



76 
 

 

Ο Hans, η Sophie Scholl και ο Christoph Probst.  

 

 Το σχολείο στο οποίο η Σόφι σπούδαζε στην Ουλμ, το Δημόσιο 

Σχολείο Θηλέων, είδε σημαντικές αλλαγές, όπως άλλωστε όλα τα 

σχολεία. Τα περισσότερα βιβλία απομακρύνθηκαν και αντικατα-

στάθηκαν από εκείνα που ήταν εγκεκριμένα από τη ναζιστική 

ιδεολογία. Οι εκπαιδευτικοί έπρεπε να ανήκουν στο Εθνικιστικό 

Σοσιαλιστικό Εκπαιδευτικό Σώμα, ενώ το όλο πρόγραμμα σπουδών 

έπρεπε να εγκριθεί από τους Ναζί. Δόθηκε μεγάλη έμφαση στην 

φυσική κατάσταση και στις αθλητικές και υπαίθριες δραστη-

ριότητες οι οποίες απετέλεσαν σημαντικό μέρος της εκπαίδευσης. Ο 

πατέρας της Σόφι, Robert Scholl, μιλούσε ανοιχτά εναντίον του 

Χίτλερ μπροστά στα παιδιά του, αλλά εκείνα δεν ενημέρωναν τους 

δασκάλους τους, όπως τους είχαν πει να κάνουν. Ο πατέρας και τα 

παιδιά του όπως φαίνεται είχαν κάνει αρκετές και ζωηρές 

συζητήσεις σχετικά με το κίνημα νεολαίας του Χίτλερ. Τα παιδιά 

ήθελαν να συμμετάσχουν εκεί, λόγω των πολλαπλών και μοναδικών 

ευκαιριών που παρουσιάζονταν μπροστά τους, αλλά ο Robert Scholl 

δεν ήθελε να ακούσει κάτι τέτοιο, καθώς φοβόταν ότι το κίνημα είχε 



77 
 

υστεροβουλία. Ωστόσο, ο ίδιος δεν ήθελε να σταθεί εμπόδιο στο 

δρόμο τους, κι έτσι τα πέντε παιδιά του εντάχθηκαν οικειοθελώς 

στο κίνημα νεολαίας του Αδόλφου Χίτλερ. 

 

   Η Σόφι προσχώρησε στις “Κορασίδες” και στη συνέχεια, όταν έγινε 

δεκατεσσάρων ετών, στις “Γερμανίδες Γυναίκες”. Λίγο αργότερα, το 

1935, προήχθη σε ηγέτιδα μορφή τους. Κάποια στιγμή, η Inge Scholl 

είπε πως δεν μπορούσε να καταλάβει γιατί ο πατέρας τους δεν 

ενέκρινε την προσχώρησή τους σε αυτές τις ενώσεις. Η Σόφι αρχικά 

απήλαυσε το χρόνο που πέρασε στη νεολαία του Χίτλερ, λόγω των 

πολλών αθλητικών και υπαίθριων δραστηριοτήτων που της 

επέτρεψε να έχει και να συμμετέχει. Οι άλλες δραστηριότητες εκεί 

φαίνεται πως μάλλον δεν την συγκίνησαν. Παρέμεινε ακόμα φίλη με 

κάποιες Εβραίες που ήξερε από το σχολείο και μάλιστα τις κάλεσε 

στο σπίτι της, ακόμη και αφού είχε ήδη προσχωρήσει στο κίνημα 

νεολαίας του Χίτλερ. Κατήγγειλε επίσης στους ανώτερους ηγέτες 

της νεολαίας του Χίτλερ στην Ουλμ, όταν το κίνημα απέρριψε την 

αίτηση των δύο εβραίων φιλενάδων της να συμμετάσχουν. Ωστόσο, 

η έναρξη της επαναστατικής δραστηριότητας της Σόφι επιση-

μάνθηκε όταν ήταν ανώτερο στέλεχος των Γερμανίδων Κορασίδων. 

Είχε ακούσει μια ομάδα νεότερων κοριτσιών να διαβάζουν 

αποσπάσματα από το “Βιβλίο των τραγουδιών” του απαγορευμένου 

Εβραίου συγγραφέα, Χάινριχ Χάινε, κι όταν μια ανώτερή της την 

επέπληξε, η Σόφι όπως λέγεται, απάντησε εύκολα ότι κανείς δεν 

μπορούσε να γνωρίζει το παραμικρό για τη γερμανική λογοτεχνία, 

αν δεν είχε διαβάσει τον εν λόγω συγγραφέα.  

  Το σενάριο όμως, στη Γερμανία άλλαξε σε μεγάλο βαθμό τον 

Σεπτέμβριο του 1935, οπότε ήρθαν στην επικαιρότητα οι νόμοι της 



78 
 

Νυρεμβέργης, σύμφωνα με τους οποίους απαγορευόταν στις 

εβραίες φίλες της Σόφι να πηγαίνουν σε πισίνες, θέατρο, 

κινηματογράφους κλπ. Σύντομα αναγκάστηκαν ακόμα να 

εγκαταλείψουν το Δημόσιο Σχολείο και να παρακολουθήσουν ένα 

άλλο ξεχωριστό. Αυτή η αντιμετώπιση έφερε τη Σόφι απέναντι, 

γιατί πήγαινε ενάντια στην πίστη της για ίση δικαιοσύνη για όλους 

και όπως ήταν ευνόητο την εξόργισε.  

  Μετά την αναχώρησή της από το σχολείο, το 1940, η Σόφι 

εργάστηκε σε ένα νηπιαγωγείο. Αυτό εξυπηρετούσε δύο σκοπούς 

της, πρώτον ότι της άρεσε να δουλεύει με μικρότερα παιδιά και 

δεύτερον ότι η δουλειά αυτή θα της εξασφάλιζε ότι δεν έπρεπε να 

ενταχθεί στην Υπηρεσία Εργασίας του Ράιχ, με επικεφαλής τον 

Robert Ley. Η υπηρεσία αυτή (Reichsarbeitsdienst), ήταν θεσμός 

που καθιέρωσε η ναζιστική Γερμανία για τη μείωση της ανεργίας, 

παρόμοιος με ανάλογους θεσμούς άλλων χωρών και ο οποίος εν 

προκειμένω κατά τη διάρκεια του Δευτέρου Παγκοσμίου Πολέμου 

απετέλεσε βοηθητικό σχηματισμό για την υποστήριξη της Βέρμαχτ. 

Ωστόσο, το σχέδιο της δεν απέδωσε καρπούς και διαπίστωσε 

γρήγορα ότι έπρεπε να κάνει έξι μήνες υπηρεσία ως νηπιαγωγός 

υπό την αιγίδα του Reichsarbeitsdienst.  

 



79 
 

 

Η Σόφι Σολ κατά τη διάρκεια εργασίας υπό την αιγίδα του 

Reichsarbeitsdienst (άνοιξη του 1941). 

 

  Η πετυχημένη ολοκλήρωση της αυτής της εργασίας ήταν διαβατή-

ριο για τη Σόφι να πάει στο πανεπιστήμιο και τον Μάιο του 1942, 

ξεκίνησε στο Πανεπιστήμιο του Μονάχου, όπου σπούδαζε 

Φιλοσοφία και Βιολογία. Εκεί συνάντησε τους φίλους του αδελφού 

της Hans, μερικοί από τους ανθρώπους που ξεκίνησαν να 

διαμορφώνουν το κίνημα “Λευκό Ρόδο” (Weiße Rose, White Rose). 

Παράλληλα το μίσος της για το ναζιστικό καθεστώς εντάθηκε από 

τη σύλληψη και τη φυλάκιση του πατέρα της, κάτι αναμενόμενο 

μάλλον αφού ήταν τόσο επικριτικός του Χίτλερ στο χώρο της 

εργασίας του. Ο ρόλος που έπαιξε ο τότε φίλος της, Fritz Hartnagel, 

ήταν ζωτικής και αποφασιστικής σημασίας στην προώθηση της 

Σόφι προς την κατεύθυνση της παθητικής αντίστασης ενάντια στο 

ναζιστικό καθεστώς. Πολέμησε στο Ανατολικό Μέτωπο και 

εξομολογήθηκε τόσο στη Σόφι όσο και σε άλλους για τα εγκλήματα 

που διεπράχθησαν από γερμανούς στρατιώτες, και τα οποία είδε ο 



80 
 

ίδιος προσωπικά, όπως η εκτέλεση αόπλων σοβιετικών αιχμαλώ-

των. Για άλλη μια φορά, οι απόψεις της σχετικά με το τι ήταν σωστό 

και τι λάθος, βρίσκονταν στο μπροστινό μέρος του μυαλού της. 

Ήταν η εποχή όπου ο αδερφός της Χανς, μαζί με άλλους τρεις 

φοιτητές της ιατρικής, είχαν ιδρύσει το κίνημα του Λευκού Ρόδου, 

στο Μόναχο. Η Σόφι χωρίς δεύτερη κουβέντα πήρε τη μεγάλη 

απόφαση και εντάχθηκε στο κίνημα, βοήθησε τα μέγιστα στη 

διανομή των φυλλαδίων του Λευκού Ρόδου, και κάποιες φορές 

μάλιστα και στην σύνταξή τους. Το έκτο φυλλάδιο που διαμόρφωσε 

το κίνημα είχε τίτλο “Στους συναδέλφους, μαχητές της ελευθερίας 

στην αντίσταση”. Η Σόφι και ο Χανς, πήραν μαζί τους μια δέσμη 

αυτού του τυπωμένου φυλλαδίου στο Πανεπιστήμιο του Μονάχου 

την 18η Φεβρουαρίου 1943, όπου και τα διένεμαν πριν από την 

παρακολούθηση μιας διάλεξης. Ωστόσο, δεν είχαν τον απαιτούμενο 

χρόνο να τα αφήσουν όλα πριν αρχίσει η διάλεξη. Αφότου έφυγαν 

από τη διάλεξη, πήραν τη μοιραία απόφαση να αφήσουν τα υπόλοι-

πα φυλλάδια στο πανεπιστήμιο, καθώς ήταν πεπεισμένοι ότι οι 

φοιτητές θα ενδιαφέρονταν πολύ και ότι θα ήταν γι αυτούς 

εξαιρετικά σημαντική πράξη, οποιαδήποτε εξέγερση ενάντια στον 

Χίτλερ. Αποφάσισαν να μην αφήνουν δεξιά κι αριστερά τα φυλ-

λάδια, γιατί περνούσαν μεγάλο μέρος του χρόνου τους στην 

παράνομη εκτύπωσή τους. Τόσο ο Χανς, όσο και η Σόφι, πήγαν στο 

αίθριο του πανεπιστημίου όπου άφησαν τα υπόλοιπα φυλλάδια, 

αλλά ατυχώς τους είδε ένας υπηρεσιακός υπάλληλος, ονόματι Jacob 

Schmid. Κάλεσε την Γκεστάπο και κράτησε τον Χανς και τη Σόφι, 

έως ότου έφθασε η μυστική αστυνομία. Η μοίρα τους ήταν πλέον 

προδιαγεγραμμένη, δεδομένου ότι η Γκεστάπο είχε όλα τα στοιχεία 



81 
 

που χρειαζόταν πραγματικά και τα οποία αφορούσαν τη διανομή 

των φυλλαδίων στο πανεπιστήμιο.  

   Μόλις τέσσερις ημέρες αργότερα, η Σόφι ήρθε ενώπιον του Λαϊκού 

Δικαστηρίου. Ο Γενικός Εισαγγελέας του Ράιχ συνόψισε το κατη-

γορητήριο εναντίον της, ως εξής:  

 

   “Η κατηγορούμενη, Sophie Scholl, ήδη από το καλοκαίρι του 1942 

έλαβε μέρος σε πολιτικές συζητήσεις στις οποίες η ίδια και ο 

αδελφός της Hans Scholl κατέληγαν στο συμπέρασμα ότι η 

Γερμανία είχε χάσει τον πόλεμο.  

  Παραδέχεται ότι έλαβε μέρος στην προετοιμασία και τη διανομή 

των φυλλαδίων το 1943. 

 Μαζί με τον αδελφό της, συνέταξε το κείμενο των ανατρεπτικών 

προκηρύξεων με το όνομα “Φυλλάδια της Αντίστασης στη 

Γερμανία”.  

  Επιπλέον, είχε ένα ρόλο στην αγορά χαρτιού, φακέλων και 

μεμβράνης πολυγράφου και μαζί με τον αδελφό της, συνέταξε 

πράγματι τα αντίγραφα αυτού του φυλλαδίου.  

  Τοποθέτησε τα κατασκευασμένα φυλλάδια σε διάφορα 

γραμματοκιβώτια, και πήρε μέρος στην διανομή φυλλαδίων στο 

Μόναχο.  

  Συνόδευσε τον αδελφό της στο πανεπιστήμιο, και την είδαν εκεί να 

σκορπίζει τα φυλλάδια, όπου και συνελήφθη”. 

 

   Έδωσαν στη Σόφι ένα γραπτό αντίγραφο του κατηγορητηρίου και 

αυτή έγραψε στο πίσω μέρος “ελευθερία”. Και τα δύο αδέλφια 

παραδέχθηκαν αμέσως την πλήρη ευθύνη τους σε μια προσπάθεια 

να σταματήσει οποιαδήποτε μορφή ανάκρισης που θα μπορούσε να 



82 
 

οδηγήσει τους ναζί να αποκαλύψουν τα άλλα μέλη του κινήματος. 

Ωστόσο, η Γκεστάπο αρνήθηκε να πιστέψει ότι μόνο δύο άτομα 

συμμετείχαν και μετά από περαιτέρω ανάκριση, κατάφεραν και 

απέσπασαν τα ονόματα όλων των εμπλεκομένων τα οποία φυσικά 

στη συνέχεια συνελήφθησαν. Η Σόφι, ο Χανς μαζί με ένα άλλο μέλος 

του κινήματος του Λευκού Ρόδου, τον Christoph Probst, ήταν οι 

πρώτοι στους οποίους ασκήθηκε δίωξη και οι οποίοι οδηγήθηκαν 

ενώπιον του Λαϊκού Δικαστηρίου, στις 22 Φεβρουαρίου 1943. Το 

Λαϊκό Δικαστήριο είχε συσταθεί στις 24 Απριλίου 1934 για την 

εκδίκαση υποθέσεων που κρίνονταν ότι αποτελούσαν πολιτικά 

εγκλήματα κατά του κράτους των Ναζί. Αναμφίβολα αυτές οι δίκες 

δεν ήταν τίποτα περισσότερο από ότι δίκες που σχεδιάζονταν από 

το ναζιστικό καθεστώς, με σκοπό να ταπεινώσουν εκείνους που 

οδηγούσαν εκεί, με την ελπίδα ότι κατά πάσα πιθανότητα μια 

τέτοια δημόσια ταπείνωση θα απέτρεπε κάποιους άλλους οι οποίοι 

θα μπορούσαν να σκεφτούν με τον ίδιο τρόπο όπως οι 

καταδικασμένοι. Ο δικαστής στη εν λόγω δίκη, ήταν ο διαβόητος 

Roland Freisler, ο οποίος έκανε ότι καλύτερο για να μειώνει με το 

χειρότερο τρόπο τους ενόχους που έφερναν μπροστά του. Και οι 

τρεις κρίθηκαν ένοχοι και καταδικάστηκαν σε θάνατο. Κατά τη 

διάρκεια της σύντομης δίκης, όπου κανείς δεν αμφέβαλε για το ποιο 

θα ήταν το αποτέλεσμα, η Σόφι μοιράστηκε ένα κελί με κάποια άλλη 

πολιτική κρατούμενο, που ονομαζόταν Else Gebel. Η τελευταία 

ισχυρίστηκε ότι η Σόφι της είπε: 

 

   “Είναι μια τέτοια υπέροχη ηλιόλουστη μέρα, και εγώ πρέπει να 

φύγω. Αλλά όμως πόσοι πρέπει να πεθάνουν στα πεδία της μάχης 

αυτές τις ημέρες, πόσες νέες, πολλά υποσχόμενες ζωές; Τι σημαίνει ο 



83 
 

θάνατός μας, αν από τις πράξεις μας χιλιάδες άλλοι 

προειδοποιούνται και επωφελούνται; Μεταξύ του φοιτητικού 

σώματος είναι βέβαιο ότι θα υπάρξει επανάσταση”.  

 

  Η εκτέλεση της Σόφι έλαβε χώρα στη φυλακή Stadelheim του 

Μονάχου λίγες ώρες μετά το πέρας της δίκης. Αποκεφαλίστηκε στη 

γκιλοτίνα. Δεν έλαβε χώρα κάποια φοιτητική εξέγερση μετά τη 

θανάτωσή της. Το 1999, η Sophie Scholl ονομάστηκε “Γυναίκα του 

Αιώνα” από τους αναγνώστες του περιοδικού Brigette, ενώ το 2003 

η ίδια και ο αδελφός της Χανς ψηφίστηκαν στην τέταρτη θέση σε 

μια τηλεφωνική δημοσκόπηση για τους “Μεγαλύτερους Γερμανούς”. 

   

 

  



84 
 

Βιβλιογραφία 

 McDonough Sophie: The Real Story of the Woman who Defied 

Hitler. Published by The History Press. April 2010. 

 Williams Jenny: More Lives Than One: A Biography of Hans 

Fallada. Penguin Books Ltd. 2012. 

 

 

 

 

 

 

  



85 
 

Πρώτες δημοσιεύσεις 

 

  Ορισμένα από τα παραπάνω κείμενα, εν όλω ή εν μέρει, 

δημοσιεύτηκαν για πρώτη φορά σε κάποια περιοδικά και 

ιστοσελίδες πολιτιστικών και επιστημονικών περιοδικών, σε 

διάφορα χρονικά διαστήματα, τα οποία ευχαριστούμε για τη 

φιλοξενία τους και από τη θέση ετούτη. Μερικά απ’ αυτά τα άρθρα, 

είναι: 

 Με αφορμή το “Kleiner Mann, was nun?” του Χανς Φάλλαντα. 

Περιοδικό Φρέαρ. 24 Μαΐου 2014. 

 Σόφι Σολ, 22 χρονών στη γκιλοτίνα. Η φοιτήτρια που 

αντιστάθηκε στη χιτλερική Γερμανία. Το Περιοδικό για τη 

διατάραξη της κοινής ησυχίας. 1 Δεκεμβρίου 2014.  

 

 

  



86 
 

  



87 
 

  



88 
 

 

 

 

 

 

 

 

 

 

 

 

 

 

 

 

 

 

 

 

 

ISBN: 978-618-80957-4-8 

νέο e-book  

 

 

 

 

 

24grammata.com 

σειρά: εν καινώ, αρ. σειράς: 109  

 

http://www.24grammata.com/
http://www.24grammata.com/

