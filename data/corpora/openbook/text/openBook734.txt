









































Levka Xristougenna Cover FINAL:Levka Xristougenna cover.qxd


θ α ν ά σ η ς  τ ρ ι α ρ ί δ η ς

Ονειρεύτηκα
τα Λευκά

Χριστούγεννα
ζωγραφισμένα από την Έλλη Γρίβα

διάπυρο Ν

Γι’ αυτό, μη ρωτήσεις ποιος
σκότωσε τους πεινασμένους
στα γκέτο, τους μετανάστες
στα βουνά, το κορίτσι που θέ-
λησε να ζεσταθεί με τα
σπίρτα. Εσύ είσαι -- εγώ
είμαι. Ω ναι, ανάγκη. Ένα
κορίτσι δίχως όνομα κάηκε
στη σκουριασμένη σόμπα, σε
μια νάιλον παράγκα, στην
κοίτη του Γαλλικού, εκείνα
τα Λευκά Χριστούγεννα του
περασμένου αιώνα.

Θ
α
ν
ά
σ
η
ς 

Τ
ρ
ια

ρ
ίδ

η
ς 

Ο
ν
ει

ρ
εύ

τ
η
κ
α
 τ

α
 Λ

ευ
κ
ά
 Χ

ρ
ισ

τ
ού

γ
εν

ν
α

*
  

ζω
γ
ρ
α
φ
ιέ

ς:
 Έ

λ
λ
η
 Γ

ρ
ίβ

α
 

δ
ιά

π
υρ

οΝ

διάπυροΝ * μαρτυρίες 1

Οι εκδόσεις διάπυροΝ συνθέτουν την από-
πειρα γεφύρωσης ενός χάσματος ανάμεσα
σε εσωτερικές συγκρούσεις και στην εξω-
τερική πραγματικότητα. Γεννήθηκαν ως
ανάγκη να προσεγγισθεί η ανθρώπινη
ύπαρξη πάνω από κάθε λογής ιδεολογι-
κούς διαχωρισμούς, κοσμοδιορθωτικά ή
«επαναστατικά» οράματα και κοινωνικούς
αποκλεισμούς. Σ’ αυτή τη διαδρομή, οι
εκδόσεις διάπυροΝ φιλοδοξούν να συναντή-
σουν ανθρώπους με διαφορετικές αφετη-
ρίες, τους οποίους ενώνει η αποστροφή για
την κουλτούρα της εκδίκησης, η ανάγκη
αντιπρότασης στον πολύμορφο ολοκληρω-
τισμό. Ανθρώπους που, με τρεμάμενο
σώμα και διάπυρη καρδιά, αμφισβητούν
ακλόνητες πεποιθήσεις και ιερούς κανόνες,
μα, πάνω απ’ όλα, τον ίδιο τους τον
εαυτό.

δ Ν

Κυκλοφορούν:

θανάσης τριαρίδης * Το κόψε-κόψε 
ή όταν οι γκοτζίλες εξανθρωπίζονται

κ. π. καβάφης * Αυτό το αιματωμένο
πράγμα ξεδιαλεγμένο από τον καλό σας

Πέτρο Μπόλε

θανάσης τριαρίδης * Ονειρεύτηκα τα
Λευκά Χριστούγεννα ζωγραφισμένα από

την  Έλλη Γρίβα

*

*

ISBN: 978-960-98748-2-3



δημοσιευμένα βιβλία του Θ.Τ.

Ο άνεμος σφυρίζει στην Κουπέλα, μυθιστόρημα, Εκδόσεις Πατάκη, 2000,
ηλεκτρονική έκδοση στην ιστοσελίδα http://www.triaridis.gr/koupela/ 2009
* Το τρυφερό μαχαίρι του Πέτρο Μπόλε, αφήγημα, Εκδόσεις Πατάκη, 2002
* Η παγωμένη καρδιά των ευτυχισμένων ανθρώπων, αφήγημα, Εκδόσεις Πα-
τάκη, 2002 * Το χαραγμένο σιτάρι, αφήγημα, Εκδόσεις Πατάκη, 2002 * Η
μουγγή καμπάνα, αφήγημα, Εκδόσεις Πατάκη, 2003 (ηλεκτρονική έκδοση
των τεσσάρων αφηγημάτων στην ιστοσελίδα http://www.triaridis.gr
/tessera/) * Η αληθινή ιστορία της Αΐντας και του Ρανταμές, μια αφήγηση,
Εκδόσεις mauve, εκτός εμπορίου, 2005, ηλεκτρονική έκδοση στην ιστοσε-
λίδα http://www.triaridis.gr/aida/, 2005 * Τα μελένια λεμόνια – η διαθήκη
των γκαβλωμένων ανθρώπων, ηλεκτρονική έκδοση στην ιστοσελίδα
http://www.triaridis.gr/melenialemonia/ , 2005, Εκδόσεις τυπωθήτω, 2007
* Σημειώσεις για το τρεμάμενο σώμα, κείμενα πολιτικής ανάγκης, Εκδόσεις
τυπωθήτω, 2006, ηλεκτρονική έκδοση στην ιστοσελίδα
http://www.triaridis.gr/soma/ * IIcchh bbeebbee – Όταν οι αμαξάδες μαστιγώνουν
τ’ άλογα, ανιστόρηση του τρόμου μου, ηλεκτρονική έκδοση στην ιστοσελίδα
http://www.triaridis.gr/ichbebe/, 2007, Εκδόσεις τυπωθήτω, 2008 * Φιο-
ντόρ Ντοστογιέφσκι, τα γυμνά μάτια ή το πώς να ζει κανείς με τον μπαλτά,
ηλεκτρονική έκδοση στην ιστοσελίδα http://www.triaridis.gr/
keimena/keimA028.htm, Εκδόσεις Σαιξηρικόν, 2008 * Το κόψε-κόψε ή όταν
οι γκοτζίλες εξανθρωπίζονται, ηλεκτρονική έκδοση στην ιστοσελίδα
http://www.triaridis.gr/kopse/, 2008, Εκδόσεις διάπυροΝ, 2009 * Ειδύλλια
ή τα χύσια του μεσημεριού, εκδόσεις γκάβλα, 2008, ηλεκτρονική έκδοση
http://www.triaridis.gr/eidyllia/, 2009 * Η επερχόμενη πείνα ή όταν οι άν-
θρωποι ρίχνουμε τον κλήρο, ηλεκτρονική έκδοση στην ιστοσελίδα
http://www.triaridis.gr/peina/, 2009

ΥΠΟ ΕΚΔΟΣΗ

RReessee tt ή τα ανθισμένα συρματοπλέγματα της καρδιάς μας
μια φαντασμαγορία - ακολουθία δώδεκα βιβλίων

1. Τζιότο, δακρύζω, χύνω, πεθαίνω * 2. Μποτιτσέλι, τα κορίτσια ανοίγουν τα
νεσεσέρ τους * 3. Λεονάρντο, φ φ φ ο υ * 4. Μιχαήλ Άγγελος, το σμίξιμο των
ανθρώπων και των φιδιών * 5. Ραφαήλ, τριαντάφυλλα στο παράθυρο * 6.
Γκρέκο, οι άνθρωποι στις φλόγες του Θεού * 7. Καραβάτζιο, το παράφορο αίμα
* 8. Ρέμπραντ, η νύχτα των δολοφόνων αστών * 9. Γκόγια, για να πεθάνουμε
τον θάνατό μας * 10. Μονέ, ο ξανακερδισμένος χρόνος * 11. Γκογκέν, οι Ερι-
νύες θα γίνουνε γυμνόστηθες κόρες * 12. Βαν Γκογκ, ο σπορέας του πυρετού



Εκθέσεις και δημοσιευμένες δουλειές της Ε. Γ.

ΑΤΟΜΙΚΕΣ  ΕΚΘΕΣΕΙΣ

Ζωγραφιές, Αίθουσα Τέχνης: Εντός των Τεχνών +Art café  Grotesque,
Θεσσαλονίκη, 1998. * Γιατί δεν με παίζεις; Αίθουσα Τέχνης: ΗΩΣ, Αθήνα,
2000, HOXTON bar, Aθήνα, 2006 * OOhh,, wwhhaatt aa wwoonnddeerrffuull wwoorrlldd,
Αίθουσα Τέχνης: Παρατηρητής, Θεσσαλονίκη, 2001, Αίθουσα Τέχνης:
Tricky trick art, Αθήνα, 2004  * Πετάει… πετάει… Χώρος Σύγχρονης Τέ-
χνης: Statement, Αθήνα, 2003 * σε θέλω, Gallery Νέες Μορφές, Αθήνα,
2007, Αίθουσα Τέχνης Οιωνός, Καρδίτσα, 2007, Αίθουσα Τέχνης Ναυ-
πλίου, Ναύπλιο, 2007, Αίθουσα Τέχνης ART-SPACE, Σαντορίνη, 2008 *
Ναι. Το Δεμένο Σπίτι. Αίθουσα Τέχνης Αστρολάβος, Αθηνα, 2009.

ΣΗΜΑΝΤΙΚΟΤΕΡΕΣ ΣΥΜΜΕΤΟΧΕΣ ΣΕ ΟΜΑΔΙΚΕΣ  ΕΚΘΕΣΕΙΣ

1997: “Διεθνές Workshop”.  Α.Σ.Κ.Τ, Δελφοί. * 2001: “Σώμα”. Βα-
φοπούλειο Πνευματικό κέντρο Θεσσαλονίκης. * 2002: “Review-Preview”.
Αίθουσα Σύγχρονης Τέχνης: Statement, Επίδαυρος. * 2003: “Πεδίο δρά-
σης Κόδρα”. Θεσσαλονίκη. * 2004: “2000 τεύχη ΜΙΚΥ’’. Ελληνοαμερικά-
νικη Ένωση, Αθήνα. * 2005: “Διεθνές Φεστιβάλ Τέχνης” Χανιά. * 2006:
“There is nothing to be ashamed of choosing happiness”  Λονδίνο. * 2006:
“Fresco Salty 2”, art-workshop, Μύλος, Ιούνης, Θεσσαλονίκη. * 2006:
“Water”, Τελλόγλειο Ίδρυμα, Νοέμβρης, Θεσσαλονίκη. * 2006:
“WO[+]MAN, πέμπτο Φεστιβάλ Τέχνης για τα Ανθρώπινα Δικαιώματα, *
2007: “Art-Mart”, Βιέννη. * 2007 : “Αυτή τη φορά να μην ξεχάσουμε”,  μια
καμένη έκθεση, Σχέδιο πόλης III, Αθήνα. * 2007: “Miniature art exhibi-
tion”, Geborgen Kamers, Ολλανδία. * 2007:  “Cheap art”, Αθήνα. 2008:
“Open Art Residency”, Νησί των Ονείρων, Ερέτρια. * 2008: “Τέχνη στο
Οινοποιείο... 25(+) 45(-)’’, Οινοποιείο Σκούρας και Αίθουσα Τέχνης Ναυ-
πλίου, Μαλαδένδρι Αργολίδας.  * 2009:  “Silent Dialogues”, THE AMERI-
CAN COLLEGE OF GREECE- ACG-ART. * 2009: “Σημειώσεις για ένα
Δέντρο/ Οδηγίες Ανακύκλωσης” Πολιτιστικό κέντρο “ΜΕΛΙΝΑ ΜΕΡ-
ΚΟΥΡΗ”, υπό την αιγίδα του Δήμου Αθηναίων, σε επιμέλεια Ίριδας Κρη-
τικού. * 2009: “Turbulent times/στον επόμενο τόνο”, taf, the art
foundation/Αθήνα.

ΒΙΒΛΙΟ

ΝΑΙ - 49 ζωγραφισμένα ποιήματα/ Εκδόσεις: ΑΙΘΟΥΣΑ ΤΕΧΝΗΣ ΝΑΥ-
ΠΛΙΟΥ, ΜΑΡΙΑ ΓΚΟΥΜΑ, 2009







ΘANAΣHΣ TPIAPIΔHΣ: Ονειρεύτηκα τα Λευκά Χριστούγεννα
ζωγραφισμένα από την ΕΛΛΗ ΓΡΙΒΑ

Εκδόσεις διάπυροΝ – Γιάννης Ευαγγέλου
Ταχυδρομική Θυρίδα 18888, Άγιος Αρτέμιος 11602, ΑΘΗΝΑ, 
τηλ. 697.27.67.070, www.diapyron.com, e-mail: diapyron@gmail.com

Το Ονειρεύτηκα τα Λευκά Χριστούγεννα δημοσιεύτηκε σε πρώτη
μορφή στην εφημερίδα Εποχή στις 25 Δεκεμβρίου του 2000 και
στην τελική μορφή του στη Φιλολογική Βραδυνή στις 21.12.2003.
Κυκλοφόρησε ηλεκτρονικά στο Διαδίκτυο τον Ιούλιο του 2004 στην
ηλεκτρονική διεύθυνση http://www.triaridis.gr/keimena/keimC001.htm
όπου και θα εξακολουθήσει να εκτίθεται στο σύνολό του και σε ελεύ-
θερη πρόσβαση. Ο παρών τόμος αποτελεί την πρώτη αυτοτελή
έντυπη έκδοση και ζωγραφίστηκε ειδικά από την Έλλη Γρίβα και
κυκλοφορεί ελεύθερος από κάθε «πνευματικό δικαίωμα».

Α΄  έκδοση, Φθινόπωρο 2009
56 σελίδες (12 Χ 20,5), ISBN: 978-960-98748-2-3

© γενικό: 2009 ΘΑΝΑΣΗΣ ΤΡΙΑΡΙΔΗΣ και ΕΛΛΗ ΓΡΙΒΑ
© για την έντυπη ελληνική έκδοση: 2009, εκδόσεις διάπυροΝ –
ΓΙΑΝΝΗΣ ΕΥΑΓΓΕΛΟΥ, ΘΑΝΑΣΗΣ ΤΡΙΑΡΙΔΗΣ και
ΕΛΛΗ ΓΡΙΒΑ

Σχεδίαση εξωφύλλου και μορφοποίηση έκδοσης: ΓΙΑΝΝΗΣ ΕΥ-
ΑΓΓΕΛΟΥ και ΘΑΝΑΣΗΣ ΤΡΙΑΡΙΔΗΣ.

Εκδοτική φροντίδα: ΓΙΑΝΝΗΣ ΕΥΑΓΓΕΛΟΥ
Διορθώσεις: ΚΥΡΙΑΚΟΣ ΑΘΑΝΑΣΙΑΔΗΣ
Σελιδοποίηση: ΚΩΣΤΑΣ ΔΕΣΠΟΙΝΙΑΔΗΣ (693.77.45.452) 
Φιλμ-μοντάζ: ΤΖΑΝΙΩ ΠΡΟΒΕΛΕΓΓΙΟΥ (210.36.28.601)
Eκτύπωση: ΜΑΚΗΣ ΑΡΓΥΡΟΠΟΥΛΟΣ (210.64.57.212)

Τυπώθηκε στην Αθήνα σε 1.000 αντίτυπα το φθινόπωρο του 2009
για λογαριασμό των εκδόσεων διάπυροΝ. Στην παρούσα έκδοση
χρησιμοποιήθηκε πιστοποιημένο οικολογικό χαρτί Garda Pat 13. Ο
χαρτοπολτός του συγκεκριμένου χαρτιού προέρχεται από δάση οι-
κολογικής διαχείρισης και παράγεται με βάση κανονισμούς προ-
στασίας του περιβάλλοντος.



θ α ν ά σ η ς   τ ρ ι α ρ ί δ η ς

Ονειρεύτηκα
τα Λευκά

Χριστούγεννα
ζωγραφισμένα από την Έ λ λ η   Γ ρ ί β α

* διάπυροΝ





Ονειρεύτηκα τα Λευκά Χριστούγεννα





σε ποιον;





Πριν από μερικά χρόνια, ο άνθρωπος που θα
έγραφε αυτό το βιβλίο πλανιόταν στην Παναγία των
Παρισίων. Κάποτε, σε μια απόμερη σκοτεινή γωνιά ενός
πύργου, βρήκε χαραγμένη στον τοίχο μια ακατανόητη
λέξη:

ΑΝΑΓΚΗ

[…] Σήμερα δεν έχει απομείνει τίποτε από την
αλλόκοτη λέξη και το ολέθριο πεπρωμένο που έκρυβε
μέσα της. Όποιος κι αν την έγραψε έχει φυσικά χαθεί, η
λέξη έχει ξυθεί, κι ίσως η Νοτρ Νταμ αφανιστεί κι αυτή
με τη σειρά της.

Το βιβλίο αυτό γράφτηκε για εκείνη τη λέξη.

(Βίκτορ Ουγκό, Φεβρουάριος 1831, Πρόλογος
στην πρώτη έκδοση της Παναγίας των Παρισίων.)



(Η ιστορία είναι αληθινή· τα ονόματα Δέσποινα και
Μαρία Λάκη είναι ψευδώνυμα. Η Β.Π. εργάζεται σή-
μερα ως παιδίατρος σε νοσοκομείο της Θεσσαλονίκης.
Αυτή που ονομάζω Δέσποινα Λάκη και τα παιδιά της
χάθηκαν από τον μαχαλά κάπου στο καλοκαίρι του
2000. Δεν ξανάκουσα γι ’αυτούς.)



Παραμονή των Χριστουγέννων
του χίλια εννιακόσια ενενηντα-
εννιά. Χιονίζει. Ο μαχαλάς των Τσιγγά-
νων του Γαλλικού ποταμού έχει γίνει λευκός. Αν
κάποιος δεν το ξέρει, δεν καταλαβαίνει πως οι

15



παράγκες είναι καμωμένες από νάιλον σακούλες.
Το χιόνι σκεπάζει: τα σκουπίδια, τα παλιοσί-
δερα, τις ακαθαρσίες, την απειλητική κοίτη του
ποταμού, τη μυρωδιά από τα γουρουνάδικα, τη
φτώχεια, την εξαθλίωση των δυο χιλιάδων Τσιγ-
γάνων. Σκεπάζει ακόμη και τα σκοτωμένα πο-
ντίκια που τις άλλες μέρες προσπερνάμε
περπατώντας ανάμεσα από τις παράγκες. Λένε
πως για κάθε ποντίκι που βλέπεις υπάρχουν
γύρω σου άλλα εκατό. Γιατί κανένας πόλεμος δεν
τέλειωσε ποτέ. Το χιόνι σκεπάζει — τον πόλεμο
και τις πληγές μας.

Οι Drom έχουμε πάει από νωρίς για να πούμε
τα κάλαντα — αμήχανη προσπάθεια να τους πεί-
σουμε πως εκείνοι οι Τσιγγάνοι είναι κομμάτι
της ζωής μας. Τα συνηθισμένα μας
πσέματα: είναι κομμάτι του κενού μας.
Στην παράγκα που φτιάξαμε για ιατρείο περι-
μένει η εθελόντρια Ε.Γ. με τα Τσιγγανόπουλα
του σχολείου. Έχουν έρθει και από τη νομαρχία.
Μπούγιο. Είναι εκεί και τα κανάλια της τηλεό-
ρασης. Ζωντανές συνδέσεις ασχέτων: Μια στα-
γόνα αγάπης στα τελευταία Χριστούγεννα του
αιώνα. Κάλαντα στα ελληνικά και στα τσιγγά-
νικα· τραγουδάμε κι εμείς. Μοιράζονται γλυκά
και παιχνίδια. Στις τηλεοράσεις κούφια λόγια, τι

16



άλλο. Κοιτάζω το ρολόι· πρέπει ν’ αγοράσω χρι-
στουγεννιάτικα δώρα από το κέντρο της πόλης.
Έχω κανονίσει να φύγω με το πρώτο αυτοκί-
νητο. Βιάζομαι. Λέω με στόμφο στον Φρα-
γκούλη, μάλλον για να διώξω τις τύψεις για τη
βιασύνη μου, για να το παίξω κολλητός τους:
«Του χρόνου θα είστε στα σπίτια σας.» Εννοώ
τον οικισμό Αγία Σοφία. Φεύγω με μεγάλα βή-
ματα.

17



18



19



Τρεις ώρες αργότερα. Είμαι στην Τσιμισκή,
στον αύλιο χώρο ενός πολυσύχναστου εμπορικού
κέντρου. Μια ορχήστρα παίζει χριστουγεννιά-
τικα. «I’m dreaming of a White Christmas.»
Εντυπωσιακές κοπέλες ντυμένες Αγιοβασίληδες
μοιράζουν σοκολάτες. Κόσμος που κρατάμε σα-
κούλες. Αδιαχώρητο. Χτυπάει το κινητό. Η εθε-
λόντρια Ν.Μ. Για να την ακούσω βγαίνω στη
Βασιλέως Ηρακλείου. Μόλις έχει φτάσει σπίτι
της από τον μαχαλά. Μαζί με άλλες δυο, μετά τα
κάλαντα γύρισαν τις παράγκες για να ευχηθούν
σε όλες τις οικογένειες. Στην παράγκα της Δέ-
σποινας Λάκη, το μικρό κοριτσάκι της έκαψε το
πρόσωπό του στην ξυλόσομπα. Μια γνωστή τής
Ν. τής είπε πως από τη σκουριασμένη ξυλόσο-
μπα μπορεί να πάθει τέτανο. «Έχουμε κάνει στο
παιδί αντιτετανικό;» με ρωτά. «Δεν θυμάμαι για
ποιο παιδί μιλάμε, δεν θυμάμαι την παράγκα,
Δέσποινα Λάκη είπες, θα ρωτήσω, θα δω», της

λέω. Κλείνω το τηλέφωνο. Η μουσική συνεχίζει.
Κι όμως θυμάμαι.

Κι όμως θυμάμαι. Οι Λάκηδες: οι πιο κατα-

20



τρεγμένοι από τους κατατρεγμένους του Γαλλι-
κού. Παράξενες, ακατανόητες έριδες διχάζουν τη
φαμίλια· δεν βγαίνει άκρη. Η Δέσποινα είναι
νύφη στην οικογένεια· ξερακιανή, ζυγωματικά
ρουφηγμένα, δείχνει πενηνταπέντε, μα είναι
μόλις τριαντατρία — ίσως και λιγότερο. Ο άντρας
της στη φυλακή, μάλλον για ληστείες, ο πεθερός
της πεθαμένος. Τον πρώτο καιρό δεν άφηνε τους
εθελοντές να μπουν στο καλύβι της· οι γείτονες
τη λένε τρελή. Κανένα από τα πέντε παιδιά της
Δέσποινας, από δέκα ώς τεσσάρων χρονών, δεν
μιλά. Για σχολείο ούτε λόγος. «Είναι κουσουρ-
λίδικα τα παιδιά, καταραμένα», μου είπαν τα
αδέλφια του άντρα της που μένουν λίγο πιο πέρα.

«Τι περιμένεις από φιτσίρια;» μο-
νολογούνε στο κέντρο του μα-
χαλά. Οι απόκληροι των αποκλήρων. Τι θα πει
ανάγκη; 

21



22



23



Χίλια εννιακόσια ενενηνταεννιά, Μάιος: η Δέ-
σποινα Λάκη φέρνει στο ιατρείο δυο από τα κο-
ρίτσια της. Τα δύο μικρότερα. Ο παιδίατρος
Ν.Μπ. μού είπε πως έχουν μολυσματικό σταφυ-
λόκοκκο στην περιοχή της μύτης και του αφτιού.
Πως αν δεν κάνουν θεραπεία με αντιβιοτικά και
αλοιφή για δεκαπέντε μέρες μπορεί να παραμορ-
φωθεί το πρόσωπό τους, να σημαδευτεί για όλη

τους τη ζωή. «Αν χαλάσει το πρόσωπο
του κοριτσιού, χαλάει και η ζωή
του.» Έτσι λένε οι Τσιγγάνοι.

Την επομένη πήγα τα φάρμακα στη Δέσποινα.
Μπήκα στην παράγκα· βρομούσε κουκιά. Ο
χώρος απελπιστικά άδειος. Μια ψάθα στο χώμα,
μια σόμπα και τίποτε άλλο. Στεκόμαστε όρθιοι.
Της εξηγώ τις οδηγίες και τη δοσολογία των
φαρμάκων έτσι όπως μου τα είπε στο τηλέφωνο
ο εθελοντής παθολόγος Γ.Μπ. Καταλαβαίνει πιο
γρήγορα απ’ όσο φανταζόμουν. Τα παιδιά με κοι-
τάνε βουβά.

24



Για κάμποσο καιρό κάθε φορά που πάω στον
μαχαλά πηγαίνω στην παράγκα της. Από τις
πρώτες μέρες κιόλας ο σταφυλόκοκκος υποχω-
ρεί. Πάνω στη βδομάδα έχει εξαφανιστεί εντε-
λώς, τα παιδιά της όποτε με βλέπουν χαμογελούν
όλο και περισσότερο, το ίδιο και η Δέσποινα, νο-
μίζει πως εγώ τα γιάτρεψα. Της λέω πως τα γιά-
τρεψαν οι γιατροί, τα φάρμακα κι εκείνη που
τήρησε τις οδηγίες, αυτά τής λέω, και γεμίζω με
έπαρση. Λογαριάζω πως έκανα κάτι — πως χάρη
και στη δική μου προσπάθεια τα κοριτσάκια της
Δέσποινας γλύτωσαν το σημάδι του σταφυλό-
κοκκου κι έχουν ακόμη την ευκαιρία τους. Είμαι
κάποιος, είμαι κάτι. Κι ας εξακολουθούν εκείνα
τα κοριτσάκια να ζουν στην κοίτη του Γαλλικού
χωρίς νερό, τουαλέτα και σχολείο, να κοιμούνται
στο χώμα, να μην έχουν μιλήσει ποτέ στη ζωή
τους — μονάχα που χαμογελάνε στο πουθενά.

25



26



Ναι, θυμάμαι· εκείνη την Κυριακή που έγινε
αντιτετανικός στις κάτω παράγκες η Δέσποινα
με τα παιδιά της έλειπαν — είχαν πάει στη Λά-
ρισα να δουν τον άντρα της στις φυλακές. Ναι,
θυμάμαι· το κορίτσι που κάηκε στη σόμπα μπο-
ρεί να μολυνθεί. Ανάγκη.

27



Ήταν, λοιπόν, ανάγκη να με πάρει η Ν.
εκείνο το χριστουγεννιάτικο μεσημέρι όπου I am
dreaming of a White Christmas; Περπατάω
πάνω-κάτω στην Αριστοτέλους και σχεδόν τα
βάζω μαζί της: άμα δεν έκανε γύρα στις παρά-
γκες δεν θα μάθαινε για το έγκαυμα της μικρής
κόρης της Δέσποινας, άρα δεν θα μ’ έπαιρνε στο
τηλέφωνο, άρα δεν θα χαλούσε η Παραμονή μου.
Υποθετικός λόγος δευτέρου βαθμού — ωστόσο
μπορεί να ακουστεί και έτσι: αν δεν ξεκινούσαν
τα τρένα από τον σταθμό δεν θα έφταναν ποτέ
στο Άουσβιτς. Πάντοτε το ίδιο: καλοί οι Τσιγ-
γάνοι, καλοί οι απανταχού της γης κατατρεγμέ-
νοι, αλλά ανάμεσά μας και ανάμεσά τους ένας
υποθετικός λόγος — η ίδια παμπάλαιη προϋπό-

θεση. Αρκεί να μην απειλούν ούτε
μια παρωνυχίδα της ευτυχίας μας.
Ανάγκη.

28



Ήταν ανάγκη, λοιπόν, να γίνει το εμβόλιο
εκείνη την ίδια μέρα; Αν το κάναμε σε μια βδο-
μάδα θ’ άλλαζε τίποτε; Σκέφτομαι το μεγαλό-
στομο σύνθημα του Drom: Να εξασφαλίσουμε
για τα παιδιά των Τσιγγάνων ό,τι θα απαιτή-
σουμε για τα παιδιά μας. Είναι μια ρητορεία —
όμως: την πιστεύουμε ή δεν την πιστεύουμε; Αν
είχε καεί η δική μου κόρη, θα της έκανα το εμ-
βόλιο σε μια βδομάδα; Ανάγκη.

29



30



31



Ψάχνω να βρω γιατρό, τα κινητά των εθελο-
ντών γιατρών είναι κλειστά. Δύσθυμος μπαίνω
σ’ ένα φαρμακείο και αγοράζω τον αντιτετανικό
και τη σύριγγα. Κάπου στη Δωδεκανήσου βρί-
σκω ένα ταξί λέγοντας πως πηγαίνω στη Σίνδο.
Στον δρόμο, όταν λέω για την κοίτη του Γαλλι-

κού ποταμού, ο ταξιτζής διαμαρτύρε-
ται. Ανάγκη.

Θα κάνω εγώ την ένεση στο κορίτσι. Μια υπο-
δόρια ένεση στο μπράτσο, σιγά το δύσκολο. Το
’χω δει τόσες φορές. Κατόπιν σκέφτομαι και
πάλι το σύνθημα του Drom· ναι, ρητορεία, ωστό-
σο: θα ήθελα να κάνει στην κόρη μου την ένεση
ένας αργόσχολος δήθεν εθελοντής; Όχι. Ανάγκη,
ανάγκη, ανάγκη.

32



Πάλι χιονίζει στα γεμάτα. Ενώ στρίβουμε
στην περιφερειακή, παίρνω στο τηλέφωνο την
παιδίατρο Β.Π. — κι αυτή εθελόντρια. Δεν την
είχα πάρει νωρίτερα· ο πατέρας της πεθαίνει στο

Θεαγένειο. Το τηλέφωνό της θα είναι
ανοιχτό. Ανάγκη, σου λέω.

Η Β. γυρνούσε από το νοσοκομείο. Σε μισή
ώρα θα είναι στον Γαλλικό. Δείχνει να μην ξαφ-
νιάζεται, ούτε και ενοχλείται διόλου. Μιλάει μη-
χανικά· σα να περίμενε το τηλεφώνημά μου — το
κάθε τηλεφώνημα. Ναι, ανάγκη. 

33



Στον μαχαλά σκοτεινιάζει. Κατεβαίνω στη
γειτονιά των Λάκηδων. Μπαίνω στην παράγκα
της Δέσποινας. Μόλις με βλέπει, φέρνει μια κα-
ρέκλα και ζητά από μια διπλανή οικογένεια μια
λάμπα πετρελαίου. Όταν έρχεται η λάμπα,
βλέπω τα παιδιά στη γωνιά· και τα πέντε. Με
κοιτούν διερευνητικά. Το πρόσωπο της πιο μι-
κρής καμένο, κατεστραμμένο σε ολόκληρη τη
δεξιά πλευρά. Η Δέσποινα μου εξηγεί: είχε πάει
να κάνει την ανάγκη της στους θάμνους· γύρισε
και τη βρήκε καμένη. Κόλλησε το πρόσωπό της
στο πυρωμένο καπάκι της ξυλόσομπας. Μάλλον
θα έπαιζε με τ’ αδέλφια της. Έγινε πριν από με-
ρικά βράδια, τρία, τέσσερα, πέντε, δεν θυμάται.
Όχι, δεν την πήγε στο νοσοκομείο. Κοιτώ το πρό-
σωπο προσεκτικά, χωρίς να ξέρω το γιατί, σαν

ηλίθιος, θαρρείς και θα το γιάνω βλέ-
ποντάς το. Και τότε γίνεται: η μικρή μού χα-
μογελά· δεν την είχα δει ποτέ να χαμογελά έτσι.

Δεν μπορώ να εξηγήσω γιατί πετάχτηκα έξω
από την παράγκα. Είχα δει και χειρότερα στους
καταυλισμούς των Τσιγγάνων: παιδιά να πεθαί-
νουν από μηνιγγίτιδα, παγωμένα μωρά από το
κρύο, κορίτσια που γέννησαν βρέφη χωρίς αφτιά
ή χωρίς δάχτυλα, παιδιά να είναι τυφλά εκ γενε-
τής ή να χάνουν τα μάτια τους από καρφωμένα

34



ξύλα που ξεχαρβάλωσε ο άνεμος· κι ακόμη: είχα
δει δαγκωματιές ποντικών, ποτάμια να φου-
σκώνουν, αστυνόμους να καίνε παράγκες, δη-
μάρχους να κλειδώνουν τις βρύσες των πάρκων
και του νεκροταφείου για να μην πίνουν νερό οι
Τσιγγάνοι, φασίστες να κάνουν πορείες εναντίον
τους. Σ’ όλ’ αυτά έμεινα αδάκρυτος, απελπιστικά
ψύχραιμος. Σ’ όλ’ αυτά δεν ανέβηκε ο κόμπος
στον λαιμό μου. Τι είχα πάθει, λοιπόν, με το κο-
ριτσάκι της Δέσποινας Λάκη; Τι ήταν αυτό που
με τίναξε έξω; 

Ένα καμένο πρόσωπο που σου χαμογελά πα-
ραμονή Χριστουγέννων. Ένα καμένο κορίτσι
στον μαχαλά των Τσιγγάνων στα τελευταία Χρι-
στούγεννα του αιώνα. Θυμάμαι τον Άντερσεν,
τον Πρόλογο της Παναγίας των Παρισίων, τον
Μικρό Πρίγκιπα, την ομιλία του Φόκνερ. Ανά-
γκη. Κι όμως, το καμένο πρόσωπο ενός παιδιού
που σου χαμογελά είναι κάτι που δεν ερμηνεύεται

και δεν αντέχεται. Ένα καμένο πρό-
σωπο να σου χαμογελά στο τέλος
του αιώνα, στον μεγάλο χειμώνα
που παζαρεύουμε την πείνα των
άλλων. Πιο πέρα απ’ αυτό, τίποτε.

35



36



37



Έρχεται η Β. Μαύροι κύκλοι γύρω από τα
μάτια. Της δίνω το εμβόλιο. Μπαίνουμε στην
παράγκα. Το ετοιμάζει. Η μικρή εξακολουθεί να
γελάει. Ακόμη και όταν της βάζει τη βελόνα στο
μπράτσο της. Μόνο μια ελάχιστη ανάσα, ένα
κοφτό α — μα το χαμόγελο παραμένει. Η Β. πλη-
σιάζει τη λάμπα στο πρόσωπο του κοριτσιού και
κοιτάει το έγκαυμα. Ρωτάει το όνομά της στη
Δέσποινα· παράξενο, τόσο καιρό δεν το ’χα ρω-
τήσει. Η Δέσποινα απαντάει πως είναι αβάφτι-

στο. Επιμένουμε: «Εσύ πώς τη φωνά-
ζεις;» «Μαρία», απαντάει διστα-
κτικά. Δείχνει να μην το πιστεύει, μοιάζει
να το επινοεί εκείνη την ώρα, για να μας κάνει
το χατίρι. Ένα ακόμη παιδί δίχως όνομα.
Ανάγκη.

38



Βγαίνουμε έξω από την παράγκα. Η Β. περ-
πατά σιωπηλή. Τη ρωτάω αν θα μείνει σημάδι
από το έγκαυμα. Θα μείνει και μάλιστα μεγάλο,
θα της παραμορφώσει το πρόσωπο. Το μόνο που

της μένει είναι η πλαστική εγχείρηση. Το
μόνο που τους μένει είναι να μας
σκοτώσουν, να κρεμάσουν τ’ άντερά
μας στους φανοστάτες.

Την πηγαίνω ώς το αμάξι της. Μιλούμε για
τον Άντερσεν, για το παραμύθι με τα σπίρτα· μου
λέει πως ακόμη και κείνο το κοριτσάκι έχει να
θυμάται τη γιαγιά του. «Κι εδώ θα έχει να θυμά-
ται εσένα», της λέω, «εσένα που ήρθες από το
Θεαγένειο βράδυ Παραμονής για να της κάνεις
εμβόλιο.» Το πιστεύω. Η Β. κλαίει. Κλείνει την
πόρτα του αυτοκινήτου, βάζει μπρος.

39



Πίσω στην παράγκα της Δέσποινας. Το χα-
μόγελο της Μαρίας εξακολουθεί, όσο περνά η
ώρα γίνεται όλο και πιο εκτυφλωτικό. Θέλω να
πω κάτι παρήγορο, κάτι ελπιδοφόρο. Κάτι για
τον Χριστό που γεννήθηκε για να σώσει τους
φτωχούς, τα παιδιά με το καμένο πρόσωπο. Δεν
λέω τίποτε. Φεύγω. Η Μαρία Λάκη χαμογελάει,
νομίζεις θα χαμογελάει για πάντα. Στην πόρτα η
Δέσποινα με ρωτάει: «Τώρα που έκανε την
ενέσα, θα φύγει και το κάψιμο;» Τι ν’ απαντήσω;

Θα φύγει σιγά-σιγά. Με τον
καιρό.

Όχι, κανένας πόλεμος δεν τέλειωσε ποτέ.
Ανηφορίζω προς τον Φραγκούλη. Το χιόνι φω-
τίζει τη νύχτα. Μια γυναίκα κατεβαίνει στην
κοίτη του ποταμού για να κάνει την ανάγκη της.
Ντράπηκα που με είδε ότι την είδα. Ανάγκη.
Ονειρεύτηκα τα Λευκά Χριστούγεννα.

Όρκοι — μα σε ποιον; Στον Θεό που δεν πι-
στεύω; Σε μιαν άγνωστη υπερκόσμια δύναμη
που καθορίζει την τάξη της ζωής μας; Σε ένα
εγώ που ξαστοχά γλυκά τον θάνατο τον άλλων;
Όρκοι. Να μην ξεχάσω ποτέ τον μαχαλά του
Γαλλικού ποταμού. Να μην ξεπεράσω το χαμό-

40



γελο της Μαρίας Λάκη. Το καμένο πρόσωπό
της. Την Ανάγκη.

41



42



43



Ο Φραγκούλης με πηγαίνει μέχρι τον Δεν-
δροπόταμο. Χαιρετιόμαστε. Βιάζομαι. Από κει,

ταξί για το κέντρο. Η πόλη κατάφωτη. Σ’ ένα
φαστφουντάδικο της Βενιζέλου
πλένω τα χέρια μου, καθαρίζω τις
λάσπες απ’ τα παπούτσια μου —
κυρίως αυτό. Μιλάω στο κινητό, κανονίζω τα ρα-
ντεβού για το χριστουγεννιάτικο τραπέζι. Δεν
πήρα δώρα, όμως θα φέρω βασιλόπιτες.

44



45



46



Στην Τσιμισκή και πάλι. Έχει φτάσει οχτώ το
βράδυ. Ένα ξακουστό ζαχαροπλαστείο που τα
τσουρέκια του μοσχοβολούν σ’ όλο το δρόμο. Σε
μια μακριά ουρά για ν’ αγοράσω βασιλόπιτα.
Εκατοντάδες άνθρωποι γύρω, καλοντυμένοι,

κρατούν πολύχρωμες σακούλες, μιλούν δυ-
νατά στα κινητά τους, προγραμματί-
ζουν. Τα μεγάφωνα παίζουν το White Christmas.
Ξανά. Ονειρεύτηκα τα Λευκά Χριστούγεννα.

Ο κόσμος στην ουρά αγοράζει τις βασιλόπι-
τες μαζικά. Τέσσερις, πέντε, έξι. Ένα ζευγάρι

μπροστά μου, με το κοριτσάκι στους
ώμους του πατέρα, συζητά εάν θα αγο-
ράσει τρεις ή τέσσερις. Διχάζομαι κι εγώ: θα
αγοράσω δύο ή τρεις βασιλόπιτες; Ανάγκη. Την
ίδια στιγμή καταλαβαίνω πως είχα ήδη ξεχάσει
τη Μαρία Λάκη, πως είχα ξεπεράσει το καμένο
πρόσωπό της που μου χαμογελούσε, πως ήδη
πάτησα τους όρκους που ’χα δώσει πριν μια ώρα.
Κι όμως, δεν ξερνάω, δεν ουρλιάζω, παραμένω
ψύχραιμος και σιωπηλός, καρφωμένος στην ουρά
για τις βασιλόπιτες. Ποια δύναμη με κρατάει
εκεί; Όλοι έχουμε πατήσει τους όρκους μας.

47



48



49



50



Γι’ αυτό, μη ρωτήσεις ποιος
σκότωσε τους πεινασμένους στα
γκέτο, τους μετανάστες στα βουνά,
το κορίτσι που θέλησε να ζεσταθεί
με τα σπίρτα. Εσύ είσαι — εγώ
είμαι. Ω ναι, ανάγκη. Ένα κορίτσι
δίχως όνομα κάηκε στη σκουρια-
σμένη σόμπα, σε μια νάιλον παρά-
γκα, στην κοίτη του Γαλλικού,
εκείνα τα Λευκά Χριστούγεννα του
περασμένου αιώνα.

51



52



Ανάγκη είναι το χαμόγελο εκεί-
νου του κοριτσιού.

53





Η αληθινή ιστορία Ονειρεύτηκα τα Λευκά
Χριστούγεννα δημοσιεύτηκε σε μια πρώτη της
μορφή στην εφημερίδα Εποχή, στις 24.12.2000,
και στην τελική της μορφή στην Φιλολογική
Βραδυνή στις 21.12.2003, καθώς και στην ηλε-
κτρονική διεύθυνση http://www.triaridis.gr/keimena/
keimC001.htm.  Περιλαμβάνεται στο βιβλίο Ση-
μειώσεις για το τρεμάμενο σώμa που εκδόθηκε
τον Μάιο του 2006 στη σειρά «Αντιρρήσεις» των
εκδόσεων τυπωθήτω. Ζωγραφίστηκε από την
Έλλη Γρίβα ειδικά για αυτήν την έκδοση.

Κείμενο και εικόνες διατίθενται για οποια-
δήποτε χρήση, ελεύθερα από κάθε «πνευματικό
δικαίωμα».

55





θ α ν ά σ η ς  τ ρ ι α ρ ί δ η ς

Ονειρεύτηκα
τα Λευκά

Χριστούγεννα
ζωγραφισμένα από την Έλλη Γρίβα

διάπυρο Ν

Γι’ αυτό, μη ρωτήσεις ποιος
σκότωσε τους πεινασμένους
στα γκέτο, τους μετανάστες
στα βουνά, το κορίτσι που θέ-
λησε να ζεσταθεί με τα
σπίρτα. Εσύ είσαι -- εγώ
είμαι. Ω ναι, ανάγκη. Ένα
κορίτσι δίχως όνομα κάηκε
στη σκουριασμένη σόμπα, σε
μια νάιλον παράγκα, στην
κοίτη του Γαλλικού, εκείνα
τα Λευκά Χριστούγεννα του
περασμένου αιώνα.

Θ
α
ν
ά
σ
η
ς 

Τ
ρ
ια

ρ
ίδ

η
ς 

Ο
ν
ει

ρ
εύ

τ
η
κ
α
 τ

α
 Λ

ευ
κ
ά
 Χ

ρ
ισ

τ
ού

γ
εν

ν
α

*
  

ζω
γ
ρ
α
φ
ιέ

ς:
 Έ

λ
λ
η
 Γ

ρ
ίβ

α
 

δ
ιά

π
υρ

οΝ

διάπυροΝ * μαρτυρίες 1

Οι εκδόσεις διάπυροΝ συνθέτουν την από-
πειρα γεφύρωσης ενός χάσματος ανάμεσα
σε εσωτερικές συγκρούσεις και στην εξω-
τερική πραγματικότητα. Γεννήθηκαν ως
ανάγκη να προσεγγισθεί η ανθρώπινη
ύπαρξη πάνω από κάθε λογής ιδεολογι-
κούς διαχωρισμούς, κοσμοδιορθωτικά ή
«επαναστατικά» οράματα και κοινωνικούς
αποκλεισμούς. Σ’ αυτή τη διαδρομή, οι
εκδόσεις διάπυροΝ φιλοδοξούν να συναντή-
σουν ανθρώπους με διαφορετικές αφετη-
ρίες, τους οποίους ενώνει η αποστροφή για
την κουλτούρα της εκδίκησης, η ανάγκη
αντιπρότασης στον πολύμορφο ολοκληρω-
τισμό. Ανθρώπους που, με τρεμάμενο
σώμα και διάπυρη καρδιά, αμφισβητούν
ακλόνητες πεποιθήσεις και ιερούς κανόνες,
μα, πάνω απ’ όλα, τον ίδιο τους τον
εαυτό.

δ Ν

Κυκλοφορούν:

θανάσης τριαρίδης * Το κόψε-κόψε 
ή όταν οι γκοτζίλες εξανθρωπίζονται

κ. π. καβάφης * Αυτό το αιματωμένο
πράγμα ξεδιαλεγμένο από τον καλό σας

Πέτρο Μπόλε

θανάσης τριαρίδης * Ονειρεύτηκα τα
Λευκά Χριστούγεννα ζωγραφισμένα από

την  Έλλη Γρίβα

*

*

ISBN: 978-960-98748-2-3


	Levka Xristougenna Cover
	leuka_xristougenna_teliko
	Levka Xristougenna back Cover



