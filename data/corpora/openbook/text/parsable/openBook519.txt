









































ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 1

 
 
 
 
 
 
 



 2

 
 
 
 
 
 
 τεύχη.

 
 
 
 
 
 
 
 
 
 
 
 
 

 
 
 
 
Ο Σπύρος Σ. Βουτσινάς 
γεννήθηκε στη Γουριά Αιτ/νίας 
το 1954. Σπούδασε Χημικός στη 
Θεσσαλονίκη. Έργα του έχουν 
δημοσιευθεί σε λογοτεχνικά 
περιοδικά και ανθολογίες. Κριτικά 
του δοκίμια έχουν φιλοξενήσει 
εφημερίδες και ποιητικά τεύχη. 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 3

 



 4

 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 5

 
ΣΠΥΡΟΣ  Σ. ΒΟΥΤΣΙΝΑΣ 

 
 
 
 
 
 
 

ΑΥΤΕΠΙΣΤΡΟΦΟ 
 
 
 
 
 
 
 
 

ποίηση



 6

 
 
 
 
 
 
 
 
 
 
 
 

 
 
 
 
 
 
 

Επιμέλεια έκδοσης: Θανάσης Πάνου 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 7

Αντί προλόγου 
 
 
 
Εσύ. Ω! μικρέ ποιητή 
τώρα φυτεύεις δειλά, 
στη πλαγιά του συντακτικού, 
κυκλάμινα. Τάχατες λες 
πως φτιάχνεις ποιήματα! 
 
 
 
 
 
 
 
 
 
 
 
 
 
 
 
 
 



 8

Γενέθλια η μέρα 
Αλλ' αγέλαστη αφήνει τους κύβους 
να γλιστρήσουν η Λάχεσις. 
Φτύνει τις ρώγες των δαχτύλων 
και απτόητη γνέθει η Κλωθώ το νήμα. 
Δεν διακρίνω τι κάνει η Άτροπος  
στο σκοτάδι. Κι η γριά τσιγγάνα 
τυχερός είπε πως είμαι: Θα αγαπήσεις 
αλλά ποτέ σου δεν θ' αγαπηθείς 
έχεις το χάρισμα. Ανακάτεψε τα μαλλιά μου 
κι από τότε ποτέ μου δεν την ξανά 'δα. 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 9

Χριστούγεννα 1979 
Τρίζει στο αφράτο χιόνι 
το άρβυλλο της περιπόλου 
κι η μαγεία της σιγής το αγκαλιάζει 
χωρίς τίποτε να σπάσει στα παγωμένα 
κρύσταλλα της ερημιάς. 
Ευτυχώς φυλάω σκοπιά  
στη Λαμία με όρεξη ζωής χωρίς παράπονο και 
γκρίνια 
(ίσως να μ' άρεσε κατά βάθος) 
κι απέναντι στα πλαγιάσματα έχει  
η αστροφεγγιά απλώσει σεντόνι 
ασημοκαπνισμένο. 
Το άσπρο του χιονιού, η αχνόκαπνη νύχτα, 
και το ασημοκίτρινο του φεγγαριού. 
Εικόνα ωραιότερη δεν είδαν τα μάτια μου  
ποτέ από τότε έως σήμερα. 
Δεν χρειάζομαι δάνεια για να μετρώ την ομορφιά  
μιας Χριστουγεννιάτικης νύχτας. 
Την είδα το 1979 στη σκοπιά  
στο στρατόπεδο της Λαμίας. 
 
 
 
 
 
 



 10

Η Μοναξιά των ποιητών 
 
Τράβηξε απ' τη ζώνη του Νάρκισσου 
το θαυμαστικό και σαν ξίφος  
το κάρφωσε στη καρδιά της 
αυτή η ωραία γυναίκα. Η Μοναξιά. 
Με το σεντόνι της σιωπής την σκέπασαν,  
τιμητικά, και την έστεψαν βασίλισσα της σιγής 
των ενδόξων, ανάμεσα στις προτομές 
των αγαπημένων της ποιητών.  
Οι παρεστώτες εκκίνουν τας κεφαλάς 
λέγοντες: "Ουδείς ελυτρώθη" 
Οι δε λυπημένοι στους τεκέδες της μελαγχολίας 
καταφυγόντες, 
μαστούρωσαν από έμπνευση γράφοντας 
καινούργια ποιήματα. 
Ε!!! με τίποτε δεν γλιτώνει... 
ο κόσμος απ' τους ποιητές.  
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 11

Ωραίες λέξεις 
 
Οι ωραίες λέξεις 
κρύβονται ντροπιασμένες στα κλειστά βιβλία. 
Ποιος τις θυμάται;  
Όχι τα κούφια κεφάλια. Ο αριστοκράτης  
λόγος τις πενθεί. 
Πρώτα την αίγλη χάνει η ομορφιά, 
μετά σωπαίνει 
η σοφία, τέλος πετιούνται οι ωραίες 
Λέξεις στη λησμονιά. 
Στο εξαγόμενο του λογιστή τολύπια 
βάμβακος φράκαραν τη γλώσσα. 
 
 
 
 
 
 
 
 
 
 



 12

Το γιαπί 
Κι από νωρίς όταν νυχτώνει 
το θρηνούν οι κουκουβάγιες 
στα σπασμένα κεραμίδια, 
ότι απόμεινε απ’ αυτά, 
που ο προηγούμενος  
αιώνας είχε φορέσει 
στο κεφάλι του. 
 
Άστεγοι ξαγρυπνούν  
απαρηγόρητα λυπημένοι 
με τους λυγμούς του γκιώνη. 
Κι άλλοι δυστυχισμένοι 
πίνουν τα πάθη τους, σαν 
τους παράνομους εραστές 
τους πόθους τους. 
 
Σκηνικό ενός δράματος 
στέκεται 
μπροστά μου,  
ένα μελαγχολικό εκμαγείο 
της εγκατάλειψης 
στη γάζα του δειλινού. 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 13

 
Είναι πολύ σκληρή 
δοκιμασία η επανάληψη 
στην ανεκπλήρωτη ελπίδα. 
Εκεί έμεινε απόπειρα 
απολιθωμένη. 
 
 
 
 
 
 
 
 
 
 
 
 
 
 
 
 
 



 14

Οστεοφυλάκιο 
 
Βρήκα τους σκελετούς 
των ποιημάτων μου διαμελισμένους 
στις σελίδες των παλιών τετραδίων. 
Ψυχρά τους μάζεψα στο 
οστεοφυλάκιο 
της άγονης και σκληρής λήθης 
για να τους προφυλάξω από  
την οξειδωτική δράση της αξιολόγησης τους. 
Χωρίς καν να είμαι γενναίος 
τους έκλεισα μέσα και ούτε τρισάγιο  
πια δεν θα τους κάνω. 
δεν ξέρεις μπορεί 
την ορφάνια τους να αντέξουν. 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 15

Γοργόνες 
 
Οι ναυαγισμένες δόξες 
έβγαλαν λέπια κι έγιναν γοργόνες 
κυνηγώντας την αθανασία στων μύθων 
το αρχιπέλαγος. 
Πιάνουν στασίδι στο βράχο 
να δείξουν τα γυμνά τους στήθη 
στον άγρυπνο Φάρο με ερωτισμό 
να τις προσέξει 
και κυματίζοντας τα κόκκινα μαλλιά τους 
φουρτουνιάζουν το πέλαγο 
και βυθίζονται σε άλλα τους ταξίδια. 
Μην ενδώσεις . 
Άσ' τες να περάσουν τραγουδώντας 
στη καμπύλη ράχη των δελφινιών. 
Εγώ τις κοιτώ κρυφά, 
μέσα απ' την καρδιά των ναυτικών, 
που έχει μια οικειότητα γνωριμίας μαζί τους. 
Αυτή ξέρει πως να τους φερθεί. 
Όχι σαν τους ποιητές  
που εύκολα πέφτουν θύματα τους. 
 
 
 
 
 
 
 



 16

Θα μείνουμε νηστικοί 
για μερικές ακόμη μέρες. 
Ξόδεψα όλες τις οικονομίες μας να σου πάρω 
ασημένιο δαχτυλίδι. 
Για να λαμπυρίζουν οι λέξεις 
όταν γράφεις ποιήματα. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 17

Ξ-ΗΜΕΡΏΝΟΝΤΑΣ (επιστροφή ανεπίδοτης 
επιστολής) 
  
  
Καθυστερούμε 
είπες 
και είδα το ποίημα στη βάση 
της κοιλιάς του να γράφεται αγέρωχο. 
Αμέσως γδύθηκα τους δισταγμούς μου 
και έσκυψα πάνω στους στίχους. 
ανάσαινα και έπινα την κάθε λέξη. 
Κι έγινε αυλός το ποίημα που μάκραινε 
με το θλιβό του ήχο. 
Το σώμα μου καμπύλωνε στην έκστασή του 
και ύψωνε σαν τεντωμένο τόξο. 
Άνοιξα τους μηρούς μου και 
ο λόγος σου σφηνώθηκε στα έγκατά μου. 
Καθώς ψιθύριζες την τελευταία λέξη σου 
λυτρώθηκες κι εγώ φώναζα 
κλαίγοντας το όνομά σου.  
 
 
 
 
 
 
 
 
 
 
 
 



 18

 
"Μίκρο..." 
 
πωλητές  
απατεώνες 
μεσαίοι 
αστοί 
οικοπεδούχοι 
και αμαρτωλοί. 
Αυτό το "μίκρο" 
έχει, κατ' ευφημισμόν, παιδική 
καταγωγή. 
Εκπέμπει ,ένα δευτερεύον, 
επιείκειας σήμα, 
μια συμπάθεια ικετευτική. 
Είναι, 
σε μετάφραση ελεύθερη 
το αγίνωτο "λίγο" 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 19

 
Ψηφιδωτό από "λίγο" 
Το έχεις άφθονο το λίγο. 
Λίγη χαρά, ευτυχία λίγη, 
λίγο μεγάλο έρωτα, 
μεγάλη αγάπη λίγη, 
λίγο μεγάλο πόνο, 
μεγάλη λύπη λίγη. 
Λίγο ακόμη στη σάλα 
της αναμονής, 
λίγο ακόμη στο θάλαμο των δακρύων, 
όλα σε λίγο θα τελειώσουν. 
Μείνε ακόμη λίγο, 
κι αν φύγεις, μόνο λίγο. 
Ένα ψηφιδωτό από "λίγο" 
είναι η ζωή μας. Λίγο. 
 
 
 
 
 
 
 
 
 
 



 20

Ρουτίνα 
 
Προσκυνώ γονυπετής 
την εικόνα σου 
μπροστά στο ιερό 
τέμπλο της καθημερινότητας. 
Βουλιάζω  
στα πικρά ιζήματα των αέναων 
παραπόνων μου 
και βουβά σ' υπομένω. 
Φορτώνεις το σώμα, 
και το πνεύμα μου, με αδράνεια 
πιο βαριά  
κι απ' το νόμο της παγκόσμιας έλξης. 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 21

Προσωπικά δεδομένα 
Ανάσα της αναβολής 
της ανακούφισης πέλαγο, 
άρωμα της θείας υπομονής 
λιβάνι της κρυμμένης απόφασης 
Κλειστό συρτάρι 
με επιθυμίες βαθιές  
και άμωμους στοχασμούς, 
συν διάφορα έγγραφα 
και τακτοποιημένες υπογραφές. 
Ο φάκελος της παντοτινής  
ασημίας σου. 
 
 
 
 
 
 
 
 
 
 
 
 
 
 



 22

Φως ανέσπερο 
 
Των δειλών περισσότερο  
φοβούνται οι γενναίοι. 
Με το χρόνο τα πρόσωπα 
χάθηκαν κι έμεινε ανέσπερο 
φως. 
Ίδια στων Θερμοπυλών 
η αίγλη της κόμης τους, 
ίδια στην ωραία Του Μεσολογγίου 
Πύλη, 
ίδια η ουτοπία στου Πολυτεχνείου 
τη βιασμένη Καγκελόπορτα. 
Πάντα όμορφα με το όνειρο 
και τον λογισμό τα πρόσωπα 
γιατί έτσι γίνονται ανέσπερο  
φως. 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 23

Σχόλιο στην επικαιρότητα 
 
Ήρθαν οι βάρβαροι 
μας μοίρασαν ταυτότητες 
αριθμητικές. 
Ήρθαν οι βάρβαροι 
μας πέρασαν χειροπέδες 
λογισμικές. 
Οι ανδριάντες, οι προτομές, 
τα αγάλματα, 
μόνο αυτά κράτησαν τις ταυτότητες τους 
προσωπικές. 
 
 
 
 
 
 
 
 
 
 
 
 
 



 24

Εδώ έχει λιακάδα, 
κατά πως το έχει συνήθεια 
η χώρα μου βάζει καλοκαιρινά 
μπαλώματα στη διάθεση 
των ανθρώπων της. 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 25

Αντισυμβατική ηθική 
 
Συμβατική στο θάνατο 
δεν υπάρχει δικαιοσύνη 
κι ο θεός λείπει απ’ τη ζωή. Γι’ αυτό 
Ω! μην αγαπάτε αλλήλους, 
Περιττή στους αθώους η αγάπη. 
Ω! τους κακούς μη συγχωρείτε, 
τους υποκριτές μη πιστεύετε 
για την ηδονή τους σκοτώνουν, για  
την ευχαρίστηση τους περιφρονούν, 
για το χρήμα λασπώνονται και  
χαρά εξιλέωσης παίρνουν προσκυνούντες εδαφιαίως 
ακίνητα, εικόνων, είδωλα βυζαντινού μεγαλείου. 
Και δεν βρίσκεις ελπίδα να 
υποκύψεις στο πειρασμό της. 
Κανείς ποτέ δεν είναι 
έτοιμος, γιατί όλα συμβαίνουν  
όταν εσύ κοιμάσαι μπρούμυτα. 
Ξυπνώντας θα βρεις το σκοινί, 
του ξυραφιού την αιχμή απαστράπτουσα 
και το δωμάτιο άδειο. 
Ω! απ’ το παράθυρο μη  
κοιτάξεις, βλέμματα σε κοιτούν, να σε καρφώσουν 
από απλή περιέργεια διασκεδαστικής αφυπνίσεως. 
Ω! μην ακολουθείτε την διέξοδο των απελπισμένων, 
μην παραχωρείτε δικαίωμα οίκτου στους λάγνους  
«δήθεν» 
Κι εγώ στων παθών τη σαβάνα 
τραβώντας τη συσπασμένη μάσκα της ηδονής 



 26

είδα το πρόσωπο της υπούλου ύαινας και  
δεν πρόλαβα ν’ αμυνθώ. Μ’ έσκισε. 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 27

Τεκές 
 
Βγες απ' τον τεκέ  
των μαστουρωμένων συναισθημάτων 
να σε σεργιανίσω 
στα αισθήματα των ανύστακτων πόνων 
πριν κουραστούν 
και κοιμηθούν στις σκήτες της ψυχής μου. 
Αυτοί οι πόνοι 
είναι οι φρουροί της ζωής μου. 
 
 
 
 
 
 
 
 
 
 
 
 
 
 
 



 28

Πατρίς 
 
Όταν γυρίσαμε η πατρίδα 
είχε φύγει απ' τον τόπο μας. 
Διψασμένοι, ρακένδυτοι 
μας περίμεναν,ψυχές ερειπωμένες 
ζητιανεύοντας τη δική μας ελπίδα. 
Εμείς την είχαμε ξοδέψει όλη 
σε μια άσκοπη φυγή, σε μια ουτοπία. 
Μόνο η κούραση έχει απομείνει 
να μας θυμίζει πως(;) 
ζούμε ακόμα. 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 29

Βροχή 
 
Άνοιξα το παράθυρο 
να νιώσω στο πρόσωπο  
τη βροχή. 
Οι άγιοι πόνοι της ψυχής μου 
ξύπνησαν τις παλιές πληγές να με πονέσουν. 
Αυτή η υγρασία του Φθινοπώρου 
πονάει πολύ στα κόκαλα όταν μπαίνει. 
Αυτούς τους πόνους σέβομαι γιατί 
όσο θα νιώθω πως πονώ θα ζω. 
 
 
 
 
 
 
 
 
 
 
 
 
 
 



 30

Χάριν δικαιοσύνης 
 
Δεν χαιρόμαστε 
όλες τις νίκες, κάποιες 
θα μπορούσαμε 
ποτέ να μην τις είχαμε 
πάρει, της δικαιοσύνης χάριν. 
Δεν αντέχουμε 
όλες μας τις ήττες, κάποιες 
πονούν πιο πολύ. 
Άλλες παραχωρήσαμε 
ακούσια, της δικαιοσύνης χάριν. 
Και αυτούς που αγαπάμε 
πρέπει ,της δικαιοσύνης  
χάριν, απ' τη καρδιά μας 
σιωπηλά να τους κρίνουμε  
"πάντα". 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 31

Ίσως 
 
Ρωγμή στη σιωπή 
είναι η υπόσχεση  
από ένα λιποθυμισμένο ίσως. 
Ανεπαίσθητος κυματισμός, 
στο πέπλο της μοναξιάς, 
είναι το ξεψυχισμένο ίσως 
που στα πόδια σου 
ακούμπησε ο δισταγμός. 
Μια θεόρατη ελπίδα 
σέρνει στο εργαστήρι  
της φαντασίας, σαν  
μυρμηγκάκι το σπόρο, 
ένα ατεκμηρίωτο ίσως. 
Τεράστιο αυτό το  
"δεν ξέρεις καμιά φορά... 
ίσως". 
 
 
 
 
 
 
 
 
 



 32

Ηλιοτρόπια  
 
"Κουράστηκα" είπες για να σκοτώσεις 
την αμηχανία. 
Κουράστηκα να σπρώχνω, 
με την πλάτη γυρισμένη στη ζωή, 
τις μέρες μου. Θα φυτέψω 
στη γλάστρα μου ανθισμένα ηλιοτρόπια 
να παρακολουθούν για μένα 
τις ώρες, κοιτάζοντας τον Ήλιο κατάματα 
κάθε μέρα. 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 33

Στον Διογένη 
 
Θα σου ήταν περιττό το λυχνάρι, 
έχει γεμίσει από φανάρια η ωραία Αθήνα. 
Στο στύλο ακουμπισμένος στις διαβάσεις, 
πλήθος διέρχονται , θα ψάχνες άνετα 
στους περαστικούς. Όμως άνθρωπο 
δεν θα 'χες βρει ακόμα. 
 
 
 
 
 
 
 
 
 
 
 
 
 
 
 
 
 



 34

Οι φίλοι 
 
Οι φίλοι μου,  
πριν έρθει ο καιρός να με προδώσουν, 
μου το πάνε κρυφά μη με πονέσουν. 
Δεν είναι κοσμήματα τα λάθη, 
να τα περάσεις στο λαιμό σου. 
Πέτρες, λουστραρισμένες, είναι. 
Άστριοι, γνεύσιοι, γρανίτες και βασάλτες 
με ένα ακόμη, κι ας είναι ωραίο, 
λάθος στη σιωπή θα σε βουλιάξουν. 
Είναι βαρειές αυτές οι πέτρες, 
είναι ανθρώπινα τα λάθη, 
κι η ποιητική, λαγνεία, πάντα τα υμνούσε, 
και θα τα υμνεί. Εκπέμπει ερωτισμό  
ασύγκριτο η προδοσία. 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 35

Θαύμα 
Και οι τρεις ζωτικές λειτουργίες 
σε καταστολή. Νεκρές. 
Έρωτας, Αγάπη, Αξιοπρέπεια. 
Κι επιμένει ν' ανασαίνει ακόμα. 
 
 
 
 
 
 
 
 
 
 
 
 
 
 
 
 
 
 
 



 36

Χαμόγελο. 
Ούτε πέτρινο, ούτε απολιθωμένο 
χαμόγελο δεν στολίζει πια τα  
τα σκυθρωπά μας πρόσωπα. 
Από προγονική ευεργεσία απόμεινε 
το αρχαϊκό μειδίαμα στα πιο αισιόδοξα 
μηνύματα των διπλανών μας. 
Κι εγώ σου λέω μη θολώνεις με σιωπή 
το καθαρό σου βλέμμα. 
Κι εσύ μου είπες ότι ποτέ δεν αγίασαν  
οι καθιερωμένες μας ήττες. Απλά 
ντρεπόμαστε στις  
σπάνιες νίκες, και δε χαιρόμαστε  
ποτέ τίποτε δικό μας. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 37

Λευκάρμενο 
 
Κι αυτό το λευκάρμενο, 
της ευτυχίας καράβι, 
ποτέ δεν έδεσε  
στο δικό μας λιμάνι, 
γιατί κάπου αλλού 
πάντοτε πιάνει. 
 
 
 
 
 
 
 
 
 
 
 
 
 
 
 
 
 



 38

Σαν το σκυλί 
 
Δεν θυμάμαι τα πρόσωπα, 
φουντωμένα στην αγριάδα τους , 
ασήμαντοι ήταν χρονομέτρες, 
αλλά τις αναχωρήσεις ή τις 
επικείμενες αφίξεις, 
τις υπερηχητικές ανάσες των καμπαναριών 
να σπάνε τα τύμπανα της μεσημβρινής γαλήνης. 
(ποτέ δεν πήγε αυτόφωρο ο παπάς για διατάραξη της 
κοινής ησυχίας. Σωστά θλιβερό καθήκον η είδηση 
ενός θανάτου). 
Τον σεβασμό στους χάσκοντες λογαριασμούς 
να στηρίζουν ανεπιφύλακτα την αξιοπρέπεια μου 
στην κοινωνία 
κι αυτοί με την σειρά τους. 
Όλα τα πρόλαβα με την γλώσσα έξω σαν το σκυλί. 
Στον ύπνο μου –το λένε Εφιάλτη- ξέμεινα απ’ 
αντοχή. 
Στο τέλος μου απόμειναν τα άδεια χέρια 
Και η άδεια μου ζωή. 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 39

Του Ασώτου 
Άδοξος και ανώνυμος, 
στη παραβολή, στο μύθο, 
στην ιστορία, Εσύ.(!!!) 
Αν και αμφισβήτησες, 
υπέρ της ελευθερίας, 
των πατριαρχικών τειχών 
τις ασφαλείς βεβαιότητες. 
Εγώ πάντα σε συμπονώ 
και σε δοξάζω κι ας "δήλωσες" 
την μεταμέλεια σου "ειλικρινή". 
Η πράξη σου, έστω, 
άνοιξε έναν δρόμο. 
 
 
 
 
 
 
 
 
 
 
 
 
 



 40

Στον Προμηθέα 
Σε θωρώ, ψηλά στο βράχο 
της αδιαφορίας, 
όμορφος, ήρεμος, αποφασισμένος. 
Ο γύπας εκεί κουρνιασμένος 
στο κύρτωμα του χρόνου, σε καραδοκεί. 
(Πόσο σκληρά τιμωρούν οι θεοί την θυσία) 
Αν σηκώσεις της λύπης την αγιότητα, 
με το αθώο σου βλέμμα στον ουρανό, 
μπορείς να πεθάνεις, απ' το μαρτύριο  
να λυτρωθείς. 
Ω! Προμηθέα 
ο πιο απλός και ο πιο ωραίος  
είναι ο δικός σου μύθος. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 41

Έκτωρ και Ανδρομάχη 
 
Μπόρεσα να κρατήσω, 
με τον κόπο της προσευχής μου, 
ορθά τα εικονίσματα 
του Έκτορα και της Ανδρομάχης 
μέσα στα ερείπια του ναού της μνήμης. 
 
 
 
 
 
 
 
 
 
 
 
 
 
 
 
 
 



 42

"Νεκρά περίοδος ζωής" 
 
Τις νύχτες μου το τικ- 
τακ του ρολογιού ξεκαρφώνει, 
ανεπιστρεπτί, απ' τον τοίχο 
τα δευτερόλεπτα της παρακμής μου, 
και τα πετάει στη κοίτη μιας 
ακολουθίας Fibonacci εντελώς νεκρά. 
Έτσι το ημερολόγιο της ζωής μου 
γέμισε μαθηματικά και  
δεν περίσσεψαν, άδειες  
σελίδες να γράφω ποιήματα. 
Έμεινα με χέρια αδειανά κι 
αναπόδεικτα θεωρήματα. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 43

Διαδήλωση  
 
Σου λέω. 
Το δίκιο δεν είναι  
αλεξίσφαιρο γιλέκο, 
να σε προστατεύει από 
τις αδέσποτες σφαίρες. 
Γι' αυτό μην πας στη διαδήλωση. 
 
 
 
 
 
 
 
 
 
 
 
 
 
 
 
 



 44

Γυναίκες 
 
Κάθε πρωί μηχανικά 
φορούν το είδωλο τους 
στον καθρέφτη, 
και ξεκινούν. Καλού κακού 
βάζουν και λίγη υγρασία 
δάκρυ, πάντα αισθάνονται 
πως θα το χρειασθούν. 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 45

Ωδή στον Ιούδα. 
Κόντρα στα ρεύματα, 
στους δυνατούς ανέμους 
θα σταθώ, με δάχτυλα 
σαν γροθιά σφιγμένα 
και με στεγνή την πέννα 
στο τοίχο θα καρφώσω 
τη πικρή σιωπή. 
Ω Ιούδα! 
Θα δέσω στο λαιμό το κρίμα 
με φλέβα που θα σπάσω, 
αίμα για μελάνι θα σου στάξω  
στα κοραλλένια χείλη. 
Δεν σου έχουν απομείνει φίλοι 
μόνο γυναίκες διψασμένες 
θα 'ρθούν να κλάψουνε στο μνήμα. 
Άδοξα λόγια θα σου γράψω, 
μια ωδή, 
γι' αυτό το ένα και μοναδικό φιλί. 
 
 
 
 
 
 
 
 
 



 46

Ο Δον Κιχώτης πέθανε. 
Ασφράγιστο κενοτάφιο 
του αποδόθηκε μεγάλη τιμή. 
Κι εσύ να ρωτάς, ως γυναίκα 
περίεργη, τι συνέβηκε εκεί. 
 
Κι είπα: Αθεράπευτη  
ασιτία, 
η βιωμένη ανεπάρκεια 
κόσμου που σβήνει 
σιγά σιγά σ' ένα γιαπί. 
 
Κράτα με σα σκύβαλα  
στο αλώνι θα μας πάρει ο βοριάς. 
Είπες νωχελικά εσύ. 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 47

Δούρειος ίππος 
 
Σε ευκάϊο, εντρύπητο άτι 
ανοίξατε πανηγυρίζοντες 
ω Τρώες! 
την μεγάλη της πόλεως  
πύλη. 
Σ' ένα ομοίωμα 
ξύλινης προσδοκίας. 
Δεν έπρεπε, ω Τρώες! 
στη λογική να φορέσετε 
χειροπέδες, 
σιγαστήρα να βάλετε 
στον συναγερμό: Δαναοί... 
δώρα φέροντες. 
Τι έγινε ο σεμνός φόβος; 
 
 
 
 
 
 
 
 
 



 48

Κανείς δεν μπορεί να σηκώσει το κενό 
κι ας μην έχει καθόλου βάρος. 
Η προσπάθεια σε βουλιάζει. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 49

Λαθρεπιβάτες  
 
 
Ποτέ δεν περιφρόνησα 
τους λαθρεπιβάτες των ταξιδιών μου 
κρασί μεθυστικό τους πότισα 
απ' της ψυχής τους αμπελώνες, 
και παρηγόρησα το πόνο τους 
με λόγια από σχισμένα χείλη. 
Και αίμα τους μετάγγισα δανείζοντας τις φλέβες μου 
να δέσουν την αισιοδοξία τους  
στο κατάρτι της ελπίδας για δικό τους 
πιο άλλο ταξίδι. 
Καλό σας ταξίδι οι νικητές των ονείρων 
πάντα την ιστορία οι νικητές την γράφουν 
με μελάνη απ' το παράπονο των  
ηττημένων. 
 
 
 
 
 
 
 
 
 
 
 
 
 
 
 
 



 50

Ουτοπία 
 
 
Πριν με προλάβει ο καιρός, 
με τις προδοσίες των έμπιστων φίλων, 
να μείνω αγνός, μέσα στο μύθο μου, 
άσπιλος στις δικές μου αμαρτίες. 
Λέω θα προλάβω να καταπνίξω  
τις επαναστάσεις των ηττών μου. 
Λέω να ξεκινήσω να κτίζω  
τον τρούλο της ουτοπίας μου. 
Να βάλω μέσα το κεφάλι μου. 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 51

Απολιθώματα 
 
Kι ανάμεσά μας η μέρα άδειαζε  
τα πτώματα των δευτερολέπτων 
κάσες στοιβάζοντας σιγής, 
οι μήνες, σιγά - σιγά, ύψωναν τείχη 
κλείνοντας μέσα τα κουφάρια της ψυχής. 
Και κάστρα σήκωσαν οι χρόνοι. 
Αδιάφοροι βρεθήκαμε και μόνοι 
σαν απολιθώματα σιωπής. 
 
 
 
 
 
 
 
 
 
 
 
 
 
 
 
 
 



 52

Χάος 
 
Εσύ να θέλεις. 
Η επιθυμία να σε ωθεί 
να αγγίξεις το πρόσωπο μου, 
να κάνεις πως δεν ενδιαφέρεσαι 
για τα ιστορικά μου λάθη. 
Εγώ να θέλω. 
Να αποφύγω τα επιτηδευμένα 
ερεθίσματα της διαρκούς νοσταλγίας 
και να κάνω πως αδιαφορώ 
για τους ερωτικούς πανικούς σου. 
Με χάρη ύστερα τα μαλλιά 
να λύσεις και με τα δάχτυλα να ισιάξεις, 
ίσα ίσα να ανασάνει η τραχηλιά σου, 
μια κίνηση προσκλητήριας οικειότητας 
στην διάρκεια της αφήγησης ενός κάποιου 
ασήμαντου περιστατικού, 
με ένθερμες συμφωνίες, υπερβολές 
και ενθουσιώδεις μαζί καταφάσεις. 
Μυαλό, σώμα, χείλη, 
αυτιά, μάτια, πόθος και  
λόγια δεν έστεκαν σε κανέναν ειρμό. 
Η ύπαρξη έβαινε σταδιακά 
σε κατάσταση απολύτου χάους. 
Λένε ότι αυτό συμβαίνει μια φορά, 
μια φορά κάθε φορά. Ίσως. 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 53

Σημάδι  
 
Μα πού είσαι; 
Δώσε μου ένα σημάδι  
στη στροφή ποιανού ποιήματος να περιμένω, 
ποιόν στίχο να ποτίσω με δάκρυα να ανθίσει; 
Ξέχασες στη φλέβα μου το σφυγμό σου, 
κρέμασες τη καρδιά μου στο στήθος σου. 
Έλα να πάρεις το σφυγμό σου, 
φέρε μου πίσω την καρδιά μου. 
Χωρίς καρδιά γίνομαι άκαρδος και μισώ τον εαυτό 
μου. 
Δώσε μου ένα σημάδι να σε βρω. 
 
 
 
 
 
 
 
 
 
 
 
 
 



 54

Χάθηκες 
 
Πού χάθηκες όλη την αποψινή 
νύχτα; 
Πού βρήκες καινούργια θαύματα 
την απελπισία σου να κρύψεις; 
Μήπως, 
εκείνος ο συναρπαστικός έρωτας 
σου ταχυδρόμησε τις ενοχές του; 
Όλη την πόλη να αδειάσω 
την απουσία σου δεν την χωράει. 
Όσα ταξίδια κι αν νοικιάσω 
ο νους μου, "πάντα", σε σένα θα γυρνάει. 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 55

Ιστορία βροχής  
 
Σαν μόνος επιβάτης 
να αποβιβάζομαι απ' το τρένο του μεσονυκτίου 
στον έρημο σταθμό 
κυκλωμένος απ' τις σκιές της φοβικής πόλης. 
Πότε να αναζωπυρώνεται 
η τελευταία σπίθα της αστήρικτης ελπίδας, 
πότε να με βαραίνει 
ο κόπος της αναμονής για να τελειώσουν όλα. 
Άρχισε να βρέχει και 
τα πάθη των ανέμων σαν θυελλώδεις 
έρωτες με στροβιλίζουν 
χορευτικά σαν άθυρμα στις παράλληλες γραμμές 
κι εγώ να χαίρομαι 
βρίσκοντας ένα άψυχο ταίρι να μ' αγκαλιάσει. 
Πού να πάω μέσα στη νύχτα; 
Καμιά συνωμοσία του σύμπαντος δεν σε φέρνει 
κοντά μου. 
Τελικά ευτυχώς που βρέχει 
η ιστορία της βροχής με ποτίζει με μια  
αλλόκοτη δύναμη να συμβιβαστώ να ζήσω. 
 
 
 
 
 



 56

Δεν υπάρχει σχέδιο της αγάπης. 
Χάρτες του έρωτα πουλιούνται  
σε μεγάλη ποικιλία! 
 
 

 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 57

΄Αστριος 
 
Χωρίς ανθοδέσμη υποσχέσεων, 
χωρίς όρκους υποκρισίας, 
με έναν μικρό κρύσταλλο Άστρίου, 
από δάκρυ, 
σου εξασφάλισα λίγο φως στην τροχιά σου. 
 
 
 
 
 
 
 
 
 
 
 
 
 
 
 
 
 



 58

Μέλος φάντασμα. 
 
Εγώ είμαι!! 
Το μπράτσο που ακουμπούσες 
να στηριχτείς να μη λυγίσεις, 
που απ' τις φλέβες του έπαιρνες 
τον παλμό του βηματισμού σου, 
στον αγκώνα του κλείδωνες τη σιγουριά  
της επόμενης σου απόφασης. 
Ράγισε έγινε κομμάτια σαν μάρμαρο 
ελληνιστικής εποχής ανάπηρο σώμα. 
Τώρα ένα μέλος φάντασμα είναι  
που του έχουν μείνει οι πόνοι, 
χωρίς να υπάρχει. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 59

Τα αθεράπευτα συναισθήματα 
 
Τα αθεράπευτα συναισθήματα 
ανθοφορούν στους κρυφούς σου κήπους 
και σ' ομορφαίνουν, στη ματιά σου 
δίνουν τις ανεπαίσθητες ανταύγειες τους 
και όταν σε πονούν αυτά πάλι στο πρόσωπο 
διαχέουν μια χάρη και μια αυτοπεποίθηση  
προσηλωμένης πίστης. 
Λάμψη ανεξίτηλη τα στιλβώνει και  
δεν θολώνουν, στις βάρβαρες εκστρατείες 
των πόθων πάντα τα κουβαλάς μαζί σου. 
Στους κρυφούς σου κήπους 
αδιάκοπα ανθοφορούν. 
 
 
 
 
 
 
 
 
 
 
 
 



 60

Αναίμακτα 
 
Έλυσες τις πόρπες, το φουστάνι 
έπεσε στον αστράγαλο. 
 
-Δες τις πληγές μου, είπες 
-Δεν βλέπω πληγές ένα 
ωραίο βλέπω σώμα. 
 
Οι αναίμακτες πληγές πονούν 
πιο πολύ επειδή είναι 
αόρατες. 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 61

Κρύσταλλο 
 
Είχα φυλάξει, 
στο κρύσταλλο της εμπιστοσύνης, 
τον αγιασμό των δακρύων σου. 
Μια δόνηση, της καρδιάς, μικρή, 
ένας ανεπαίσθητος ,στο σώμα, 
κραδασμός Το έκανε κομμάτια. 
Πόσο λυπήθηκα!!! 
Σ' αυτά τα δάκρυα  
κάποτε προσευχόμουν. 
 
 
 
 
 
 
 
 
 
 
 
 
 
 



 62

Οι καλύβες στη θάλασσα του Αιτωλικού 
 
Λικνίζονται μέσα στα σπλάγχνα μου 
τρυφερά όπως κοιμίζει η όστρια  
τα νυσταγμένα απογεύματα του Σεπτέμβρη. 
Κύματα νανουρίζουν τον ύπνο τους 
και περιπολίες γλάρων τον χωρίζουν σε ενότητες 
ονείρων, 
σε παραγράφους γαλήνης, εδάφια μαθητικών 
επισκέψεων και ερωτικής έκστασης, 
σε γεωμετρικά κεφάλαια αγάπης και  
σε άγραφες σελίδες της αθωότητας. 
 
Κάποια τετράδια ημερολόγια μπορεί 
ακόμα να κρύβονται στη σιωπή τους. 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 63

Όστρια 
 
Απόγιομα φθινοπώρου στη μικρή πλατεία 
ελάχιστα κοιταχτήκαμε, είπαμε, πως ανοίξανε τα 
σχολεία. 
Έπρεπε γλυκιά να μας κατέχει μελαγχολία 
με ανταύγειες απ' τη θερινή νοσταλγία. 
Κούφια επανάληψη γύρω μας και ανία. 
Άδεια η πλατεία από νοήματα 
σαν να τα πήρανε κύματα κι  
έμειναν βολεμένοι ενεοί και θύματα. 
Ωραίοι συνδυασμοί από χρώματα 
υποθήκη για την εικαστική μου παιδεία. 
Κόκκινο, μαύρο, γκρίζο. 
Θροΐσματα από κίτρινα φύλλα στ' αφράτο χώμα, 
ένα αεράκι με ρίγος περπάτησε όλο το σώμα. 
Ένας ανεμοστρόβιλος μικρός μπήκε ανάμεσα μας 
κουβάριασε κι έδεσε κόμπο τα ντροπαλά βλέμματα 
μας, 
αναπάντεχα άνοιξε σαν ομπρέλα το φαρδύ σου 
φουστάνι, 
δυο αστροφεγγιές ασήμι από κάτω ως τη λεκάνη, 
καμία κίνηση να σκεπαστείς αλλά 
με την συνδρομή ενόχου μειδιάματος ίσιαξες 
τα ανακατωμένα μαλλιά σου 
κι απ' τα μάτια μου, ούτε δευτερόλεπτο, δε σήκωσες 
τη ματιά σου. 
Ανακλαστικά πάνω στο γκρίζο 
άκουσα τον ψιθυρισμό: Σε γνωρίζω. 



 64

Εγκατάλειψη 
 
Συγκεντρώνομαι στους άδειους χώρους της 
έμπνευσης, 
στις μονές της αγίας υπομονής αφήνοντας τόπο 
για να περάσεις  
να πας μόνη σου εκεί που δεν θέλεις 
με τα εφόδια που δεν σου χρειάζονται 
πλέον απ' το δισάκι της δικής μου εμπειρίας. 
Διασχίζοντας την πλατεία της άλλης σου περιπέτειας 
θα αναζητάς τα ποιητικά μάτια  
κάτω απ' το πανωφόρι της αμαρτίας 
να σε κοιτούν για να γίνεται ωραίο το πέρασμα σου 
ανάμεσα σε δωρικούς κίονες από θαυμαστικά 
και σε θολές στοές από άλυτες απορίες. 
Οι στιγμές θα στριμώχνονται να διαβούν 
με το πρόσχημα του πανικού της παρμένης 
απόφασης 
και το πικρό χαμόγελο αυτών που δεν θα γνωρίσεις. 
Απ' τις πιέτες του φουστανιού σου  
θα ξεχύνεται έν' αεράκι να με μαγέψει 
και θα μοσχοβολάει ο νυχτερινός ιδρώτας 
απ' τη μασχάλη σου να με δελεάσει 
για να γυρίσω. 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 65

Ηλεκτροπληξία 
 
Ίσα που άγγιξαν  
οι ρώγες των δακτύλων τις θυμωμένες  
θηλές των μαστών σου, 
κι αμέσως  
οι πυκνωτές της λογικής μου 
άδειασαν στο κενό το φορτίο τους. 
Χιλιάδες Αμπέρ με διέρρευσαν. 
Από την ηλεκτροπληξία έγινα  
πυρανάλωμα σαν τον Κερέμ. 
Και ταυτόχρονα οι κυνόδοντες 
των διαρκών "ΠΡΕΠΕΙ" χώθηκαν 
στην πλευρά που έκοψα  
για να σε πλάσω παρέα για να φύγουμε 
απ' την αφόρητη πλήξη του Παραδείσου. 
 
 
 
 
 
 
 
 
 
 
 
 
 
 



 66

Μετά  
 
Ανοίγει τα μεγάλα μάτια της 
η αμάραντη έκπληξη 
και μέσα απ’ τις τουλίπες του καπνού 
ανεβαίνει η αργοπορημένη έκσταση. 
 
Ω τ’ άλλα, τα ωραία 
τα ποιητικά τα μάτια 
αργά βυθίζονται σε ηδονικά ναυάγια 
 
Ο υποβολέας διαβάζει περικοπές 
από το συναξάρι:  
«Αγίων Ναυαγών 
Παράλληλοι Βίοι» 
 
Και με τη σχεδία των ψιθυρισμών 
ξεχνάμε ένα ακόμη 
μικρό ταξίδι αληθινά πέρα ως πέρα 
ψεύτικο. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 67

Όλες οι αγάπες μου ήταν ελεύθερες 
να μ' αφήσουν, 
για να είναι σίγουρο ότι 
ήταν αληθινές. 
 
 
 
 
 
 
 
 
 
 
 
 
 
 
 
 
 
 
 
 
 



 68

Καρνάγιο  
 
Οξειδωμένη η προπέλα που  
κάθομαι και κοιτώ τη θάλασσα 
στο καρνάγιο. Τα σαπισμένα σκαριά 
μυρίζουν αρμυρό θυμίαμα και ταξιδιάρικο  
καημό. 
Ζηλεύω τ' αφρισμένα κύματα που  
χτυπούν το βράχο με ορμή, 
τον άνεμο που ξεσπά στα ανυποψίαστα  
αγκυροβόλια. 
Κι εγώ θυμώνω και σιωπώ, 
οργίζομαι και δε μιλάω, 
μα γι' όλα τα μέσα μου 
πονάω. 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 69

Γκιώνης  
 
Με το ράμφος έναν έναν πελεκάει  
τους φθόγγους για να ψάλλει  
το συντακτικό δράμα του αδερφού του, 
στα στασίδια των μοναστηριών 
ανοίγει χειρόγραφα ποιήματα της Κασσιανής 
να απαγγείλει όταν 
η αδερφή του πηγαίνει ν' ανάψει τα καντήλια 
στη μνήμη όλων των λησμονημένων 
αδερφιών μας. 
 
 
 
 
 
 
 
 
 
 
 
 
 
 
 



 70

Χωρίς Ρήμα 
Άνεμε της αχτένιστης φυλλωσιάς 
Βροχή της άλουστης νύχτας 
Γραμμή τεθλασμένη της αστραπής,  
στον ορίζοντα. 
Ο Γκιώνης κι  
Η τελευταία του νύχτα. 
Η φωτοχυσία των άστρων κι  
Ο Γρύλος της μονοτονίας τους. 
Η ευφροσύνη του γιασεμιού κι  
Η φαντασία της δημιουργίας του. 
Ο ίσκιος της μοναξιάς κι  
Η ηχώ της απελπισίας του. 
Η ξαφνιασμένη απόλαυση κι  
Η ολική απώλεια των ονείρων της. 
Χαίρε χαίτη αφρισμένη 
στο φρύδι της φουρτουνιασμένης οργής. 
Χαίρε Αλόγου οπλή λασπωμένη 
στην άμπωτη της λαβωμένης υπομονής. 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 71

Σιγανή βροχή 
 
Η ορχηστρική της μονοτονία 
σφάζει στη σκουριασμένη κόψη 
του τσίγκου τις ώρες έξω απ’ το κλειστό 
παραθύρι αργά αργά σαν καραβάνι 
φθόγγων που σβήνει στο λαβύρινθο τον βυζαντινό 
τους «ίσο» 
Κι εγώ ό,τι θέλω κι όπως θέλω  
ακούω στη μουσική της, μέσα 
στο άπιοτο μεθύσι της έκστασης να φωνάζω 
ασυναίρετα «σ’ αγαπάω», 
εκ του ασφαλούς γιατί  
κανείς δεν μ’ ακούει. 
Ν’ αντηχεί στους σκυθρωπούς τοίχους 
και να ριγεί τις σούρες στη φαρδιά κουρτίνα 
της μοναξιάς μου. 
Ύστερα το κεφάλι να γέρνω  
εξουθενωμένος πάνω σε άγραφους στίχους, 
αγκαλιά με το αδειανό σώμα της μονοτονίας της. 
 
 
 
 
 
 
 
 



 72

Ηλιόλουστη μέρα. 
 
Δεμένη με μεταξωτή κλωστή 
στα στήθια του χαρταετού 
καντήλιασε στο γαλάζιο θόλο 
η λ ι ό λ ο υ σ τ η μέρα. 
Οι φήμες λένε, σήμερα 
αποφυλακίστηκε, απ' τους παλιούς 
καθρέφτες, το κορίτσι με  
τις ξανθές μπούκλες 
και το λάγνα πλαγιαστό χαμόγελο 
" η καλημέρα" 
Κι εσύ μην κάθεσαι βγες 
στην αγορά να μυρίσεις 
το(ν) φρέσκο καφέ και  
μια υπόσχεση έρωτα θα τσιμπολογήσεις 
σίγουρα μια και το 'χει η μέρα. 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 73

Καλοκαιρινό απόσπασμα  
 
Πώς οι ήχοι γίνονται άσματα, 
πώς το φως των κεριών εκπέμπει δόξα, 
πώς ακτινοβολούν οι λέξεις στο τροπάριο  
της Αγίας Παρασκευής; 
Βυθίστηκε ο ήλιος κατακόκκινος στο ορίζοντα. 
Άναψα δυο καημούς στην εικόνα της,  
προσκύνησα το μέτωπο της , 
πήρα την ευχή στα γόνατα  
και ύστερα έφυγα με μια πρώιμη λαμπηδόνα 
να μου δείχνει στο σκοτείνιασμα  
τον αστερισμό της Πούλιας. 
Από αύριο τώρα οι προφητείες 
του Ησαΐα και του σοφού Σολομώντα. 
Τράβηξα κατά τη γειτονιά του Γκιώνη 
έλειπε ο λυγμός κι η θλίψη ετοίμαζε 
αγρυπνία. Έβαλα το αντίδωρο στο κόρφο μου  
για κάποιο πεινασμένο κι ύστερα μέσα στο αέναο  
πλήθος χάθηκα. 
 
 
 
 
 
 
 
 



 74

Φθινοπωρινό στιγμιότυπο 
 
Μια αδέσποτη φθινοπωρινή μέρα 
ήρθε ακάλεστη στα αποχαιρετιστήρια της Άνοιξης. 
Οι νοσταλγοί της μελαγχολίας ξεχνωτίστε το τζάμι 
κάτω απ' τα τόξα της βροχής περνά ο πιο τολμηρός 
διαβάτης  
με μια ομπρέλα μπαλωμένη αν προσέξατε 
χορεύει βαλς με μια ντάμα αόρατη. 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 75

Του Μ ά ρ τ η  
 
α. Εαρινή Ισημερία 
 
Μέρος Α’: Ουτοπία 
Μέρος Β’: Λιμνοθάλασσα του Αιτωλικού 
Μέρος Γ’: Τα λάθη 
Μέρος Δ’: Διπολικός 
Λιμνοθάλασσα του Αιτωλικού. 
Πάντα με άγουρη έκπληξη 
ανοίγουν οι κλώνοι τα μάτια τους, 
Με τον θαυμασμό στη καρδιά τους  
ανασαίνουν την Άνοιξη  
και πέφτουν να κοιμηθούν τα κορίτσια. 
Η νυχτερινή έκσταση άναψε όλα 
τα άστρα στο θόλο του ονείρου τους. 
Εγώ ακολουθώ τα βουβόθερμα  
ρεύματα της αγάπης, ένα ρομάντζο 
στη λιμνοθάλασσα του Αιτωλικού 
μας πάει πολύ απόψε, με γαλήνη 
παρέα την ασημοφέγγιστη Σελήνη 
και στο πυροφάνι τον λαμπρό  
Αποσπερίτη. 
Μοσχοβολάει το μύρο και το λιβάνι, 
η Αγία Παρασκευή θυμιατίζει 
το νησί με φώσφορο και αρώματα της φύσης 
θυμάρι, ρίγανη, αμάραντο, πεύκο 
Δάφνες και Βάγια. Ο Αϊ-‘Σώματος 
μαζεύει στις χούφτες του το μέλι, 
το φυλάει για τους γαϊτιέρηδες και τους ψαράδες, 



 76

που το ζητάνε τις δικές τους νύχτες. 
Βαρύς ο έρωτας, μ’ ένα φιλί μπορεί να μας βουλιάξει. 
Μαριόλικα με το νερό επαίξανε τα μάτια 
την όψη ανταλλάξατε εσύ και το φεγγάρι. 
Απαλά μέσα στη θάλασσα πέταξα την παλάμη 
και χτένισα με τα δάχτυλα  
τα φύκια στης γοργόνας το κεφάλι. 
Κι άλλο φιλί δεν άντεξε και βούλιαξε η βάρκα. 
Εμείς πολιορκημένοι από τα θαύματα γλυκά, 
ήσυχα αγκαλιασμένοι 
πιάσαμε έρημη στεριά. Αστράφταμε σαν αστέρια 
μόνο το φως φορούσαμε και σκάσαμε στα γέλια. 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 77

 
β. Χαιρετισμοί 
Έμπνευση 
Άπιστη ερωμένη των ποιητών 
Κοιμάται γυμνή ανασαίνοντας 
Ζάλη ευωδιαστής δάφνης και γαλάζιο πέλαγο 
Πιωμένη νε νερό των πηγών της αθανασίας 
Μη την ξυπνάτε μην της μιλήσετε 
Αφήστε την από μόνη να επιστρέψει 
Στο δικό μου όνειρο 
Να χτυπήσει τα κρύσταλλα των καθαρών ήχων 
Στις σπηλιές της σιωπής μου 
Κι εγώ να τερματίσω την περιπλάνηση  
Της αγρύπνιας μου καβάλα στη σταχτιά  
Φοράδα της φαντασίας μέσα στο απέραντο 
Της λευκής ερήμου 
Στα έπη των θεών δοξασμένη 
Στις ρούγες των στίχων παινεμένη 
Χαίρε νύμφη ανύμφευτε  
Αγία και άσεμνη παρθένε 
Απορώ και εξίσταμαι φύσηξε μου την πνοή σου. 
 
  
 
 
 
 
 



 78

γ. Εβδομάδα Πρώτη 
Επτά όμορφες παρθένες, γυαλίζονται 
στα κάτοπτρα των λιμνών ,έχουν  
γυμνό τον ώμο τους, δαγκωμένο 
από κρύσταλλα ,με πληγές που τρέχουν λευκογάλαζο 
φως. 
Κοιτάζουν τα μακριά λεπτά τους δάχτυλα 
με τα ωραία νύχια από ροζ πέταλα μυγδαλιάς, 
πριν τα περάσουν στα μαλλιά τους να χτενιστούν. 
Αυτές θα αναγγείλουν την Άνοιξη 
στα στέκια της σαρακοστής 
με γλυκά τραγούδια ρυακιών να κατεβαίνουν  
απ’ τα θυμωμένα χείλη τους με προορισμό την 
καρδιά 
και το βαθύ γαλάζιο της θάλασσας. 
Ανοίγουν διστακτικά το χαμόγελο, στην αρχή, 
γιατί φοβούνται τον έρωτα μην  
τις προδώσει  
με αδιαπέραστες βροχές και τις πατήσει με 
τα παγωμένα πέλματα λόφων, 
πριν καλά-καλά βρουν αγκαλιές να πλαγιάσουν  
με αφίλητο στους κοιτώνες πόθο. 
Εγώ έδεσα στο μικρό δαχτυλάκι της αφορμής 
μια κλωστίτσα για να μην έχω  
δικαιολογία να μη σε θυμάμαι. 
Ότι παιχνίδια κι αν παίξει, 
ο διπρόσωπος μήνας Μάρτης 
μια γέφυρα θα ‘ναι να περάσει η Άνοιξη. 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 79

Σενάριο  
 
Τόσες φορές  
έπαιξες το σενάριό σου 
μ’ επιτυχία. 
 
Τόσες φορές  
έπαιξα το σενάριό σου 
μ’ αποτυχία 
 
Έμαθα το σενάριο 
μα τον ρόλο μου όχι. 
Δεν κάνω για ηθοποιός. 
Πιστεύω τα ψέματα 
που μου λες. 
 
Ούτε για πολιτικός κάνεις, 
Ο υποβολέας είπε. 
Αθέατος και ψυχρός. 
 
Ας κάνουμε λοιπόν δίκαιη 
μοιρασιά, εγώ την ευθύνη 
κι εσύ την δόξα. 



 80

 
Το σενάριο προέβλεπε 
κι έναν λιθοβολισμό. 
Γύρω άρχισε να μαζεύεται όχλος.  
Κι εγώ έμεινα τραγικά μόνος. 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 81

Ωτοστόπ 
 
Οι υποχωρούσες αμηχανίες, 
οι χαριτωμένοι διάλογοι και 
το πλήθος των συντεταγμένων αποριών. 
Η πυρίτιδα στην καμπίνα του αυτοκινήτου 
σαν σκόνη από αγροτικό χωματόδρομο θα 
αναφλεγεί με λίγη δόση βλέμματος παραπάνω . 
Και ποιά είναι η πιο αυθόρμητη  
της ζωής σου πράξη που τώρα , τάχα 
θα ήθελες να κάνεις; 
Είπε κλείνοντας τα μάτια της. 
Έβγαλε το στέμμα με τα πέπλα  
και τα τούλια απ' τα μαλλιά της. 
Η Νύφη που πήρα με ωτοστόπ 
σκαστή από το γάμο της. 
Να σε φιλήσω περίμενε ν' ακούσει 
κι εγώ απλά της είπα "Να μη δειλιάσω  
να φύγουμε μαζί να πάμε στη θάλασσα 
να δούμε το δειλινό." 
 
 
 
 
 
 
 
 
 



 82

Αυτεπίστροφο 
 
 
Το θυμούνται τα χείλη, 
ως πρέπει να τ' απαρνηθούν 
σαν ποτέ 
να μην τα είχαν δώσει, 
αλλά σαν ναναι η πρώτη τους  
φορά που θα φιλούν. 
Εκεί που άφησες είναι φυγή, 
επιστροφή εκεί που φτάνεις. 
Απ' το εσένα στο εγώ 
κι απ' το εγώ σε σένα. 
Σαν αυτεπίστροφο γυρνούν. 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 83

Καταιγίδα 
 
Όλα τα πήρε 
η 
καταιγίδα. 
Απόψε ξένος περνώ ξανά απ` το στενό 
το σκοτεινό μπαλκόνι σου φεγγίζει 
κάποια ματιά σου ξεχασμένη θα βιγλίζει 
προς το δρομάκι, το δικό μου ερχομό, 
ίσως το τελευταίο μου τσιγάρο που καπνίζει, 
μαζί με το κερί που τρεμοσβήνει, 
το δαχτυλίδι σου στιλβώνει με ασήμι 
κι από τις γρίλιες τη σκιά μου σαϊτίζει 
στην καταιγίδα στάχτη που θα τη σκορπίσει 
στο πρώτο, στο δεύτερο, στο τρίτο το κενό. 
Σαν να ακούω αφηνιασμένο καλπασμό. 
Νιώθω τα ραπίσματα στις τέντες των μπαλκονιών 
μυρίζω την έκρηξη της γης, τον αχνισμό 
του χώματος που ζεσταίνει τα παγωμένα μέλη μου 
αλλά εκεί με απλωμένα χέρια συγκλονίζομαι 
σαν τον κλωβό του Τέσλα, πίνω αστραπές και 
κεραυνούς. 
Πρέπει να σώσω το κλαδί 
που στέκεται και κελαηδεί ο γκιώνης, 
(όλα τα πήρε η καταιγίδα) 
Όλα τ` αγάλματα μουντζώνουν ανάσκελα πεσμένα, 
τα είδωλα βυθισμένα στα ρηχά 
πνίγονται νοήματα απατηλά χαμένα. 
Η άλλη μέρα προσπερνά ένα μικρό παιδί 
κρατώντας απ' το χέρι. 
 



 84

Το φιλί 
Έλα σαν να 'μαστε, 
κυνηγημένοι, και φίλησε με 
μεσ’ τη βροχή. 
Η γερμανική περίπολος 
θα ξεγελαστεί, θα προσπεράσει, 
θα σβήσει ο νευρικός βηματισμός της 
στη πρώτη στροφή. 
Ο χαφιές της χούντας θα κρυφτεί 
να κοιτάζει συνεπαρμένος 
και θα μαζευτεί στην αδιάβροχη 
καμπαρντίνα του, θα  
απομακρυνθεί. 
Απ' το φόβο η αδρεναλίνη θ' ανάψει 
το πόθο σ' αυτό το φιλί, 
θερμότητα πάθους θα εξατμίζει 
την σιγανή βροχή, 
δυο σώματα εξαϋλωμένα θα μοιάζουμε  
μεσ' την αχλή. 
Ποτέ δε θα ξεχάσεις  
το πιο ψεύτικο , το πιο ωραίο  
το πιο αμαρτωλό φιλί. 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 85

Εδώ είμαι. 
 
Σου δανείζω τους μύθους των αμαρτημάτων μου 
και τα πάθη των ερώτων μου 
ως διανθίσματα στην παρέα των αναμνήσεων σου. 
Σου διαθέτω την ακολουθία των συνειρμών μου 
και τις μελωδίες της αγάπης μου 
για να ψάλλεις τη μουσική της ποιητικής σου 
νοσταλγίας. 
Σου προσφέρω τη ζεστασιά των αναστεναγμών μου 
να ζεστάνεις τα χέρια σου 
και το συντακτικό των χειρογράφων μου 
για να γράψεις τα ημερολόγια της απολογίας σου. 
Εδώ είμαι.  
Κρύβομαι καλά μέσα στο κουκούλι της απουσίας 
μου 
γι' αυτό δεν με βλέπεις δίπλα σου. 
 
 
 
 
 
 
 
 
 
 
 
 
 
 
 
 



 86

"Mικροαστική υποκρισία"  

Περιφρονούν στην κουβέντα  
τα αμέσως «τώρα» 
αφήνουν κενά μα υμνούν την ώρα 
άδοξα 
σκοτωμένη στη νοσταλγία 
αιτία δήθεν για τη μελαγχολία. 
Οι Γυναίκες  
φορούν ύφος μπλαζέ 
να φανούν μοιραίες 
του Νάρκισσου είδωλα 
κι ας είναι ωραίες. 
Αλλοίμονο! Συγκλονιστικό 
κάτι θα περιμένουν 
και δεν περνά απ’ το μυαλό 
ή και να επιμένουν 
ορκισμένες να μη το λένε 
ότι 
όταν μεγάλα προσδοκούν 
τόσο φθηνά τους κλαίνε. 

 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 87

Οδός Νοταρά 
 
Η αρχόντισσα πόρνη 
κι ο αριστοκράτης, μάγκας του μαχαιριού, 
δυο κορμιά γαλβανισμένα 
ψηλάφησαν στο τσιμεντένιο δάπεδο του γιαπιού 
το ιδεώδες ιδανικό του συνοργασμού. 
Τώρα λούζονται στην φωτοχυσία της ερυθρής 
ακτινοβολίας 
των κόκκινων φαναριών λίγο πριν το φιρμάνι 
τα σβήσει στην οδό Νοταρά.  
 
 
 
 
 
 
 
 
 
 
 
 
 
 
 
 
 
 
 
 
 
 



 88

Για 
 
 
Για να βλέπω,  
λίγα λεπτά παραπάνω, 
τα μάτια σου, 
έχασα όλες τις προθεσμίες 
των μη αντιστρεπτών μεταβολών 
της ζωής μου. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 89

Τα άδεια χέρια 
 
 
Τα άδεια χέρια 
υφαίνουν  
τον ιστό της αμηχανίας 
 
Τα άδεια χέρια 
ταΐζουν 
με κενό τα κούφια λόγια 
 
Με τα άδεια χέρια 
σαν τα μαχαίρια, 
οι διωγμένοι από τους ηγεμόνες 
πηγαίνουν, 
στα απόμερα του αφώτου, 
να κόψουν  
το λαιμό τους. 
 
 
 
 
 
 
 
 
 
 
 
 
 
 
 



 90

Εδώ είμαι 
 
Σου δανείζω τους μύθους των αμαρτημάτων μου 
και τα πάθη των ερώτων μου 
ως διανθίσματα στην παρέα των αναμνήσεών σου. 
 
Σου διαθέτω την ακολουθία των συνειρμών μου 
και τις μελωδίες της αγάπης μου 
για να ψάλλεις τη μουσική της ποιητικής σου 
νοσταλγίας. 
 
Σου προσφέρω τη ζεστασιά των αναστεναγμών μου 
να ζεστάνεις τα χέρια σου 
και το συντακτικό των χειρογράφων μου 
για να γράψεις τα ημερολόγια της απολογίας σου. 
 
Εδώ είμαι. 
Κρύβομαι μέσα στο κουκούλι της απουσίας μου 
γι’ αυτό δεν με βλέπεις δίπλα σου. 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 91

Ανεμοστρόβιλος 
 
 
Άνεμοι πιασμένοι στα μπράτσα 
παλεύουν για κράτος και προσωρινή 
στον καιρό εξουσία. 
Συμπαρασύρουν στον αέρα 
γόνιμες λέξεις μαζί με σκουπίδια και αποφόρια, 
σφυρίγματα και γρατσουνισμένες νότες, 
τρελός χορός στον ανεμοστρόβιλο. 
Αχ! Και τι θέαμα θλιβερό άνεργοι 
στις πλατείες μας 
να ψάχνουν στους κάδους 
αδιάβαστα για να βρουν  
ποιήματα. 
 
 
 
 
 
 
 
 
 
 
 
 
 
 
 
 
 
 



 92

Επί τέλους  
φτάσαμε στο πουθενά, 
τώρα μπορείς να χαρείς 
και να μου χαμογελάσεις. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 93

 
 
 
 
 
 

 
 
 
 
 
 



 94

 
 
 
 
 
 
 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 95

 



 96

 
 



ΣΠΥΡΟΣ  Σ. ΒΟΥΤΣΙΝΑΣ   ΑΥΤΕΠΙΣΤΡΟΦΟ 
 

 97



 98

 
 
 
 
 
 
 
 


