
















































Τα Μικρά - Γιώργος Δουατζής


            
 

 
 

 
 
 
 
 
 
 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 



            

Γιώργος Δουατζής 
 
 
 
 
 
 
 
 
 
 

Τα μικρά  
 
 
 
 
 
 
 
 
 
 
 
 
 
 
 
 

 
 
 
 
 
 
 

 

ΑΘΗΝΑ 1996 



 
 
 

 
 
 

ΨΗΦΙΑΚΗ ΕΚΔΟΣΗ 

2018 

 

Γιώργος Δουατζής 

douatzis@gmail.com 

www.douatzis.gr 

 

 

 

Διαμόρφωση e-book 

eBooks4Greeks.gr 

 

 

 

 
 

Επιτρέπεται η 

χρησιμοποίηση μέρους 

ή ολόκληρου του e-book 

με την υποχρέωση 

αναφοράς της 

προέλευσής του. 

 

- Αναφορά δημιουργών 

- Μη εμπορική χρήση 

- Όχι παράγωγα έργα 

 

 

 

 
 
 
 
 
 

 
 



ΕΡΓΟΓΡΑΦΙΑ ΓΙΩΡΓΟΥ ΔΟΥΑΤΖΗ 

 

1. Γραφτά, 1976, Ποίηση 

2. Τοπική Αυτοδιοίκηση, 1986, Εξάντας 

3. Τα Μικρά, 1996, Ποίηση, Κάκτος 

4. Απάνθισμα Τάσου Λειβαδίτη, 1997, ανθολόγηση, Κέδρος 

5. Προς Δέκα Επιστολή, 2001, Ποίηση, Μίλητος 

6. Προς Δέκα Επιστολή – Τα Ανεπίδοτα, 2002, 2003 Ποίηση, Εξάντας 

7. Σπονδές, 2004, Ποίηση, Εξάντας 

8. Τα Μικρά β’, 2004, Ποίηση, Εξάντας 

9. Τα κόκκινα παπούτσια, 2004, Ποίηση, Εξάντας 

10. Το Κουμπί, 2004, μονόπρακτο, Εξάντας 

11. Μη φεύγετε κύριε Ευχέτη, 2008, μυθιστόρημα, Λιβάνης 

12. Περί Δημοσιογραφίας, 2010, δοκίμιο, Πεδίο 

13. Φωτοποιήματα, 2010, Ποίηση - φωτογραφία, Καπόν 

14. Πατρίδα των καιρών, 2010, Ποίηση, Καπόν 

15. Το Κουμπί, έκδοση αναθεωρημένη, 2011, Ιωνικό Κέντρο 

16. Το σπασμένο παιχνίδι, Κώστας Αξελός, 2011, Καπόν 

17. Σχεδίες, 2012, Ποίηση, Καπόν 

18. Γιάννης Δάλλας, Να βγω από μένα, 2013, Καπόν 

19. Τα 99 Μικρά, Ποίηση, 2013, Vakxikon (έντυπο, e-book) 

20. Η άλλη λέξη, Διηγήματα, 2014, Γαβριηλίδη 

21. Ωδή στα κόκκινα παπούτσια, 2014, Ποίηση, Γαβριηλίδης (ελλην.-

ισπανικά)  

22. Κράτα την Άνοιξη, 2014, Γαβριηλίδης, (ελλην.-γαλλικά) με CD 

23. Ανάσα από πηλό, 2015, Μυθιστόρημα, Πάπυρος 

24. Το κόκκινο κασκόλ, 2016, Ποίηση, Μανδραγόρας 

25. Ο Μουσουργός, 2017, Νουβέλα, Στίξις 

26. Τα Κάτοπτρα, 2017, Στίξις 

27. Αντικατοπτρισμοί, Διάλογος Ρουκ-Δουατζή, 2017, Στίξις 

 

Συλλογικά 

1. Περί Σχεδίου ο Λόγος, 2006, Κάκτος 

2. Συνομιλία με τον Νυχτερινό Επισκέπτη, 2008, Κέδρος 

3. Η Ήπειρος του Philippe Jacquet, 2009, Ζωσιμαία Σχολή Ιωαννίνων 

4. Ποίηση και όνειρο, 32ο Συμπόσιο Ποίησης, 2013, Μανδραγόρας 

5. Οικουμενικοί Έλληνες στοχαστές, 2014, Οι Εκδόσεις των 

Συναδέλφων 

6. Η τρέλα και το παράλογο στην ελληνική λογοτεχνία, 2014, 

Διαπολιτισμός 



7. Τέχνη και Τρέλα, 2014, Ε.Μ.Π.Ε. 

8. Crisis, 2014, Smokestack Books 

9. Μονόλογοι Συγγραφέων, 2015, Vakxikon 

10. Kostas Axelos, Une pensee a l' horizon de l' errance, 2015, Encre 

marine 

11. diPgeneration, 2017, Μανδραγόρας 

12. Ο Ταχυδρόμος φέρνει γράμματα-ποιήματα, 2017, ΕΛΤΑ 

13. Τάσος Λειβαδίτης. Ο ποιητής, το έργο, η ζωή του, 2017, Στίξις 

 

Θεατρικά 

1. Το Κουμπί, 2004 

2. Η κούκλα, 2016 

3. Ο κύριος Μαραμένος, 2017 

4. Η κατανόηση, 2017 

5. Οι ποιητές μου, 2018 

 

Ανθολογίες-Λεξικά 

1. Νέοι Ποιητές, 1971, Κριτήριο 

2. Ποιητική Ανθολογία νέας ελληνικής γενιάς, 1971, Άγκυρα 

3. Λεξικό νεοελληνικής λογοτεχνίας, 2007, Πατάκης 

4. Τα ποιήματα του 2008, Κοινωνία των Δεκάτων 

5. Greckej Literature, 2011, Svetovej 

6. Ξένων αιμάτων τρύγος, 2014, Γαβριηλίδης 

7. Τα ποιήματα του 2014, Κοινωνία των Δεκάτων 

8. Ογδόντα τρεις ιστορίες Μπονζάϊ, 2017, Σιδέρης 

 

Περιοδικά – Δημοσιεύσεις 

Μανδραγόρας, Η Λέξη, Το Δέντρο, Νέα Εστία, Νέα Ευθύνη, Θέματα 

Λογοτεχνίας, Εντευκτήριο, Φρέαρ, Το Κοράλλι, Εμβόλιμον, Κλεψύδρα, 

Δεσμός, Μετρονόμος, Poetix, (Δε)κατα.  

 

Μεταφράσεις 

Έξι γλώσσες (αγγλικά, ρωσικά, γαλλικά, γερμανικά, ισπανικά, τσεχικά). 

 

 
 

 
 

 
 



ΠΡΟΛΟΓΟΣ 
 
Το πρώτο το έγραψα στα δεκατρία μου. 
 
Από τότε γέμιζα σελίδες, σε κάτι μεγάλα τετράδια, σαν λογιστικά 
μεγάλα. 
 
Και μετά, κάθε φορά, μίκραιναν.  
 
Είκοσι χρόνια τώρα, μίκραιναν. 
 
Ήταν διάλογοι, απόπειρας ποιημάτων, θεατρικών, διηγημάτων, 
επιστολών, πάντως διάλογοι. 
 
Κάθε φορά που τα έβλεπα, μίκραιναν κι άλλο.  
 
Τόσο, που σημαδεύονταν έννοιες ολόκληρες στο μυαλό μου, με μια 
λέξη μόνο. Ακατανόητη φυσικά για τους άλλους. 
 
Το επόμενο βήμα, θα ήταν να εξαφανιστούν... 
 
Αποφάσισα να τα τυπώσω, όταν με είπαν άτολμο, που τα θέλω 
κρυμμένα στο συρτάρι, σαν νοσηρός γονιός τα παιδιά του.  
 
Μου είπαν ακόμα, ότι ντρέπομαι να δείξω ευαισθησίες, όταν εγώ ο 
ίδιος καταγγέλλω αυτή τη ντροπή. 
  
Τα είπαν ποιήματα ή αφορισμούς, ως και γνωμικά, για να τα 
κατατάξουν κάπου. Λέξεις που δεν τολμάω.  
 
Τα είπα δεκανίκια. 
 
Κι ασπάζομαι τη ρήση του σοφού φίλου μου ποιητή Tάσου 
Λειβαδίτη - τον πρόλαβε ο θάνατος και δεν κατάφερε να τα 
προλογίσει, όπως μου είχε υποσχεθεί - ότι "ο δημιουργός δεν μιλάει 
παρά μόνο με το έργο του". 
 
Βουβός,  τα παραδίδω... 

 
 
 
 

 



 

 

H δημιουργία είναι κίνηση προς την ουσία.  

Συμμετοχή στην ουσία.  

Πορεία προς το είναι. 

 
Πλάτων (Oροι 401α) 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 
 
 
 
 
 
 



 
 

Στη μνήμη του πατέρα μου Γιάννη Δουατζή. 
 

Στη μνήμη του μεγάλου μου φίλου, δάσκαλου, ποιητή Tάσου Λειβαδίτη. 
 

Στη μνήμη των στιγμών - αιώνων, που έφυγαν οριστικά.  
          
 
 
 
 
 



τα μικρά 

- 9 - 

 

 

Όταν φτάσεις στη σιωπή θα ξέρεις. 

 

 

 

 

Ήταν τόσο λευκά τα σεντόνια, σαν τις μεγάλες αλήθειες. 

 

 

 

 

Τραγούδα τον χειμώνα, που σε έκανε να νιώσεις την Άνοιξη. 

 

 

 

 

Μην βουτάς στα δάκρυα. Είναι κρυστάλλινα και δεν μπορείς να 

κινηθείς. 

 

 

 

 

Να στοχάζεσαι μόνο είναι εγωισμός. Να στοχάζεσαι και να δίνεις, 

είναι καθήκον. 

 

 

 

 

Ευλόγησε εκείνους που έμειναν παιδιά. Ζευγάρωσε σφιχτά την 

ευλογία με τη λύπη. 

 

 

 

 

Ένας σκοπός, δεν είναι δα και μικρή υπόθεση. 

 



Γιώργος Δουατζής 

- 10 - 

 

 

H επανάληψη. Μια απάτη σε βάρος της ομορφιάς. 

 

 

 

Είναι χρέος να αφήνεις πάντα μεγαλύτερους διαδόχους. 

 

 

 

 

H παραδοχή δεν είναι ήττα. 

 

 

 

 

Δέχομαι τον ολοκληρωτισμό, μόνο στο δόσιμο.  

 

 

 

 

Να διψάς και να βυθίζεσαι στη μοναξιά. Να η δύναμή σου. 

 

 

 

 

Αγαπάμε τα πράγματα, που αγγίζουν μόνο αφή και όραση. Τι θα 

έπρεπε να κάνουμε με τους ανθρώπους; 

 

 

 

 

Να χαίρεσαι και όταν σε μισούν. Θα μισούσαν ποτέ την ανυπαρξία 

σου; 

 

 

 



τα μικρά 

- 11 - 

 

 

Είναι από τα ωραιότερα δάκρυα αυτά της υπομονής και της  

αποφασιστικότητας. 

 

 

 

 

Είδωλα. Λιβάνι τους η ανθρώπινη ματαιοδοξία. 

 

 

 

 

H αιωνιότητα και η πλάνη της συνέχειας. Μακάριοι... 

 

 

 

 

Μεγάλο ατού η πρόγνωση. Μεγαλύτερο η πρόληψη, στους 

αδύναμους να προβλέψουν. 

 

 

 

 

Αυταπάτη ανόδου. Τρέχει ανάποδα σε κυλιόμενη σκάλα. 

 

 

 

 

"Οι ευτυχισμένοι  άνθρωποι δεν έχουν ιστορία". Μήπως είμαστε 

ευτυχισμένοι; 

 

 

 

 

H μνήμη βοηθάει να πας βαθιά στο μέλλον. 

 



Γιώργος Δουατζής 

- 12 - 

 

 

Δεν έχουν άλλη διέξοδο από την επιλογή αφεντικών; 

 

 

 

 

Αποστροφή στα μεγάλα έργα Τέχνης. Το δέος, μπρος στην 

υπέρβαση. 

 

 

 

 

Πόνος. H ουσία της έκφρασης σε κάθε πρόσωπο. Αυτή την ουσία 

ανασκαλεύουν οι γενναίοι. 

 

 

 

 

Ίδιο το ψέμα με τις πόρνες. Μας ικανοποιεί, το κακίζουμε κι υπάρχει 

χάρη σε μας. 

 

 

 

 

Προσποιητή μετριοφροσύνη. Χυδαιότερη από την έλλειψή της. 

 

 

 

 

Πολλοί το ρίχνουν στο πιοτό. Άλλοι, ακίνητοι μετρούν το χρόνο. 

 

 

 

 

Όταν φοβάσαι και κρυώνεις τις νύχτες, δεν σε χρειάζεται κανείς. 

 



τα μικρά 

- 13 - 

 

 

Δεν μας έριξαν σε Καιάδα ως λειψά Σπαρτιατόπουλα, γιατί κανείς 

δεν μίλησε ακόμα για αναπηρίες. 

 

 

 

 

Θύματα της συνήθειας οι μεγάλες αλήθειες. Λέγονται συχνά, ως 

απλά πράγματα που είναι  και χάνονται στην επανάληψη. 

 

 

 

 

Να ισορροπείς στη μέση της φωτιάς. Λαμπάδα, ενδίδουσα σε πάθη. 

 

 

 

 

Έζησε την ευτυχία της άγνοιας και βούτηξε βαθιά στη γνώση. 

 

 

 

 

Κόλλησε σωτήρια στις μάσκες μας, το αφελές, παιδικό, παράδοξο, 

ως μόνο διεξοδικό. 

 

 

 

 

Λυπήσου τα είδωλα, την προσωρινότητα, τις αυταπάτες τους. 

 

 

 

 

Ανέβαινε τα όρη, αγαπούσε τις πεδιάδες. 

 



Γιώργος Δουατζής 

- 14 - 

 

 

Θα αγαπάω συνέχεια. Έστω και το κενό στο στήθος μου. 

 

 

 

 

Εγώ κι ένα λουλούδι, νικήσαμε το χρόνο. 

 

 

 

 

Είναι τόσο δειλός, που λέει ακόμα "σ' αγαπώ" κι όχι "σ' έχω 

ανάγκη". 

 

 

 

 

Εσύ κι εγώ, δοχεία συγκοινωνούντα, χαράς και ηλιοφάνειας. 

 

 

 

 

Ταίριαξα τα χρώματα της Άνοιξης όσο πιο όμορφα μπορούσα, μα το 

πορτραίτο σου δεν το κατάφερα. 

 

 

 

 

H όψη σου, γεμίζει άδεια φορέματα στις βιτρίνες και το κορμί σου 

πάλλευκα σεντόνια. 

 

 

 

 

Τραγούδησες πολύ και κοκκίνισαν τα λουλούδια στο τραπέζι. 

 



τα μικρά 

- 15 - 

 

 

Θα διώξω τη μελαγχολία σου, κάνοντας συνωμοσίες χαράς, στο 

όνομα της καθημερινής αυτοσυντήρησής μας. 

 

 

 

 

Mαρία, δεν σε βρήκα πουθενά... 

 

 

 

 

Όταν πάψουν τα γυναικεία στήθη να θυμίζουν μητρότητα, θα γίνω 

εφευρέτης με σφεντόνες, τόξα, βέλη, τρώγοντας ωμό κρέας. 

 

 

 

 

 

Είναι δυνατόν; Τόσα όνειρα, ακουμπισμένα σε μια κοιλιά γυναίκας;  

 

 

 

 

Κοιμάται η αγαπημένη και δεν μπορείς να διαβάσεις τα μοναδικά 

της όνειρα. Γιατί τα όνειρα δεν μοιράζονται ποτέ στην ώρα τους, 

παρά μόνο ξεφτισμένα την αυγή μέσα από διηγήσεις. 

 

 

 

 

Τόλμησε το "σ' αγαπώ" και λύγισε από την ευθύνη. 

 

 

 

 



Γιώργος Δουατζής 

- 16 - 

 

 

Μάτια μεγάλα, της έντασης. Θα τα ζήλευαν, όσοι προσπαθούν τις 

αδιέξοδες νύχτες. 

 

 

 

 

Όταν η ζωή ξεχύνεται τις στιγμές της ένωσης, πώς να μη νιώσεις το  

αντικριστό έρωτα-θανάτου;  

 

 

 

 

H προοπτική γεννάει όνειρα. Κι είναι από τις ωραιότερες η μοιρασιά 

τους. 

 

 

 

 

Είμαι σαν τον ήλιο, που κυνηγάει αιώνες το φεγγάρι και υπάρχει, 

χάρη στο κυνηγητό αυτό, κατάντικρυ ο ένας στο άλλο. 

 

 

 

 

Όταν είσαι αιτία κραδασμών σε ένα κορμί αγαπημένο, μπορεί να 

μην υπάρχεις; 

 

 

 

 

Έψαχνε την ίδια ελευθερία με εκείνον και βυθίστηκε στην ανελέητη 

μοναξιά των επιζητούντων. 

 

 

 



τα μικρά 

- 17 - 

 

 

Αρμαθιά οι έρωτες κι η μοναξιά απέραντη. 

 

 

 

 

Τα χελιδόνια τραγουδάνε σήμερα μιαν αγωνία. 

 

 

 

 

Τι νέκρα, χωρίς συμβάντα... 

 

 

 

 

Δεν δίνω όλο το αίμα μου, γιατί κάτι ψηλό ζητάει το μερτικό του. 

 

 

 

 

Αγαπώ τον Γουτεμβέργιο. 

 

 

 

 

 

Για αυτή τη στάση, ανάμεσα στη λογική και το συναίσθημα, 

μαρτυράς τα πορτοκαλιά σούρουπα. 

 

 

 

 

Σε ποια τσέπη να βάλεις την ευαισθησία σου, έτσι γυμνός; 

 

 



Γιώργος Δουατζής 

- 18 - 

 

 

Θα πεθάνει ανώριμος, γιατί δεν έμαθε να σφίγγει τα χέρια σε 

γροθιά. 

 

 

 

 

Αγαπάω τα παιδικά χέρια. Τις καρδιές ζυγίζουν. 

 

 

 

 

Ακούνε ήχους μυστικούς, νιώθουν την κατακερματισμένη 

προσωπικότητά τους.  

 

 

 

 

Δίψαγες τόσο, αλλά οι νεκροί, πήραν άλλο δρόμο απόψε. 

 

 

 

 

Υπάρχω. Είπαν ότι με αγαπούν. 

 

 

 

 

Γιατί τον λυπάστε; Έχει χέρια, πόδια, φωνή και, κυρίως, χρήμα. 

 

 

 

 

Μπορώ και κρατάω ακόμα σε λιμάνια και σταθμούς. 

 

 



τα μικρά 

- 19 - 

 

 

Θα βάλω λίγη κολόνια παιδική, να κλέψω από τη μυρωδιά σας.  

 

 

 

 

Όταν φουντώνει το συναίσθημα, τον οργασμό μου τον απόκοσμο 

αρχίζω. 

 

 

 

 

Ελάτε τραγούδια μου την Άνοιξη να ξαστερώσετε. 

 

 

 

 

Δεν είδαν φωτιές. Τους ζήλεψα. 

 

 

 

 

Ξυπνάει συχνά το χάραμα, για να κερδίσει κάτι από τη βεβηλωμένη                              

αιωνιότητα. 

 

 

 

 

Δεν τον έστειλες εσύ στη μοναξιά, αλλά η ανάγκη ύπαρξης 

γεγονότων.  

 

 

 

 

Ξέρεις τι αγκαλιά για κούρνιασμα, προσφέρουν δύο χαρτιά; 

 



Γιώργος Δουατζής 

- 20 - 

 

 

Μόνιμες οι πληγές στο στήθος κι αφανίστηκαν οι σουλφαμίδες. 

 

 

 

 

Κατηφόριζε θλιμμένος και τα παιδιά τρέχαν στην ανηφόρα. 

 

 

 

 

Ναι, σε ήθελαν μόνο για τα δέκτες-αυτιά σου.  

 

 

 

 

Βράζεις, χρόνια, σκέτο νερό και περιμένεις καϊμάκι για περισυλλογή; 

 

 

 

 

Σ'  αγαπώ και σε μισώ μεγάλε αδελφέ. Όταν σε διαβάζω, δεν πιάνω 

το μολύβι. 

 

 

 

 

Όχι, αλλά αν δεν αναπαυόμουν εγώ στα λευκά σεντόνια τους, τι θα 

έκαναν ολημερίς οι πλύστρες της οικουμένης; 

 

 

 

 

Τα δηλητήρια πολλά για να είσαι Μιθριδάτης. 

 

 



τα μικρά 

- 21 - 

 

 

Μιλάει συνέχεια ο αφελής, για την ιστορική αναγκαιότητα των 

στιγμών του. 

 

 

 

 

Το μέτωπό σου, με τόσες ρυτίδες, καθαρό. Το είδα στο φως μιας 

αστραπής. 

 

 

 

 

Έπαψε να τραγουδά. Για αρμονία, ούτε λόγος πια. Και το φεγγάρι 

κρύβεται πάντοτε στον Υμηττό. 

 

 

  

 

Έχεις μιαν αγιασμένη, τεράστια αγκαλιά. Χώρεσε όλες τις αμαρτίες 

του κόσμου. 

 

 

 

 

Είναι τόσο απλές οι αλήθειες, που αναρωτιέσαι γιατί σκέφτονται οι 

άνθρωποι ακόμα. 

 

 

 

 

Παραδόθηκε σε εκείνη, που αγάπησε τις πολύχρονες ουλές του. 

 

 

 

 



Γιώργος Δουατζής 

- 22 - 

 

 

Θα πληρώσουν και φόρο κληρονομίας οι επερχόμενοι; 

 

 

 

 

Κάπου εδώ. Σε τούτο το μικρόκοσμο κρύβεται η ευτυχία. 

 

 

 

 

Πως να μην αγαπήσεις τα δέντρα του βουνού. Ανθίζουν όποτε 

θέλουν. 

 

 

 

 

Τα παιδιά, αρνήθηκαν τα μακριά παντελόνια. Και γέρος εσύ, 

ντύθηκες  βρεφικές φουφούλες. 

 

 

 

 

Τρέχει ο κόσμος επικίνδυνα και καιρός για μοιρασιές δεν υπάρχει. 

 

 

 

 

Μετά το πότισμα, το λουλούδι δεν σε έχει ανάγκη. 

 

 

 

 

Οι μουσικές διψάν απόψε για ένα στίχο... 

 

 



τα μικρά 

- 23 - 

 

 

Ξέχασαν οι δρομείς, ότι υπάρχουν ανάπηροι και συνέχεια 

σκοντάφτουν. 

 

 

 

 

Κάθε σύμπτωση με πρόσωπα ή καταστάσεις, δεν είναι σύμπτωση. 

 

 

 

 

Έβαλε τη μάσκα στην κωλότσεπη και τη νύχτα, επαιτεί ένα  στίχο. 

 

 

 

 

Γέμισα χαρτιά με προορισμούς και κείνοι γέλασαν κι απόψε. 

 

 

 

 

Είσαι η ανταπόδοση, σε κάτι που δεν πήρες. 

 

 

 

 

Έσπασες τα μολύβια σου και αποφεύγεις τους κινδύνους. 

 

 

 

 

Ένα χωνί, τραβάει στη σειρά χιλιάδες λέξεις. Κι αυτός, σαν 

σχοινοβάτης ισορροπεί πάνω τους τις νύχτες.  

 

 



Γιώργος Δουατζής 

- 24 - 

 

 

Τα είδωλα, κρυώνουν πολύ απόψε. Τα κοίταξες βαθιά στα μάτια. 

 

 

 

 

Άνθρωπος μέχρις εσχάτων. Άνοιξε διάλογο, με τον δικό Του Κύριο. 

 

 

 

 

"Πάρε τη ζωή στα αστεία" είπε. Και  ρίχτηκε γελώντας στο κενό. 

 

 

 

Άρχισε τα όνειρα πριν το χάραμα και ξέχασε το παράθυρο κλειστό. 

 

 

 

 

Ανακάλυψε το γέλιο ώριμος και γύρισε στους χωματένιους βόλους, 

το κρυφτό και τις αθώες φάρσες. 

 

 

 

 

Τα μάτια μου θλιμμένα, σαν παλάμες αμμοστόλιστες. 

 

 

 

 

Θα σε σπρώχνουν μόνα τους τα πράγματα στο μέλλον, με τα χέρια 

έτσι  κολλημένα στα πλευρά. 

 

 

 



τα μικρά 

- 25 - 

 

 

Καλοντυμένος. H φόδρα στο σακάκι του με τρύπα, στη θέση της 

καρδιάς. 

 

 

 

 

Πάλη κατά της επανάληψης. Μια ακόμα επανάληψη που φθείρει. 

 

 

 

 

Πολυτέλεια ακινησίας, στοχασμού. Κι οι φωνές από το διπλανό 

δωμάτιο σε καλούν να φέρεις ψωμί. Πεινούν. 

 

 

 

 

H πύλη του στρατοπέδου σκουριασμένη. Εσύ, το όπλο κι οι 

σαράντα οκτώ σφαίρες, δεν είσαι εσύ. 

 

 

 

 

Τρέχουν τη μέρα χωρίς προορισμό και το βράδυ γυρίζουν σπίτι 

φορτωμένοι ικανοποίηση κι ένα κιλό πορτοκάλια σε τσάντα 

πλαστική. 

 

 

 

 

Φορτώθηκα τις αγκαλιές του κόσμου, χαϊδεύω ένα κεφάλι παιδικό κι 

οι ενοχές δεν έφυγαν ακόμα. 

 

 

 



Γιώργος Δουατζής 

- 26 - 

 

 

Ματαιωμένη λαχτάρα για επικοινωνία. Οι ήρωές μου  φτιαγμένοι 

από πλαστελίνη. Εκείνη παίζει ακόμα "κουτσό", σε τετράγωνα 

σχεδιασμένα με κιμωλία.  

 

 

 

 

O εθελούσιος σαλτιμπάγκος των πανηγυριών, καταβρέχει στα 

σαράντα του περαστικούς, με το λάστιχο που πλένουν τις βεράντες 

των τσιμεντένιων τους κλουβιών. 

 

 

 

 

Διηγείται ιστορίες της δεύτερης Δημοτικού. Πρώιμους στίχους. 

Προσμονές εκρήξεων. Λέξεις, αστείες κάποτε, πήραν τη σημασία 

τους απόψε. 

 

 

 

 

Διάλεξες τη μειοψηφία των μη μακαρίων. Το βάρος σου διπλό: Του 

είναι και της επιλογής σου. 

 

 

 

 

Σε κατάλαβα καλά αδερφέ μου, έτσι που χόρευες χύνοντας το κρασί 

στο χώμα για να μεθύσει η γη όταν η μουσική εξουσίαζε ολόκληρο 

το κόσμο. 

 

 

  

 

 



τα μικρά 

- 27 - 

 

 

Θυμάσαι, έφηβος, εκείνη την έλλειψη δικαιολογίας για κάθε κίνηση; 

Για αυτό δεν χώρεσες ακόμα στις καρέκλες και τους άμβωνες, τις 

συναλλαγές και τα χνώτα, στα ταμεία του δεκαπενθήμερου και τις 

αγωνίες τους.  

 

 

 

 

Τα πρωινά, πάντα μια νέα μέρα. Μοναδική χαρά της, το άγνωστο. 

 

 

 

 

Το χάραμα μυρίζει άσχημα η νυχτερινή στασιμότητα στα χνώτα των 

ερωτευμένων.  

 

 

 

 

Όσο κι αν σε βαραίνει η θλίψη, πλύνε το πρόσωπο, βάλε τα καλά 

σου και βγες στο φως. Μέσα από τη λάσπη της, θα αναδυθείς 

πεντακάθαρος. Βγες στους ανθρώπους και κυρίως στο φως.  

 

 

 

 

Να μένουμε μακριά, κυρίως, τις νύχτες όταν συζητούν καταμόναχοι 

με τον μέγα εαυτό τους. Όταν ξημερώσει, θα πάνε πάλι στο 

γραφείο. 

 

 

 

Δίνουν το αίμα τους καθημερινά στο βωμό της είδησης, που μπορεί 

να μην είναι είδηση, αλλά θα μπορούσε να είναι η μόνη και μεγάλη 

είδηση. Όπως ο θάνατος του παιδιού, ενός και μόνο αναγνώστη. 



Γιώργος Δουατζής 

- 28 - 

 

 

Φόρεσαν πάλι τις μάσκες και συ ευλογείς νυχτιάτικα τον Διογένη. 

 

 

 

 

Δεν συγχωρούν τίποτα πια. Ούτε το περπάτημα, τη φωνή, το τόξο 

των φρυδιών, το βλέμμα, τις άδολες παραξενιές, τις δυνατότητες 

επιλογής, την αδιαφορία σε κακόβουλες επιθέσεις και κυρίως τις 

ευεργεσίες.  

 

 

 

 

Είναι πάντα νωρίς ή πολύ αργά για κείνη την επανάσταση. 

 

 

 

 

Περιμένω τη συντέλεια. Και μετά, τον πόλεμο με τις σφεντόνες. 

 

 

 

 

Όποιος δεν μπαίνει στο σύστημα, δεν αποβάλλεται απλώς. 

Πεθαίνει. 

 

 

 

 

Γραφειοκράτες, που δικαιολογούν την ύπαρξή τους με μιαν 

υπογραφή σχεδιάζουν τρύπες στο αντίσκηνο του ποιητή. 

 

 

 

 



τα μικρά 

- 29 - 

 

 

Πως είναι δυνατό να μισούν οι διψασμένοι, όταν ο ήλιος καίει για 

όλους;  

 

 

 

 

Ανακάλυψαν καρέκλες, γαμήσι και λεφτά, μεσήλικες. Και τρίζουν τα 

επαρχιακά μπαλκόνια από τους λόγους πολιτικάντηδων. 

 

 

 

           

Έρπουν με έπαρση κι ονειρεύονται τον ανδριάντα τους, στο πάρκο 

των αγοραίων.   

 

 

 

 

E, κοπρολάγνοι. Έχει μπόλικη τροφή για σας στα κοσμικά σαλόνια.  

 

 

  

 

Έκανα διάλειμμα για να μετρήσω πόσα αξίζουν και γιατί, και με 

γέμισαν ενοχές, ως αντιπαραγωγικό. 

 

 

 

 

Μιλούν πάλι για νέες ιδέες κι αλλαγές. Στροφή στους τέσσερις 

τοίχους μου κι αναμονή. Των αιώνων ημών αναμονή. 

 

 

 

 



Γιώργος Δουατζής 

- 30 - 

 

 

Οι απομιμήσεις πνίγουν. Φυλαχτείτε... 

 

 

 

 

Είπαν το ρεαλισμό ηττοπάθεια και σχεδιάζουμε την ελπίδα στον 

άνεμο. 

 

 

 

 

Προκαθορίσαμε το μέλλον με εφηβικά μάτια. Διψάσαμε για μια 

πρόβλεψη. Οι χρωματιστές σημαίες μας ξεθωριασμένες από τις 

αυταπάτες μιας Άνοιξης που δεν ήρθε ποτέ. 

 

 

 

 

Πώς να φυλαχτείς με τόσους που ευεργέτησες... 

 

 

 

 

Το πρώτο βήμα ελευθερίας, όταν δεν ήθελε να αποδείξει στον εαυτό 

του τίποτα. Δεύτερο, όταν δεν ήθελε να αποδείξει τίποτα στους 

άλλους. Και το μεγαλύτερο, όταν ανακάλυψε ότι, από παιδί, δεν 

ζήλεψε και δεν μίσησε κανέναν. 

 

 

 

 

Ερωτευμένος με τη ζωή και χορτάτος τόσο, που ο θάνατος δεν θα 

του στερούσε τίποτα.   

 

 



τα μικρά 

- 31 - 

 

 

Πυρηνικοί επιστήμονες, θα σκάβουν με τα χέρια για λιγνίτη... 

 

 

 

 

Κουδουνίζει στις τσέπες τους κατακερματισμένη ματαιοδοξία.   

 

 

 

Αγκάλιασε τον προσωπικό του υπολογιστή και χόρευε ξέφρενα ως 

το πρωί... 

 

 

 

 

Μιλούν για ειρήνη και καθαρίζουν τα τουφέκια τους. 

 

 

 

 

Κι όμως, τις ώρες της παρακμής, οι τύχες του κόσμου κρέμονται σε 

δυο χέρια. 

 

 

 

 

Κατασκευάζουν είδωλα, έτοιμοι για το γκρέμισμά τους... 

 

 

 

 

Οι πλανητάρχες, δεν γέννησαν παιδιά ποτέ; 

 

 

 



Γιώργος Δουατζής 

- 32 - 

 

 

Δεν αποδίδει η τροφή ως επένδυση εκεί στην Αφρική. 

 

 

 

 

Νόμιζε ότι κρύβει την ευφυΐα του, λιγοστεύοντας τους διάλογους. 

 

 

 

 

Είμαστε τόσο άτυχη γενιά – είπε - που ούτε το πάθος ενός πολέμου 

δεν ζήσαμε. 

 

 

 

 

Παράγουν στερούμενοι... 

 

 

 

 

Τη νύχτα του μεγάλου σεισμού, μετρήθηκαν αντοχές, 

προστατευτισμοί, αυτοθυσίες. Κι αγάπησε τους σεισμούς. 

 

 

 

 

Πόση διαφορά αλήθεια, μεταξύ προσωπικού φόβου και μαζικού. Και 

πόσο η μοναξιά αλλάζει τις διαστάσεις τους. 

 

 

 

 

 

 



τα μικρά 

- 33 - 

 

 

H κρεαταγορά σήμερα, διαθέτει μαρμάρινα στρογγυλά τραπέζια, 

πέντε ποτήρια ουίσκι και δυο τριαντάφυλλα από τα χέρια της μικρής 

τσιγγάνας. 

 

 

 

 

Σε ξενοδοχεία πολυτελείας μύρισα χασίς και σε χαμόσπιτα 

γαρδένιες. 

 

 

 

 

Σήμερα ως κι οι ποιητές πεθαίνουν. 

 

 

 

 

 

Εσύ, του Αιγαίου ο ένας, έπρεπε να ασπρίσεις για να σκύψεις στους                          

ουρανούς; 

 

 

 

 

Οι γέροντες γυρνούν πάντα στο παρελθόν, για να το βάλουν -λένε- 

σε τάξη. 

 

 

 

 

Υπάρχουν ταίρια που το ένα μισό εξαφανίζει το άλλο, αγνοώντας ότι                          

εξαφανίζεται αυτό το ίδιο το ταίρι. 

 

 



Γιώργος Δουατζής 

- 34 - 

 

 

Υπάρχω, πορεύομαι, υπομονεύω και χάθηκαν χρόνια πολλά σε                       

αναπάντητα γιατί.  

 

 

 

 

Είναι καιρός που σεβάστηκα τα χωρίς απάντηση εφηβικά γιατί και 

μια αίσθηση ελευθερίας άνοιξε τα δυο μου χέρια σε αγκαλιά.  

 

 

 

 

Τα παιδιά τη μέρα πετούν στη θάλασσα δυναμίτη κι οι γέροι τις                     

νύχτες μαζεύουν ψάρια νεκρά. 

 

 

 

 

Άδειος από μίση, γεμάτος πάθη, δίχως ανασφάλειες, αφού το αύριο 

θα έρθει με ή χωρίς εμένα, γαντζώθηκα στο αιώνιο. Κι άφησα μόνο 

χάρτινους απογόνους. 

 

 

 

 

Προχωράς κι απομονώνεσαι. Για να κοροϊδεύεις το χρόνο καλύτερα, 

άνοιξε τις γεμάτες άμμο παλάμες, με τον καυτό ήλιο κατάματα. 

 

 

 

 

Πόσο ν' αντέξει ο ποιητής, που εξοργίζεται με τη συναλλαγή, τον                   

αγγίζει η μιζέρια, τον καταθλίβει η μικρόνοια, μυρίζει τον εμπαιγμό 

του λαού στον αέρα και είναι ισόβια ερωτευμένος με τη ζωή; 

 



τα μικρά 

- 35 - 

 

 

Τον εκστασιάζει η λαμπάδα των πόθων του και την χιλιοκαίει μες 

την υπερβολή των στιγμών-αιώνων του. 

 

 

 

 

Για δικαιολογία ύπαρξης πασχίζουν. Μην τους κακίζεις. 

 

 

 

 

Τα μεγάλα έργα Τέχνης, θέλουν στήριξη από αναλυτές;  

 

 

 

 

Γίνε όσο χυδαίος θέλεις. Αλλά, σκέψου τους επερχόμενους. 

 

 

 

Ασφυκτιούν και τολμούν συνέχεια στο όνομα της αλήθειας, γεμάτοι 

γενετήσιες μυρωδιές. 

 

 

 

 

Το χάραμα και τη νύχτα κουβεντιάζει με τον μέγα εαυτό του. O 

βιοπορισμός καραδοκεί τη μέρα. 

 

 

 

 

Έσπασε το μολύβι του, παίρνοντας απόφαση άτι αυτοί οι στίχοι θα 

είναι οι τελευταίοι. Σπάει ακόμα τα μολύβια. Το τελευταίο βιβλίο, 

κάηκε σαν θυμιατό στον τάφο του πατέρα του. 



Γιώργος Δουατζής 

- 36 - 

 

 

Νιώθει φορτωμένες δουλειά τις ώρες του και μαζί τρέμει τον 

ελεύθερο χρόνο. Γιατί εκεί περιμένει ο διάλογος με τον εαυτό και 

τους άλλους. 

 

 

 

 

H ποίηση ήταν το δεκανίκι του για να περάσει απέναντι. 

 

 

 

 

Θάνατος από βόλι ή πείνα, θάνατος. Με ανθρωποθυσίες "ευημερεί" 

ο πολιτισμός μας... 

 

 

 

 

Όταν μείνει η αγάπη χωρίς εμάς στον πλανήτη, έλα να με βρεις. 

 

 

 

 

H καρδιά μου κενοτάφιο επιθυμιών. 

 

 

 

 

Δεκάδες θάνατοι, μονόστηλο, μέσα σελίδας. 

 

 

 

 

Φτάσαμε να καταγράφουν τις μεγάλες στιγμές της ανθρωπότητας 

λίγοι "παρανοϊκοί", που διέσωσαν τις ευαισθησίες τους. 



τα μικρά 

- 37 - 

 

 

Πίσω από μονόστηλα, ραδιόφωνα και τηλεοράσεις κρύβονται οι 

πικρές αλήθειες. 

 

 

 

 

Το μοναδικό ρούχο που μας ζεσταίνει τους χειμώνες, είναι οι 

στιγμές, που δεν αποτελούν είδηση για κανέναν. 

 

 

 

 

Φτιάχνουν βάθρα ειδώλων και δεν ξέρουν τι να στήσουν πάνω τους. 

Κάποιοι τα τυλίγουν με πλαστικές σημαίες περιμένοντας. 

 

 

 

 

Ξέρεις το ψάξιμο για μιαν απάντηση, τι δικαιολογία ύπαρξης είναι;  

 

 

 

 

Δεν χωράς σε τίποτα, παρά μόνο σε κείνη την ανομολόγητη στιγμή 

του διαλόγου με τον εαυτό σου, όταν ρωτάς γιατί εδώ και πόσο 

ακόμα. Σε δυο κομμάτια. Ίσια μοιρασμένος. 

 

 

 

 

Φοροδοτείς, ανθίζουν πολεμοκάπηλοι και στις διαδηλώσεις, 

δέρνουν. 

 

 

 



Γιώργος Δουατζής 

- 38 - 

 

 

Δεν είδαν τους καπνούς στο σπίτι του γείτονα, γιατί κλείστηκαν 

απελπισμένοι ερμητικά στο δικό τους. Κι η πυρκαγιά πλησίαζε. 

 

 

 

 

Το πρωί φτιάχνει βόμβες στο εργοστάσιο και το βράδυ μετέχει σε 

αντιπολεμικές διαδηλώσεις. Το είδα. 

 

 

 

 

Στο αίμα μου, ρινίσματα μετάλλου. 

 

 

 

 

Να χτυπάς συνέχεια την πόρτα. Θα ανοίξει, έστω και όταν βγάλουν 

τα σκουπίδια έξω... 

 

 

 

 

Αναμονές, αφίξεις, ανοιχτές αγκαλιές, αναχωρήσεις κι ελπίδα 

ζωογόνος μια εγκατάσταση στο άγνωστο. 

 

 

 

Δεν έκαναν κάτι μεμπτό. Ήθελαν μια δικαιολογία να υπάρχουν. 

 

 

 

Έχουν τόσο παραλλάξει τις πόρτες εξόδου και δεν γνωρίζω πώς θα 

βγούμε από 'δώ. 

 



τα μικρά 

- 39 - 

 

 

Ζούμε στο έλεος του χρόνου και των αποβλήτων... 

 

 

 

 

Άλλαξαν οι μηχανές και τον διώχνουν ως ανειδίκευτο. 

 

 

 

 

Μα, τι φταίει εκείνη που την φόρτωσες με όσα ήθελες να έχει; 

 

 

 

 

Nα φοβάσαι τις αποστάσεις. Ωραιοποιούν το παρελθόν και τους 

ανθρώπους.  

 

 

 

 

Παιχνίδι εξουσίας κι ύστερα στην άκρη του δρόμου, αξιοθρήνητοι  κι                   

απέλπιδες. 

 

 

 

 

Επιτέλους, αφήστε τον να κοιτάξει τον ήλιο. 

 

 

 

 

Στην ανωνυμία, πλουσιότερος. 

 

 



Γιώργος Δουατζής 

- 40 - 

 

 

Έγδαρε το πρόσωπο, αλλάζοντας μάσκες αυτοσυντήρησης. 

 

 

 

 

Μόνο νύχτες και μόνος, μπορείς να ξεδιπλώνεις ευαισθησίες. Τόση 

αναπηρία; 

 

 

 

 

Σε όλα τα μέρη της γης, τα λιμάνια ίδια. 

 

 

 

 

Όταν πραγματοποιηθεί η επικοινωνία με εξωγήινους, θέλω να δω 

τις αξίες σας. 

 

 

 

 

Νιώθουν αστείο, μόνο το παράδοξο, το μη φυσικό. Και, δυστυχώς, 

γελούν όλο και σπανιότερα. 

 

 

 

 

Τα χελιδόνια δεν θα 'ρθουν ξανά. 

 

 

 

 

 

 



τα μικρά 

- 41 - 

 

 

Κουβαλάω χρόνια αυτή τη σωτήρια μάσκα στο πρόσωπο. Μου την 

έδωσαν κάτι αδέρφια χαμένα στην Aνδαλουσία, τη Λατινική Αμερική 

και στο Αιγαίο. 

 

 

          

 

Πόσα και τι ανάλωσες, για να αντέχεις εκείνο που λασπώνουν;  

 

 

 

 

Δεν ανοίγω πάντα το παράθυρο, για να μη μπει καινούργιος ήλιος 

μέσα. 

 

 

 

 

Απωθημένο: Πολιτικός, βιολόγος, μαθηματικός, γλύπτης, 

χειρουργός και ποιητής, να μου δώσουν τον ορισμό της λέξης 

άνθρωπος. 

 

 

 

 

Όταν τους δίνεσαι, νομίζουν ότι δίνεις δικαιώματα επέμβασης πάνω 

σου. Και κεί χαλάει το παιχνίδι. 

 

 

 

 

Τι χαρακτηρίζει την πορεία σου ανοδική, όταν στόχος σου δεν είναι 

το τέλος του ταξιδιού, αλλά αυτό το ίδιο το ταξίδι; 

 

 



Γιώργος Δουατζής 

- 42 - 

 

 

Να, που η αρένα απέκτησε παγκοσμιότητα μέσα από ηλεκτρονικά 

κουτιά. 

 

 

 

 

Γέλιο δυνατό, βαθιά ευτυχισμένο. Σπάνιο και γι' αυτό πολύτιμο. 

 

 

 

 

Δεν είδα αν ήταν σπίτια ή μνήματα. 

 

 

 

 

Υπάρχουν μέσα από το έργο τους. Καμώνονται τους ασκητές. Και η 

ζωή τρέχει κάπου εκεί, έξω.  

 

 

 

 

Τις νύχτες, χάρτινα καταφύγια. 

 

 

 

 

Πνίγονται στις επαναλήψεις, αλλά δεν έμαθαν σταματούν, κι ας 

έχουν στερέψει.   

 

 

 

 

Γράφεις; Και βέβαια, ζω.  

 



τα μικρά 

- 43 - 

 

 

Τώρα ακούω και γεύομαι, όσα αγνοούσα πεισματικά δεκαετίες. 

 

 

 

 

E, δεν έγινε και τίποτα που είσαι έξω απ' τους ρυθμούς τους. Ας 

μείνει και δυο αιώνες πίσω η ανθρωπότητα... 

 

 

 

 

Κάποτε, στόχος ζωής επί μέρες, να φτάσεις οπό τη Θήβα στην 

Αθήνα. Τώρα, φτάνεις σε δυο ώρες. Που είναι ο κερδισμένος 

χρόνος μας;     

 

    

 

 

Ξέρεις τι είναι να έχεις χρόνο, να ασχοληθείς με τον διπλανό; 

 

 

 

 

Οι μεγάλοι πάντα έχουν φύγει νωρίς. Τους χρειαζόμασταν αιώνιους. 

 

 

 

 

Κάνεις έρωτα ως γυναίκα. Κι ονειρεύεσαι σαν παιδί. 

 

 

 

 

Προβάλλοντας συνέχεια ένα ανύπαρκτο εγώ, πως θα ζητήσεις 

βοήθεια; 



Γιώργος Δουατζής 

- 44 - 

 

 

Η επίκληση έγινε ντροπή. Οι ευαισθησίες ανεπίτρεπτες. Ζω σε 

διαρκή παραφωνία. 

 

 

 

 

Υποδουλώθηκαν στις μηχανές που τάχτηκαν να μας υπηρετούν. 

 

 

 

 

Οι ναυτικοί χαμογελούν, γιατί έζησαν μοναξιά ανάμεσα σε 

ανθρώπους και αγάπησαν -σαν τους στεριανούς- ό,τι φοβούνταν 

περισσότερο. Τη θάλασσα.  

 

 

 

 

Γιατί πάντα πρέπει να μπορούν κάποιοι άλλοι κι όχι εμείς; 

 

 

 

 

Μας έταξαν, ερήμην μας, θεατές της μοναδικότητάς τους. 

 

 

 

 

Τραγουδούσε τη χαρά και τον πόνο. Και για να υπάρχει, αγαπούσε. 

 

 

 

 

 

 



τα μικρά 

- 45 - 

 

 

Δεν συγχωρούν τίποτα πια. Υπάρχουν μέσα στην αντιπαράθεση, 

υπάρχουν συγκρινόμενοι. Κι όταν τους δείχνεις την αγάπη σου, 

μισούν.  

 

 

 

 

Κάνει πάλι, τόσο κρύο απόψε; 

 

 



 



 


