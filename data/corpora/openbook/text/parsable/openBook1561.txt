




























ΓΙΑΝΝΗΣ ΤΖΑΝΗΣ – ACID TREEP

2

Η συλλογή διηγημάτων Acid Treep του Γιάννη Τζανή διανέμεται ελεύθερα στο 
διαδίκτυο σε μορφή ψηφιακού βιβλίου υπό την άδεια Creative Commons

[ Αναφορά δημιουργού – Μη Εμπορική Χρήση – Όχι παράγωγα έργα ]



ΓΙΑΝΝΗΣ ΤΖΑΝΗΣ – ACID TREEP

3

Το AcidTreep είναι αφιερωμένο στον Σεφ, τον Κώστα, τον Μπίλυ και τον 
Πετράν. Είναι τιμή μου που μεγάλωσα μαζί σας και που είστε ακόμα τα 
αδέρφια μου.

Χωρίς να είναι ακριβώς το στυλ τουςτο αφιερώνω επίσης στο Χρήστο και την 
Ευαγγελία. Ελπίζω να τους επιστρέφω με αυτό τον τρόπο έστω και έτσι λίγη 
από την αγάπη που μου έδειξαν όλα αυτά τα χρόνια.

Ευχαριστώ τον γείτονα που μου παραχώρησε – βασικά δεν το ξέρει – την 
ταράτσα του, στην οποία γράφτηκε μέρος του AcidTreep.

Αυτό είναι για όλους όσους έχουν άτομα στον κύκλο τους σαν αυτά που 
περιγράφονται. Είναι για όσους το νιώσουν και βρουν κάποιο νόημα μέσα σε 
αυτό. Αυτό είναι για τους φίλους.



ΓΙΑΝΝΗΣ ΤΖΑΝΗΣ – ACID TREEP

4

ΠΕΡΙΕΧΟΜΕΝΑ

Η τέλεια ζωή έξω από την πόρτα της / Cartoon / Δαίμονες κάτω από τα 
σκεπάσματα / Φαύλος κύκλος / Ιδαν(ε)ικές ζωές/ BloodyBar / Απεξαρτώμαι / 
Άσπρη μαγεία / Χρέος και χρέωμα / Casting / Το απόλυτο ειδύλλιο / Acid / 
Ένας φυσιολογικός τοκετός / Είσοδος κινδύνου / Για τις νύχτες που βγάλαμε 
στα ίδια σκαλοπάτια



ΓΙΑΝΝΗΣ ΤΖΑΝΗΣ – ACID TREEP

5

Η τέλεια ζωή έξω από την πόρτα της

Γύριζε μ’ έναν ταλαιπωρημένο εγκέφαλο και θα αισθανόταν καλύτερα αν δεν 
ήταν νηφάλιος, σίγουρα πιο ανάλαφρος. Αυτές οι διαδρομές τον έβγαζαν 
πάντα έξω από το σπίτι της, συνήθως βράδυ, και η αποψινή νύχτα δεν είχε 
τίποτα το διαφορετικό από άλλες τρία χρόνια τώρα ώστε να μην καταλήξει 
πάλι εκεί. Φυσικά, δεν ήταν καν σίγουρος αν έμενε ακόμα στο ίδιο μέρος, δεν 
είχε τολμήσει ούτε μια φορά να κοιτάξει το όνομα στο κουδούνι – πόσω 
μάλλον να χτυπήσει αυτό ή την πόρτα – όσες κι αν είχε πλησιάσει. Φοβόταν 
να αντικρίσει μια ενδεχομένως δυσάρεστη αλήθεια κατάματα, το ότι ήξερε το 
σπίτι της ήταν το τελευταίο πράγμα που του απέμενε για να μη χάσει εντελώς 
τα ίχνη της. Σε κάθε φάση της ζωής του είχε την τάση να αποφεύγει το 
πρόβλημα μέχρι να είναι έτοιμος να το αντιμετωπίσει.   

   Προσπερνούσε ανθρώπους και αυτοκίνητα κάτω από χλωμά φώτα, η πόλη 
έμοιαζε ζωντανός οργανισμός κι εκείνος κινούταν σαν παράσιτο μέσα σε 
αυτή. Η πόλη τον έδιωχνε με τον τρόπο της, όπως αυτός είχε διώξει εκείνη, 
μόνο που εκείνη δεν είχε άδικο, στην πουτάνα Αθήνα ο ίδιος τι είχε φταίξει; 

  Και βρέθηκε μπροστά στα σκαλοπάτια της μονοκατοικίας της σαν πολλαπλό 
déjà vu. 

  Λένε πως το ποτό σε ωθεί να κάνεις πράξεις που νηφάλιος δεν θα είχες το 
θάρρος κι είναι αλήθεια μερικές φορές, αλλά εκείνον δεν τον είχε βοηθήσει 
ποτέ στο παρελθόν σ’ αυτή την περίπτωση. Περίεργο ότι μέσα στη ζάλη του 
αλκοόλ εμφανιζόταν μια αναλαμπή που τον έβγαζε από τον παραλογισμό. 
Όταν κολλάει το μυαλό το σώμα πιάνει τιμόνι. Τα πόδια του με δική τους 
πρωτοβουλία τον οδήγησαν στην πόρτα της και δίχως να το καταλάβει είχε 
πατήσει το κουδούνι. Για μια στιγμή σκέφτηκε να το βάλει στα πόδια μα ακόμα 
κι εκείνα είχαν καρφωθεί στο έδαφος. Δεν ήξερε τι θα έλεγε όταν βρισκόταν 
μπροστά της, αν όντως δεν είχε αλλάξει κατοικία, το σίγουρο όμως ήταν πως 
απόψε έσπαγε το déjà vu. Τελικά αυτή η νύχτα είχε κάτι το ιδιαίτερο.

  Κάθε ήχος τριγύρω είχε σβήσει, στ’ αφτιά του υπήρχε μόνο βουητό το οποίο 
τρυπούσαν βήματα που πλησίαζαν στην πόρτα. Δευτερόλεπτα μετά στεκόταν 
απέναντί του.   

   Σαν να μην είχε περάσει μια μέρα από πάνω της, σαν να μην είχε περάσει 
μια μέρα μέσα του, σαν να είχαν περάσει χιλιάδες μέρες μέσα στο κεφάλι του: 
ήταν το ίδιο όμορφη με την πρώτη στιγμή που τη γνώρισε και κάθε μέρα που 
την είχε πλάι του, είχε ακριβώς τα ίδια δυνατά συναισθήματα για εκείνη, ήταν 
πλέον πολύ πιο ώριμος για να διαχειριστεί την κατάσταση. Μίσησε τον εαυτό 
του πιο έντονα από κάθε άλλη φορά, πώς στο διάολο είχε παρασυρθεί από 
μια κακή περίοδο της σχέσης τους και κλώτσησε μια υπέροχη κοπέλα που θα 
μπορούσε να έχει. Ο ίδιος τα είχε καταστρέψει όλα.

  «Εσύ εδώ;» είπε όταν βρήκε τα λόγια της λίγες στροφές του χρόνου 
αργότερα.



ΓΙΑΝΝΗΣ ΤΖΑΝΗΣ – ACID TREEP

6

  Ανακουφίστηκε, από τον τρόπο που τον κοίταξε ήταν σίγουρος πως παρότι 
είχαν περάσει μόλις τρία χρόνια δεν θα τον αναγνώριζε. Ίσως να μην έφταιγε 
τόσο ο χρόνος αλλά με πόσες πολλές δυνάμεις ήθελε να τον ξεχάσει. Τώρα 
δε χρειαζόταν να ανησυχεί γι’ αυτό.

  «Όχι για πρώτη φορά». Χαμογέλασε. Είχε βρει το θάρρος να σταθεί 
απέναντί της χωρίς βοήθεια από κανέναν και τίποτα, με διάθεση να είναι πιο 
ευθύς από ποτέ και κυρίως ο καλός του εαυτός. «Να ήξερες πόσα βράδια έχω 
έρθει έξω από την πόρτα σου».

  Τον κοίταξε μπερδεμένη.

  «Γιατί το κάνεις αυτό; Δεν είσαι ευπρόσδεκτος».

  «Γιατί σε θέλω πίσω. Έκανα λάθος στο παρελθόν και θέλω να 
επανορθώσω».

  Σταύρωσε τα χέρια της και τον κοίταξε σαν να είχε να κάνει με ένα παιδί που 
δεν καταλάβαινε αυτό που του εξηγούσες όσες φορές και αν το έκανες.

  «Δεν έκανες απλά λάθη, με απάτησες με την καλύτερή μου φίλη. Ήταν το 
χειρότερο που μπορούσες να μου κάνεις. Κάθε σας φορά και από ένα 
λάθος».

  «Το ξέρω και ντρέπομαι όσο δε φαντάζεσαι γι’ αυτό. Θέλω όμως να ξέρεις 
ότι από την πρώτη στιγμή που έφυγες ένιωσα πόσο σημαντική ήσουν για 
μένα».

  «Αυτό δεν το έδειξες ποτέ όσο ήμασταν μαζί. Άλλωστε όσα ήταν να πούμε 
τα είπαμε πριν τρία χρόνια».

  «Σου είναι δύσκολο να το πιστέψεις αλλά ποτέ δεν αγάπησα κάποια 
περισσότερο από σένα».

  «Τότε μάλλον δεν έχεις αρκετή αγάπη μέσα σου, γιατί αν μόνο τόσο μπορείς 
να αγαπήσεις…».

  «Έχεις δίκιο ό,τι κι αν πεις. Άσε με όμως να διορθώσω τα πράγματα. Ας το 
ξεχάσουμε».

  «Τώρα πια είναι αργά, ο χρόνος δε γυρίζει πίσω». 

  «Ποτέ δεν είναι αργά». Πάντα έβρισκε αυτή τη φράση κλισέ μα τώρα την 
πίστευε όσο ποτέ άλλοτε.

  «Πολλά έχουν αλλάξει».

  «Όχι μέσα μου και αυτό είναι που μετράει και είμαι σίγουρος ότι θα 
καταφέρω να στο μεταφέρω και εσένα. Αν το θες μπορούμε να είμαστε ξανά 
όπως τότε».

  «Δε γίνεται, γιατί πρώτον…». Η φράση της έμεινε ανολοκλήρωτη, έδειξε το 
κουδούνι.



ΓΙΑΝΝΗΣ ΤΖΑΝΗΣ – ACID TREEP

7

  Πάνω από το όνομά της διάβασε ένα αντρικό όνομα. Πάγωσε στη θέση του, 
γιατί αυτό πιθανότατα σήμαινε ένα μόνο πράγμα.

  «Έχω προχωρήσει τη ζωή μου, μάλλον έχω φτιάξει τη ζωή μου και εκτός 
αυτού…» του είπε επιβεβαιώνοντας τον φόβο του όταν τα βλέμματά τους 
συναντήθηκαν ξανά. 

  «Κι εμείς είχαμε τις καλές μας στιγμές και…» παρενέβη εκείνος και θα έλεγε 
περισσότερα να δεν διέκοπτε κι αυτόν το κλάμα ενός μωρού που ερχόταν 
από κάποιο από τα μέσα δωμάτια της μονοκατοικίας.  

  «…έχω αποκτήσει παιδί» ολοκλήρωσε τη φράση της.

  Εκείνος κατέβασε το κεφάλι του. Δεν είχε νιώσει ποτέ πριν στη ζωή του τόσο 
ταπεινωμένος και αδύναμος, ποτέ τόσο δειλός.

  «Έχω μια καλή δουλειά, ένα υπέροχο παιδί και έναν καταπληκτικό σύζυγο 
που με αγαπάει και τον λατρεύω. Σταθερότητα. Η ζωή μου είναι τέλεια, αυτή 
που πάντα ήθελα. Οπότε καλύτερα να φύγεις και να κοιτάξεις τη δική σου. Δε 
θέλω να με ξαναενοχλήσεις».

  Του έκλεισε την πόρτα απότομα. Εκείνος δεν αντέδρασε. Γύρισε την πλάτη 
και κάθισε για λίγο στα σκαλιά, μυρίζοντας τη νυχτερινή ατμόσφαιρα του 
χειμώνα. Μετά από λίγο σηκώθηκε από τα σκαλιά, όχι γιατί κρύωνε αλλά γιατί 
δεν έμενε τίποτα να κάνει εδώ. Δεν είχε δώσει όταν έπρεπε τη μάχη για να την 
κερδίσει πίσω και τώρα έχανε και τον πόλεμο. Κοίταξε για τελευταία φορά το 
σπίτι πίσω του και έκανε τα πρώτα βήματα για να φύγει. Απομακρύνθηκε.

  Ενώ το κλάμα του μωρού είχε σταματήσει πια, μέσα από το σπίτι ακουγόταν 
πάλι κλάμα. 



ΓΙΑΝΝΗΣ ΤΖΑΝΗΣ – ACID TREEP

8

Cartoon

Ο Μάρκος ζούσε μόνος σε ένα μικρό διαμέρισμα στην Αθήνα, την πόλη που 
ανάμεσα στα γκρίζα της κτίρια γράφονται κάποιες φορές όμορφες ιστορίες. 
Ήταν από τους ανθρώπους που για άλλα πράγματα ξεκίνησαν στη ζωή τους 
και σε πολύ διαφορετικά κατέληξαν, όπως οι περισσότεροι από εμάς. 
Συμβιβασμένος πλέον, έστω και τόσο νωρίς, δούλευε ως σερβιτόρος, τις 
ώρες όμως που ήταν στο σπίτι τις περνούσε ζωγραφίζοντας μόνο για εκείνον. 
Κανένας άλλος δεν έβλεπε αυτά που δημιουργούσε, δεν υπήρχαν και πολλοί 
υποψήφια. Χειρότερα, δεν υπήρχε ο καταλληλότερος υποψήφιος.

  Και καθώς τα όνειρα σβήνουν, υπάρχουν μερικοί άνθρωποι που 
προσπαθούν να τα ζωντανέψουν ξανά. Όπως κάποιος προσπαθεί να ανάψει 
ξανά σβησμένα τσιγάρα, συνειδητοποιώντας ύστερα πως είναι αδύνατον, 
γιατί έχουν πια γίνει στάχτη. Ίσως πάλι κάποιος να έχει ρίξει νερό στο τασάκι 
και έτσι να είναι απλώς μάταιο. Στην περίπτωσή του αυτός ο κάποιος ήταν ο 
ίδιος.

  Γιατί λίγα χρόνια πριν, στην εφηβεία του, γνώρισε μια κοπέλα. Το όνομά της 
ήταν Μαργαρίτα, σπάνιο όνομα. Όπως σπάνιο ήταν και το λουλούδι που 
αντιπροσώπευε, όπως σπάνια ήταν και η ίδια. Όλοι οι άνθρωποι 
χρειαζόμαστε όμορφα αρώματα όσο δύσκολο κι αν είναι αυτό, ιδιαίτερα σε 
εποχές νηνεμίας, όταν ούτε ο ίδιος ο αέρας συμμαχεί για να τα φέρει ως την 
πόρτα μας. Αυτό ήταν εκείνη για τον ίδιο: ένα λουλούδι με υπέροχο άρωμα, με 
πανέμορφα μαύρα μάτια και μαλλιά, που δε χαμογελούσε συχνά μα όποτε το 
έκανε είχε κάτι το αυθεντικό. Και το αυθεντικό είναι πάντα πιο μαγικό από τα 
περισσότερα ξόρκια που εμφανίζει η πόλη μπροστά στα μάτια μας.

  Ήταν ένα πρωινό, 5 Φλεβάρη, όταν της έγραψε ένα ποίημα που δεν τον 
ένοιαζε αν ήταν άτεχνο, του έφτανε που ήταν για εκείνη. Του έδωσε το όνομά 
της και χωρίς να το διαβάσει δεύτερη φορά θυμόταν όλους τους στίχους του:

Το όνομά της 

παραπέμπει σε λουλούδι,

το πιο όμορφο απ’ τα υπάρχοντα της Γης.

Στο πέρασμα του χρόνου 

είναι το πιο όμορφο τραγούδι

που δεν αποκρυπτογράφησε ποτέ κανείς.

Όταν την είδα πρώτη φορά 



ΓΙΑΝΝΗΣ ΤΖΑΝΗΣ – ACID TREEP

9

έμοιαζε βγαλμένη απ’ τα όνειρα 

μα ήταν καλύτερη ακόμα και δεν την αναγνώρισα.

Οι πιο όμορφες σκέψεις 

στον ουρανό συχνάζουν μόνιμα,

σα διαμάντι έλαμπε το βράδυ που τη γνώρισα.

Είχε χαμόγελο γλυκό 

και τόσο αθώο βλέμμα

που θα ζέσταινε ακόμα και την πιο κρύα καρδιά.

Αυτά είχα να πω 

λίγα λόγια, μεγάλο θέμα

μα έχεις μια τρελή μαργαριταρένια ομορφιά.

  Όταν έφτασε ο καιρός να της μιλήσει για τα συναισθήματά του, που καθώς 
κυλούσε ο χρόνος ολοένα αυξάνονταν και αποκτούσαν περισσότερη σημασία, 
έμεινε σιωπηλός γιατί φοβήθηκε την απόρριψη, που αν ερχόταν θα του 
στοίχιζε πολύ. Ή ούτε λίγο ούτε πολύ φοβήθηκε να αγγίξει το όνειρο, όπως οι 
πιο πολλοί από εμάς όταν έρχεται η στιγμή. Γιατί τα όνειρα ακροβατούν 
μεταξύ κόλασης και παραδείσου και η απόσταση μεταξύ τους είναι μικρή.

  Αποδείχτηκε λάθος που κράτησε όσα ένιωθε κρυφά.

  Γιατί τρία χρόνια μετά τίποτα μέσα του δεν είχε αλλάξει, το αντίθετο. Όμως 
δεν είχε τρόπο να φτάσει στη Μαργαρίτα, να της μιλήσει έστω τώρα. Είχε 
μετακομίσει χωρίς να αφήσει σημάδι πίσω της. Κανείς φίλος ή φίλη δεν ήξερε 
το παραμικρό πια για εκείνη, σαν να είχε εξαφανιστεί από όλους και από όλα. 
Είχε χαθεί. Το χειρότερο: σιγά-σιγά η μορφή της ξεθώριαζε από τη μνήμη του, 
χανόταν και από εκεί, εκτός από τη Γη που και οι δυο πατούσαν καθημερινά. 
Αν το άφηνε να συμβεί αυτό και στο μυαλό του, τότε ήταν που θα την έχανε 
για πάντα.

  Και ξαφνικά είχε την ιδέα να ζωγραφίσει το πορτραίτο της, κάτι σαν μια 
πρόχειρη φωτογραφία – αφού του έλειπε μια πραγματική – για να την έχει 
κοντά του. Και με τα τελευταία υπολείμματα που η μνήμη του είχε αφήσει από 
το πρόσωπό της έβαλε όλη του την τέχνη, που όμως δεν ήταν αρκετή για να 
απεικονίσει με πλήρη ομοιότητα ένα πρόσωπο και τα χαρακτηριστικά του, 
όμως με εκείνη πέτυχε καταπληκτικά αποτελέσματα.

  Κράτησε το πορτραίτο που ήταν ζωγραφισμένο πάνω σε ένα κομμάτι χαρτί 
ανάμεσα στα χέρια του σα ζωντανό θαύμα και έμεινε να το κοιτάζει, να 



ΓΙΑΝΝΗΣ ΤΖΑΝΗΣ – ACID TREEP

10

κοιτάζει εκείνη κατευθείαν στα μάτια χαμογελώντας. Τώρα πια η μορφή της 
είχε ξεθωριάσει εντελώς από την μνήμη του, μα τι τον ένοιαζε πλέον;

  Οι επόμενες μέρες κύλησαν όπως καθεμιά από τις προηγούμενες του 
πρόσφατου παρελθόντος, όμως τα βράδια ήταν διαφορετικά. Έπαιρνε το 
πορτραίτο αγκαλιά και του μιλούσε, μιλούσε στη Μαργαρίτα για όσα σε 
κανέναν δεν είχε πει, τα πιο κρυφά πράγματα που φυλούσε ο νους του. Και 
εκείνη, γιατί είχε ψυχή – έτσι πίστευε ο Μάρκος – τον άκουγε υπομονετικά. 
Κοιμόταν με το πορτραίτο κάτω από το μαξιλάρι του και το πρωί που 
ξυπνούσε το βόλευε στο άδειο συρτάρι του κομοδίνου, πάνω από το χαρτί 
στο οποίο είχε γράψει εκείνο το ποίημα.

  Απέφευγε ωστόσο να της πει τις δυο λέξεις που όλοι κάποτε φοβηθήκαμε να 
πούμε κι ας τις νιώθαμε, κι ας ήταν τόσο απλές. Κι ας ήταν μόνο δυο λέξεις. Η 
πρώτη Σε και η δεύτερη Αγαπώ.

  Όταν αποφάσισε να το κάνει επέστρεψε στο μικρό διαμέρισμα και άνοιξε το 
συρτάρι του κομοδίνου μα το πορτραίτο δεν ήταν εκεί. Δεν ήταν πουθενά, 
όπου και να έψαξε μέσα στο σπίτι. Απελπισμένος κάθισε στο κρεβάτι και έριξε 
μια τελευταία θολή, ήδη από τα πρώτα δάκρυα, ματιά στο χώρο, στην 
ακαταστασία που είχε δημιουργήσει ψάχνοντας, όση του επέτρεπαν τα 
λιγοστά υπάρχοντά του. Δεν είχε μετακινήσει μόνο ένα αντικείμενο και αυτό 
ήταν το μαξιλάρι που βρισκόταν δίπλα του. Σήκωσε το μαξιλάρι όμως δεν 
βρήκε το χαρτί με το πορτραίτο της όπως θα περίμενε, αλλά έναν λευκό 
φάκελο. Τον άνοιξε και έβγαλε από μέσα του ένα προσεκτικά διπλωμένο στη 
μέση χαρτί. Ήταν ένα γράμμα, οι λέξεις του οποίου δεν κάλυπταν ούτε το 
πρώτο μισό της σελίδας.  

  Έγραφε:

«Κανείς δε μπορεί να ζει σε φυλακή, ούτε εγώ μπορώ να ζήσω. Μην με 
ψάχνεις στα πιο απίθανα μέρη αλλά στα καθημερινά. Είμαι κάπου εκεί έξω. 
Ίσως συναντηθούμε ξανά, με σάρκα και οστά εγώ, αυτή τη φορά. Όπως και να 
έχει, χάρηκα που ήσουν μαζί μου. Καληνύχτα».

– αφιερωμένο στη Μαργαρίτα –



ΓΙΑΝΝΗΣ ΤΖΑΝΗΣ – ACID TREEP

11

Δαίμονες κάτω από τα σκεπάσματα

Σκοτάδι παντού με το που έσβησαν τα φώτα. Όλα μαύρα. Θα μπορούσα να 
έχω τυφλωθεί όπως φοβόμουν τις φορές που ήμουν παιδί και για πολλή ώρα 
έτριβα τα πονεμένα μάτια μου στο σκοτεινό μου δωμάτιο, όμως απλά οι του 
προσωπικού έχουν σβήσει τα φώτα και εγώ έχω κουκουλωθεί κάτω από τα 
σκεπάσματα.

  Οι δαίμονές μου κυκλοφορούν μέσα στο σκοτάδι. Αιωρούνται, περπατούν 
στους τοίχους και στο ταβάνι. Φυσικά και δεν τους νιώθω από την αρχή, 
πάντα πλησιάζουν απροειδοποίητα αλλά ξέρω ότι είναι εδώ. Τώρα. Φέρονται 
ύπουλα.

  Ανασαίνω γρήγορα καθώς ψάχνω με τα χέρια και τα πόδια αγχωμένη για 
κάποιο κενό κάτω από τα σκεπάσματα, δε φτάνει απλά να μην είναι 
εκτεθειμένο κάποιο μέλος του σώματός μου, έχουν τον τρόπο να φτάνουν σε 
μένα. Κάθε βράδυ η ίδια ιστορία, κάποιες φορές δεν κοιμάμαι και το πάω σερί 
ως το επόμενο όπου μοιραία θα κοιμηθώ, πτώμα από την κούραση. Απόψε 
όμως κάτι δεν πάει καλά, κάτι δεν είναι σαν τις άλλες φορές, αυτό τουλάχιστον 
μπορώ να το νιώσω.

  «Βοήθεια!» φωνάζω καθώς κάτι γλιστράει κάτω από τα σκεπάσματα και 
τρέχει προς το σώμα μου. Νιώθω το κρύο πάνω από ρούχα μου. Τη μια 
στιγμή μετακινείται σε ένα σημείο και την επόμενη σε διαφορετικό. Ή κινείται 
με ταχύτητα που ζηλεύει και το φως ή είναι περισσότερα από ένα. «Βοήθεια!»

  Ξαφνικά το σκοτάδι γίνεται φως κάτω από τα σκεπάσματα. Μόλις 
καταφέρνω να δω καθαρά αναγνωρίζω τον πατέρα της καλύτερής μου φίλης. 
Έχει κατακόκκινα μάτια και είναι πολύ πιο γερασμένος από τον θυμάμαι. Η 
φίλη μου είναι στη φυλακή, κατηγορήθηκε για κατοχή ποσότητας ηρωίνης την 
οποία εγώ της είχα φορτώσει κρυφά. «Θέλω πίσω την κόρη μου» λέει.

  «Δεν φταίω εγώ!» προσπαθώ να τον ξεγελάσω. «Δεν ξέρω τίποτα! Λυπάμαι 
πολύ γι’ αυτή!» μα ό,τι και αν του λέω εκείνος επιμένει.

  «Η μητέρα της αυτοκτόνησε. Δεν το άντεξε» προσθέτει.

  «Απέτυχε κόρη μου, απέτυχες στα πάντα για το τίποτα. Για αυτά τα σκατά!» 
εμφανίζεται δίπλα του ο πατέρας μου. «Θα μπορούσες να έχεις μια όμορφη 
και φυσιολογική ζωή όπως τόσα και τόσα κορίτσια μα προτίμησες να 
τρυπιέσαι και να μας λες ψέματα».



ΓΙΑΝΝΗΣ ΤΖΑΝΗΣ – ACID TREEP

12

«Δε μπορώ χωρίς αυτά, μπαμπά» κλαίω. Οι λέξεις βγαίνουν αβίαστα από το 
στόμα μου, μόνο την πρώτη φορά που τις είχα ξεστομίσει με αυτό ακριβώς το 
νόημα και την ίδια σειρά ήταν δύσκολο. «Νιώθω τόσο αδύναμη και μόνη».

  «Γιατί είσαι αξιολύπητη! Γιατί κάθε φορά έλεγες ότι είναι η τελευταία μέχρι 
που έδωσες και στην αδερφή σου» συνεχίζει ο πατέρας μου.

  «Και τώρα έφυγε απ’ το σπίτι». Αυτή είναι η φωνή της μητέρας μου.

  «Ξέρεις πού την είδαμε τελευταία φορά; Να ζητιανεύει έξω από το σταθμό 
του τρένου».

  «Αρνήθηκε να μας ακολουθήσει σπίτι».

  «Και φταις εσύ για όλα. Είσαι η καταστροφή μας!»

  Με έχουν περικυκλώσει και οι τρεις και μου καταλογίζουν τόσες ευθύνες που 
το κεφάλι μου κοντεύει να σπάσει. Σύντομα δεν ακούω τις φωνές τους, μόνο 
στόματα να ανοιγοκλείνουν και έναν ασυνάρτητο ήχο από μπερδεμένες 
φωνές.

  Η εικόνα της φίλης μου πίσω από τα κάγκελα και της αδερφής μου να 
απλώνει το σημαδεμένο και πληγιασμένο από τη βελόνα χέρι της στους 
περαστικούς για λίγα λεφτά αιωρούνται σαν σύννεφα πάνω από το κεφάλι 
μου, εναλλάσσονται και περιστρέφονται. Σύντομα προστίθεται και η μορφή 
του γέρου που σκότωσε ο Άκης μπροστά στα μάτια μου για να του πάρει το 
πορτοφόλι. Με κοιτάει με αυτή την ίδια τελευταία ματιά που μου έριξε λίγο 
πριν πεθάνει. Τα μάτια του είναι και τώρα κλειστά μα τα αισθάνομαι ότι με 
κοιτάζει πίσω από αυτά.

  Ουρλιάζω από πόνο και κάνω να σηκωθώ, να βρω μια έξοδο διαφυγής αλλά 
έχω παραλύσει.

  Από κάπου μακριά ακούω μια γυναικεία φωνή να λέει:

  «Είναι δύσκολη η διαδικασία της απεξάρτησης για εκείνη μα αν έχει θέληση 
θα τα καταφέρει. Δεν είναι λίγοι αυτοί που το έκαναν στο παρελθόν και τώρα 
ζουν μια εντελώς διαφορετική ζωή. Δύναμη και θέληση αρκούν».

  Μάλλον μιλάει για την κοπέλα που είδα χθες – αμυδρά τη θυμάμαι – στο 
κρεβάτι απέναντι στον καθρέφτη, που έχει μπει σε πρόγραμμα απεξάρτησης. 
Φαινόταν τόσο άρρωστη. Γι’ αυτό δε θέλω να απεξαρτηθώ από τα ναρκωτικά, 
γιατί θα γίνω ευάλωτη σαν κι εκείνη.

  Και το μισώ αυτό.



ΓΙΑΝΝΗΣ ΤΖΑΝΗΣ – ACID TREEP

13

Φαύλος κύκλος

Υπόγειο

Ζούσε άλλη μια κακοπαιγμένη σκηνή μπαίνοντας στο χώρο, ήταν όλα τόσο 
κλισέ. Στο ραδιόφωνο γραμμένο σε CD έπαιζε το PerfectDayτου LouReedκαι 
σίγουρα θα ακολουθούσε κάτι τύπου Senoritaτων Jamesή Cocaineτου 
EricClapton, ο ίδιος δίσκος όπως κάθε φορά. Ήταν εξίσου αστείο με το να 
κερνάς τσιγάρο αντικαπνιστή μα δε την ενδιέφερε καθόλου, δεν είχε έρθει εδώ 
ούτε για τη βαρετή μουσική ούτε για τον άθλιο χώρο ούτε καν για τους 
ανθρώπους. Είχε έρθει αποκλειστικά και μόνο για τη δόση της.

  «Καλώς την» της άνοιξε να μπει αφού πρώτα του είπε το συνθηματικό ο 
Οίκτος, στον οποίο ανήκε το υπόγειο διαμέρισμα και τον οποίο αποκαλούσαν 
έτσι όσοι σύχναζαν γιατί τους προμήθευε με ηρωίνη, μια δόση από την οποία 
καταπράυνε τους πόνους του σώματος των χρηστών μετά τη στέρηση. Στην 
πραγματικότητα κανείς δεν ήξερε το όνομά του, κάτι που αποδείκνυε ότι ήταν 
άνθρωπος της πιάτσας γιατί δεν αποκάλυπτε για τον εαυτό του περισσότερα 
στοιχεία απ’ όσα έπρεπε. Δε μιλούσε παραπάνω από τις βασικές 
συνεννοήσεις και ποτέ δεν καθόταν στο ίδιο δωμάτιο με τους χρήστες. Μόνο 
τους έδινε ηρωίνη, πληρωνόταν και τους άφηνε ήσυχους στη μαστούρα τους, 
όσο αυτή διαρκούσε, με έναν τοίχο να τους χωρίζει. Το παράξενο μ’ εκείνον 
ήταν ότι η φυσιογνωμία του ενέπνεε σεβασμό και θα μάντευες ότι έκανε 
οποιαδήποτε άλλη δουλειά εκτός του να πασάρει ναρκωτικά. Ίσως αυτό τον 
βοηθούσε να ξεγλιστράει όποτε χρειαζόταν. Η καλή εξωτερική εμφάνιση 
παίζει πάντα ρόλο υπέρ εκείνου που την έχει.

«Τι κάνουμε;» τον χαιρέτησε αδιάφορα η Λου.

  «Τα συνηθισμένα» της απάντησε και μια ματιά στο χώρο από την ίδια 
αρκούσε για να συμφωνήσει μαζί του.

  Το σώμα του Άρη ήταν ξαπλωμένο στην πλάτη του παλιού καναπέ και 
εκείνος μουρμούριζα κάτι ασυνάρτητο με τα μάτια κλειστά και τόσο 
χαμηλόφωνα που κανείς δεν άκουγε τι έλεγε, όχι ότι θα έδιναν σημασία έτσι κι 



ΓΙΑΝΝΗΣ ΤΖΑΝΗΣ – ACID TREEP

14

αλλιώς. Η Χριστίνα είχε πέσει ανάσκελα στο πάτωμαφανερά παραδομένη στο 
λήθαργο που σε οδηγεί η επήρεια με τα μαλλιά να κρύβουν το πρόσωπό της 
έτσι όπως έπεφταν άστατα πάνω του. Η βελόνα και η ζώνη που είχε 
χρησιμοποιήσει βρίσκονταν παρατημένα δίπλα της. Το τρίτο άτομο που 
υπήρχε στο υπόγειο ήταν ο Τζόνι, τον οποίο η Λου είχε να δει εννιά μήνες 
περίπου. Φήμες στην πιάτσα έλεγαν ότι τον είχαν πιάσει με ποσότητα 
ηρωίνης πάνω του, αρκετή για να μπει για χρόνια στη στενή. Όμως τώρα 
στεκόταν ελεύθερος μπροστά της.Ένιωσε να χαίρεται κάπως που τον έβλεπε 
ξανά μετά από καιρό.

  «Γεια» τον χαιρέτησε και εκείνος ανταπέδωσε. «Πώς από ‘δω ξανά;»

  «Ήμουν σε αποτοξίνωση. Ξέρεις, ο Τζόνι βγήκε θετικός στο ναρκοτέστκαι 
τέτοια…»

  Ήταν το τελευταίο που περίμενε ν’ ακούσει για την τύχη του.

  «Καθαρός πλέον;» τον ρώτησε.

  «Στον οργανισμό ναι. Κατά τ’ άλλα συνεχίζω να κυκλοφορώ μέσα στα σκατά. 
Πρώην πρεζάκια είμαι, ποιος θα μου δώσει δουλειά;»

  «Και πώς τη βγάζεις;» ρώτησε αυθόρμητα η Λου και στη στιγμή το σενάριο 
που αμέσως σκέφτηκε επιβεβαιώθηκε έστω και ενοχικά, αφού ο Οίκτος τους 
ζήτησε να σταματήσουν την κουβέντα.

  «Είκοσι ευρώ» είπε εκείνος στη Λου. 

  Χρήματα και σταφ άλλαξαν χέρια.

  «Με το μαλακό» συμβούλεψε όπως πάντα κάθε χρήστη ο Οίκτος. «Χτύπα 
της την ένεση και μετά έλα μέσα να πάρεις τα υπόλοιπα» είπε στον Τζόνι 
χωρίς να τον κοιτάξει ή να εξηγήσει παραπάνω και μπήκε στο δωμάτιο που 
αποσυρόταν πάντα σ’ αυτές τις περιπτώσεις.

  Ο Τζόνι άρχισε να ετοιμάζει τη δόση και η Λου γονάτισε κοντά του. Σήκωσε 
τα μανίκια και άρχισε να ψάχνει φλέβα. Δεν ήταν και δύσκολο να βρει, σε 
σχέση με άλλους χρήστες που είχαν μια πενταετία στην πρέζα και έψαχναν 
έστω και μια ετοιμοθάνατη φλέβα πάνω τους, σε οποιοδήποτε σημείο, αρκεί 
να δεχόταν τις ουσίες. Η ίδια είχε ένα μόνο χρόνο και ήταν εικοσιτεσσάρων 
ετών.

  «Δε χρειάζεται να το κάνεις αυτό» είπε ο Τζόνι.

  «Και πώς θα βρω πού να μου χτυπήσεις;»

  «Εννοώ όλο αυτό».

  Ψιθύριζε για να μην ακούγεται. Από το δρόμο, που βρισκόταν πάνω και 
γύρω από τα κεφάλια τους, ακούγονταν βήματα και φωνές, μηχανάκια και 
αυτοκίνητα κι ο γαμημένος ήλιος του Αυγούστου ζέσταινε διαβολεμένα την 
ατμόσφαιρα.



ΓΙΑΝΝΗΣ ΤΖΑΝΗΣ – ACID TREEP

15

Από πού στο διάολο έρχεται όλη αυτή η κωλοζέστη! σκέφτηκε η Λου.  

  «Δε σε καταλαβαίνω» του είπε μπερδεμένη.

  «Αυτοί οι δυο, ο Άρης και η Χριστίνα… τους προειδοποίησα μα δεν ακούν. 
Ελπίζω εσύ να καταλάβεις. Πρέπει να κόψεις την πρέζα. Είναι σκέτος 
θάνατος, το ξέρεις και η ίδια».

  «Τι μαλακίες μου λες ρε Τζόνι; Επειδή καθάρισες τι στο διάολο την είδες 
δηλαδή;»

  «Πήγα στην κόλαση και γύρισα μ’ αυτά τα σκατά, δεν αξίζει. Είναι 
μονόδρομος που καταλήγει σε θάνατο».

  Πήρε τη ζώνη που είχε χρησιμοποιηθεί προηγουμένως για να βρει φλέβα η 
Χριστίνα και την τύλιξε γύρω από το σημείο που του υπέδειξε η Λου. Ο Τζόνι 
σημάδεψε τη φλέβα με τη βελόνα.

  «Μη με αφήσεις να το κάνω» της είπε.

  «Χέσε μας ρε μαλάκα! Ποσοστά οι κωλοκλινικές σου δίνουν; Το έχω 
ανάγκη» θέλησε να δώσει τέλος χωρίς υποψία συνέχειας στη συζήτηση 
υψώνοντας τη φωνή της. Ο Τζόνι κοίταξε ανήσυχος προς την πόρτα του 
δωματίου που βρισκόταν ο Οίκτος. «Κάνε τη δουλειά σου ρε μαλάκα και άσε 
με να κάνω τη δουλίτσα μου!» του είπε μέσα από τα δόντια της.

  «Εκεί είναι που κάνεις λάθος: δεν το έχεις. Δεν είσαι τόσο γυμνή όσο έρχεσαι 
εδώκαι σίγουρα όχι όσο νομίζεις» σχολίασε εκείνος την ώρα που βύθιζε τη 
βελόνα.

  Ο οργανισμός της Λου δέχτηκε τις ουσίες με την ίδια ανακούφιση που πίνει 
ένας διψασμένος στα όρια της αφυδάτωσης νερό. Το σώμα της χαλάρωσε, το 
μυαλό της θόλωσε τόσο γνώριμα και παράλογα ώστε το αισθανόταν πια 
καθαρό. Στιγμές μετά δεν αισθανόταν, δεν κοιτούσε μα έβλεπε πραγματικά, δε 
μύριζε τίποτα. Το τελευταίο που σκέφτηκε αδύναμη ήταν ότι είχε προβλέψει 
λάθος τη σειρά των κομματιών που θα έπαιζαν.

  Η επήρεια την βρήκε με τους ήχους του Can’tFeelMyFaceτου Weeknd. Στο 
Rehabτης AmyWinehouseπου είχε παίξει πιο πριν είχε επιλέξει να μην δώσει 
καν σημασία. Μετά τα πάντα τυλίχτηκαν στην ομίχλη.

Κύκνεια δόση

«Πέθανε! Πέθανε ρε μαλάκα σου λέω! Πέθανε!»

  Αυτές ήταν οι πρώτες λέξεις που άκουσε καθαρά η Λου μόλις συνήλθε, ήταν 
όμως ακόμα αρκετά μαστουρωμένη για να καταλάβει τη σημασία τους. Το 
γεμάτο υγρασία ταβάνι στροβιλιζόταν μπροστά στα μάτια της, το γκρίζο και το 
μαύρο χρώμα του ανακατεύονταν μεταξύ τους πάνω απ’ το θαμπό της 



ΓΙΑΝΝΗΣ ΤΖΑΝΗΣ – ACID TREEP

16

βλέμμα. Το σκέφτηκε για λίγο και συμπέρανε πως ήταν η φωνή του Άρη που 
είχε ακούσει, μετά σκέφτηκε να γυρίσει προς το μέρος του. Είδε τον Οίκτο 
σκυμμένο πάνω από το σώμα της Χριστίνας. Τα ρούχα της, το πρόσωπό της 
σε ορισμένα σημεία και το πάτωμα δίπλα της ήταν λερωμένα με έναπυκνό 
κιτρινωπό υγρό.

Πέθανε… πέθανε… επεξεργάστηκε καθώς προσπάθησε να σηκωθεί. 
Ζαλίστηκε, παραπάτησε και δοκίμασε να σταθεί με προσοχή. Το τρομαγμένο 
βλέμμα του Άρη και το ψύχραιμο του Οίκτου στράφηκαν σ’ εκείνη, με τη 
διαφορά πως του Οίκτου έχασε αμέσως το ενδιαφέρον του για τη Λου και 
ξαναγύρισε στη Χριστίνα. 

  «Δεν το ‘χεις δει να ξανασυμβαίνει;» ρώτησε τον Άρη και μόνο τότε η Λου 
παρατήρησε πως το πάτωμα γύρω από τα πόδια του αλλά και τα ρούχα του 
είχαν λερωθεί με παρόμοιο τρόπο με αυτόν της Χριστίνας. Ξαφνικά της ήρθε 
όλη αυτή η απαίσια οσμή. 

  «Όχι!»

  «Κανένα πρεζάκι στο στέκι σου δεν έχει πεθάνει ποτέ μπροστά στα μάτια 
σου;»

  «Πέθανε» ξέφυγε η λέξη από τη Λου όταν παρενέβη χωρίς να πιστεύει τι 
ξεστόμισε.

  «Ναι» απάντησε ο Οίκτος. «Πνίγηκε στον εμετό της μέσα στον ύπνο της».

  Το στομάχι της ανακατεύτηκε. Δε σκέφτηκε καν να το κρατήσει ως την 
τουαλέτα πριν ξεράσει και αυτή. Άδειασε με τη σειρά της το στομάχι της στο 
πάτωμα.

  «Αν την ακούγατε, αν μπορούσατε να την ακούσετε…» μονολόγησε 
αφηρημένα ο Οίκτος. Η Λου κοίταξε το πρόσωπο της Χριστίνας. Η έκφρασή 
της φανέρωνε τη φρίκη που έζησε και δε μπορούσε να ελέγξει ούτε να 
εμποδίσει μέχρι τη μοιραία κατάληξη. Της έκανε εντύπωση η τρομερή 
ψυχραιμία που αντιμετώπιζε ο Οίκτος την κατάσταση. Ψυχραιμία γιατρού… 
ψυχολόγου.

  «Τώρα;»

  «Προς το παρόν την κουβαλάμε στην τουαλέτα και καθαρίζουμε το χώρο 
από τους εμετούς» απάντησε ο Οίκτος. «Να ‘ναι σαν να μην έγινε ποτέ».

  «Εγώ δε την ακουμπάω» είπε ο Άρης δείχνοντας τρομοκρατημένος τη νεκρή 
Χριστίνα.

  «Τότε να καθαρίσεις το πάτωμα».

  «Ό,τι θες εκτός από το να την αγγίξω» είπε και πήγε στη τουαλέτα να βρει 
σφουγγαρίστρα.

«Φαίνεται, γλυκιά μου, ότι είμαστε μόνοι σ’ αυτό» απευθύνθηκε στη Λου η 
οποία ένιωσε ένα ρίγος στην ιδέα να μεταφέρει ένα πτώμα. Κοίταξε ξανά τη 



ΓΙΑΝΝΗΣ ΤΖΑΝΗΣ – ACID TREEP

17

νεκρή Χριστίνα λες και θα της έδινε την έγκρισή της να το κάνει ή κουράγιο. 
«Τι λες; Θα δώσεις ένα χεράκι;» επέμεινε ο Οίκτος και την έπιασε από τους 
ώμους. 

  Χωρίς να το σκεφτεί παραπάνω η Λου έπιασε το άψυχο πτώμα από τα 
πόδια. Δεν ήθελε να μπλέξει περισσότερο.

  «Θα μπορούσα να τη σύρω ο ίδιος αλλά ίσως θα λερωνόταν το πάτωμα σε 
περισσότερα και πιο δύσκολα σημεία και αυτό δεν θα λειτουργούσε υπέρ μου 
στο μέλλον, ενδεχομένως».

  Η Λου σήκωσε με δυσκολία τα πόδια. Όλοι οι μύες της Χριστίνας ήταν 
χαλαρωμένοι, αφημένοι στη βαρύτητα και η Λου μόλις που είχε συνέλθει από 
τη μαστούρα. Έκαναν τα πρώτα βήματα με τον τρόπο τη συμβούλεψε ο 
Οίκτος:

  «Κοίτα αλλού και μη σκέφτεσαι τι κάνεις. Ή κράτα της τα πόδια με την πλάτη 
γυρισμένη και περπάτα ευθεία».

  Προσπάθησε να συνδέσει το μυαλό της με τα τελευταία υπολείμματα 
ηρωίνης που της απέμεναν για να απασχοληθεί και να ξεφύγει. Αποδείχτηκε 
αρκετά εύκολο.

  «Άσε τα πόδια» είπε ο Οίκτος μόλις κάλυψαν τα λίγα μέτρα ως την τουαλέτα 
και η Λου τα άφησε να προσγειωθούν στη μπανιέρα. Εκείνος την ξάπλωσε 
προσεκτικά κατά μήκος της βρώμικης μπανιέρας. Βγήκε από την τουαλέτα 
πριν τη Λου, η οποία έκλεισε την πόρτα από ένστικτο.

  «Τι θα κάνεις μαζί της;» τον ρώτησε χωρίς να ξέρει το γιατί. Δεν ήθελε να 
ξέρει, δεν ήθελε να το θυμάται.

  «Προς το παρόν τίποτα. Αργότερα θα συνεννοηθώ να την πάρουν από 
‘δω».

  Βρήκαν τον κουβά και τη σφουγγαρίστρα παρατημένα, το πάτωμα λερωμένο 
όπως το είχαν αφήσει, την πόρτα του υπογείου ανοιχτή και τον Άρη 
εξαφανισμένο. Δεν ήταν η ιδέα της που δευτερόλεπτα πριν, όταν ακόμα 
βρίσκονταν στην τουαλέτα και τακτοποιούσαν το πτώμα στη μπανιέρα, της 
είχε φανεί ότι άκουσε βιαστικά βήματα από τον χώρο στον οποίο τώρα 
πατούσε. 

  «Τον μαλάκα» είπε ο Οίκτος και πήγε να την κλείσει. «Το έχει ξανακάνει σε 
άλλους το αρχίδι, έτρεξε για να γλιτώσει το τομάρι του!»

  Η Λου πρώτη φορά είδε να εμφανίζονται στον Οίκτο σημάδια εκνευρισμού.

  «Μα τώρα γιατί; Αφού δεν έκανε τίποτα και ούτε κανείς θα μάθει τι συνέβη 
στην…» απέφυγε να πει το όνομά της. «Έτσι δεν είναι;»

  «Φυσικά και είναι έτσι. Μα εδώ μιλάμε για έναν γαμημένο χέστη! Γάμα τον, 
δεν αξίζει απ’ το καλό πράμα ο μαλάκας γαμώ τα λεφτά του! Χέσε τον, ας τη 
βρίσκει πίνοντας χλωρίνη».



ΓΙΑΝΝΗΣ ΤΖΑΝΗΣ – ACID TREEP

18

  Πήρε βαθιές ανάσες για να ηρεμήσει.

  «Μπορείς;» έκανε με νόημα στη Λου δείχνοντας την ακαταστασία.

  «Ναι, φυσικά» απάντησε και βούτηξε τη σφουγγαρίστρα στον κουβά και 
άρχισε να σφουγγαρίζει.  

  Ο Οίκτος μπήκε στο δωμάτιο αφήνοντας τη Λου μόνη της. Τα αυτοκίνητα και 
τα μηχανάκια στους δρόμους ακούγονταν πια περισσότερο γιατί ήταν 
απόγευμα που πάντα είναι ώρα αιχμής τις καθημερινές. Για τους ίδιους 
λόγους ο ήλιος δε ζέσταινε πια τόσο πολύ. 

  Το μυαλό της έπαιζε ξανά το φιλμ όσων έγιναν από τη στιγμή που άνοιξε τα 
μάτια της αμέσως μόλις συνήλθε από την επήρεια ως τώρα και αναρωτιόταν 
πώς γαμήθηκαν έτσι όλα από το πουθενά! Σκατά!Αυτή είχε έρθει απλά για τη 
δόση της.

  Ξαφνικά η πόρτα του υπογείου χτύπησε.

Φαύλος κύκλος 

Ο Οίκτος βγήκε από το δωμάτιο και πήγε στην πόρτα. Η σκέψη της Χριστίνας 
ήταν ότι ο Άρης μετάνιωσε που τους είχε παρατήσει και επέστρεψε για να 
τους βοηθήσει.

  «Ποιος;» ρώτησε ο Οίκτος πλησιάζοντας.

  «Acid» ακούστηκε μια πνιχτή φωνή από την άλλη μεριά. Αυτό ήταν το 
σύνθημα. Ο Οίκτος κοίταξε από το ματάκι και δεν είχε κανένα λόγο πια για να 
μην ανοίξει.

  Πίσω από την πόρτα φάνηκε ένας νεαρός. Ήταν ακόμα παιδί, έφηβος.

  «Τι θέλεις;» τον ρώτησε ο Οίκτος.

  «Άσπρη».

  «Πόση;»

  «Δυο γραμμάρια».

  «Πόσα;»

  «Τριανταπέντε» απάντησε και του έδειξε τρία χαρτονομίσματα: ένα των 
είκοσι, ένα των δέκα και ένα των πέντε.

  «Μπες μέσα».

  Ο νεαρός μπήκε στο υπόγειο κλείνοντας την πόρτα πίσω του και ο Οίκτος 
χάθηκε για λίγο στο δωμάτιο. Η Λου απέφυγε να τον κοιτάξει για πολύ και 
εκείνος δε φάνηκε να έχει διάθεση να μιλήσει. Αντάλλαξαν μόνο μερικές 
κλεφτές ματιές με εκείνη να σκέφτεται πόσο σπάνιο είναι ένα παιδί να παίρνει 



ΓΙΑΝΝΗΣ ΤΖΑΝΗΣ – ACID TREEP

19

κάτι τόσο δυνατό όσο κόκα και εκείνον να προσπαθεί να χωρέσει στο παιδικό 
μυαλό του πώς γίνεται να συναντά κανείς εδώ ένα κορίτσι. Ηλίθιες σκέψεις 
μεν και δε. Μετά η Λου σκέφτηκε πως ίσως να μην προοριζόταν για εκείνον, 
ίσως απλά ο μικρός έπαιζε το ρόλο του αγοραστή και τελικά η κόκα θα έφτανε 
στα χέρια άλλου πριν καταλήξει στα ρουθούνια του.

  Ο Οίκτος επέστρεψε κοντά του με ένα διάφανο ματσάκι με την άσπρη σκόνη. 
Ο νεαρός του έδωσε τα χρήματα και έκρυψε την κοκαΐνη στην κωλότσεπη. 
Φάνηκε τόσο πρωτάρης που ούτε ζήτησε από τον Οίκτο να ζυγίσει το σταφ. Ή 
ίσως ήταν κομπλαρισμένος.

  «Σε καλή μεριά μικρέ» του είπε και εκείνος έφυγε από το υπόγειο χωρίς να 
πει κουβέντα.

  «Πήρε κόκα ο πιτσιρικάς;»

  «Κόκα!» έκανε περιφρονητικά ο Οίκτος γελώντας. «Τριμμένη ασπιρίνη του 
έδωσα. Ο σπόρος είναι προϊδεασμένος να μαστουρώσει και θα το 
προσποιηθεί ή θα του καρφωθεί στο κεφάλι ακόμα και να του έδινα 
καραμέλες λαιμού».  

  Στο μεταξύ η Λου είχε τελειώσει με το σφουγγάρισμα.

  «Όλα έτοιμα, μόνο που κολλάω να αδειάσω εγώ το βρωμόνερο στη λεκάνη 
γιατί, ξέρεις… δίπλα…» άφησε να εννοηθεί.

  «Σαν να μην έγινε τίποτα ποτέ» σχολίασε ικανοποιημένος κοιτώντας το 
αποτέλεσμα. «Άφησέ τα έτσι, θα τα τακτοποιήσω εγώ. Σε ευχαριστώ».

  Η Λου ένιωθε εξαντλημένη, συναισθηματικά και σωματικά και δεν οφειλόταν 
μόνο στο πέσιμο μετά την επήρεια. Πέσιμο και μαλακίες… Δεν θα προλάβαινε 
να το νιώσει έτσι κι αλλιώς, σε λίγες ώρες θα ζητούσε ξανά. Φαύλος κύκλος.

  Κάθισε μακριά από το σημείο του πατώματος που είχε σφουγγαρίσει για να 
μη λερώσει κι άλλο ή βρέξει τα ρούχα της, σε μια γωνία του τοίχου με τα 
γόνατα λυγισμένα και τα χέρια τυλιγμένα γύρω από αυτά. Ανεξέλεγκτα 
δάκρυσε. Σκούπισε τα μάτια με το μανίκι της αλλά τα δάκρυα ανανεώθηκαν. Ο 
Οίκτος ήρθε και γονάτισε μπροστά της. Περίμενε ώσπου τα μάτια της να 
στεγνώσουν. 

  «Ακόμα σοκαρισμένη;»

  Ένευσε καταφατικά. «Εσύ όχι;»

«Το έχω δει να συμβαίνει κι άλλες φορές».

Από πού;ήθελε να τον ρωτήσει η Λου μα εκείνος άλλαξε εντελώς θέμα πριν 
προλάβει.

  «Πώς πληρώνεις για τη δόση σου;»

  «Πού βρίσκω τα χρήματα;»

  «Ακριβώς».



ΓΙΑΝΝΗΣ ΤΖΑΝΗΣ – ACID TREEP

20

  «Στην αρχή από τη δουλειά. Χαμηλός μισθός μα έκοβα απ’ όπου μπορούσα 
για μια δόση: φαγητό, τσιγάρα, εξόδους, στερούμουν τα πάντα. Η ηρωίνη τ’ 
άξιζε. Όσο είμαι άνεργη με ψέματα σε γονείς περιστασιακά, δανεικά από εδώ 
κι εκεί… υπήρξαν φορές που είχε χρειαστεί να κλέψω».

  «Να κλέψεις;»

  «Πάντα με βοήθεια κάποιου άλλου και πάντα το θύμα πιο αδύναμο από 
εμάς, όπως την τσάντα από καμιά γριά ή το κινητό κάποιου πιτσιρικά…».

  «Καταλαβαίνω. Σχεδόν όλοι έτσι τα εξασφαλίζουν».

  «Για τα φράγκα έχω δει πολλά στην κλίκα που συχνάζω, από ξύλο για το 
πορτοφόλι ενός ανυποψίαστου ως μερικούς από εμάς να κάνουμε τα γούστα 
αγνώστων».

  «Για λίγα ευρώ, ε;» έκανε συμπονετικά ο Οίκτος.

  Η Λου έγνεψε καταφατικά.

  «Ξέρεις πόσο μισώ τα φράγκα;» του είπε η Λου και φυσικά δεν περίμενε 
απάντηση. «Είναι η αιτία για όλα τα σκατά που μου συμβαίνουν. Χωρίς αυτά 
δεν έχω να φάω, χωρίς αυτά δεν έχω ηρωίνη και χωρίς ηρωίνη πονάω 
φριχτά, το σώμα μου…». Ακόμα και τώρα δεν ήξερε γιατί του τα έλεγε όλα 
αυτά. Ούτε καν τον ήξερε καλά-καλά, εκτός αν το να ανταλλάζεις ελάχιστα 
τετριμμένα λόγια και αμέσως μετά ηρωίνη με φράγκα θεωρείται αρκετή 
προσωπική σχέση. «Καμιά φορά θα ήθελα να βρω μια βαλίτσα γεμάτη λεφτά, 
να την πάρω αγκαλιά και να μη την αφήσω ποτέ να μου φύγει. Να την ανοίγω 
μόνο για να δίνω σε κάτι από τα λίγα που έχω ανάγκη». 

  Ακολούθησε σιωπή για μερικά δευτερόλεπτα πριν ο Οίκτος πει:

  «Θα σ’ ενδιέφερε να εξασφαλίζεις τη δόση σου δωρεάν πού και πού;»

  Η Λου ξαφνιάστηκε.

  «Αστειεύεσαι;»

Αυτό θα ήταν υπέροχο! Σκέφτηκε και αμέσως πονηρεύτηκε.

  «Μαντεύεις το αντάλλαγμα;» χαμογέλασε ο Οίκτος.

  Διστακτικά η Λου είπε:

  «Εσύ και εγώ…;»

  «Καμιά φορά».

  «Ναι» απάντησε χωρίς δισταγμό. Το είχε ξανακάνει, άσχετα που δεν του το 
είπε πριν. Δεν ξεγελιόταν ότι τον ξεγέλασε αποφεύγοντας να μιλήσει γι’ αυτό, 
φαινόταν να ξέρει τι γίνεται στους δρόμους και σίγουρα η ίδια δεν είχε κάτι το 
ξεχωριστό ώστε να ξεφύγει από τον κανόνα. Ο εθισμός φέρνει ανάγκες πίσω 
και παίρνει την αξιοπρέπεια. Γι’ αυτό δεν το σκέφτηκε καθόλου.



ΓΙΑΝΝΗΣ ΤΖΑΝΗΣ – ACID TREEP

21

  Η τελευταία φορά που είχε κοιτάξει τον εαυτό της στον καθρέφτη σχεδόν δε 
την είχε αναγνωρίσει. Κατακόκκινα και βαθουλωμένα στις κόγχες μάτια, 
μαλλιά λαδωμένα, χέρια και πόδια αδυνατισμένα και τρυπημένα σε σημεία. 
Αγγίζοντας το κορμί της μπορούσε εύκολα να μετρήσει τα κόκαλά της. 
Ασυναίσθητα αναρωτήθηκε γιατί κάποιος να θέλει να γαμηθεί μαζί της, σκέψη 
που έκανε κάθε φορά όταν ερχόταν μια τέτοια στιγμή καταλήγοντας πάντα 
στο ότι δεν έδινε δεκάρα για το γιατί. Ήταν ο τρόπος να αποκτήσει αυτό που 
είχε ανάγκη. Δούλευε για έναν απώτερο σκοπό και αυτή ήταν η μόνη διαφορά 
από κάθε κοινή πουτάνα. Α, και το γεγονός ότι δεν δήλωνε πουτάνα.     

Λου, είσαι junkie… είπε στον εαυτό της.

«Μέσα στο δωμάτιο υπάρχουν αχρησιμοποίητες βελόνες και σταφ. Δικά σου. 
Τι λες;»

Ιδαν(ε)ική ζωή

Έδωσα και το τελευταίο μου ευρώ στο Στοίχημα και όχι πάνω σε μια 
απόφαση της στιγμής. Όλο το χρόνο έκανα αιματηρές οικονομίες, έτρωγα 
μόνο μια φορά τη μέρα για να γλιτώνω λεφτά και να που τώρα τα πόνταρα 
όλα στο Euro 2016. Οι μισοί και παραπάνω θαμώνες του πρακτορείου έβαλαν 
τον Γκριεζμάν για πρώτο σκόρερ της διοργάνωσης, πράγμα πολύ πιθανό να 
συμβεί γι’ αυτό και συγκεντρώνει τόσο χαμηλή απόδοση στη συγκεκριμένη 
κατηγορία. Εγώ δε μάζευα φράγκα κάνοντας τόσες στερήσεις απλά για να 
ποντάρω 200 ευρώ και να πάρω άλλα τόσα. Είναι η μεγάλη μου ευκαιρία να 
βγω απ’ τα σκατά, γι’ αυτό πόνταρα πάνω στον ΚάιλΛάφερτι. Μετά φίλησα το 
δελτίο, το έδωσα στο ταμείο και τώρα πηγαίνω σπίτιμ’ ένα λουλούδι στο χέρι, 
όπου με περιμένει η Αλεξάνδρα.

  Τη βρίσκω να κάθεται στο μπαλκόνι και να χαζεύει αφηρημένη τις 
πολυκατοικίες καθώς ο ήλιος κοντεύει να δύσει και το χλωμό του φως πέφτει 
κουρασμένα πάνω στους τοίχους και στα κλειστά ή μισόκλειστα καφετιά 
στόρια. Η Αθήνα είναι μια άσχημη μέγαιρα τις περισσότερες ώρες της ημέρας 
μα κάτι τέτοιες στιγμές, απ’ την ώρα που αρχίζει να βραδιάζει ως το 
ξημέρωμα, μετατρέπεται σε μια νεράιδα με άγρια ομορφιά. Μπαίνοντας στο 
διαμέρισμα ανοίγω το συρτάρι που βρίσκεται στο σαλόνι και μέσα του έχω 
κρύψει όλο το απόγευμα ένα χάρτινο στέμμα που έφτιαξα για εκείνη.

  «Αυτό είναι για σένα, όμορφη» της δίνω το λουλούδι.



ΓΙΑΝΝΗΣ ΤΖΑΝΗΣ – ACID TREEP

22

  «Καλή ιδέα: πλαστικό λουλούδι, δε μαραίνεται κιόλας» λέει απαξιωτικά και 
κάνει πως το μυρίζει. Το ακουμπάει στο τραπεζάκι.

  «Φταίει που δεν έχω λεφτά για αληθινό και επίσης δεν θέλω να κλέψω ένα» 
απολογούμαι.

  Βολεύομαι στην καρέκλα δίπλα της και την χαϊδεύω στην πλάτη.

  «Οι απέναντι έφυγαν για διακοπές σήμερα …και οι από κάτω γύρισαν από 
διακοπές» λέει μελαγχολικά.

  «Αν όλα πάνε καλά, σε ένα μήνα θα είμαστε κι εμείς διακοπές».

  «Τα πόνταρες όλα στον Γκριεζμάν;»

  «Ναι …ναι, όλα στο κανόνι της Γαλλίας!» απαντάω με πειστικότητα ψέματα. 

  «Θα πάμε για μπάνιο αύριο;» με ρωτάει.

  «Δύσκολα. Λεωφορεία και τρένα έχουν απεργία και η μηχανή τελευταία 
βγάζει προβλήματα».

  «Λογικό να βγάζει προβλήματα ένα παπάκι 125 κυβικών και μάλιστα 
εφταετίας».

  «Αλλά μπορούμε να κάνουμε ηλιοθεραπεία στην ταράτσα ή εδώ στο 
μπαλκόνι. Να, θα σηκώσω την τέντα …» αντιπροτείνω. «Τώρα που το 
σκέφτομαι, μήπως να πάω στον γέρο του 1ου ορόφου, αυτόν με το 
Αλτσχάιμερ να του πω τα κάλαντα;»

  «Όχι, δεν χρειάζεται».

  «Ούτε αυτό χρειάζεται, πριγκίπισσα;» λέω και της φοράω στο κεφάλι το 
χάρτινο στέμμα που μέχρι τώρα κρατούσα έτσι ώστε να μη φαίνεται.

  Εκείνη βάζει τα γέλια.

  «Όχι, ούτε αυτό» απαντάει και το κατεβάζει από τα μαλλιά της.

  Σκέφτομαι πόσο γελοίος γίνομαι. Αλήθεια, τι κάνει ακόμα μαζί μου, δε 
μπορώ να της δώσω το παραμικρό απ’ όσα θέλει. Το σκέφτομαι καιρό τώρα. 
Αν ζητήσει να φύγει τώρα, θα το καταλάβω. Αν ζητήσεις να φύγεις τώρα θα το 
καταλάβω.

«Αν ζητήσεις …» ξεκίνησα να λέω όμως με διέκοψε.

  «Γιατί προσποιείσαι κάτι που δεν είσαι;»

  «Τι θέλεις να πεις;» τη ρώτησα μόνο και μόνο από αυθορμητισμό. 
Καταλάβαινα.

  «Γιατί μου φέρνεις πλαστικά λουλούδια; Και γιατί μου τάζεις διακοπές ενώ δε 
μπορείς να μου τις προσφέρεις; Και γιατί με στολίζεις μ’ ένα χάρτινο στέμμα; 
Και γιατί τέλος πάντων αποκαλείς μηχανή ένα παπάκι 125 κυβικών;»



ΓΙΑΝΝΗΣ ΤΖΑΝΗΣ – ACID TREEP

23

  Έχει σκοτεινιάσει και δεν βλέπω πια τις εκφράσεις του προσώπου της, η 
φωνή της όμως ακούγεται ήρεμη. Το σχετικό σκοτάδι είναι σύμμαχός μου 
καθώς έχω κοκκινήσει από τη ντροπή μου.

  «Κοίτα, αν θες να φύγεις και να μ’ αφήσεις θα το καταλάβω …» επανέρχομαι 
στην αρχική μου σκέψη.

  «Αν ήθελα να φύγω και να σ’ αφήσωθα το είχα κάνει εδώ και καιρό. Αλλά δε 
θέλω και ξέρεις γιατί;»

  Δε μίλησα, αφήνοντάς της το χώρο να συνεχίσει.

  «Γιατί όσα λίγα ή όσα πολλά λεφτά και να ‘χεις αυτό είναι κοινό για όλους» 
είπε δείχνοντας προς τα πάνω.

  Κοίταξα τον σκοτεινιασμένο ουρανό, ένα αχνά σκούρο πέπλο με μια υποψία 
από αστέρια να λάμπουν σε ολόκληρη την επιφάνειά του και ένα ολόγιομο 
φεγγάρι. Δεν είχα προσέξει ότι έχει πανσέληνο. Μάλλον ήμουν 
απασχολημένος να φέρομαι σαν ηλίθιος. 

   Με αγκάλιασεαπό τους ώμους και μείναμε έτσι για αρκετή ώρα να κοιτάμε 
τον πανέμορφο ουρανό. Τώρα που είχε μαλακώσει η ατμόσφαιρα ήταν 
ευκαιρία να της πω την αλήθεια.

  «Να σου πω …» είπα δειλά. «Σχετικά με πριν …σου είπα ψέματα. Πόνταρα 
όλα τα χρήματα στον ΚάιλΛάφερτι».

  Η Αλεξάνδρα γέλασε.

  «Δεν πειράζει. Κι αυτός μπορεί να τα καταφέρει. Ξέρεις …δε με νοιάζει 
τίποτα όσο έχουμε αυτόν τον υπέροχο ουρανό να κοιτάμε».

  «Κρίμα που δε θα ‘ναι για πάντα εδώ …» έκανα μελαγχολικά.

  «Εσύ όμως; Εσύ δεν θα ‘σαι;» αποκρίθηκε.



ΓΙΑΝΝΗΣ ΤΖΑΝΗΣ – ACID TREEP

24

BloodyBar

Τσάκαλε, να προσέχεις: είσαι κι εσύ από αίμα, σάρκα και οστά όπως οι 

υπόλοιποι. Τελευταία το σκέφτομαι όλο και πιο συχνά. 

  Στην αρχή τρέμεις από φόβο ότι κάτι θα πάει στραβά, ότι την ώρα που λεφτά 

και σταφ αλλάζουν χέρια θα τυλίξουν τους καρπούς σου χειροπέδες και σε 

χρόνο dt θα βρεθείς να σε σέρνουν στο μπατσικό και από εκεί ίου-ίου μπλε 

και κόκκινο φως γραμμή για το αυτόφωρο. Αλλά όσο περνάει ο καιρός, 

εξακολουθείς να τη βγάζεις λάδι και η τσέπη σου γεμίζει νομίζεις πως ο 

κίνδυνος απομακρύνεται μέχρι που οι μπάτσοι μαζεύουν έναν από την 

πιάτσα, μετά τον γνωστό σου, τον φίλο σου, τον διπλανό σου. Όταν το 

πράγμα φτάσει εκεί ξεκόβεις από όλους και όλα και την ύστατη ώρα κάνεις τα 

πάντα για να γλιτώσεις το τομάρι σου. Μπροστά στην πάρτη σου γίνεσαι ως 

και προδότης για να επιβιώσεις. Ζω παράνοια σε μια ρώσικη ρουλέτα στην 

οποία είναι σίγουρο τι θα συμβεί και απλά περιμένω το πότε.

  «Λέει τίποτα εδώ;» φωνάζω σε έναν γέρο που ετοιμάζεται να μπει σ’ ένα 

μπαρ το οποίο πρώτη φορά βλέπω στη γειτονιά. Έχω δυο μήνες να περάσω 

από αυτόν το δρόμο, πρέπει να άνοιξε μέσα σ’ αυτό το διάστημα. Λέγεται 

BloodyBar, όχι ακριβώς το όνομα που διώχνει το στρες. Μα έχω γάμησέ τα 

ανάγκη ένα ποτό.



ΓΙΑΝΝΗΣ ΤΖΑΝΗΣ – ACID TREEP

25

  Σηκώνει τους ώμους μέχρι τα μισά του γέρικου μούτρου του και απαντάει: 

«Πρώτη φορά έρχομαι». Κλείνει την πόρτα πίσω του.

  «Δε γαμιέται» μονολογώ τελικά αφού το ζυγίζω για λίγο πρώτα στο κεφάλι 

μου και περπατώ στο μέρος του.

  Το εσωτερικό του μπαρ θυμίζει τη σκηνή της δολοφονίας του Λούκα Μπράζι 

από τον Ντον Ταττάλια στην πρώτη ταινία Νονός. Είναι σκοτεινά και εγώ με 

τον γέρο είμαστε οι μόνοι πελάτες. Έχει ήδη πιάσει θέση στη γωνία της 

μπάρας αγνοώντας τα πιο κοντινά άδεια σκαμπό περιμετρικά της. Κοιτάζει το 

ποτήρι με το κοκκινωπό ποτό δίπλα του. 1,05 στανταράκι ότι είναι κονιάκ. 

Έχω ακόμα μισάνοιχτη την πόρτα και είμαι σε δίλημμα για το αν θα 

προχωρήσω ή θα την κάνω. Τα βλέμματα του γέρου και του μπάρμαν που 

γυρίζουν σ’ εμένα ξαφνικά με σπρώχνουν μέσα. Λέω το δεύτερο δε γαμιέται 

της βραδιάς τόσο σύντομα και μπαίνω.

  Από τα ηχεία παίζει χαμηλά το Rehabτης AmyWinehouseκαι άνετα θα τη 

φανταζόμουν να τα πίνει σε κάποια γωνιά παρέα με τον MarilynMansonκαι 

τους Mayhem. Το μυαλό μου στροφάρει στο πόσα άτομα που συναντώ 

καθημερινά χρειάζονται rehab. Από την άλλη αν δεν υπήρχαν τόσα πρεζόνια 

εγώ και άτομα σαν εμένα θα ‘ταν άφραγκοι. Σκατά: αν οι άνθρωποι ‘θελαν 

έναν κόσμο χωρίς ναρκωτικά θα τον είχαν. 

  «Ένα Johnnie με πάγο. Κι όταν τελειώσει άλλο ένα» παραγγέλνω στον 

μπάρμαν κι εκείνος γελάει. Δεν το ‘πα για αστείο.

  «Εξάρτηση;» με ρωτάει πιάνοντας από την κάβα πίσω του το μπουκάλι.

  «Μπα, στο πότε-πότε» αποκρίνομαι. «Λες να χρειάζομαι rehab;»

  «Για το καλό σου, όχι. Ας μείνει στο χιούμορ η όλη κατάσταση».

  Ανάβω τσιγάρο και αφήνω τις πρώτες τζούρες στην ατμόσφαιρα. Πριν έρθω 

εδώ πούλησα σταφ σε τρία άτομα: ο ένας είχε κλέψει πορτοφόλια από 

τέσσερα άτομα για να βρει λεφτά για τη δόση του, ο δεύτερος τριγυρνούσε 

στο τρένο και το μετρό όλη τη βδομάδα ζητιανεύοντας με το πρόσχημα ότι ο 

μικρός του αδερφός, τον οποίο περιέφερε μαζί του, είχε λευχαιμία και ότι 

χρειαζόταν λεφτά για θεραπευτική αγωγή μια και οι γονείς τους είχαν πεθάνει 

νωρίς και δεν είχαν βοήθεια από πουθενά – απίστευτο που ο κόσμος την 

πατάει με τέτοιες μαλακίες όμως από την άλλη τα ναρκωτικά είναι το τέλειο 

άλλοθι για καθετί που πάει σκατά – και ο τελευταίος, ο νεότερος απ’ όλους, 



ΓΙΑΝΝΗΣ ΤΖΑΝΗΣ – ACID TREEP

26

βορειοπροαστίτης, είχε πει ψέματα στους ευκατάστατους γονείς του ότι θα τα 

ξόδευε για δώρο στην κοπέλα του.

  «Κι άλλη εξάρτηση» διαπιστώνει ο μπάρμαν δείχνοντας το τσιγάρο μου.

Αν ζούσες μαλάκα μου ό,τι εγώ καθημερινά όχι απλά αλκοόλ …από το ίδιο 

σου το εμπόρευμα θα έπαιρνες.

Δεν τον αδικώ όμως, δεν ξέρει τι είναι να κοιτάς καχύποπτα τον καθένα που 

μιλάς ή σου μιλάει, προσπερνάς ή σε προσπερνάει, κοιτάς ή σε κοιτάει στο 

δρόμο ψάχνοντας τον ρουφιάνο που θα σου κάνει τη στραβή ανάμεσα σε 

μωρά, εγκύους, γέρους, πιτσιρικάδες, γριές, πολίτες, ακόμα και άτομα που ο 

ίδιος «φτιάχνεις». Ούτε χρειάζεται να μάθει σ’ αυτόν τον τρόπο ζωής, εγώ 

μόνος έχω μπλέξει σ’ αυτή τη γαμημένη υπόθεση.

  «Το θέμα είναι» αρχίζω να λέω ξεφυσώντας τον καπνό από τις επόμενες 

ρουφηξιές «να ξέρεις γιατί κάνεις το καθετί».

  «Στην υγειά σου» σπρώχνει το ποτήρι στο μέρος μου. Βγάζω πέντε ευρώ να 

τον πληρώσω χωρίς καν να κοιτάξω τιμοκατάλογο, έχω την παράξενη 

εντύπωση πως όσα και να του δώσω θα τα πάρει χωρίς δεύτερη σκέψη. 

Πράγματι το επόμενο δευτερόλεπτο το εξαφανίζει κάτω από τη μπάρα, χωρίς 

να το βάλει σε ταμειακή μηχανή. «Γιατί καπνίζεις, ας πούμε;»

  Χαμογελάω.

  «Μη ρωτάς μαλακίες. Όλοι το ξεκινούν για μαγκιά, σε κανέναν δεν αρέσουν 

στ’ αλήθεια τα πρώτα τσιγάρα. Μαγκιά στη μαγκιά τελικά κολλάς».

  «Και τα ναρκωτικά;»

  «Αν πάρω ποτέ θα σου πω».

  Το παράξενο είναι ότι ενώ ζω από αυτά γνωρίζω λίγα γύρω από αυτά. 

Γενικά ξέρω ελάχιστα και μόνο για όσα ασχολούμαι.

  «Εγώ έκανα χρήση για ένα μεγάλο διάστημα. Ηρωίνη» συμπληρώνει μετά 

από μικρή παύση.

  «Και πώς ξέκοψες;»

  «Ποιος είπε ότι ξέκοψα;»

  Τον κοιτάζω ψάχνοντας το παραμικρό στοιχείο που θα προδώσει ότι με 

δουλεύει. Φαίνεται ειλικρινής. 

  «Ακόμα παλεύω μ’ αυτά».

  «Και ποιος κερδίζει;»

  «Τα καταφέρνω» μου κλείνει το μάτι.



ΓΙΑΝΝΗΣ ΤΖΑΝΗΣ – ACID TREEP

27

  «Χαίρομαι για σένα. Και είσαι τυχερός που έχεις δουλειά παρ’ όλα αυτά».

  «Χρωστάω τα πάντα σ’ εκείνον» λέει και δείχνει στο μέρος του γέρου. 

«Εκτίμησε το γεγονός πως ούτε έκλεψα, ούτε ζήτησα ελεημοσύνη ούτε είπα 

ποτέ ψέματα για να πάρω τη δόση μου».   

  «Στην υγειά σας» μιλάει ξαφνικά για πρώτη φορά ο γέρος.

  Κοιτάζω προς το μέρος που ύψωσε το ποτήρι του και στη στιγμή το δικό μου 

πέφτει από τα χέρια. Μένω ν’ ακούω το γυαλί να σπάει στο πλακάκι και το 

επόμενο δευτερόλεπτο τα’ αφτιά μου βουίζουν. Απέναντί μου στέκονται οι 

τρεις στους οποίους πούλησα σταφ τελευταίους: εκείνος που έκλεψε, αυτός 

που ζητιάνευε με πρόσχημα την αρρώστια του αδερφού του και ο τρίτος που 

είπε ψέματα στους δικούς του.

  Το ένστικτό μου μού λέει να σηκωθώ αμέσως από το σκαμπό μα είναι 

αδύνατο, έχω παραλύσει από τη μέση και κάτω. Στη στιγμή είμαι ιδρωμένος 

και ανασαίνω πολύ γρηγορότερα από το φυσιολογικό. Βλέπω τον γέρο να με 

πλησιάζει από την άλλη άκρη της μπάρας.

  «Τους αναγνωρίζεις;» με ρωτάει.

  Τα χείλη μου τρέμουν. Καταφέρνω να τραυλίσω πως όχι, πρώτη φορά τους 

βλέπω.

  Είναι όρθιοι εκεί, απέναντί μου, με το βλέμμα ελαφρώς χαμηλωμένο και 

μοιάζουν να βρίσκονται στην ίδια αξιολύπητη ψυχολογική κατάσταση και θέση 

μ’ εμένα αν κρίνω από το ύφος τους, τα ιδρωμένα μέτωπα και τα κατακόκκινα 

μάτια τους.

  «Λες ψέματα και αυτό όχι μόνο φαίνεται, αλλά το ξέρω κιόλας».

  «Πώς;» ψελλίζω κοιτώντας τον κατάματα.

  Αντί για απάντηση πλησιάζει αργά τον πρώτο. Στέκεται δίπλα του και με 

ύφος δασκάλου λέει:

  «Αυτός χρησιμοποίησε τα χέρια του για να κλέψει».

  Την επόμενη στιγμή τα δάχτυλα του αγοραστή κόβονται και πέφτουν άψυχα 

στο πάτωμα. Αίμα στάζει από τα σημεία του χεριού του που μέχρι πριν λίγο 

ήταν τα δάχτυλά του. Μου ξεφεύγει ένα μουγκρητό, τα μάτια μου καίνε και η 

μουσκεύουν, περισσότερο από το φόβο. Τα έντερά μου συστρέφονται, η 

αναγούλα από το στομάχι περνάει στον οισοφάγο μου και προσγειώνεται σε 

μια απαίσια κιτρινωπή λίμνη δίπλα στην κόκκινη του πρώτου αγοραστή.



ΓΙΑΝΝΗΣ ΤΖΑΝΗΣ – ACID TREEP

28

  «Αυτός» συνεχίζει με τον επόμενο όπως διακρίνω θολά «χρησιμοποίησε το 

μυαλό του για να ξεγελάσει τόσους ανθρώπους». Από τις άκρες του κεφαλιού 

του, εκατοστά πάνω από τα αφτιά του, εκτοξεύεται αίμα που πιτσιλάει για 

αρκετά δευτερόλεπτα τον διπλανό του. Στο μεταξύ ο πρώτος έχει σωριαστεί 

νεκρός στο έδαφος. Ξερνάω για δεύτερη φορά αφού πρώτα ουρλιάζω εξαιτίας 

του θεάματος. Για μια στιγμή αναρωτιέμαι μήπως ονειρεύομαι αλλά όλα είναι 

τόσο αληθινά – το αίμα, οι νεκροί, ο γέρος, ο μπάρμαν, ο τρίτος αγοραστής, 

το ίδιο το μπαρ.

  Ο δεύτερος γονατίζει στο πάτωμα λερώνοντας το παντελόνι του και πέφτει 

με τα μούτρα νεκρός στο πάτωμα μερικά εκατοστά μακριά από το σκαμπό 

στο οποίο είμαι καθηλωμένος.

  «Ο τελευταίος είπε ψέματα» λέει εκείνος και στη στιγμή το στόμα του 

πιτσιρικά αιμορραγεί λερώνοντας το πάτωμα και τα ρούχα του.

  Είναι ο τελευταίος που πέφτει νεκρός. Αυτή τη φορά η αναγούλα που 

αισθάνομαι δεν ξεσπά. Όλη αυτή την ώρα επικρατεί μια παράξενη ηρεμία, 

κατάσταση που δε θα περίμενα ποτέ να συνοδεύει…ένα φονικό…ένα 

μακελειό…ένα… 

«Τι σκατά συμβαίνει;» ουρλιάζω.

  Γαμώτο, είναι σα να βρίσκομαι στη μέση σκηνής ταινίας του Ταραντίνο! 

Ποιος καριόλης με ανάγκασε να αναλάβω την ερμηνεία του πρωταγωνιστικού 

ρόλου;

  Ο γέρος με πλησιάζει. Η εικόνα του δε μένει σταθερή γιατί ανασαίνω 

γρήγορα και βιαστικά, ζαλισμένος. Νιώθω τα δάκρυά μου να ξεφεύγουν από 

τα μάγουλά μου και να κατρακυλούν στο λαιμό ή στο πάτωμα.

  «Εσύ…»

  «Εγώ δεν έκανα τίποτα! Ούτε έκλεψα ούτε ξεγέλασα ούτε είπα ψέματα σε 

κανέναν» φωνάζω απελπισμένος.

  «Ναι,» λέει ο γέρος «έχεις όμως βρώμικη καρδιά».

  Το επόμενο δευτερόλεπτο νιώθω το στήθος μου από αριστερά να σχίζεται 

και ο ορμητικός πίδακας αίματος τρυπάει τη μπλούζα μου εκτοξεύοντας αίμα 

στην ευθεία απέναντι, πάνω από τα νεκρά σώματα των χρηστών-αγοραστών. 

Μένω έκπληκτος να κοιτάω το θέαμα, δε νιώθω πόνο, δε νιώθω τίποτα. Ο 

διακόπτης του μυαλού μου έχει κατέβει. Δε σκέφτομαι. Δεν αισθάνομαι.



ΓΙΑΝΝΗΣ ΤΖΑΝΗΣ – ACID TREEP

29

  Το σώμα μου βαραίνει, η αναπνοή μου λιγοστεύει και τα μάτια μου κλείνουν 

καθώς πεθαίνω αιμορραγώντας. 

Απεξαρτώμαι

  Καταθλιπτική, νευρική, ευάλωτη, αψυχολόγητη, εξαρτημένη. Από τότε που 
θυμάμαι τον εαυτό μου μού έλεγαν να γίνω άνθρωπος και όπως εξελίχθηκαν 
τα πράγματα, έγινα. Ποιος είπε ότι δεν είναι έτσι οι άνθρωποι; Μου αξίζουν 
συγχαρητήρια όπως σ’ εσένα που έγινες δικηγόρος, δάσκαλος, ψυχολόγος ή 
ό,τι άλλο. Αυτή είναι η διαφορά μας: έκανες ό,τι ήθελες, έκανα όσα δεν 
ήθελαν. 

  Σταματάω το πρώτο ταξί που συναντάω έξω από το κτίριο και μπαίνω στο 
πίσω κάθισμα.

  «Πού πάμε;» ρωτάει ο οδηγός.

  «Πλατεία Βικτωρίας, θα σας πω πού ακριβώς» απαντάω για πρώτη φορά 
μετά από δυο χρόνια σε κάποιον εκτός του προσωπικού της κλινικής ως 
αποδεκτό πια μέλος της κοινωνίας έχοντας βγει εδώ και δέκα λεπτά από το 
πρόγραμμα απεξάρτησης.

«Καλημέρα, καλημέρα! Βροχερές καλημέρες, ώρα εφτά και μισή, για την 
πρώτη μέρα του Νοέμβρη και οι πιο ρομαντικοί ήδη μετρούν αντίστροφα για 
την αγαπημένη γιορτή του χρόνου για τους περισσότερους από εμάς, των 
Χριστουγέννων. Προς το παρόν ακούμε το κατάλληλο τραγούδι για να 
υποδεχτούμε τον μήνα: GiusyFerrariκαι Novembre».

Χαζεύω τις στάλες της βροχής να πέφτουν στα τζάμια, ανθρώπους να 
περπατούν σε πεζοδρόμια κάτω από ομπρέλες και άλλους να κοιμούνται ή να 
κάθονται σ’ αυτά γιατί δεν έχουν πού αλλού να πάνε. Κόσμος κινείται μέσα σε 



ΓΙΑΝΝΗΣ ΤΖΑΝΗΣ – ACID TREEP

30

αυτοκίνητα, λεωφορεία ή πάνω σε μηχανάκια, η πόλη αυτό το πρωί μοιάζει 
ακόμα πιο γκρίζα απ’ ότι συνήθως κι εγώ σκέφτομαι πως έφτασε η ώρα να 
βρω ξανά τον εαυτό μου. Τα τελευταία δυο χρόνια πέρασαν το ίδιο γρήγορα 
με τις ουσίες που άδειαζα τόσο συχνά στις φλέβες μου και αντάλλασσα με 
αίμα μέσα σε σύριγγες και πιθανόν το ίδιο θα μ’ έβρισκε να κάνω το σημερινό 
ξημέρωμα – ή να συνέρχομαι ή ακόμα χειρότερα να κολλάει το μυαλό μου στο 
πώς θα αποκτήσω την επόμενη δόση μου – αν δεν με είχαν συλλάβει 
τέσσερις μήνες πίσω. Το αστείο ήταν ότι με πιάσανε κουβαλώντας χόρτο το 
οποίο δεν ήταν καν για μένα μου – το είχα αγοράσει εγώ αντί για την Άννα 
που ήταν σταμπαρισμένη στην περιοχή, άσε που χόρτο κάπνισα μόνο πριν 
μπλέξω με την ηρωίνη, για έξι μήνες στις αρχές. Η ποσότητα ήταν αρκετή να 
κατηγορηθώ για διακίνηση και να γίνει δικαστήριο. Η απόφαση του 
δικαστηρίου ήταν ακόμα μια απόδειξη της κοινωνικής ανισότητας που υπάρχει 
αν και εμένα με ωφέλησε στην προκειμένη: θα μπορούσαν να με βάλουν στην 
μακρά λίστα προτεραιότητας αυτών που περιμένουν κατά μέσο όρο μια 
οκταετία για να μπουν στο πρόγραμμα και στο μεταξύ να λιώνω στα ίδια 
σκαλοπάτια χτυπώντας τη δόση μου και όταν πια φτάσει η σειρά μου να είμαι 
μια τελειωμένη αδιόρθωτη περίπτωση, αν όχι πεθαμένη, ξεχασμένη από 
όλους, είτε σε ένα κελί με κανονικές εγκληματίες.Αντίθετα προωθήθηκα άμεσα 
στην απεξάρτηση λόγω του ότι είμαι φοιτήτρια ιατρικής – άσχετα που έχω 
χάσει δυο έτη από απουσίες – και όχι μια άνεργη αμόρφωτη πρεζού που 
δίνεται και δίνει ό,τι έχει για να εξασφαλίσει την επόμενη δόση της γιατί μόνο 
αυτό έχει μάθει να κάνει, ξέροντας ήδη το τέλος. Αυτά ήταν μερικά από τα 
λόγια της απόφασης ή τέλος πάντων το ρεζουμέ.

  «Στρίψτε δεξιά στο επόμενο και μετά ξανά δεξιά και θα δείτε την οδό …» 
κατευθύνω φτάνοντας στην πλατεία Βικτωρίας τον οδηγό ενώ προσπερνάμε 
ανθρώπους που θα μπορούσα να είμαι εγώ σε λίγα χρόνια αδιάκοπης 
χρήσης. «Εδώ» του λέω και σταματάει το ταξί στη μέση της γειτονιάς 
ανάβοντας αλάρμ. Τον πληρώνω με τα τελευταία μου λεφτά και βγαίνω από 
το αυτοκίνητο. Σύντομα μ’ αφήνει να στέκομαι μόνη μπροστά στο σπίτι μου, 
μια παλιά μονοκατοικία, η μοναδική ανάμεσα στις αμέτρητες πολυκατοικίες 
του κέντρου, για τελευταία φορά, αυτό μπορώ να τ’ ορκιστώ υπεύθυνα. Έχω 
έρθει για να μαζέψω τα λίγα πράγματα που θέλω να πάρω μαζί μου το σπίτι 
της Γιώτας, της συμφοιτήτριας που με φιλοξενεί από την πρώτη μέρα του 
προγράμματος απεξάρτησης και με φωνάζειακόμα Αλεξάνδρα και όχι πρεζάκι 
ή καθόλου όπως όλοι οι άλλοι από την στιγμή που έμαθαν για τη σχέση μου 
με την ηρωίνη.

  Κλείνω τα μάτια ενώ γυρνάω το κλειδί στην πόρτα και σκέφτομαι ότι 
υπομονή, λίγα λεπτά ακόμα σ’ αυτή την κωλοκατάσταση και μετά τέλος για 
πάντα ανώδυνα. Είμαι μέσα στους τέσσερις τοίχους που εγκατέλειψα μόλις 
τέσσερις μήνες πριν, μετά από εικοσιδύο συνεχόμενα σάπια χρόνια ανάμεσά 
τους.

  Το σπίτι είναι σκοτεινό, το λιγοστό φως που καταφέρνει να μπει είναι ό,τι 
ξεγλιστράει ανάμεσα στα στόρια πίσω από τα κλειστά τζάμια. Στην 
ατμόσφαιρα μυρίζει κλεισούρα, κάνει κρύο και η αρρώστια αν είχε οσμή θα 



ΓΙΑΝΝΗΣ ΤΖΑΝΗΣ – ACID TREEP

31

ήταν αυτή που αναδύεται τριγύρω. Δεν έχω έντονες αναμνήσεις απ’ τον 
πατέρα μου πριν μας εγκαταλείψει μα τον αισθάνομαι πάντα στο σπίτι γιατί 
μυρίζει έντονα αλκοόλ όπως εκείνος. Είμαι σίγουρη ότι αν μας εγκατέλειπε η 
μητέρα μου αντί για εκείνον πάλι την ίδια αφορμή για αναμνήσεις θα είχα. 
Μόλις κλείνω την πόρτα νιώθω ξαφνικά δυο χέρια να με αγκαλιάζουναπό τη 
μέση και βγάζω ένα επιφώνημα έκπληξης. Τα μάτια μου έχουν προσαρμοστεί 
σύντομα στο σκοτάδι και έτσι βλέπω την εντεκάχρονη ετεροθαλή αδερφή μου, 
την Ελένη, να κρατιέται από πάνω μου. Ο πατέρας της, πατριός μου και 
δεύτερος σύζυγος της μητέρας μου, σκοτώθηκε σε ανταλλαγή πυροβολισμών 
με τους αστυνομικούς κατά τη διάρκεια μιας ληστείας σε τράπεζα που έκανε 
μαζί με έναν ακόμα συνεργό του που διέφυγε, όταν εγώ ήμουν ακόμα στην 
εφηβεία. Την έσωσε το γεγονός ότι ήταν μόλις τριών χρονών όταν αυτό 
συνέβη, άρα δεν είχε την ωριμότητα να το καταλάβει πλήρως και να πονέσει 
πολύ.

  «Τι κάνεις, Αλεξάνδρα;» με ρωτάει με ανυπομονησία. Α ναι, και η Ελένη με 
φωνάζει με τ’ όνομά μου, όχι μόνο γιατί δεν ξέρει τι ήμουν μέχρι λίγη ώρα πριν 
αλλά γιατί μου έχει αδυναμία.

  «Καλά είμαι Ελενίτσα μου, εσύ;» τη φιλάω στο μέτωπο.

  «Πού ήσουν τόσο καιρό;»

  «Έμενα σε μια φίλη μου».

  «Άρα η μαμά έλεγε ψέματα ότι ήσουν στο νοσοκομείο γιατί ήσουν 
άρρωστη».

  Γελάω από μέσα μου με την εξήγηση που έδωσε στη μικρή ένα άτομο που 
είναι περισσότερο πνιγμένο στο αλκοόλ απ’ όσο υπήρξα εγώ στην ηρωίνη.

  «Όχι μικρή μου. Η αλήθεια είναι αυτή που σου είπα» της χαϊδεύω τα μαλλιά.

  «Τώρα όμως θα μείνεις». Δεν είναι ερώτηση, είναι κατάφαση.

  Κουνάω το κεφάλι μου αρνητικά δείχνοντας λυπημένη χωρίς πραγματικά να 
είμαι, απλώς δε θέλω να τη στενοχωρήσω περισσότερο.

  «Όχι Ελένη, ήρθα να πάρω τα τελευταία μου πράγματα και θα γυρίσω στο 
σπίτι μου».

  «Μα εδώ είναι το σπίτι σου» απαντάει αθώα αφήνοντας τη μέση μου.

  «Τώρα πια δεν είναι. Έχω άλλο σπίτι, άλλη οικογένεια». Γιατί όχι, η Γιώτα 
έχει περάσει τα όρια του φίλου που γίνεται οικογένεια.

Καταλαβαίνοντας πως ετοιμάζει την επόμενη φράση της και είναι ήδη αρκετά 
δύσκολο να βλέπω την απογοήτευση στο πρόσωπό της κάνω τα πρώτα μου 
βήματα στο σπίτι. Στο βάθος του διαδρόμου η μητέρα μου κοιμάται αθόρυβα 
στον καναπέ με γυρισμένη σε μας πλάτη. Στο τραπεζάκι δίπλα της υπάρχει 
ένα άδειο μπουκάλι ουίσκι. Αποφασίζω γρήγορα και κάθετα ότι δεν θα μπω 
στον κόπο να την ξυπνήσω όταν ένα δυνατό γέλιο σπάει την ησυχία. Η Ελένη 



ΓΙΑΝΝΗΣ ΤΖΑΝΗΣ – ACID TREEP

32

τραβιέται φοβισμένη από το ξαφνικό που εκδηλώθηκε αυτό και όχι επειδή δεν 
το έχει ακούσει ξανά. Θυμάμαι το ίδιο να συμβαίνει πολλές φορές.

  «Απλά είναι χαρούμενος» σηκώνω τους ώμους χωρίς να την κοιτάξω, δεν 
θέλω να δω στα μάτια της ότι ξέρει τι πραγματικά γίνεται, γιατί την πρώτη 
φορά που έδωσα αυτή την εξήγηση ήταν βολικό, το ίδιο την δεύτερη και την 
τρίτη, τόσο καιρό μετά όμως;

  Σπρώχνω την πόρτα πίσω από την οποία ακούγονται τα γέλια και η λεπτή 
χαραμάδα που σχηματίζεται είναι αρκετή για να δω τον έναν μου αδερφό, τον 
Άκη, να γελάει κάτω από τα υπολείμματα άσπρης σκόνης στη μύτη του 
καθισμένος στο κρεβάτι. Το άθλιο ρεμάλι, ποτέ δεν κατάλαβα την επιμονή του 
να μαστουρώνει λίγα μέτρα μακριά από την μικρή αδερφή της όσες φορές και 
αν του έκανα παρατήρηση. Εγώ ποτέ δεν πλησίασα τη σύριγγα ούτε κοντά 
στο σπίτι και τις φορές που άναψα τσιγαριλίκι στο δωμάτιο το έκανα με το 
παράθυρο διάπλατα ανοιχτό. Το αναλογίζομαι και για μια στιγμή καταλήγω να 
μισώ τον εξαρτημένο εαυτό μου. Πώς στο διάολο είχα φτάσει τόσο χαμηλά! 
Τραβάω την πόρτα ξανά και πάω προς το δωμάτιό μου. Σαν να μην πέρασε 
μια μέρα τα πάντα.

  Ρωτάω την Ελένη που συνεχίζει να με ακολουθεί:

  «Ο Πέτρος είναι έξω;»

  Κουνάει το κεφάλι της αρνητικά. «Πέθανε» απαντάει με απόλυτη φυσικότητα.

  Παγώνω στη θέση μου με μάτια έτοιμα να σπάσουν από τα δάκρυα που 
συγκρατούν μόλις μέσα σε μια στιγμή ψάχνοντας ταυτόχρονα το παραμικρό 
ίχνος στο πρόσωπό της ότι κάνει ένα άρρωστο αστείο με το παιδικό μυαλό 
της όμως τίποτα δεν προδίδει κάτι τέτοιο, άρα τα μάτια μου είναι ελεύθερα να 
μουσκέψουν ως τα μάγουλα.

  «Μα …πώς …πέθανε;» Ήταν ο μόνος από εμάς που δεν είχε εξάρτηση σε 
ουσίες, ούτε καν τσιγάρο κάπνιζε. Δεν ήταν πολύ έξυπνος, είχε όμως καλή 
καρδιά. Και τάσεις κατάθλιψης. Το τελευταίο εξάμηνο έβγαινε με μια παλιά 
μου συμμαθήτρια την οποία ποτέ δεν είχα σε εκτίμηση κι αυτό γιατί από το 
λύκειο τη θυμάμαι να αλλάζει γκόμενο κάθε βδομάδα. Έπαιζε με τους 
ανθρώπους και όταν τους βαριόταν τους πετούσε, σαν παιχνίδια. Αγαπώ τον 
αδερφό μου αλλά μια τέτοια επιλογή ήταν κακή και τον είχα προειδοποιήσει, 
όχι όσο επίμονα θα έπρεπε. Δε μου πέρασε καν η ιδέα ότι στον κανόνα της θα 
γίνει ο αδερφός μου εξαίρεση και θα την κρατούσε για μισό χρόνο κοντά του.

  «Το κορίτσι του, να ένα βράδυ ο Πέτρος μου μίλησε γιατί δεν είχε λέει πού 
αλλού να μιλήσει, μου είπε ότι τον άφησε για κάποιον άλλο» εξηγεί σε έναν 
μπερδεμένο τρόπο με ανακατεμένα λόγια, ακόμα πιο ανακατεμένα από το 
μυαλό μου τώρα «και ότι του είπε πως δεν τον θέλει πια και αυτός είπε γιατί 
και με ρωτούσε τη γνώμη μου αλλά δεν ήξερα τι να πω. Μιλούσε μόνος του 
για λίγο, έλεγε πόσο πολύ ήθελε να μάθει τι σκέφτεται εκείνη για τον ίδιο. Και 
ξαφνικά είπε το βρήκα, θα κάνω αυτό που έκανε ο Μελ Γκίμπσον σε εκείνη την 
ταινία και μετά μπορούσε να διαβάζει το μυαλό των γυναικών».



ΓΙΑΝΝΗΣ ΤΖΑΝΗΣ – ACID TREEP

33

  «Και γέμισε τη μπανιέρα με νερό και έριξε ένα πιστολάκι μαλλιών μέσα;»

  «Ναι και πέθανε από ηλε …ηλε …».  

  «Ηλεκτροπληξία».

  Δακρυσμένη και με χαμένα βήματα πηγαίνω στο δωμάτιό μου νιώθοντας μια 
ανάσα μακριά από την τρέλα. Η Ελένη κάνει να μπει μέσα μαζί μου όμως την 
εμποδίζω με ύφος που δε σηκώνει αντίρρηση.

  «Εσύ μείνε έξω» λέω και κλειδώνω την πόρτα. Μέχρι να συνειδητοποιήσω 
ότι βρίσκομαι ξανά στο δωμάτιό μου μετά από τόσο καιρό ακούω τα βήματα 
της μικρής μου αδερφής να απομακρύνονται από την άλλη πλευρά της 
πόρτας.

  Κινούμαι στο δωμάτιο κάτω από τα βλέμματα του Μάνσον, των Σέλτικ 
Φροστ, των Μέιχεμ και των Τσίλντρεν οφ Μπόντομ που με παρακολουθούν 
από τους τοίχους, ξεχνώντας για μια στιγμή το λόγο που έχω έρθει. Τόσο 
μαύρο μέσα σε λίγα μόνο τετραγωνικά. Τόση δυστυχία μέσα σε λίγα μόνο 
τετραγωνικά. Τόσοι άρρωστοι μέσα σε λίγα μόνο τετραγωνικά. Τόσα 
ψυχολογικά σε μια ολόκληρη πόλη, σε μια ολόκληρη γενιά, σ’ έναν ολόκληρο 
πλανήτη και δε μπορώ να ξεφύγω. Είχα την ευκαιρία να το κάνω μέσα σ’ αυτό 
το παρανοϊκό περιβάλλον όμως γύρισα προς τα πίσω τη ζωή μου, ούτε 
στάσιμη δεν κατάφερα να την αφήσω. Τι στο διάολο βρίσκει αστείο ο Άκης και 
γελάει πάνω από την κοκαΐνη γαμώτο;

  Το κεφάλι μου γεμίζει από θλίψη για τα χαμένα όνειρα, τους χαμένους μου 
ανθρώπους, τη ζωή που πρέπει να χτίσω από την αρχή καθώς ξεθάβω κάτω 
από το κρεβάτι μου κλαίγοντας ένα σακίδιο πλάτης αρκετό για να χωρέσει τα 
λίγα ακόμα πράγματα που θα μεταφέρω στο σπίτι της Γιώτας. Σηκώνω ένα 
κομμάτι από το παρκέ που μετακινείται και εκεί κρατάω τα σημαντικότερα 
προσωπικά μου αντικείμενα. Ρίχνω στο σακίδιο τα CDμουσικής μου, μερικές 
φωτογραφίες, λίγα χρήματα…

…έχω έναν κόμπο στο λαιμό και ένα χέρι που τρέμει όταν αντικρίζω, αγγίζω 
και τελικά φέρνω στην επιφάνεια απέναντι στο πρόσωπό μου μερικά τριπάκια 
που φυλούσα εκεί σαν φτηνότερα υποκατάστατα για τις άσχημες ώρες που δε 
θα έβρισκα λεφτά για τη δόση μου και τελικά ποτέ δεν τα χρειάστηκα.

  Το περιτύλιγμά τους έχει ζωγραφισμένα σύννεφα που δίνουν μια αφηρημένη 
εικόνα ελευθερίας στη φαντασία και εγώ έχω ανάγκη από αυτή την ελευθερία 
εδώ και τώρα. Κάθομαι οκλαδόν στο παρκέ και αφαιρώ το χαρτί. Βλέπω 
σκαλισμένο ένα χαμόγελο επάνω στο χάπι. Ξέρω ότι ήδη έχω αρχίσει να 
πέφτω σε λάθος και προσπαθώ να συγκρατήσω τον εαυτό μου. Το χαμόγελο 
είναι αυτό που μου έλειπε τόσα χρόνια σ’ αυτό το σπίτι και το χάπι υπόσχεται 
να μου το προσφέρει έτσι όπως χαμογελάει. Δεν το χρειάζεσαι, δεν το 
χρειάζεσαι, δεν το χρειάζεσαι. Το κρατώ ανάμεσα στον δείκτη και τον 
αντίχειρα συλλογιζόμενη πόσο αθώο δείχνει και πόσο μακριά μπορεί να με 
πάει, πόσο εύκολα και γρήγορα μπορεί να στείλει την ψυχολογία μου στο 
ζενίθ από το υπόγειο που βρίσκεται τώρα. Δεν το χρειάζεσαι, δεν το 



ΓΙΑΝΝΗΣ ΤΖΑΝΗΣ – ACID TREEP

34

χρειάζεσαι. Το φέρνω όλο πιο κοντά στο στόμα μου – δεν το χρειά…ΣΚΑΣΕ, 
ΤΟ ΧΡΕΙΑΖΟΜΑΙ! – και κάτω από τη γλώσσα μου, αφήνοντάς το να λιώσει 
σιγά-σιγά. Κάτι μέσα μου με προειδοποιεί να το φτύσω πριν να είναι αργά – 
μα είναι ήδη πολύ αργά – όμως το αισθάνομαι τόσο γλυκό και ξέρω πόσο 
μπορεί να με απαλλάξει από τα άγχη, τους φόβους και τη δυστυχία μου, 
τουλάχιστον για λίγο. Για λίγο. Χωρίς, δε μπορώ να απαλλαγώ ούτε για αυτό 
το λίγο. Καθόλου-λίγο. Λίγο-καθόλου. Καθόλου-λίγο. Λίγο-καθόλου. Ζύγισέ τα. 
Τι κερδίζει;

  Έτσι αφήνω το τριπάκι να λιώσει ολόκληρο κάτω από τη γλώσσα μου και 
σύντομα να ελαφρύνει το κεφάλι μου. Αναπνέω αργά και χαλαρά, κάπως 
κουρασμένα αλλά ευχάριστα καθώς το μυαλό και τα μάτια μου θολώνουν σε 
μια παράξενη απαλή ομίχλη, και το σώμα μου ακινητοποιείται. Ίσα που 
ακούω μέσα σ’ όλο αυτό το χάσιμο την Ελένη να λέει πίσω από την πόρτα:

  «Αλεξάνδρα, Αλεξάνδρα τρέξε! Η μαμά ήπιε αλκοόλ μάλλον μαζί με χάπια 
και τώρα η καρδιά της δε χτυπάει ούτε αναπνέει όπως μάθαμε στο σχολείο ότι 
πρέπει να γίνεται. Αλεξάνδρα!»

  Η απεξάρτηση κράτησε μια ώρα. 

Άσπρη μαγεία

Αμέσως μόλις τελειώνει μέσα στο προφυλακτικό με τραβάει από πάνω του και 
σωριάζεται στην πλάτη του καναπέ. Ιδρωμένοι ανασαίνουμε κι οι δυο 
γρήγορα για λίγο. Τώρα που έφυγε και αυτό από τη μέση νιώθω ξαφνικά τα 
ρουθούνια μου να καίνε. Ξέρω πως είναι στο μυαλό μου αφού η μύτη μου δε 
διαμαρτυρόταν όλη αυτή την ώρα άσχετα αν σκεφτόμουν μόνο την άσπρη 
σκόνη. Για να φτάσει εκείνη στη μύτη μου γίνεται όλο αυτό.

  «Πού έχεις την κόκα μου;» τον ρωτάω όταν ξαναβρίσκω το ρυθμό της 
αναπνοής μου.

  «Θα πρέπει να περιμένεις» απαντάει βγάζοντας το προφυλακτικό και 
πετώντας το απρόσεκτα και χωρίς να νοιάζεται ιδιαίτερα στο πάτωμα.

  «Τι εννοείς να περιμένω; Αλλιώς συμφωνήσαμε!» πετάγομαι έξαλλη από τον 
καναπέ.

  Σηκώνεται κι εκείνος όρθιος και η έκφρασή του δείχνει ότι το διασκεδάζει.



ΓΙΑΝΝΗΣ ΤΖΑΝΗΣ – ACID TREEP

35

  «Κανείς δεν είπε ότι δε θα σου δώσω. Θα πάρεις όσο συμφωνήσαμε και λίγο 
παραπάνω γιατί ήσουν υπάκουη» κλείνει το μάτι μιλώντας το ίδιο ήρεμα. «Την 
κέρδισες. Πρώτα όμως θα κάνω ένα ντους γιατί, γλυκιά μου, όχι ότι φοβάμαι 
τα μικρόβια γενικά, αλλά μπορεί να κουβαλάς πάνω σου όλο το αλφάβητο της 
ηπατίτιδας». Με χαστουκίζει απαλά, δήθεν φιλικά στο μάγουλο και σε λίγο 
κλείνει την πόρτα του μπάνιου.

  Ποτέ δε χρησιμοποίησα βελόνα από δεύτερο χέρι τον καιρό που 
φτιαχνόμουν με ηρωίνη ούτε έχω πάει με κάποιον χωρίς προφυλακτικό, αυτά 
που λέει είναι ένα μάτσο μαλακίες που έχουν στόχο μόνο να με μειώσουν μα 
δε μασάω, πολύ απλά γιατί τέτοια λόγια ακούγονται σαν πορδές όταν έχεις 
πιάσει πάτο και χέσε την ανωτερότητα.

  Το νερό στη μπανιέρα τρέχει και εγώ ολόγυμνη τρέμοντας από την επιθυμία 
για το φτιάξιμο πλησιάζω τον ολόσωμο καθρέφτη. Αηδιάζω που στο μεταξύ 
πατάω την πεταμένη καπότα και αν ήμουν στα καλά μου θα γελούσα με το 
πώς είναι δυνατόν να με αηδιάζεικάτι επειδή ακουμπάει το δέρμα μου τη 
στιγμή που το ίδιο αντικείμενο έχει μπει πολλές φορές μέσα στο σώμα μου.

  «Άντε γαμημένε τελείωνε» μουρμουρίζω ανυπόμονα μέσα από τα δόντια 
μου περιμένοντας τη στιγμή που θ’ ακούσω το νερό να σταματάει ενώ ρίχνω 
μια ματιά στο είδωλό μου στο τζάμι του καθρέφτη. Τα μάτια μου είναι κάπως 
χωμένα στις κόγχες, περικυκλωμένα από μαύρους κύκλους. Το πρόσωπό 
μου έχει μια αρρωστιάρικη όψη. Στα χέρια και στα πόδια έχω σημάδια από 
βελόνες τα οποία ίσως να μη φύγουν ποτέ και είμαι τρομακτικά αδύνατη, τόσο 
που εύκολα μετράς τα πλευρά μου και ακόμα ευκολότερα τα σπας. 
Αναρωτιέμαι γιατί να θέλει κάποιος να γαμηθεί μαζί μου στην κατάσταση που 
είμαι όσο και αν με εξυπηρετεί σε αυτή την περίπτωση. Το έχω και αυτό 
ανάγκη, αν και όχι τόσο συχνά και τόσο έντονα όσο παλιότερα, ακόμα και τον 
πρώτο καιρό που ξεκίνησα τη χρήση, όμως παραμένω γυναίκα και μου κάνει 
κέφι πού και πού.

  Ο ήχος του νερού στο μπάνιο σταματάει ταυτόχρονα με όλες μου τις σκέψεις 
λόγω αυτού. Αδιαφορώ για το παράξενο επιφώνημα έκπληξης που έρχεται 
από το μπάνιο. Τρέχω έξω από την πόρτα του και σε λίγο εκείνος βγαίνει 
ντυμένος μ’ ένα μπουρνούζι σκουπίζοντας τα μαλλιά του.

  «Θέλω την κόκα μου» του λέω χωρίς να καθυστερώ.

  «Σχετικά με αυτό: προέκυψε ένα πρόβλημα» δε διστάζει να πει και δείχνει τη 
λεκάνη.

  «Τι στο διάολο!» τον προσπερνάω και πάω να κοιτάξω. Έρχεται και εκείνος 
δίπλα μου.

  Στην επιφάνεια του κιτρινωπού από τα κάτουρα νερού της λεκάνης επιπλέει 
το σελοφάν με την άσπρη σκόνη.

  «Πήρα το πράμα που είχα δίπλα στη μπανιέρα και βγαίνοντας από το 
μπάνιο παραλίγο να γλιστρήσω. Μου έφυγε από τα χέρια και έπεσε μέσα» 
εξηγεί.



ΓΙΑΝΝΗΣ ΤΖΑΝΗΣ – ACID TREEP

36

  Γονατίζω και χωρίς αίσθηση αηδίας απλώνω το χέρια για να πιάσω το 
σελοφάν. Δεν αρκούμαι στο να το τραβήξω με τις άκρες των δαχτύλων μου, 
απλώνω το χέρι άπληστα για να το κλείσω στην παλάμη μου με ασφάλεια. 
Δεν προλαβαίνω καν να το αγγίξω γιατί εκείνος τραβάει το καζανάκι κι εγώ 
αμυδρά βλέπω το σελοφάν να χάνεται ανάμεσα σε μια μικρογραφία 
καταρράκτη. 

  Τρελαμένη σηκώνομαι από τη θέση και κάνω να του ορμήσω ξεστομίζοντας 
«Ρε γαμημένε ξεφτίλα, θα…». Πριν καταφέρω να τον χτυπήσω αρπάζει τα 
χέρια μου με άνεση και τα σφίγγει ξεκαθαρίζοντας το πόσο αδύναμη είμαι 
απέναντί του. Από κάθε άποψη.

  «Μωρό μου, γιατί κάνεις έτσι; Λίγη σκόνη ήταν μόνο».

  Ο φυσιολογικός δεν-τρέχει-τίποτα τόνος του με εξοργίζει όσο ποτέ.

  «ΘΕΛΩ ΑΥΤΗ ΤΗ ΓΑΜΗΜΕΝΗ ΤΗΝ ΚΟΚΑΪΝΗ!» φωνάζω προσπαθώντας 
να ελευθερωθώ μα δεν καταφέρνω να μετακινήσω τα χέρια μου ούτε 
εκατοστό.

  «Γιατί να θες τη συγκεκριμένη σκόνη όταν μπορώ να σου έχω άλλη;»

  Αφήνει τελικά τα χέρια μου και σηκώνει αμυντικά τα δικά του σαν να 
απειλείται από όπλο. «Όλα καλά» λέει καθησυχαστικά. «Πάω να τη φέρω».

  Χάνεται για δευτερόλεπτα στο υπνοδωμάτιο. Ένα συρτάρι κλείνει το ίδιο 
γρήγορα που ανοίγει και τις επόμενες στιγμές έχει επιστρέψει μπροστά μου 
κρατώντας το σακουλάκι ψηλά στα δάχτυλά του.

  «Όπως βλέπεις… Όμως θέλω κάτι πρώτα» αφήνει να εννοηθεί και δε μου 
αρέσει καθόλου ούτε αυτό ούτε η σιωπή που ακολουθεί πριν εξηγήσει: «Πριν 
που είχες γονατίσει μπροστά στη λεκάνη, αυτή η εικόνα ήταν το κάτι άλλο. 
Ήταν τόσο ερεθιστικό! Θέλω να το ξανακάνεις».

  Είναι το τελευταίο που περιμένω να ακούσω. Δεν είμαι σίγουρη τι πρέπει να 
κάνω. Με βλέπει που διστάζω.

  «Έλα, καν’ το. Καν’ το για τη σκόνη. Αξίζει. Κάθε μυτιά το αξίζει».

  Γονατίζω και πέφτω μπροστά σαν λυσσασμένος σκύλος, λείπουν μόνο οι 
αφροί από το στόμα μα αν πράγματι ήμουν σκύλος τώρα θα είχα. Αν 
θεωρείται το να κάτσεις σε κάποιονμε αντάλλαγμα σαν η μεγαλύτερη θυσία 
τότε δεν υπάρχει τίποτα που δε θα έκανα για μια καλή μυτιά. Και μια ακόμα. 
Και άλλη μια. Και όσο πάει.

  Οπότε είμαι στα τέσσερα για άλλη μια φορά απόψε και με διατάζει να 
μπουσουλίσω αργά. Σέρνομαι άσκοπαακολουθώντας τον έξω από την 
τουαλέτα στο σαλόνι και φέρνω κύκλους γύρω από το σημείο που στέκεται. 
Χαμηλώνει το άθικτο σελοφάν μπροστά στα μάτια μου και σταματάω. Το 
κοιτάζω όπως θα κοίταζε κανείς ένα πολύτιμο πετράδι. Αυτή τη στιγμή όλες 
μου οι επιθυμίες βρίσκονται κλεισμένες σ’ αυτό το σελοφάν. Δε συγκρατούμαι 



ΓΙΑΝΝΗΣ ΤΖΑΝΗΣ – ACID TREEP

37

και προσπαθώ να το αρπάξω αλλά οι κινήσεις μου είναι πολύ αργές. Το 
τραβάει και πάλι ψηλά.

Γαμημένη πρέζα. Γαμημένο χόρτο. Γαμημένα τριπάκια. Γαμημένη ηρωίνη. 
Γαμημένη κοκαΐνη. Σε θέλω τόσο πολύ!

«Είναι σχεδόν δικό σου» λέει και χαμηλώνει ξανά το σελοφάν και τώρα το 
ακολουθώ σαν τίγρης που στριμώχνει το θήραμά της. Εκείνος κάνει βήματα 
προς τα πίσω και εγώ είμαι στο δρόμο για την άσπρη μαγεία. 

  «Ακολούθα το μωρό μου! Δε γουστάρεις να ‘σαι ποθητή; Δε σε φτιάχνει να 
σε γουστάρουν; Δεν το γουστάρεις αυτό;» επαναλαμβάνει κάθε τόσο με 
διαφορετική σειρά και λέξεις τις φράσεις και μου θυμίζει μια παλιά ξένη σειρά 
με έναν σκύλο που το αφεντικό του, ο μπάτσος, του έδινε να μυρίσει ένα 
αποδεικτικό στοιχείο για να τον οδηγήσει στα ίχνη του κακοποιού. Είμαι 
σίγουρη ότι αν κοιτάξω στη γωνία πίσω μου θα δω τους πρωταγωνιστές να 
γελάνε μαζί μου. Και όχι μόνο αυτούς.

  Κουνάει το σελοφάν επιδεικτικά μπροστά μου σαν να είναι γλυκό που έχει 
σκοπό να δελεάσει ένα μικρό παιδί και σκίζει λίγο τη μια άκρη του, στο σημείο 
που δεν έχει μαζευτεί κοκαΐνη και υπάρχει μόνο κενό, αέρας. Διασχίζουμε έτσι 
όλο το διάδρομο του διαμερίσματος και χωρίς να το καταλάβω έχουμε βρεθεί 
στο μπαλκόνι.

  Ξαφνικά το σελοφάν τινάζεται ψηλά απότομα από το χέρι του μακριά απ’ το 
μπαλκόνι. Πριν σκεφτώ οτιδήποτε είμαι όρθια και πηδάω πάνω από τα 
κάγκελα. Πέφτω από τον πέμπτο όροφο με τα χέρια απλωμένα στην 
κατεύθυνση της σκόνης που προηγείται και γέλια απ’ το μπαλκόνι να 
συνοδεύουν την πτώση.

  Όταν πια αγγίζω έδαφος έχω τα μάτια κλειστά και δεν πονάω, δεν 
αισθάνομαι. Όταν τα ανοίγω ξανά το σελοφάν βρίσκεται σε απόσταση 
χιλιοστών από το πρόσωπό μου. Η κοκαΐνη έχει συγκεντρωθεί εκεί που είναι 
η σχισμή του σελοφάν, μια μικρή ποσότητα έχει ξεχειλίσει έξω και πάνω στη 
ζελατίνα. Με δυσκολία και αγκομαχητά καλύπτω τη σχεδόν μηδενική 
απόσταση σέρνοντας για να φέρω τη μύτη μου στη σκόνη. Είναι δική μου.

Σνιφάρω και… δε νιώθω απολύτως τίποτα. Καμία επίδραση.

Ρε πούστη, είναι τριμμένη ασπιρίνη! σκέφτομαι χαραμίζοντας τα υπολείμματα 
του μυαλού μου και το τελευταίο δευτερόλεπτο που έχω την αίσθηση της 
όσφρησης ανάμεσα στη λίμνη από τα αίματα που προέρχονται σίγουρα από 
το ανοιγμένο μου κρανίο.



ΓΙΑΝΝΗΣ ΤΖΑΝΗΣ – ACID TREEP

38

Χρέος και χρέωμα

  Σηκώνομαι από τον ύπνο και αμέσως η βρώμα μού τρυπάει τη μύτη. Τι 
σκατά, μας πέταξε η ιδιοκτήτρια από το σπίτι επειδή είχε πάνω από 
πεντάμηνο να δει ενοίκιο και τώρα μένω σε σκουπιδότοπο;  Αλλά βλέπω 
τέσσερις τοίχους με ταβάνι, ένα παράθυρο, μια κλειστή πόρτα, ντουλάπα, 
κομοδίνο και είμαι ξαπλωμένος σε κρεβάτι. Η μπόχα έρχεται από μένα γιατί μ’ 
αυτά και μ’ αυτά δεν έχω κάνει μπάνιο τις τελευταίες μέρες. Δε με νοιάζει 
όμως, γιατί μετά από καιρό έχω ξυπνήσει χωρίς άγχος αφού κατάφερα 
επιτέλους να μαζέψω τα λεφτά που χρωστάω στον ντίλερ. Ας έχω και τα δυο 
αρχίδια μου στη θέση τους και θα βρω χρόνο να πλυθώ.

    Από το διπλανό δωμάτιο ακούω τη Στέλλα να ροχαλίζει. Εκείνη είναι 
εθισμένη στο αλκοόλ μα είναι κοινωνικά αποδεκτή γιατί το πρωί είναι μια 



ΓΙΑΝΝΗΣ ΤΖΑΝΗΣ – ACID TREEP

39

αξιοπρεπής φοιτήτρια Μαθηματικών – σε αντίθεση με την Κέλλυ και εμένα 
που έχουμε τα χάλια μας εικοσιτέσσερα εφτά – και το βράδυ γυρνάει στα 
μπαρ ψάχνοντας τον καθυστερημένο με το χοντρό πορτοφόλι που θα του 
κουνηθεί και ο οποίος θα την κεράσει πέντε-έξι ποτά και δεκαεννιά στις είκοσι 
φορές δε θα της βγάλει το βρακί. Αλλά οι άνθρωποι είναι τόσο ηλίθιοι που 
κρίνουν από το φαίνεσθαι και μόνο κάτω από τον ήλιο, τη νύχτα κλείνονται 
στα σπιρτόκουτά τους και δεν τους νοιάζει αν καίγεται το σύμπαν δυο μέτρα 
παραπέρα. Την παραδέχομαι πάντως, εκμεταλλεύεται τους μαλάκες που 
έχουν το πουλί τους στη θέση του μυαλού τους και δε γαμιέται με αντάλλαγμα 
αλκοόλ, μόνο με όσους της αρέσουν.

  Στον καναπέ βρίσκω την Κέλλυ να κοιμάται αμέριμνη. Και καλά κάνει, αφού 
δεν έκανε αυτή τη βρώμικη δουλειά άσχετα που και εκείνη έπαιζε τον κώλο 
της στην ιστορία με τον ντίλερ. Το προσπερνάω αυτό αφού η υπόθεση έχει 
χάπι εντ και δε χρειάζεται να το ψειρίζω άλλο, οπότε αποφασίζω να με 
κεράσω το τελευταίο τριπάκι LSD που είχα φυλάξει δίπλα από τα χρήματα 
στο μεσαίο συρτάρι της κουζίνας σαν επιβράβευση για τους κόπους μου. Το 
αξίζω. Εδώ για να εξασφαλίσω φράγκα κόλλησα …

  «Πού είναι ρε πούστη;» μονολογώ αφού το συρτάρι είναι άδειο. «Δεν είναι 
δυνατόν γαμώτο!» ανοιγοκλείνω τα συρτάρια σαν μανιακός αφού δε βρίσκω 
ούτε τα φράγκα ούτε το τριπ. Αδιαφορώ για τη φασαρία που κάνω και πρέπει 
να είναι ανυπόφορη αφού ξυπνάει την Κέλλυ που κοιμόταν βαθιά μέχρι λίγο 
πριν. Πού στο διάολο είναι, αφού κανείς δε μπήκε ούτε βγήκε απ’ όσο ξέρω 
από το σπίτι χθες το βράδυ που τα έβαλα εκεί. «Ποιος τα πήρε;» συνεχίζω να 
μονολογώ και να φτιάχνω σενάρια για τις πιθανότητες με κινηματογραφική 
ταχύτητα. Όχι φίλε, αυτή η σκηνή που εξαφανίζονται τα λεφτά – χέσε το τριπ, 
δε θα μείνω δα και χαρμάνης δίχως αυτό – πρέπει να κοπεί από το μοντάζ. 
Λες να τα χάλασε όλα η σκατοαλκοόλα η Στέλλα σε ποτά; Αλλά πότε; «Έχεις 
ιδέα πού στο διάολο είναι τα λεφτά για την πληρωμή;» ρωτάω τελικά την 
αγουροξυπνημένη Κέλλυ που με κοιτάζει πίσω από κυριολεκτικά δυο σχισμές 
αντί για μάτια. Παλεύει ακόμα να ξυπνήσει. Μου επιστρέφει ένα νυσταγμένο 
βλέμμα και δε μιλάει. Από χθες το βράδυ μέχρι σήμερα το πρωί μοιάζει να 
έχει πολύ πιο άρρωστη όψη. «Τα λεφτά!» επιμένω πλησιάζοντάς την. «Ποιος 
πήρε τα λεφτά από το συρτάρι; Κάποιος τα βούτηξε!»

  «Ώπα, σιγά. Ποια λεφτά;» ρωτάει με μια μακρόσυρτη φωνή κρατώντας το 
κεφάλι της. Ξύπνησε τόσο απότομα που σίγουρα ακούει τη φωνή μου στέρεο. 

  «Αυτά που χρωστάμε και είναι να δώσουμε μέχρι σήμερα στον ντίλερ για να 
μην μας κόψει τον κώλο!» εξηγώ για μια επιπλέον φορά νευριασμένος. «Αυτά 
τα λεφτά!»

  Η Κέλλυ σηκώνεται με κόπο από τον καναπέ εκτείνοντας τα χέρια για να 
σιγουρευτεί ότι δεν θα χάσει την ισορροπία της, ύστερα τα φέρνει στα μούτρα 
της και τα τρίβει.

  «Ω ρε φίλε, δε νιώθω καλά» λέει υποτονικά και φαίνεται. «Τα λεφτά, τα λεφτά 
…» κάνει να θυμηθεί κολλώντας στο πάτωμα ένα μαστουρωμένο βλέμμα στο 



ΓΙΑΝΝΗΣ ΤΖΑΝΗΣ – ACID TREEP

40

οποίο δε δίνω σημασία. Τέτοιες λεπτομέρειες δεν σου προκαλούν ενδιαφέρον 
αν τις βλέπεις κάθε μέρα.

  «Μήπως βγήκε πουθενά η Στέλλα χθες όταν πέσαμε για ύπνο και 
χρησιμοποίησε αυτά τα λεφτά;» προσπαθώ να τη βοηθήσω.

  «Όχι, η αδερφή μου κλειδώθηκε χθες στο δωμάτιό της με δυο μπουκάλια 
κρασί πολύ πριν γυρίσεις εσύ. Δεν έχει σχέση μ’ αυτό». Παρατηρεί την 
τηλεόραση την οποία η Κέλλυ δεν είχε κάνει τον κόπο να κλείσει, η οθόνη της 
έχει παγώσει στη λίστα των συντελεστών της ταινίας που έπαιζε. «Θυμάμαι 
που έβαλα να δω μια ταινία στο DVD …και μετά πράγματι πήγα στο συρτάρι 
…πήρα το LSD, το τελευταίο που μας είχε μείνει …και όντως κράτησα τα 
λεφτά». Σταματάει πάνω που είχε πάρει φόρα και μετά με κάπως πιο αργή 
σκέψη και ακόμα περισσότερο τραύλισμα συνεχίζει: « …ήθελα να σιγουρευτώ 
ότι ήταν ακριβώς όσα χρωστάμε …ήμουν αγχωμένη, δεν μας έπαιρνε να 
κάνουμε λάθη …παίζαμε τον κώλο μας …οπότε επειδή ήμουν αρκετά χώμα 
για να μείνω έστω και για δευτερόλεπτα όρθια κάθισα στον καναπέ …και τα 
μέτρησα και τα βρήκα εντάξει …οπότε τα ακούμπησα στο τραπεζάκι και 
…άφησα το τριπάκι να λιώσει στη γλώσσα μου …».

  Κοιτάζω στο τραπεζάκι, μετά σκύβω να ψάξω κάτω από αυτό, ανάμεσα στα 
μαξιλάρια του καναπέ, κάτω από αυτά, κάτω από τον καναπέ. Η σιωπή που 
ακολουθεί όσο ψάχνω για τα λεφτά δεν μ’ άρεσε καθόλου.

  «…αλλά επειδή είχα ανασφάλεια και άγχος …στο είπα ήδη αυτό …πριν 
λιώσει το τριπάκι και γείρω πίσω στον καναπέ τα ξαναπήρα στα χέρια μου 
…και … και …και …ΚΑΙ Ω ΡΕ ΠΟΥΣΤΗ ΓΑΜΗΣΕ ΤΑ!» ούρλιαξε.

  «Τι ω ρε πούστη γάμησέ τα! Θυμήθηκες; Ξέρεις πού είναι;» πετάγομαι από 
τη θέση μου.

  «Ναι» απαντάει διστακτικά. «Μέσα στη μαστούρα μου τα έφαγα».

  Είμαι έτοιμος να σκάσω στα γέλια, να λιποθυμήσω ανάμεσα σε βραχνά 
χαχανητά στο πάτωμα αλλά αντί γι’ αυτό φωνάζω πίσω «ΤΙ ΕΚΑΝΕΣ ΛΕΕΙ;» 
Την κοιτάζω και πιστεύω ότι θα γελάσει από στιγμή σε στιγμή, θα μου πει ότι 
μου έκανε απλά ένα ηλίθιο αστείο ή θα θυμηθεί ότι τα πράγματα έγιναν 
αλλιώς και τα λεφτά είναι ακόμα μέσα στο σπίτι αλλά αυτή φέρνει τα χέρια 
ξανά στο πρόσωπό της σαν ποδοσφαιριστής που έχει κάνει μαλακία και είναι 
έτοιμη να κλάψει.

  «Τι εννοείς τα έφαγες;»

  «Νο …νομίζω τα έκοψα σε μικρά κομματάκια, τα μάσησα και τα κατάπινα».

  «Δε μπορεί, δε μπορεί!» φωνάζω. «Πρέπει να τα βγάλεις» της λέω πάνω 
στην απελπισία μου και την ξαπλώνω στον καναπέ ξαφνιάζοντάς την. Φυσικά 
και δεν σκέφτομαι λογικά γιατί και να τα ξεράσει θα ‘ναι απλά μερικά σκόρπια 
κομμάτια χαρτί μα δεν έχω ώρα να το αναλύσουμε. «Άνοιξε το στόμα σου!». 
Βάζω τα δάχτυλά μου ως το λαρύγγι της, άραγε είναι τα δόντια της που 
αφήνουν σημάδια στο δέρμα μου ή το γαμημένο το ένστικτο αυτοσυντήρησης; 
Βλέπω τα μάγουλά της να φουσκώνουν, νιώθω κάτω από τα δάχτυλα το 



ΓΙΑΝΝΗΣ ΤΖΑΝΗΣ – ACID TREEP

41

τρίξιμο των φωνητικών της χορδών, μετά γυρνάει το κεφάλι της από την άλλη 
και κάνει εμετό. Σιχαίνομαι που τα ξερατά της λερώνουν τα δάχτυλά μου μα 
είμαι τόσο απεγνωσμένος που τα αγνοώ, γονατίζω στο χαλί και ψάχνω 
ανάμεσά σ’ αυτά. Βλέπω αλλοιωμένα κομμάτια από φαγητό μα κανένα 
κομμάτι από χαρτονομίσματα ούτε κάποιο κέρμα.

  «Τι κάνετε εδώ ρε; Ποιος ξέρασε στο χαλί;» ρωτάει χαμογελαστή μπαίνοντας 
στο σαλόνι η Στέλλα. Μπορώ να μυρίσω το ουίσκι που έχει πιει από τέσσερα 
μέτρα μακριά. «Διακόπτω από κάτι;» ειρωνεύεται στη συνέχεια. Μου τη δίνει 
που όποτε ξυπνάει από χανγκόβερ αντί να είναι λιώμα μοιάζει αναγεννημένη. 
Υποτίθεται ότι το αλκοόλ σε καταβάλει από ένα σημείο και μετά, τι θέλει τώρα 
αυτή να αποδείξει; 

  Έχω τα νεύρα μου! Η Κέλλυ θα με τρελάνει. 

  «Ναι» απαντάω. «Με φτιάχνουν οι τσίμπλες, τα άπλυτα δόντια και οι εμετοί. 
Τι καλύτερο από ένα πρωινό μεταμαστουρωμένο σεξ;» Σηκώνομαι από την 
Κέλλυ και εξηγώ στη Στέλλα τι συνέβη. 

    «Και περιμένεις να πετύχεις τι έτσι; Κανονικά θα έπρεπε να βγει στην 
τουαλέτα …λογικέψου, δεν πρόκειται να βρεις ούτε ένα χεσμένο ευρώ» 
προσθέτει αφού βλέπει ότι για μια στιγμή το σκέφτομαι.

  Χτυπάει το κινητό μου. «Στην κατάσταση που είμαι θα δοκίμαζα τα πάντα» 
σχολιάζω και κοιτάζω την οθόνη. «Αυτός είναι» λέω στην Κέλλυ που 
προσπαθεί να συνέλθει και εννοώ τον ντίλερ. Το βλέμμα της είναι ανέκφραστο 
και ρε πούστη είμαι πάλι μόνος μου σε αυτό. Μετά από μερικές εσωτερικές 
πρόβες απαντάω στην κλήση και προσπαθώ να ακούγομαι σίγουρος, ένας 
κουλ τύπος που δεν έχει να φοβηθεί τίποτα και βρίσκεται σε θέση ισχύος. 
«Ναι …ναι, τα έχω …φυσικά, εκεί …σε τρεις ώρες».

Λοιπόν, κουλ τύπε, ένα τεράστιο αγγούρι κατευθύνεται στον κώλο σου 
υπολογίζω τη μοίρα μου.

  Λίγη ώρα αργότερα η Κέλλυ και εγώ, σαν αντίστροφοι Τσίου – αφού 
μπορούμε να βρούμε σταφ παντού μα δεν έχουμε δεκάρα στις τσέπες μας – 
βρισκόμαστε στο δρόμο.

Δεν άντεχα να μείνω άπραγος σπίτι, όπως και η ίδια και είμαστε στη γύρα για 
ένα πορτοφόλι, καμιά τσάντα, κάποιο χαμένο στο δρόμο χαρτονόμισμα, κάτι 
τέλος πάντων που θα μειώσει τη διαφορά του χρέους ελπίζοντας από εκεί και 
πέρα ότι ο ντίλερ θα μας αναγνωρίσει ότι δεν είμαστε τελείως αναξιόπιστοι. 
Πόσο απελπισμένος είμαι που ψάχνω για έναν ντίλερ με ευαισθησίες και 
συμπόνια. Ο ουρανός είναι μουντός και κάνει κρύο, όλοι οι περαστικοί 
περπατούν με τα χέρια στις τσέπες για να τα προφυλάξουν από την παγωνιά 
άρα είναι αδύνατον γλιστρήσουμε σε καμιά τσέπη ενώ όσοι κουβαλάνε 
τσάντες τις κρατούν σφιχτά πάνω τους έχοντας γίνει πιο υποψιασμένοι. Η 
Κέλλυ δακρύζει και μάλλον όχι από το κρύο. Κάτι οι ενοχές, κάτι το στομάχι 
της – ξέρασε άλλη μια φορά πριν φύγουμε από το σπίτι χωρίς να βάλω εγώ 
το χέρι μου. Τουλάχιστον αυτή είναι γυναίκα, ίσως τον τουμπάρει με καμιά 



ΓΙΑΝΝΗΣ ΤΖΑΝΗΣ – ACID TREEP

42

πίπα ή δίνοντας κώλο και τη γλιτώσει ενώ εγώ δεν ξέρω αν έχω το κουράγιο 
να τον γλύψω του ντίλερ …ω μα τι μαλακίες σκέφτομαι!

  «Συγνώμη γι’ αυτό» λέει γεμάτη ενοχές.

  «Έπρεπε να ‘σαι πιο υπεύθυνη αφού ξέρεις τι θα μας έκανε αν δεν έπαιρνε 
σήμερα τα φράγκα. Μάλλον, τι θα μας κάνει» διορθώνω. Αμέσως μετά μου 
ανεβαίνει το αίμα στο κεφάλι λες και έχω πυρετό. «Γαμώτο, πουτάνα τα 
έκανες!» και ο κόσμος που με κοιτάζει παράξενα μάλλον θεωρεί γελοίο ένας 
πρεζάκιας να κάνει κήρυγμα στον οποιονδήποτε, ακόμα και σε μια εξίσου 
χωμένη μ’ εκείνον στα σκατά. «Εγώ για να βρούμε φράγκα και να σώσουμε 
τον κώλο μας κόλλησα επίτηδες AIDS για να πάρουμε το επίδομα και εσύ για 
ένα κωλοτριπάκι και ένα φτιάξιμο της κακιάς ώρας πετάς τη θυσία μου στα 
σκουπίδια!»

  Με κοιτάει με το στόμα ανοιχτό. Τώρα πια δεν δακρύζει, κλαίει.

  «Τι είπες;» 

  «Κόλλησα… AIDS» επαναλαμβάνω θυμίζοντας μια μικρή εκδοχή της όταν 
ήμασταν στο σπίτι και προσπαθούσε να θυμηθεί τι είχε κάνει τα λεφτά.

  «Γιατί;»

  «Σου είπα: για να πάρουμε το επίδομα και να ξεχρεώσουμε. Για να δώσουμε 
τα λεφτά που χρωστάμε και να έχουμε σταθερό εισόδημα για κάποιο 
διάστημα ώστε όταν εγώ φύγω εσύ να μη μείνεις στην τύχη σου» της 
απαντάω και ξαφνιάζομαι από το πόσο εύκολα βγαίνουν τα λόγια μου. Είναι η 
πρώτη φορά που ομολογώ σε κάποιον το σκεπτικό μου.

  «Δε μπορεί να είναι αλήθεια!»

  «Κι όμως. Αλλά έγινε για σένα».

  «Δε σου ζήτησα κάτι τέτοιο, ποτέ δε θα στο ζητούσα!» ύψωσε τον τόνο της 
φωνής της φανερά φορτισμένη συναισθηματικά.

  Εγώ παγώνω, δεν την έχω δει ποτέ πριν έτσι. Μοιάζει τόσο ευάλωτη και 
αθώα όπως όταν την είχα γνωρίσει στην απεξάρτηση. Αδύνατον αυτή η 
κοπέλα να βρίσκεται ανάμεσα στις σκατόφατσες που έβλεπα κάθε μέρα στα 
στέκια που μαζευόμασταν για τη δόση μας. Μαζί ολοκληρώσαμε το 
πρόγραμμα της απεξάρτησης, μαζί μετακομίσαμε, μαζί βάλαμε μπροστά για 
μια κανονική ζωή με σπίτι, ενοίκιο, δουλειά, μαζί ξανακυλήσαμε. Για τους 
συμπολίτες μας πια είμαστε ένα πρεζοζευγάρι που τριγυρνάει στους δρόμους 
όμως από τη μέρα που τη γνώρισα και από όσα στέκια περάσαμε που 
γινόταν της αλλαξοκωλιάς και ο ένας πήγαινε με τον άλλο, εμείς μείναμε 
πιστοί. 

  «Θα πεθάνεις, αυτό το πράγμα θα σε σκοτώσει» προσθέτει και είναι 
παράξενο που το λέει με τόσο αδύναμη φωνή, λες και το σοκ από την 
αποκάλυψη της ρούφηξε όλες τις δυνάμεις.



ΓΙΑΝΝΗΣ ΤΖΑΝΗΣ – ACID TREEP

43

  «Δεν το βλέπεις; Έτσι κι αλλιώς θα πεθάνω αργά η γρήγορα, θες από 
πρέζα, θες από υπερβολική δόση, θα πεθάνω. Όλοι αυτοί θα πεθάνουν!» 
φωνάζω και δείχνω τους συμπολίτες μου που με κοιτούν σαν να ήρθα από το 
διάστημα. «Δείξε μου έναν που δεν θα πεθάνει είτε από γηρατειά, είτε από 
τροχαίο, είτε αυτοκτονία».

  Ανασαίνω λαχανιασμένος και νιώθοντας ξαφνικά πολύ κουρασμένος.

    «Ηρέμησε» της λέω με ήρεμη φωνή και την αγκαλιάζω. Έχω τα μάτια 
κλειστά για να μην δω έστω και ένα μα-τι-αγαπημένο-ζευγάρι-από-πρεζόνια 
βλέμμα κανενός τριγύρω. Την αφήνω να κλάψει και κλαίω και εγώ. 
Ξεθυμαίνουμε. 

  «Τι θα κάνουμε;» ρωτάει απελπισμένο.

  «Για τη συνάντηση… θα ελπίζουμε σε ένα θαύμα. Για την κατάστασή μου… 
τίποτα, τόσο απλά όσο σου το λέω». 

  Εξακολουθεί να κλαίει ενώ ξεκινάμε αμίλητοι για τη συνάντηση με τον ντίλερ. 
Εγώ δεν έχω τίποτα άλλο να φοβάμαι, έτσι κι αλλιώς είναι προγραμματισμένο 
να πεθάνω πριν την ώρα μου. Το μόνο που έχω αγωνία να δω είναι εφόσον 
όλα πάνε ομαλά και τη βγάλω μόνο με καμιά μαχαιριά ή τίποτα μώλωπες, αν 
θα προλάβω να πεθάνω από πρέζα ή από AIDS και μάλλον θα ζήσω για να 
το μάθω, απλά θα χρειαστεί να δω την αρχή αυτού του αγώνα μάλλον από το 
κρεβάτι του νοσοκομείου και έτσι η αρρώστια θα ‘χει προβάδισμα. Χέστηκα 
για μένα, για ‘κείνη φοβάμαι.

    Φτάνοντας στο στενό που κανονίσαμε βλέπουμε τον ντίλερ ντυμένο στα 
μαύρα να πασάρει ναρκωτικά σε δυο τύπους με μαύρα καπέλα. Μας γνέφει 
πάνω από τους ώμους τους και παραμένουμε σε απόσταση. Ξαφνικά ο ένας 
από τους δυο άντρες κάνει κάτι σαν χειρολαβή στον ντίλερ. Του γυρνάει το 
χέρι και του το περνάει πίσω από την πλάτη. Χρήματα και σταφ του 
ξεφεύγουν ενώ ο άλλος του περνάει χειροπέδες. Ασφαλίτες! Μα πώς; Ήταν το 
τελευταίο που περίμενα να δω. Ο ένας κοιτάζει προς το μέρος μας και 
καταλαβαίνω τι είναι έτοιμος να πει. 

  Σκουντάω την Κέλλυ και της ψιθυρίζω «Τρέξε!». Χωρίς δεύτερη κουβέντα 
αρχίζουμε ένα σπριντ όμοιο με αυτό του Μαρκ Ρέντον στην εναρκτήρια σκηνή 
του Trainspotting με όσο αέρα μπορούμε να βρούμε στα σκούρα μας 
πνευμόνια. Και οι δυο έχουμε να κινηθούμε με κάτι γρηγορότερο από 
περπάτημα μερικά χρόνια αλλά η απελπισία μας δίνει φτερά, σαν τη 
διαφήμιση με το RedBull. Κάθε μέτρο που καλύπτουμε αφήνουμε πίσω και 
τον κίνδυνο. Η μύτη μου τρέχει λες και κυνηγάνε εκείνη μπάτσοι και όχι εμένα, 
την αισθάνομαι τόσο αλμυρή.

    Μπαίνουμε σε ένα στενό και αποφασίζουμε ότι έχουμε πια ξεφύγει, έτσι κι 
αλλιώς δεν μπορούμε να τρέξουμε άλλο. Τα μάγουλά της έχουν κοκκινήσει και 
το πρόσωπό της έχει παραμορφωθεί από την προσπάθεια ενώ κάτι μου λέει 
πως κι εγώ φαίνομαι το ίδιο. Οι γρήγορες και αγχώδεις ανάσες μας σιγά-σιγά 
μετατρέπονται σε γέλιο, ένα γέλιο ανακούφισης ότι ξεφύγαμε από 
περιθωριακούς και ασφαλίτες. Αγκαλιαζόμαστε. 



ΓΙΑΝΝΗΣ ΤΖΑΝΗΣ – ACID TREEP

44

  Μπαίνοντας ξανά στο διαμέρισμά μας βρίσκουμε τη Στέλλα να βλέπει μια 
μεσημεριανή εκπομπή στην τηλεόραση. Ακούγοντας το κλειδί να ξεκλειδώνει 
την πόρτα γυρίζει και μας κοιτάζει. Έχει ένα μυστηριώδες χαμόγελο που 
πρώτη φορά μοιάζει να έχει κάποιο στόχο όταν μας λέει «Κομμάτια φαίνεστε».

  «Κομμάτια, αλλά είμαστε καλά» απαντάει η αδερφή της χαϊδεύοντάς μου το 
χέρι.

  «Χαίρομαι» λέει εκείνη πριν στραφεί και πάλι στην τηλεόραση. « Γενικά, 
μαλακία που ζούμε στην Ελλάδα πάντως, αν και αυτή τη φορά οι μπάτσοι 
έφτασαν έγκαιρα μετά το τηλεφώνημα. Οργανώθηκαν καλά».

  Απλώνεται σιωπή για μερικές στροφές του χρόνου πριν η Στέλλα επιστρέψει 
το βλέμμα της σε εμάς για να απολαύσει της εντυπώσεις που είχε 
δημιουργήσει.

  «Εσύ τους ειδοποίησες;» τη ρωτάω και αντί για λέξεις εισπράττω πίσω ένα 
χαμόγελο ευχαρίστησης. 

Casting

Το σλόγκαν «Νέος ψάχνει νέα» που έβαλα στην αγγελία δούλεψε, απόδειξη 
ότι λίγα λόγια και σταράτα αρκούν. Από προχθές ως σήμερα είχα τέσσερις 
συναντήσεις με κυρίες που ήθελαν να γνωριστούμε με σκοπό μια σχέση και 
ό,τι προκύψει. Νιώθω λίγο σαν τον τύπο από το FakeAgent που υποδέχεται 
στο χώρο του για casting τα υποψήφια μοντέλα, άσχετα που μπαίνοντας ήδη 
από το πρώτο πλάνο είναι καταδικασμένες να γίνουν πορνοστάρ, αν και εγώ 
έμεινα μόνο στην συζήτηση. Βασικά είναι στημένο όλο αυτό, τι σκατά 
συζητάμε; Τι έχετε να πείτε για τα κορίτσια μας ως εδώ κύριε LilWayne; -



ΓΙΑΝΝΗΣ ΤΖΑΝΗΣ – ACID TREEP

45

Abunchofshit, mostofthesefuckingwhoresman! Αυτό ακριβώς λέω κι εγώ. Με 
καμιά τους η συζήτηση δεν κράτησε πάνω από πέντε-δέκα λεπτά, όλες 
κύλησαν βαρετά και χωρίς καμία έκπληξη.

  Απολογισμός: μια γκόμενα που ξημεροβραδιάζεται στα μουσεία τέχνης – 
έχω πατήσει σε μουσεία τέχνης, ό,τι στο διάολο κι αν είναι αυτό, κάπου μηδέν 
φορές στη ζωή μου, λιγότερες και από την εκκλησία – 
LilWayne’srapisamuseumofartonhisown, 
arealstatueofrapskillsandflowsandallthisfuckinstaff, youknow, I’ 
mthenextTupac, μια που χαλάει σχεδόν όλο της τον μισθό στα ρούχα – εγώ 
προσπαθώ να κάνω μια σοβαρή σχέση μήπως βρω σταθερότητα σε κάθε 
τομέα της ζωής μου– 
Thisclothingfactisabsolutelyahorriblewasteoffuckingtimeforthem, 
althoughtheyseemdon’tknowthat, 
becausechicksarepreferredtobebettertotallynaked, μια συγγραφέα – ναι, και 
‘κάνα μεσημέρι που γυρνάω να τη βρω νεκρή στο πάτωμα απ’ το ποτό μ’ ένα 
άδειο μπουκάλι ουίσκι στο χέρι ή έχοντας αυτοκτονήσει, όπως συμβαίνει με 
όλους αυτούς – Hahaha, anauthor! Hilarious! A poor chick without any 
potential who maybe thinks she’s the best but she’s nothing at all in true, a 
piece of trash dude 
καιμιαπρώηναλκοολικήανύπαντρημητέραπουμόλιςαποφυλακίστηκεκαιδουλεύ
εισεστριπτιζάδικο – ασχολίαστο – Hmm, that’s the most attractive case. An 
adventurous chick full of life’s experiences… hmm, excellent for sure, bro. Μα 
τι λέτε κύριε LilWayne, για να γίνω εγώ το θύμα και η αιτία να ξαναπάει 
φυλακή; Καλή, αλλά όχι για την πραγματική ζωή, αυτή που ζούμε εμείς.

  Η τελευταία υποψήφια χτυπάει το κουδούνι. Πώς είμαι σίγουρος ότι είναι η 
υποψήφια και δεν είναι, ας πούμε …το ΣΔΟΕ; Πρώτον, μου τηλεφώνησε όταν 
ξεκινούσε και δεν έρχεται από μακριά, ο σταθμός του τρένου είναι δίπλα στο 
σπίτι της, άρα τώρα πρέπει να έφτασε και δεύτερον δε δέχομαι ποτέ 
επισκέψεις από κανέναν φίλο, σαν να μην ξέρουν που μένω. Βρισκόμαστε 
μόνο έξω, ποτέ εδώ. Λες να είναι το ΣΔΟΕ;

  – Comein. Όχι κύριε LilWayne, εγώ υποτίθεται ότι θα το λέω αυτό.

  Ανοίγω την πόρτα αργά μέχρι που αποκαλύπτεται εκείνη για την οποία 
έγραφαν οι Tangram την Τέλεια Γυναίκα, έτσι κύριε Phyro; - Ακριβώς mado, 
πίσω σε εποχές 2006… - Actuallyidon’tlikebeinginpublic, 
especiallywithanunknownMCandone… okwell, whothehellyouseemtobereally? 
Σ’ εμένααπευθύνεστεκύριε Lil Wayne; - Of course, you fuckin jerk!Κύριε 
LilWayne, είστε απλά μέσα στη φαντασία μου.  

  «Έλλη» συστήνεται και ανταλλάσσουμε μια σφιχτή χειραψία.

  Τηςλέωτ’ όνομάμου. – My name is Lil Wayne babe, if you get not to know 
me which is impossible, girl. Anyway, nicetomeetyou. Όχι κύριε Wayne, από 
εδώ και πέρα αναλαμβάνω εγώ. «Κάθισε» της δείχνω μια από τις δυο 
καρέκλες που έχω τοποθετήσει αντικριστά.



ΓΙΑΝΝΗΣ ΤΖΑΝΗΣ – ACID TREEP

46

  Η Έλλη βολεύεται στην καρέκλα σταυρώνοντας τα μακριά, καλλίγραμμα 
πόδια της τα οποία τονίζει ακόμα περισσότερο το κολλητό τζιν που φοράει. 
Είναι ντυμένη επίσης με ένα αμάνικο κίτρινο μπλουζάκι χωρίς σχέδιο και 
φοράει άσπρα αθλητικά παπούτσια. Έχει πιασμένα πίσω τα ξανθά της μαλλιά 
που κάνουν τα γαλανά της μάτια να δείχνουν ομορφότερα. 

  «Λοιπόν Έλλη, από το Ελισάβετ βγαίνει τ’ όνομά σου;» λέω κάτι ανούσιο για 
να σπάσω τον πάγο.

  «Από το Βαγγέλης» απαντάει και αν και στην αρχή πάω να το πάρω στα 
σοβαρά, τελικά γελάμε και λέει: «Ναι, από το Ελισάβετ».

  Έσπασε αυτή τον πάγο πρώτη τελικά.

  «Και μένεις…;»

  «Στο Φάληρο».

  Την κοιτάζω με άγριο βλέμμα το οποίο αντιλαμβάνεται.

  «Δεν είμαι Γαυρίνα όμως, αν εννοείς αυτό. Αν με τρυπήσεις θα βγει πράσινο 
αίμα από τις φλέβες μου» εξηγεί. «Να, δοκίμασε» απλώνει τα χέρια της και 
δείχνει με το κεφάλι του ψαλίδι που έχω στη μολυβοθήκη μπροστά μου. 

  «Αυτό είναι καλό νέο» χαμογελάω. «Τότε πρέπει να σου πω, μιλώντας για 
μένα, ότι την Κυριακή δεν κανονίζω τίποτα ποτέ, γουστάρω μόνο μπάλα. Είναι 
δυο ιερές ώρες».

  «Μόνο δυο ώρες;» απαντάει κοροϊδευτικά. «Η μπάλα την Κυριακή ξεκινάει 
από την αθλητική εφημερίδα το πρωί, συνεχίζει με βρώμικο και καφέ πριν το 
ματς, καφέ και πασατέμπο στο γήπεδο, καφέ και ανάλυση του ματς μετά από 
αυτό και ολοκληρώνεται παρακολουθώντας όλες τις αθλητικές εκπομπές σε 
τηλεόραση και ραδιόφωνο το βράδυ».

  «Ομολογώ ότι μένω έκπληκτος …με την καλή έννοια! Δηλαδή ξέρεις τι είναι 
το οφσάιντ;» αποφασίζω να πετάξω και λίγο χιούμορ μέσα.

  Η Έλλη χαμογελάει αυτάρεσκα και κουνάει το χέρι αγέρωχα σα να 
σφαλιαρίζει κάποιον απαλά.

  «Έλα τώρα, σε παρακαλώ. Ξέρω τι είναι το Calciopolis, θυμάμαι την 
ενδεκάδα της Γιούβε που έριξε εφτά στον Γαύρο και ήμουν στη φιέστα για το 
νταμπλ και το 2004 και το 2010».

  Αυτό είναι πραγματικά υπέροχο. Σε όλες μου τις σχέσεις είχα γκρίνια την 
Κυριακή, ότι κολλούσα με τη μπάλα και παραμελούσα την εκάστοτε κοπέλα. 
Να κάποια με την οποία μπορώ να μοιράζομαι ολόκληρη την Κυριακή μου και 
όχι μόνο μερικά κομμάτια της! Μα μια υγιής σχέση δε μπορεί να στηριχτεί 
αποκλειστικά σ’ αυτό, πρέπει να μάθω κι’ άλλα.

  «Πραγματικά χαίρομαι που σ’ αρέσει το ποδόσφαιρο…».

  «Λατρεύω το ποδόσφαιρο» παρεμβαίνει.



ΓΙΑΝΝΗΣ ΤΖΑΝΗΣ – ACID TREEP

47

  «Τι δουλειά κάνεις;»

  «Για να πω την αλήθεια νοικιάζω διαμερίσματα, αλλά τα μισά έσοδα από τα  
ενοίκια τα δίνω σε φιλανθρωπικές οργανώσεις για τα φτωχά παιδιά».

«Το βρίσκω φανταστικό να ενδιαφέρεσαι τόσο πολύ για τον συνάνθρωπό 
σου!»

  «Για τον συνάνθρωπο και ειδικά για τα παιδιά. Τα παιδιά είναι η ευτυχία 
προσωποποιημένη σ’ αυτόν τον κόσμο».

  «Πολύ όμορφο αυτό που σκέφτεσαι. Θες παιδιά;»

  «Φυσικά και θέλω. Δε θα ζητούσα τίποτα άλλο από τη ζωή μου».

  Τι ευγενική ψυχή! Πόσο τέλειο να συνδυάζει κάποιος εξαιρετική εμφάνιση με 
σπουδαίο χαρακτήρα! Είμαι κιόλας ενθουσιασμένος!

  «Να υποθέσω ότι δεν έτυχε ως τώρα επειδή δεν βρήκες τον κατάλληλο 
άνθρωπο για κάτι τέτοιο».

  «Κοίτα, δε θα σου κρυφτώ. Έχω περάσει απ’ όλα τα στάδια: σύντομες 
σχέσεις, ήρεμες, παθιασμένες, με ένταση, σοβαρές, μια μακροχρόνια, 
onenightstand… απλά μάλλον δεν αισθανόμουν ότι είχε φτάσει η ώρα. Θες ότι 
δεν είχα την ωριμότητα, θες ότι οι συνθήκες δεν ήταν ευνοϊκές».

  «Και πιστεύεις ότι είναι τώρα η κατάλληλη στιγμή να κάνεις παιδιά;»

Τα χείλη της μετατρέπονται σε μια λεπτή, θλιμμένη γραμμή. Πλέκει τα 
δάχτυλα των χεριών της μεταξύ τους και χαμηλώνει το κεφάλι, μένοντας 
σιωπηλή για μερικές στροφές του χρόνου.

«Να υιοθετήσω παιδιά»με διορθώνει. «Δε μπορώ να κάνω παιδιά».

  Ξαφνικά νιώθω άβολα. Κατεβάζω κι εγώ το βλέμμα ξέροντας πως έχω ξύσει 
μέσα της μια πληγή. Δεν είναι καθόλου εύκολο για μια γυναίκα να αποδεχτεί 
ότι δε μπορεί να κάνει παιδιά, αυτό δε χρειάζεται να είσαι ο Φρόυντ για να το 
καταλάβεις. 

  «Συγνώμη» της λέω. «Και λυπάμαι γι’ αυτό».

  «Δεν πειράζει» συνεχίζει με την ίδια μελαγχολία ζωγραφισμένη στα χείλη. 
«Ελπίζω αυτό να μην αποτελεί εμπόδιο στη γνωριμία μας».

  «Όχι καλή μου, σε καμιά περίπτωση. Δε φταις εσύ άλλωστε. Αυτό είναι για 
σένα ό,τι για εμάς…» …να μη μας σηκώνεται ενώ έχουμε τη γκόμενα στημένη 
στα τέσσερα …ή να είμαστε σε διάθεση να πιούμε μέχρι να σερνόμαστε στο 
δρόμο γαβγίζοντας σα σκυλιά όμως να μην έχουμε μία στις τσέπες …«…κάτι 
αντίστοιχο» συμπληρώνω.

  Χαμογελάει με έναν υπέροχο, αγγελικό τρόπο και αποστρέφει για το βλέμμα 
της από πάνω μου. Μοιάζει τόσο αθώα.



ΓΙΑΝΝΗΣ ΤΖΑΝΗΣ – ACID TREEP

48

  «Χαίρομαι γι’ αυτό, δεν ήθελα κάτι τέτοιο να είναι πρόβλημα από τη στιγμή 
που μ’ αρέσεις τόσο πολύ».

  Την κοιτάζω ευθεία στα χαμογελαστά της μάτια και τώρα είναι σειρά μου να 
χαμογελάσω.

  «Αλήθεια λες;»

  «Φυσικά» απαντάει. «Είσαι πολύ γοητευτικός και όμορφος».

  «Κι εγώ βρίσκω εσένα πολύ όμορφη και ενδιαφέρουσα. Ίσως είναι νωρίς να 
το πω, αλλά με αυτή την πρώτη κουβέντα αρχίζω να πιστεύω ότι είσαι αυτή 
που ψάχνω».

  «Είναι νωρίς ακόμα να λες κάτι τέτοιο». Λίγα δευτερόλεπτα σιωπή και 
προσθέτει: «Άρα θα σε ξαναδώ».

  Σηκώνω τους ώμους.

  «Αύριο. Το απόγευμα. Κάπου έξω» προτείνω χωρίς καθυστέρηση. Κάτι που 
έχω μάθει με τις γυναίκες είναι να κάνεις ό,τι είναι να κάνεις εδώ και τώρα. «Τι 
λες;»

  «Εννοείται. Το θέλω πολύ».

  Σηκώνομαι από τη θέση μου και εκείνη κάνει το ίδιο. Την φιλάω και στα δυο 
μάγουλα λέγοντας πόσο πολύ χάρηκα που τη γνώρισα και εντελώς 
αυθόρμητα προτείνω:

  «Θες να δεις και το υπόλοιπο σπίτι;»

  Έτσι, τα επόμενα λεπτά δείχνω τα δωμάτια του διαμερίσματος στην πιο 
όμορφη, ενδιαφέρουσα και κατάλληλη για μένα γυναίκα που έχει μπει στη ζωή 
μου. Την κρατάω και με κρατάει από τη μέση, τα σώματά μας είναι κολλητά 
καθώς προχωράμε. Νιώθω το κορμί της να τρέμει, δείγμα ότι πράγματι της 
αρέσω – κάπου το έχω διαβάσει αυτό. Η Έλλη εκπέμπει έναν ερωτισμό που 
δεν έχω ξανασυναντήσει σε καμιά. Χαμογελάω μέσα και έξω μου. Φαίνεται να 
είναι η τυχερή μου μέρα.

  Αφήνω να της δείξω τελευταία την κρεβατοκάμαρα.

  «… και αυτή είναι η κρεβατοκάμαρα».

  Εντελώς ξαφνικά με μια βίαιη κίνηση η Έλλη με γυρίζει προς το μέρος της 
και με φιλάει με πάθος. Ντόμπρο άτομο που κάνει αυτό που θέλει. Τι υπέροχη 
γυναίκα! Τι γυναικάρα!

  Πέφτουμε στο κρεβάτι. Μου βγάζει τη μπλούζα όπως είναι ξαπλωμένη και 
εγώ τη δική της. Φιλάω παντού το γυμνό της σώμα και γλιστράω το χέρι μου 
μέσα στο τζιν της. Μάλλον έχω κάνει λάθος και αντί για το δικό της παντελόνι 
το έχω βάλει στο δικό μου. Κοιτάζω στιγμιαία προς εκείνο το σημείο για να 
σιγουρευτώ ενώ την φιλάω στον αφαλό, μη με περάσει για αδέξιο, και ξαφνικά 



ΓΙΑΝΝΗΣ ΤΖΑΝΗΣ – ACID TREEP

49

σταματάω. Δεν έχω κάνει λάθος, το χέρι μου είναι μέσα στο δικό της 
παντελόνι και αγγίζει κάτι σαν εξόγκωμα! Ξεκουμπώνω το τζιν της και…

  Την κοιτάζω με γουρλωμένα μάτια. Ξαφνικά έχω ιδρώσει. Τραβάω απότομα 
το χέρι μου και το κοιτάζω λες και έχει πάνω του σκατά. Μακάρι να ‘ταν 
σκατά, αλλά έχει πιάσει κάτι πολύ χειρότερο. Η Έλλη χαμογελάει διστακτικά.

  «Ξέχασα να σου πω για την εγχείρηση αλλαγής φύλου που έκανα ένα χρόνο 
πριν».

  Πετάγομαι από το κρεβάτι και ουρλιάζω πιο τρομαγμένος από κάθε 
προηγούμενη φορά στη ζωή μου.

Το απόλυτο ειδύλλιο

«Δε μένω εδώ και μόλις έπιασα την κοπέλα μου να κάνει χρήση κοκαΐνης σας 
ειδοποίησα».

  «Λέει ψέματα!» υπερασπίστηκε τον εαυτό της. «Πες στους μπάτσους ότι λες 
ψέματα!»



ΓΙΑΝΝΗΣ ΤΖΑΝΗΣ – ACID TREEP

50

  «Πού έχεις την κόκα;» τη ρώτησε ο επικεφαλής αστυνομικός σαν να μην είχε 
ακούσει τι του είπε. 

  «Δεν έχω κόκα!» επέμεινε εκείνη. «ΔΕΝ ΕΧΩ ΓΑΜΗΜΕΝΗ ΚΟΚΑΪΝΗ!»

  «Στο συρτάρι» είπε ο φίλος της δείχνοντας το κομοδίνο δίπλα στο κρεβάτι. 
«Εκεί είδα να την κρύβει».

  Ο επικεφαλής έκανε νόημα στο συνάδελφό του να ψάξει το συρτάρι. Το 
άδειασε από τα γυναικεία εσώρουχα που είχε μέσα ώσπου ανακάλυψε στη 
γωνία του το ματσάκι με την άσπρη σκόνη.

  «Τι έκανες ρε! Με πρόδωσες!» προσπαθεί να ορμήσει στο φίλο της μα ο 
πρώτος αστυνομικός την εμποδίζει και της περνάει χειροπέδες.

  Ο φίλος της ανασηκώνει αδιάφορα τους ώμους.

  «Μέχρι πριν μια ώρα έλεγες ότι είμαι η ζωή σου!» του φώναξε καθώς οι δυο 
αστυνομικοί την οδηγούσαν στο περιπολικό που τους περίμενε έξω από την 
πολυκατοικία.

  «Αγάπη μου, η ζωή μου αξίζει λιγότερο και από τον καφέ με τον οποίο με 
δωροδόκησαν για να σε δώσω» της απάντησε.

Acid

Αν δε δούλευε η δόνηση στο κινητό της δεν θα απαντούσε έγκαιρα στο 
τηλεφώνημα.

  «Καλημέρα, μωρό μου. Τι κάνεις;»



ΓΙΑΝΝΗΣ ΤΖΑΝΗΣ – ACID TREEP

51

  «Γεια σου, όμορφη. Πού σε βρίσκω;»

  «Έχω έρθει βόλτα στην Ερμού». Μιλούσε δυνατότερα από το κανονικό 
εξαιτίας του θορύβου που προκαλούσε η πολυκοσμία. Τραβήχτηκε σε μια πιο 
ήσυχη – όσο γινόταν – γωνιά του πεζοδρομίου για ν’ ακούγεται καλύτερα.

  «Βρήκες κάτι να σου αρέσει;»

  «Με τέτοια μέρα δε θα αγόραζα κάτι για τον εαυτό μου» απάντησε με νόημα 
και εκείνος χαμογέλασε από την άλλη άκρη της γραμμής.

  «Γι’ αυτό σ’ αγαπώ. Σήμερα στις δέκα;» 

  «Ναι, κανένα πρόβλημα. Σε εσένα;»

  «Σε εμάς, αν ρωτάς αυτό. Το σπίτι μου είναι και δικό σου, θα έπρεπε να το 
ξέρεις ήδη από την πρώτη μέρα που σου έδωσα τα κλειδιά». Η Χριστίνα 
επισήμως έμενε με τους γονείς της. «Και όχι, έχω μια καλύτερη ιδέα για 
απόψε».

  «Καλύτερη …».

  «Μάλλον ιδιαίτερη, κάτι όχι τόσο κλασικό. Μ’ εμπιστεύεσαι;»

  «Απόλυτα. Όμως σου ‘χει περάσει τελείως η ίωση;»

  «Για τα καλά» τη διαβεβαίωσε. «Αλλά και έτσι να μην ήταν τίποτα δε θα με 
εμπόδιζε να σε συναντήσω αυτό ειδικά το βράδυ».

  «Θα το απέφευγα, γιατί θα με κολλούσες» τον πείραξε.

  «Ε και; Το να είσαι άρρωστη είναι ένας καλός λόγος να μην πας για 
δουλειά».

  «Δεν είναι κακή ιδέα. Τώρα που το σκέφτομαι, έπρεπε οπωσδήποτε να 
είχαμε βρεθεί τις προηγούμενες μέρες».

  «Αργά το σκέφτηκες. Οπότε» είπε εκείνος επιστρέφοντας στο θέμα «να με 
περιμένεις στις δέκα. Θα περάσω από το σπίτι σου».

  «Σίγουρα. Θα σε περιμένω τότε. Φιλιά».

  «Γεια σου, όμορφη».

  Τερματίζοντας τη συνομιλία συγκρατήθηκε για να μην πετάξει το κινητό του 
στον τοίχο, ακριβώς όπως είχε κάνει με την κάμερα τρεις μέρες πριν, η οποία 
είχε σπάσει και αχρηστευτεί με τη σύγκρουση. Σε ένα διαμέρισα που έμοιαζε 
με ναρκοπέδιο μια σπασμένη οθόνη, μια μπαταρία κι ένα καπάκι 
διασκορπισμένα στο πάτωμα δε θα έκαναν μεγάλη διαφορά, όμως χρειαζόταν 
το κινητό. Αντίθετα, η κάμερα ό,τι ήταν αν του δείξει το είχε δει. Αλλιώς δε θα 
έφτανε ως εδώ, τουλάχιστον τώρα.

  Ήπιε τις τελευταίες γουλιές από ένα ακόμα μπουκάλι ουίσκι και όταν άδειασε 
το πέταξε και αυτό με δύναμη στον απέναντι τοίχο. Τα καινούργια θρύψαλα 
ανακατεύτηκαν με εκείνα που ήδη υπήρχαν από τις προηγούμενες μέρες και 



ΓΙΑΝΝΗΣ ΤΖΑΝΗΣ – ACID TREEP

52

ήταν τόσα πολλά που όπου κι αν πατούσε δεν υπήρχε περίπτωση να μην 
πατήσει κάποιο κομμάτι γυαλί. Ο μαλάκας που έμενε στον κάτω ακριβώς 
όροφο είχε ανέβει ήδη μια φορά τις πρώτες στιγμές να παραπονεθεί για τον 
θόρυβο που είχε προκαλέσει το ξέσπασμά του. Ας ερχόταν ξανά, είχε πολλά 
άντε γαμήσου σαν το πρώτο στην καβάτζα, κωλοδάχτυλα να του δείξει και στα 
δυο χέρια και διάθεση να του σπάσει τη μύτη κλείνοντάς του ξανά την πόρτα 
κατάμουτρα. Ακόμα κι αν έφερνε τους μπάτσους θα είχε την ίδια αντίδραση. 
Το θέμα ήταν πολύ προσωπικό για να ανακατευτούν τόσοι πολλοί.

  Το διαμέρισμα βρωμούσε αλκοόλ, κλεισούρα, ιδρώτα, νεύρα, μίσος. Κι 
όμως, η οσμή ακόμα και από τα δυο τελευταία πλανιόταν στην ατμόσφαιρα κι 
ας ήταν μόνο συναισθήματα – αυτά είναι που συνήθως μυρίζουν και 
μεταφράζονται πιο έντονα. Ο ίδιος καθόταν σε μια γωνιά του τοίχου με 
κατακόκκινα μάτια και ένα κεφάλι που τον πονούσε φριχτά, για το οποίο δεν 
έφταιγε μόνο η αϋπνία και το βαρύ σε ποσότητα αλκοόλ. Από τη μέρα που 
έμαθε ότι εκείνη τον απατούσε είχε εξαντλήσει το λεξιλόγιό του σε βρισιές 
εναντίον της, αλλά όσο κι αν έβρισε κατά βάθος του έμεινε μόνο η θλίψη.

  Όταν η γειτόνισσά του, μια αντιπαθητική σκατόγρια από αυτές που 
διασκεδάζουν την πλήξη τους με το να ανακατεύονται στις ζωές των άλλων, 
του είχε πει πως το τελευταίο διάστημα, τις ώρες που αυτός έλειπε από το 
διαμέρισμα η Χριστίνα ερχόταν με κάποιον άλλο, ένιωσε να χάνει τη γη κάτω 
από τα πόδια του.

Πουτάνα έβαλες άλλον μες στο σπίτι μου …το σπίτι μας!

Την πρώτη φορά δεν την πίστεψε. Δε μπορούσε ούτε καν να φανταστεί ότι 
εκείνη του έκανε κάτι τέτοιο κι ας είχε η οικογένειά της βεβαρημένο παρελθόν 
– η αδερφή της είχε τρακάρει με τη μηχανή του αρραβωνιαστικού της, τον 
οποίο απατούσε και ο οποίος σκοτώθηκε στο τροχαίο ενώ εκείνη αν και 
επέζησε έμεινε ανάπηρη. Καλά να πάθεις βρώμα. Τώρα ζούσε γεμάτη τύψεις 
για εκείνον χωρίς να νιώθει τίποτα πλέον από τη μέση και κάτω. ΚΑΛΑ ΝΑ 
ΠΑΘΕΙΣ ΒΡΩΜΑ! Η τραγική ειρωνεία δε σε χάλασε γαμιόλα.

Όσο περνούσαν οι μέρες η γειτόνισσα επέμενε στην εκδοχή της: «Τους είδα» 
και «Τους ξαναείδα» και «Τους ξαναείδα». Και τους ξαναείδε.

  Ντρεπόταν που άφησε μια τέτοια μαλακισμένη να φυτρώσει το μικρόβιο της 
αμφιβολίας μέσα του και αναγκάστηκε να κρύψει την κάμερα σε σημείο που 
δε φαινόταν στην κρεβατοκάμαρα να γράφει όσο εκείνος έλειπε από το σπίτι. 
Αισθάνθηκε την καρδιά του να σταματά όταν είδε τη Χριστίνα να μπαίνει στο 
πλάνο με κάποιον άλλο του οποίου έβλεπε μόνο την πλάτη, να τον φιλάει, να 
τον γδύνει, να κάνει το ίδιο σε αυτή, έπειτα να πέφτουν στο κρεβάτι …Δεν 
άντεξε να δει άλλο και έτσι έσπασε την κάμερα.

Η καριόλα.

Παρανοούσε. Ήθελε να της κάνει κακό, φριχτά πράγματα. Όχι να τη σκοτώσει, 
ήξερε ότι δε μπορούσε να φτάσει μέχρι εκεί, αλλά να την κάνει να υποφέρει, 
με κάποιον τρόπο να τη βλάψει ανεπανόρθωτα και αυτό θα έκανε σήμερα 



ΓΙΑΝΝΗΣ ΤΖΑΝΗΣ – ACID TREEP

53

κιόλας, το βράδυ της επετείου τους, το βράδυ που έκλειναν ένα χρόνο 
σχέσης.

  Αυτή αφορά δεν το σκέφτηκε δεύτερη, το είχε κάνει αρκετά τις προηγούμενες 
μέρες. Χωρίς να συμμαζέψει τα χάλια του αλλάζοντας ρούχα, κάνοντας ένα 
γρήγορο ντους και πλέοντας τα δόντια του βγήκε από το διαμέρισμα για να 
τακτοποιήσει την εκκρεμότητα.

  Το διάφανο υγρό στο φιαλίδιο έδειχνε εξαιρετικά αθώο και συνηθισμένο, 
έμοιαζε με νερό. Η στάθμη του ταλαντευόταν καθώς το γυάλινο φιαλίδιο 
έτρεμε στο χέρι του. Είχε καταστρέψει πολλά γυάλινα αντικείμενα τις 
τελευταίες μέρες, αυτό έπρεπε να μείνει άθικτο ως το βράδυ.

  «Κι όμως φίλε, αρκεί να αγγίξει το δέρμα σου για νοιώσεις σαν να σου 
σύρουν στο δέρμα τις καύτρες από δεκάδες τσιγάρα ταυτόχρονα» σχολίασε ο 
Μάρκος.

  Έφερε στο μυαλό του το παραμορφωμένο πρόσωπο της Κούνεβα μετά την 
επίθεση με βιτριόλι που είχε δεχτεί. Μετά οραματίστηκε την εικόνα της 
Χριστίνας ύστερα από την επαφή με το οξύ: πρησμένο πρόσωπο, 
χαρακωμένο δέρμα, αν όχι τυφλά μάτια, μάτια με κατεστραμμένη όραση, 
μάτια με χαμένη την προηγούμενη λάμψη τους …Ένα φρικιό σαν τους 
φυλακισμένους της Σόνα στον τρίτο κύκλο του Prisonbreak, ένα πλάσμα από 
εκείνα που ξεπετάγονταν από τη φαντασία του Κρίστοφερ Νόλαν και από εκεί 
κατευθείαν μέσα από τους υπονόμους της Γκόθαμ.

  «Είσαι σίγουρος γι’ αυτό;» τον ρώτησε ο Μάρκος.

  «Της αξίζει» απάντησε μόνο.

  «Και πώς σκοπεύεις να το κάνεις; Θέλω να πω, δε φαντάζομαι να μπει στο 
αμάξι και να πεις Γεια σου, αγάπη μου, χαίρομαι που σε βλέπω και παρ’ το 
στα μούτρα, σ’ αγαπάω».

  Γέλασε θλιμμένα. Έβγαλε από την τσέπη του ένα μικρό κουτί και το έδωσε 
στον Μάρκο. Του είπε να το ανοίξει.

  Μέσα υπήρχε ένα δαχτυλίδι. Ήταν λεπτό, σε ασημί χρώμα, πολύ κομψό. Του 
το είχε δείξει ενθουσιασμένη η Χριστίνα σε μια παλιότερη βόλτα στο κέντρο 
της Αθήνας. Από εκείνη τη στιγμή άρχισε να κάνει οικονομία απ’ όπου γινόταν 
για να της το αγοράσει και να της το κάνει έκπληξη από το βράδυ.

  «Σκόπευα να της το δώσω σήμερα. Και πράγματι θα της το δώσω, δε θα το 
φορέσει όμως. Θα μπορούσε να είναι δικό της, μα έκανε λάθη. Τότε θα 
καταλάβει μια και καλή την αντίθεση ομορφιάς και ασχήμιας: ένα όμορφο 
αντικείμενο και ένα άσχημο πρόσωπο. Μια όμορφη ζωή και ένας εφιάλτης».

  Ο Μάρκος χωρίς να πει τίποτα έκλεισε το κουτί και του το έδωσε πίσω.



ΓΙΑΝΝΗΣ ΤΖΑΝΗΣ – ACID TREEP

54

  «Αυτό που θέλω να ξέρω» είπε βάζοντάς το ξανά στην τσέπη του «είναι αν 
εκείνος τη θέλει για αυτό που είναι ή για αυτό που δείχνει. Γιατί από απόψε και 
για το υπόλοιπο της ζωής της θα τη βρίσκει μόνο με άντρες που έχουν βίτσιο 
καμένα πρόσωπα». 

  Κράτησε το οξύ ανάμεσα στον δείκτη και τον αντίχειρα. Ευχαρίστησε τον 
Μάρκο.

  «Τίποτα φίλε. Μόνο μην πεις πουθενά ότι στο έδωσα εγώ».

  «Δε θα σε ανακατέψω πουθενά, μην ανησυχείς. Τίποτα άλλο;»

  «Ναι. Να προσέχεις. Και φρόντισε λίγο τον εαυτό σου: ‘κανα μπάνια, λίγη 
κολόνια …».

  «Εννοείται. Ραντεβού έχω».

  Ο Μάρκος γέλασε. Ο ίδιος βγήκε χαμογελαστός από το διαμέρισμα 
απορώντας με τον εαυτό του πώς σκατά διασκέδαζε και αυτοσαρκαζόταν με 
μια κατάσταση που τον έφτανε στον πάτο.

  Η παραλία του Σχοινιά ήταν ερημική και απομονωμένη. Σ’ ολόκληρη την 
έκτασή της δεν φαινόταν ούτε ακουγόταν κανείς άλλος εκτός από αυτούς – 
ακριβώς η ατμόσφαιρα που αναρωτιέσαι αν είναι καθησυχαστική ή εχθρική. 
Έμοιαζε να έχει απομονωθεί απ’ το υπόλοιπο σύμπαν ή να μη δεχόταν να 
φιλοξενήσει περισσότερους ανθρώπους πέρα από τους δυο τους. Δε 
φυσούσε καθόλου, η θάλασσα κινούταν ήρεμα και αργά, ο ουρανός είχε λίγα 
μόνο αστέρια. Καθόταν οκλαδόν στην αμμουδιά, μόνο ο μικρός μεταλλικός 
κουβάς με τον πάγο και το μπουκάλι της σαμπάνιας τους χώριζε. Δεν είχαν 
μιλήσει πολύ αν και εκείνος ήξερε ότι η αμηχανία που έδειχνε ήταν ύποπτη, 
μα δεν μπορούσε να κάνει αλλιώς. Μιλούσε λίγο και απολάμβαναν την ηρεμία 
περισσότερο.

  «Πώς σου φαίνεται;» τη ρώτησε κάποια στιγμή ενώ έπινε το δεύτερο ποτήρι 
σαμπάνια. Η Χριστίνα είχε ελάχιστα αγγίξει το πρώτο. Δεν έπινε σχεδόν ποτέ, 
ενώ εκείνος είχε ειδικά τώρα ανάγκη το ποτό για να μη νιώθει ενοχές και 
άγχος για αυτό που επρόκειτο να κάνει. Το αλκοόλ, τουλάχιστον σε εκείνον, 
λειτουργούσε κατεδαφίζοντας άμυνες.

  «Απαίσια σαμπάνια» αστειεύτηκε η Χριστίνα.

  «Προφανώς κατάλαβες ότι δεν εννοώ αυτό».

  «Ξεχωριστή ιδέα».

  «Για μια ξεχωριστή κοπέλα».

  Το σχόλιο την έκανε να χαμογελάσει με έναν τρόπο που εκείνος λάτρευε 
πάντα, όχι όμως τώρα. Αυτή τη φορά δεν είχε τίποτα το οικείο, τού 



ΓΙΑΝΝΗΣ ΤΖΑΝΗΣ – ACID TREEP

55

χαμογελούσε μια ξένη. Δίπλα του καθόταν μια ξένη. Μιλούσε με μια ξένη – 
γαμώ το σπίτι μου, είναι μια ξένη!

«Γιατί δε μ’ έχεις αγκαλιά;» τον ρώτησε.

Γιατί μ’ αηδιάζεις. 

«Γιατί όλη η νύχτα είναι δική μας, σου έχω κρατήσει αρκετές αγκαλιές».

  «Κι εγώ. Και όχι μόνο».

Πουτάνα, πώς μ’ αηδιάζει κάθε λέξη σου! Πόσο θέλω να σου ξεριζώσω την 
καρδιά και να τη βουτήξω στο οξύ μου πριν στη δώσω να τη φας! Πώς γίνεται 
από τη μια στιγμή στην άλλη να μισείς κάποιον που τόσο αγάπησες;

«Πώς μας σκέφτεσαι τέτοια μέρα σε έναν χρόνο από τώρα;» τη ρώτησε.

  «Μαζί. Εδώ. Αν και είναι μακριά η 365η μέρα από το σήμερα».

  «Σωστά, πολλά αλλάζουν». Έβγαλε από την τσέπη του το φιαλίδιο και το 
κράτησε στο αριστερό του χέρι, ώστε να μη το βλέπει η Χριστίνα από εκεί που 
βρισκόταν. «Ίσως να είμαστε κάπου αλλού μαζί, ίσως να είμαστε σε 
διαφορετικά μέρη ο καθένας, ίσως να ‘χω βρει κάποια άλλη, ίσως να ‘χεις βρει 
κάποιον άλλο …ζωή είναι, δεν ξέρεις πώς σου ξημερώνει».

  «Ίσως. Αλλά όποιον και να βρω – αν βρω – δεν θα ‘ναι σαν εσένα».

Με τι άνεση λες τόσα ψέματα απανωτά γαμημένη σκρόφα!

«Ούτε εγώ θα βρω ξανά κάποια σαν εσένα. Μα πες μου, εκείνος είναι σαν 
εμένα;»

  Η Χριστίνα πάγωσε τόσο που του ζήτησε να επαναλάβει τα λόγια του και 
όταν το έκανε εκείνη γύρισε το κεφάλι αργά προς το μέρος του. Τα χείλη της 
έτρεμαν.

  «Τι …».

  «Τα ξέρω όλα μωρή μαλακισμένη! Τι νομίζεις, θα με δουλεύεις μέσα στη 
μούρη μου όπως γουστάρεις;»

  Φώναζε, είχε αρχίσει να ξεφεύγει. Σηκώθηκε όρθιος και εκείνη τον μιμήθηκε. 
Η απόσταση μεταξύ τους μεγάλωσε στα δυο μέτρα αφού η Χριστίνα 
πισωπάτησε. Ήταν θυμωμένος και δεν θα ήταν έξυπνο να τον πλησιάσει. Την 
κοιτούσε κατάματα, εκείνη έστρεφε αλλού το βλέμμα της πριν το επαναφέρει 
για μια στιγμή σ’ εκείνον, όλα αυτά μερικά μόνο δευτερόλεπτα από το 
ξέσπασμά του.

  «Ποιος είναι;»

  «Δεν τον ξέρεις!»

  «Άρα το παραδέχεσαι».

  «Είναι αλήθεια. Θα στο έλεγα».



ΓΙΑΝΝΗΣ ΤΖΑΝΗΣ – ACID TREEP

56

  «Πότε;»

  «Θα στο έλεγα» επανέλαβε.

  «Γιατί; Γιατί καταλήξαμε εδώ;»

  Τα μάτια του βούρκωσαν από τα νεύρα του, κάτω από το ημίφως έβλεπε 
θολά. Ακόμα και τώρα πίστευε πως ήταν κάποιος άλλος που τα ζούσε όλα 
αυτά, όχι ο ίδιος, εκείνος απλά παρακολουθούσε τη σκηνή πίσω από μια 
οθόνη. Αλλά εδώ ήταν η ζωή του, δε μιλάμε για το γαμημένο σινεμά.

  Από την άλλη τσέπη από εκείνη που είχε το οξύ έβγαζε το κουτί με το 
δαχτυλίδι και της το έδωσε.

  «Άνοιξέ το!»

  Το πήρε διστακτικά στα χέρια της και το άνοιξε, Το βρήκε πανέμορφο ακόμα 
και κάτω από το σκοτάδι, όπως αναπαυόταν βυθισμένο στο βελούδινο 
στρώμα του. Στο μεταξύ εκείνος αφαίρεσε με τον αντίχειρα και το δείκτη του 
χεριού του το καπάκι από το φιαλίδιο. Η Χριστίνα έκλεισε το κουτί και το έτεινε 
προς το μέρος του.

  «Είναι πάρα πολύ όμορφο». Ακριβώς τα ίδια λόγια με το βράδυ που το είδε 
πρώτη φορά στη βιτρίνα του κοσμηματοπωλείου.

  «Και το διάλεξα μόνο για σένα, αλλά εσύ παλιοπουτάνα είχες άλλα σχέδια».

  «Μη μου μιλάς έτσι!»

  «Όπως και να σου μιλήσω το αξίζεις!» είδε την εικόνα του προσώπου που 
στεκόταν απέναντί του σε λίγες στιγμές από τώρα: λιγότερα καστανά μαλλιά, 
γαλάζια μάτια που στο εξής θα έβλεπαν μόνο σκοτάδι – ημίφως στην 
καλύτερη – και δέρμα τόσο αποκρουστικό που όσες στρώσεις μέικ-απ κι αν το 
περνούσε θα ήταν ανώφελο. «Ό,τι κι αν σου πω σου αξίζει». Σημάδεψε το 
πρόσωπό της και ετοιμάστηκε να αδειάσει πάνω από το φιαλίδιο. «Ό,τι και 
σου κάνω το αξίζεις».

  Κάτι δεν πήγαινε καλά ένα δευτερόλεπτο μετά. Στα μάτια του μπήκε κάτι 
υγρό που τα έκανε να τσούζουν απίστευτα, σαν κάποιος να τρυπούσε με μια 
τεράστια, χοντρή βελόνα τις κόρες. Το φιαλίδιο με το οξύ του έπεσε από τα 
χέρια. Έπιασε το πρόσωπό του που κάτι το τρυπούσε και έφτανε ως το 
κόκαλο. Το δέρμα του έτσουζε, ένιωθε τμήματά του να διαλύονται, να 
ρευστοποιούνται, να λιώνουν στην επιφάνειά του. Καιγόταν.

  Γονάτισε στο χώμα ουρλιάζοντας. Προσπαθούσε να καταλάβει τι είχε συμβεί 
μα δε μπορούσε.

Τι έγινε, γαμώτο;

Ήθελε να ανοίξει τα μάτια του, να δει τι του είχε συμβεί, να πάρει απαντήσεις 
μα δε μπορούσε να μετακινήσει τα βλέφαρά του στο ελάχιστο. Αντίθετα αυτά 
σφίγγοντας όλο και πιο πολύ. Από τα ουρλιαχτά ο λαιμός του πονούσε, 
σύντομα ένιωθε να καίγεται και αυτός.



ΓΙΑΝΝΗΣ ΤΖΑΝΗΣ – ACID TREEP

57

  Η Χριστίνα κοιτούσε με φρίκη τη ζημιά που του είχε κάνει, πόσο αξιολύπητος 
έδειχνε. Δεν πίστευε ποτέ ότι μπορούσε να κάνει κάτι τέτοιο, ακόμα δεν 
πίστευε πως αυτή ευθυνόταν για την κατάστασή του. Δεν έπρεπε να είχε πάει 
στο ραντεβού, έπρεπε να το είχε αποφύγει. Θα μπορούσε να του πει ότι ήξερε 
τι σκόπευε να της κάνει, να του εξηγούσε, να τον ηρεμούσε. Ή όχι. Πάντως 
οτιδήποτε άλλο από το να εξελίσσονταν έτσι τα πράγματα. Τώρα πια ήταν 
αργά. Μετάνιωνε πικρά.

  Το σκοτάδι έσπασαν τα φώτα ενός αυτοκινήτου που ερχόταν από μακριά. Η 
Χριστίνα πέταξε το δικό της, άδειο πια από οξύ, φιαλίδιο όσο πιο μακριά 
μπορούσε στη θάλασσα και έτρεξε προς το μέρος του. Όταν συναντήθηκαν, 
το αυτοκίνητο σταμάτησε και η Χριστίνα άνοιξε την πόρτα του συνοδηγού. Αν 
δεν έκλαιγε με φοβερούς λυγμούς από τύψεις και ενοχές θα παρακολουθούσε 
τον ίδιο άνθρωπο που της ετοίμαζε πρόταση γάμου κουλουριασμένο στο 
έδαφος αρκετά μέτρα μακριά να σφαδάζει από τον πόνο, σαν 
ποδοσφαιριστής μετά από σκληρό τάκλιν και ευθυνόταν γι’ αυτό.

  Το αυτοκίνητο έκανε αναστροφή και σύντομα ακολούθησε την αντίθετη 
διαδρομή από αυτή που είχε έρθει. Για λίγη ώρα ακούγονταν μόνο τα λάστιχα 
να διασχίζουν το οδόστρωμα και η Χριστίνα να κλαίει τόσο που, όταν 
σταμάτησε, νόμιζε πως δεν είχε άλλα δάκρυα να σπαταλήσει.

  Στο φανάρι σταμάτησαν και εκείνος την αγκάλιασε. Η Χριστίνα ανταπέδωσε, 
χρειαζόταν μια αγκαλιά, κάποιον να την παρηγορήσει.

  «Μην κλαις μωρό μου. Και μη φοβάσαι. Έκανες αυτό που έπρεπε για να 
προστατέψεις τον εαυτό σου» της είπε ο Μάρκος.

Ένας φυσιολογικός τοκετός



ΓΙΑΝΝΗΣ ΤΖΑΝΗΣ – ACID TREEP

58

   «Δώσε μου κι άλλο να πιώ» είπε με αλλοιωμένη από τη μέθη φωνή η 
έγκυος γυναίκα. Ταυτόχρονα άπλωσε τα χέρια και ψαχούλεψε σαν τυφλή το 
μπουκάλι.

   «Δεν κάνει να πιείς περισσότερο στην κατάστασή σου» είπε η αδερφή της 
και προσπάθησε να το τραβήξει στο μέρος της. 

  Η έγκυος από ένστικτο έπιασε το μπουκάλι δίπλα της που μόλις είχε 
αδειάσει και με μια κίνηση το κατέβασε στο κεφάλι της αδερφής της. Εκείνη 
έπεσε αναίσθητη στο πάτωμα και μαζί της έπεσε το μπουκάλι με το ουίσκι 
από το οποίο την προφύλασσε. Σαν από θαύμα δεν έσπασε, απλά κύλησε 
λίγο πιο μακριά. Μικρό το κακό. Έπεσε στα γόνατα και μπουσούλησε για να 
το φτάσει.

«Ηλίθια, παραλίγο να το σπάσει γαμώτο! Έχω δυο μήνες ακόμα μέχρι να 
γεννήσω» απευθύνθηκε στη λιπόθυμη αδερφή της ξεβιδώνοντας το καπάκι.

  Ήπιε όλο το μπουκάλι, σταματώντας να πίνει μόνο για να πάρει τις 
απαραίτητες ανάσες.

  Σύντομα άρχισε να ανακατεύεται. Το στομάχι της καιγόταν, την τρυπούσε και 
την πονούσε φριχτά. Ένιωθε το ανακάτεμα να ανεβαίνει με το ασανσέρ …

   …πιο ψηλά …και πιο ψηλά …και να φτάνει ως τον οισοφάγο και από εκεί 
στο στόμα.

  Ξερνούσε ό,τι είχε πιει τις προηγούμενες ώρες επί πέντε λεπτά. Ανάμεσα 
στους εμετούς και στο αίμα που έβγαλε βρέθηκε το νεογέννητο παιδί της.

Είσοδος κινδύνου



ΓΙΑΝΝΗΣ ΤΖΑΝΗΣ – ACID TREEP

59

Άγχος …

Βία …

Ενοχές …

Θλίψη …

Λάθη …

Πίεση …

Στρες …

Τύψεις …

Φοβίες …

  Ψυχολογικά …

  …ΚΙ ΕΣΥ ΘΕΣ ΝΑ ΜΕ ΒΓΑΛΕΙΣ ΕΚΕΙ ΕΞΩ;

«Εσύ πρώτος» λέω στον δίδυμο αδερφό μου ξέροντας ότι η επόμενη και κάθε 
επόμενη προσπάθεια θα είναι πιο επίμονη απ’ όσες προηγήθηκαν.

  «Όχι, εσύ;»

  «Εγώ για σένα το κάνω. Κοίτα πόσες πολλές φωνές ακούγονται και πόσα 
χρώματα φαίνονται εκεί έξω! Δε βιάζεσαι να βγεις από αυτή την απομόνωση 
και το σκοτάδι να τα γνωρίσεις, να τα αγγίξεις; Δε βιάζεσαι να νιώσεις 
ζωντανός;»

  Το μικροσκοπικό κεφάλι του κοιτάζει προς τη σχισμή, ύστερα εμένα. Δέλεαρ. 
Εύκολο, σαν να κλέβεις γλυκό από μωρό …ή σαν να ξεγελάς έμβρυο …ή κάτι 
τέτοιο τέλος πάντων.

  «Καλά» αποφασίζει και πλησιάζει τη σχισμή. Η πίεση δεν αργεί να έρθει για 
να τον σπρώξει ανάμεσα στις δυο λεπτές γραμμές και ο υπόκωφος ήχος 
μοιάζει με διασταύρωση Τσόπερ που μαρσάρει με Σκούτερ που παλεύει να 
πάει μπροστά. 

  Τέτοιοι τύποι θα ‘ναι σε όλη τους τη ζωή καταδικασμένοι να τους κάνουν οι 
άλλοι ό,τι θέλουν, παράδειγμα τώρα. Μόνο που πάντα θα υπάρχει και κάποιος 
εξυπνότερος από σένα του οποίου άνετα μπορείς να πέσεις θύμα. Δεν 
ψήνομαι.

Hastalavista κορόιδο!

  Κλωτσάω σαν χούλιγκαν σε μπάχαλο αγγλικού ντέρμπι τον μικροσκοπικό 
του κώλο συνεχόμενα μέχρι να βγει στον έξω κόσμο.

  «Έλα Κατερίνα, μπορείς. Φαίνεται το κεφάλι!» ακούγονται οι ενθουσιασμένες 
φωνές από την άλλη πλευρά.



ΓΙΑΝΝΗΣ ΤΖΑΝΗΣ – ACID TREEP

60

Κάθε εκατοστό που απομακρύνεται το σώμα του αδερφού μου 
ανακουφίζομαι. Ίσως τώρα να με ξεχάσουν εδώ. Θέλανε παιδί και είναι πολύ 
κοντά στο να το αποκτήσουν. Ένα φτάνει, εγώ θα μείνω εδώ.

  Οι ενθουσιώδεις φωνές δυναμώνουν καθώς ο αδερφός μου έχει περάσει 
σχεδόν στην lightsideofthemoon. Πού να ξέρει ότι το πραγματικό σκοτάδι είναι 
εκεί που βρίσκεται το φως.

  «Συγχαρητήρια» σχολιάζουν μπερδεμένα ουρλιαχτά χαράς.

  «Συγχαρητήρια Κατερίνα και Γιώργο. Έχετε ένα υγιέστατο αγοράκι» λέει 
κάποιος.

Με νοημοσύνη Άβερελ Ντάλτον.

  «Να μας ζήσει, αγάπη μου» προσθέτει μια φωνή που πάει να σπάσει, αυτή 
του συγκινημένου πάτερα μου …λάθος, εκείνου που νομίζει ότι είναι ο 
πατέρας.

Σ’ ευχαριστώ Κατερίνα που άνοιγες τόσο συχνά, σε τόσους πολλούς και σε 
τόσα διαφορετικά μέρη τα πόδια σου, αλλιώς τώρα δε θα ήξερα τι με περιμένει 
στον κόσμο. 

  «Μην επαναπαύεσαι όμως» λέει ο άγνωστος που είχε μιλήσεις πριν. «Έχεις 
ακόμα ένα μωράκι να φέρεις κοντά σου».

  Τι; Όχι!

«Πάμε αγάπη μου! Κάνε με δεύτερη φορά ευτυχισμένο!»

Πρώτον, δεν είσαι ο πατέρας μου ηλίθιε και επίσης δε θέλω να βγω!

«Κουράγιο καλή μου. Λίγη προσπάθεια έμεινε».

Ε, μ’ ακούει κανείς;

Η πίεση με τραβάει ξαφνικά απότομα μπροστά. Πέφτω κάτω με τα μούτρα 
σαν μωρό που χάνει την ισορροπία του στα πρώτα βήματα και ψάχνω κάπου 
να πιαστώ. 

Σκέψου το καλά, Κατερίνα. Τη μέρα όταν δε θα κοιμάμαι θα κλαίω χειρότερα 
από τον Ντάνκαν στο Πράσινο Μίλι, το ίδιο και το βράδυ. Θα είσαι τόσο 
κουρασμένη που δε θα ‘χεις διάθεση για τίποτα, θα καταλήξεις να μισείς τη 
ζωή σου, θα αποκτήσεις μαύρους κύκλους γύρω από τα μάτια και ούτε ο 
άντρας σου δε θα σου κάθεται, πόσω μάλλον οι γκόμενοί σου.

Η σκύλα πιέζει ξανά, με σπρώχνει πιο κοντά στη σχισμή, οι φωνές 
δυναμώνουν ξανά και η κατάσταση θυμίζει groupiesπου ετοιμάζονται ν΄ 
ακούσουν ζωντανά το τεράστιο χιτ του αγαπημένου τους καλλιτέχνη.

Θα πρέπει να ασχολείται μαζί μου και δε θα ‘χεις καθόλου χρόνο για τις φίλες 
και τον εαυτό σου. Τα βυζιά σου θα καταντήσουν ζαρωμένα σα μπαλόνια στην 
πέμπτη μέρα και τα ρούχα που θα πρέπει να μου αγοράζεις συχνά επειδή θα 
μεγαλώνω γρήγορα αυτόματα σημαίνει λιγότερα χρήματα για ν’ αγοράζεις δικά 



ΓΙΑΝΝΗΣ ΤΖΑΝΗΣ – ACID TREEP

61

σου. Αν αυτό σου φαίνεται κουραστικό και απαίσιο από ένα και μόνο παιδί 
φαντάσου από δυο.

Πιο κοντά …

Δε θέλω να δίνω εξετάσεις σε όλη μου τη ζωή και σε όλους τους τομείς για να 
καταλήξω απολύτως ασήμαντος, άνεργος με πτυχίο και να παρακαλάω για 
σάπιες δουλειές με μισθό πείνας, ούτε να ανακατευτώ με την υπόλοιπη γενιά 
που έχει ψυχολογικά και ψάχνει διέξοδο στα ναρκωτικά, δε θέλω να 
αισθάνομαι άχρηστος και πολύ περισσότερο να είμαι όντως άχρηστος, δε 
θέλω να γνωρίσω μια καριόλα να ερωτευτώ και να μου κάνει τη ζωή μαρτύριο 
όπως εσύ την κάνεις στον άντρα σου και ας μην το ξέρει, έπειτα να κάνω έναν 
ηλίθιο γιο σαν αυτόν που μόλις γέννησες και φυσικά μισώ την ιδέα να γεράσω, 
να κατουριέμαι πάνω μου, να εξαρτιέμαι από άλλους, να είμαι αξιολύπητος και 
όλα αυτά για να πεθάνω στο τέλος. Αλήθεια, γιατί να βγω αφού ξέρω ήδη το 
τέλος; Δες το, είναι φαύλος κύκλος.

Ανάμεσα στη σχισμή …

Ξεφτιλισμένη παλιοπουτάνα, ορκίζομαι να σου κάνω τη ζωή κόλαση αν κάνεις 
το λάθος. Από μένα θα τη βρεις. Κάθε μέρα θα σπάω τα πάντα στο σπίτι και 
στο δείπνο θα σημαδεύω το κεφάλι σου με τα ποτήρια και τα πιάτα μέχρι να 
καταφέρω εκείνο που δεν κατάφερε ο Στιούι Γκρίφιν να κάνει στη Λόις. Θα σου 
ρίξω το πιστολάκι των μαλλιών στο νερό όταν θα κάνεις μπάνιο. Με την πρώτη 
ευκαιρία θα σε παρασύρω στη μεγάλη λεωφόρο και όταν σε πατήσει αμάξι θα 
γιορτάσω δίχως τέλος. Και όταν κοιμάσαι θα έρχομαι εφιάλτης στον ύπνο σου 
μπουσουλώντας στο ταβάνι και θα προσγειώνομαι πάνω σου σαν το νεκρό 
μωρό της Άλισον στο Trainspotting και κάθε φορά θα πετάγεσαι τρομαγμένη 
στη μέση της νύχτας.

  Οπότε άσε με εδώ, περνάω ωραία.

  Από το σκοτάδι στο φως …

Τη γάμησες βρώμα!



ΓΙΑΝΝΗΣ ΤΖΑΝΗΣ – ACID TREEP

62

Για τις νύχτες που βγάλαμε στα ίδια σκαλοπάτια

Περπατάω από το κέντρο για το σπίτι έχοντας στην τσέπη τα περισσότερα 
χρήματα από ποτέ, που όμως πληρώνοντας το ενοίκιο θα εξαφανιστούν μέσα 
σε μια στιγμή. Έσωσα το παιχνίδι στο buzzerbitterκαταφέρνοντας να 
ξεπληρώσω τους τελευταίους έξι μήνες. Ο σπιτονοικοκύρης το ‘χε ξεκαθαρίσει 
πως θα με πετάξει έξω αν δεν ξεχρεώσω ως αύριο. Για το επόμενο διάστημα 
δε θα χρειαστεί να μην ανοίγω την πόρτα όταν χτυπάει κάνοντας ότι λείπω ή 
να φυλάω τσίλιες για να κατέβω τη σκάλα αποφεύγοντας να συναντηθούμε.

  Χαζεύοντας το πλήθος με τα χέρια στις τσέπες μην τυχόν κάποιος πονηρός 
καριόλης έχει την ιδέα να βάλει το βρωμόχερό του σ’ αυτές τρακάρω πάνω 
στον Μάρκο. Πού ‘σαι, πού ‘μαι κα τα γνωστά.

«Ασ’ τα μαλάκα, έχω θέμα».

  «Φαίνεται. Τι έγινε;»

  «Πάμε κάπου πιο ήσυχα» μου λέει με την μακρόσυρτη και υποτονική από τις 
καταχρήσεις προφορά του και χωνόμαστε μέσα σε κάτι στενά. Δεν έχει νόημα 
αυτό, γιατί το μόνο καλό της καταραμένης της Αθήνας είναι ότι σου 
εξασφαλίζει πλήρη ανωνυμία, είσαι άλλος ένας ανάμεσα σε τόσους και κανείς 
δε σε ξέρει. Μα τον δικαιολογώ γιατί όταν έχεις άγχος και ενοχές νιώθεις όλα 
τα μάτια του κόσμου στραμμένα πάνω σου.

  «Χρωστάω ρε μαλάκα» μου εξηγεί απόλυτα πτοημένος στο δρόμο. 
«Χρωστάω σε ένα βαποράκι και τα ‘χω καθυστερήσει».

  «Πολλά;»

  «Ένα χιλιάρικο και έχω μόνο εκατό και κάτι ψιλά πάνω μου και αυτά από 
παλιές οικονομίες και δυο πορτοφόλια».

  «Σκατά» μονολογώ.

  «Μέχρι το λαιμό μου μαλάκα. Αν δεν πληρωθεί ο τύπος απόψε απείλησε ότι 
θα σπάσει και το τελευταίο μου κόκαλο μαζί με τους δικούς του».

  «Πας να τον συναντήσεις τώρα;»

  Γνέφει καταφατικά τρέμοντας.

  «Θα του δώσω όσα έχω. Θα του εξηγήσω και ίσως καταλάβει». Τόσο 
απελπισμένος είναι που ελπίζει να έχει το βαποράκι ευαισθησίας. «Θα 
χωριστούμε πριν φτάσω, μην ανησυχείς» συνεχίζει. «Δεν πρόκειται να σε 
μπλέξω σ’ αυτό».

  «Δεν το λέω γι’ αυτό. Απλά μην πας».

  «Τρελάθηκες ρε μαλάκα; Αν τον στήσω σήμερα και με τσακώσει κάποια 
άλλη στιγμή με βλέπω με ένα ρόπαλο σφηνωμένο στον κώλο μου. Στην 
πιάτσα όλα μαθαίνονται εύκολα, θα με βρει όπου κι αν πάω».



ΓΙΑΝΝΗΣ ΤΖΑΝΗΣ – ACID TREEP

63

  Σταματάω να τον ακολουθώ και κοντοστέκομαι.

  «Ξέρεις κάτι …» λέω και βγάζω τα λεφτά για το ενοίκιο από την τσέπη μου, 
σε μια από τις στιγμές που το μυαλό διστάζει και το σώμα παίρνει 
πρωτοβουλίες. «Παρ’ τα» του τα δίνω πλησιάζοντας.

  Τα μετράει λέγοντας: «Αυτά είναι πολλά ρε μαλάκα».

  «Είναι όσα χρειάζεσαι».

  «Δε μπορώ να τα δεχτώ» πάει να μου τα δώσει πίσω και τα σπρώχνω ξανά 
στο μέρος του.

  «Είναι η ευκαιρία σου να σώσεις τον κώλο σου. Κάνε μου τη χάρη και παρ’ 
τα».

  Τα κοιτάζει με αβεβαιότητα. Ξέρουμε κι οι δυο πόσο πολύ τα θέλει μα 
παρόλα αυτά ρωτάει:

  «Σίγουρα».

  «Ναι. Για τις νύχτες που βγάλαμε στα ίδια σκαλοπάτια της γειτονιάς».

  «Ρε φίλε …» λέει με ευγνωμοσύνη και με αγκαλιάζει. «Θα σου τα 
επιστρέψω».

  «Όποτε έχεις» λέω ξέροντας ότι δεν θα τα ξαναδώ ποτέ. «Και κοίτα να 
ξεκόψεις!» φωνάζω καθώς απομακρύνεται.

  Αφού χωριζόμαστε ξεκινάω να επιστρέψω για μια τελευταία φορά στο 
τωρινό μου διαμέρισμα. Αύριο το πιθανότερο θα ‘μαι και τυπικά άστεγος και 
θα χρειαστεί να βολευτώ προσωρινά σε κάποιον φίλο και αν όχι εκεί, σε 
κάποιο παγκάκι. Μου ‘χαν πει ότι το να κοιμηθείς μια φορά σε παγκάκι σπάνια 
δεν επαναλαμβάνεται. Ίσως. Πάντως η αγάπη και η βοήθεια που δίνεις είναι 
ακριβότερα από οποιοδήποτε ενοίκιο.



ΓΙΑΝΝΗΣ ΤΖΑΝΗΣ – ACID TREEP

64


