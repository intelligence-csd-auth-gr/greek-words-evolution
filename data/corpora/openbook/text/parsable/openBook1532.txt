











































1 
 

 

  



2 
 

Μητσόπουλος Μάριος 
 

 

 

 

 

 

 

 

 

 

 

 

Το πέταγμα των δράκων 
 

 

 

 

 

 

 

 

 

 

To βιβλίο διανέμεται ελεύθερα στο διαδίκτυο 

 

 

 



3 
 

   Η μέρα δεν είχε ξεκινήσει με τους καλύτερους 

οιωνούς. Ένα αποπνικτικό πέπλο ομίχλης είχε 

αρχίσει να καταβροχθίζει αργά και σταθερά το χωριό 

και ώρα με την ώρα μεγάλωνε, θέριευε, τόσο πολύ 

που στο τέλος κατάπιε και το μεγαλύτερο μέρος του 

βουνού. Στο βάθος του ορίζοντα μαύρα σύννεφα 

είχαν εμφανιστεί σε συστάδες και έφερναν μαζί τους 

κεραυνούς που έσκιζαν δίχως έλεος τον ουρανό στα 

δύο.  

   Κανείς δεν τολμούσε να ξεμυτίσει από την 

εξώπορτα του σπιτιού του, κανείς παρά μόνο ένας 

παράτολμος νέος. Τα μαλλιά του ήταν μακριά και 

χύνονταν σαν αφρισμένη θάλασσα στην πλάτη του. 

Το βλέμμα του ήταν αποφασιστικό και η πανοπλία 

που έντυνε το κορμί του υποδήλωνε πως είχε 

ετοιμαστεί για κάποια μάχη. Με το ένα χέρι 

κρατούσε γερά το σπαθί του και με το άλλο 

κουβαλούσε την ασπίδα του.  

   Ήταν έτοιμος. Του είχε πάρει δέκα χρόνια για να 

προετοιμαστεί, αλλά επιτέλους είχε φτάσει στο 

σημείο που δεν υπάρχει γυρισμός. Κοιτούσε 

υπομονετικά τα σύννεφα που ζύγωναν στο χωριό και 

μαζί την αναπόφευκτη κρίση. Στο εσωτερικό τους 

κρυβόταν ο θάνατος, τόσο μαύρος και απελπιστικός 

όσο κανένα από τα σκοτάδια που κυρίευαν τα 

μαγεμένη δάση του βουνού.  

   Οι κεραυνοί που έπεφταν στο βάθος του ορίζοντα 

άρχισαν να πληθαίνουν και πολύ γρήγορα να 

συνοδεύονται από μία εκκωφαντική κραυγή γεμάτη 

δύναμη και φρίκη που στα αφτιά του απλού 



4 
 

ανθρώπου προκαλούσε ένα ανυπέρβλητο συναίσθημα 

τρόμου. Τα σύννεφα είχαν αρχίσει να αραιώνουν και 

εκείνη ακριβώς την στιγμή εμφανίστηκε στον 

ουρανό ένας τεράστιος, κατάμαυρος δράκος, τόσο 

επιβλητικός που σε κάθε άνοιγμα των φτερών του 

έκρυβε τις ακτίνες του νωχελικού και 

ξεθωριασμένου, χειμωνιάτικου ήλιου.  

   Πετώντας αποφασιστικά στους αιθέρες, βρέθηκε 

πολύ γρήγορα στην πλατεία του χωριού, όπου και 

κουλουριάστηκε για να ξαποστάσει.  

«Θνητοί, φέρτε μου τα δέκα νεότερα τέκνα σας για 

αυτή τη χρονιά», επέταξε με την αρχέγονη και 

βροντερή φωνή του, μιλώντας άριστα τη γλώσσα των 

ανθρώπων. 

   Ακολούθησε ένα σύντομο διάστημα σιωπής και 

τότε προσπάθησε να ξαναφωνάξει, αλλά ο νεαρός 

πολεμιστής τον διέκοψε. 

«Θεέ των κεραυνών, λυπάμαι που σου ανακοινώνω 

πως αυτήν την χρονιά δεν πρόκειται να θυσιαστεί 

κανένα παιδί». 

«Αυτό είναι αδύνατο, ο φόρος αίματος πρέπει να 

πληρωθεί». 

«Νομίζω ότι είκοσι χρόνια τώρα έχει πληρωθεί και 

με το παραπάνω», φώναξε με αυθάδεια ο νέος. 

«Εσείς οι άνθρωποι ήσαστε πάντα αχάριστα όντα, 

αλλά τώρα το παρακάνατε. Θα πρέπει να λυτρωθείτε 

για κάθε έναν από τους μικρούς δράκους που 

κυνηγήσατε και σκοτώσατε. Η σωτηρία της ζωής θα 

έρθει μονάχα όταν το ορίσω εγώ». 



5 
 

«Έχεις δίκιο όταν αναφέρεσαι στα αμαρτήματα των 

προγόνων μου παντοδύναμε θεέ. Αλλά πρέπει να 

ξέρεις ότι το αίμα δεν ξεπληρώνεται με αίμα. Οι 

άνθρωποι έχουν μετανιώσει για το άδικο κυνήγι που 

εξαπέλυσαν εναντίον σας πριν από εκατοντάδες 

χρόνια». 

«Ο στυγνός δολοφόνος ποτέ δεν πρόκειται να 

μετανιώσει, όσα χρόνια και αν περάσουν θνητέ. Δεν 

πρόκειται να σας αφήσω στην ησυχία σας, διότι τότε 

θα σηκώσετε κεφάλι για ακόμη μία φορά και όλα θα 

ξεκινήσουν από εδώ, από τη χώρα των κυνηγών 

δράκων, να είσαι σίγουρος. Ορκίστηκα να 

προστατέψω την φυλή μου με κάθε τίμημα και δεν 

πρόκειται να απογοητεύσω κανένα μέλος της. Για 

κάθε δράκο που σκοτώσατε το τίμημα είναι δέκα 

άνθρωποι. Συμμορφωθείτε τώρα, προτού σας 

εξαφανίσω από προσώπου γης». 

«Νομίζω ότι όλα πρόκειται να τελειώσουν σήμερα», 

αποκρίθηκε με ηρεμία ο άνθρωπος. 

   Ο δράκος δεν έμεινε καθόλου ικανοποιημένος από 

τις απαντήσεις που έλαβε. Ένιωσε μέσα του πως οι 

άνθρωποι είχαν αρχίσει να σηκώνουν κεφάλι και 

αυτό δεν ήταν καλό. Θα έβαζε ένα τέλος εκείνο το 

χειμωνιάτικο πρωινό, ακόμη και αν κόστιζε τη ζωή 

εκατοντάδων αθώων που δεν είχαν πιάσει ποτέ τους 

μαχαίρι για να βλάψουν δράκο.      

   Το βλέμμα του σκοτείνιασε, το δέρμα του άρχισε 

να λαμπυρίζει περίεργα και για μια στιγμή τα 

σύννεφα εξαφανίστηκαν. Ύστερα ρούφηξε όσο 

περισσότερο αέρα μπορούσε και βρυχήθηκε με όλη 



6 
 

του τη δύναμη. Ένας τεράστιος κεραυνός έπεσε από 

τον ουρανό ακαριαία και έκοψε το βουνό στα δύο. 

Στην κάθοδό του παρέσυρε δέντρα, πέτρες και 

κατέστρεψε το μεγαλύτερο μέρος του χωριού, 

προκαλώντας ανείπωτες ζημιές. Το πρώτο αίμα είχε 

χυθεί και τα θύματα δεν είχαν προλάβει ούτε καν να 

αντιδράσουν. 

   Ο ιππότης εξοργίστηκε με όσο συνέβησαν και 

τυφλωμένος από μία βαβέλ συναισθημάτων όρμησε 

στο τεράστιο ερπετό. Ο δράκος κούνησε την ουρά 

του για να χτυπήσει τον ενοχλητικό άνθρωπο, αλλά 

εκείνος ήταν πιο γρήγορος απ’ό,τι είχε υπολογίσει 

και έτσι απέφυγε όλα τα χτυπήματα. Μέσα σε λίγες 

στιγμές είχε βρεθεί κάτω από το κεφάλι του και 

ύψωσε το σπαθί με όλη τη δύναμη που μπορούσε να 

αντλήσει από το κορμί του.  

   Ο δράκος τινάχτηκε απότομα προς τα πάνω και 

την τελευταία στιγμή γλίτωσε από το θανατηφόρο 

χτύπημα, που είχε παρόλα αυτά καταφέρει να τον 

λαβώσει. Σφάδασε από τον πόνο και ο τρόμος που 

του είχε προκαλέσει για μια στιγμή ένα ποταπό 

ζωύφιο τον έκανε να αισθανθεί άθλια. 

«Σήμερα θα πληρώσετε τον φόρο αίματος και με το 

παραπάνω», ούρλιαξε και για άλλη μία φορά άρχισε 

να φορτίζει προκαλώντας μία ακόμη μεγαλύτερη 

εκκένωση.  

   Τα πάντα παραδόθηκαν στο έλεος του κεραυνού, 

και στη θέση του χωριού υπήρχε πια μία τεράστια 

τρύπα. Οι άνθρωποι του βουνού είχαν εξαϋλωθεί, 

μαζί και ο πολεμιστής που προκάλεσε αυτήν την 



7 
 

καταστροφή. Ο θεός των κεραυνών είχε κάνει σαφές 

πως η κυριαρχία των ανθρώπων πάνω στον πλανήτη 

είχε φτάσει στο τέλος της.  

   Εκείνη τη μέρα ένιωσε περίεργα, η εκδίκηση δεν 

ήταν όσο γλυκιά όσο την περίμενε. Δεν ένιωσε τόσο 

άσχημα για όλα εκείνα τα θύματα, παρά για τον 

πολεμιστή του οποίου δεν έμαθε ποτέ το όνομα.  

   Στα χρόνια που θα ακολουθούσαν κανείς δεν θα 

επεδείκνυε τόσο θάρρος όσο εκείνος. Πολλοί 

απόγονοι των ανθρώπων αντιμετώπισαν το νέο σαν 

ένα προδότη που οδήγησε στην μαζική καταστροφή 

με την αλαζονεία του, αλλά οι δράκοι τον εκτίμησαν 

για την προσπάθεια που κατέβαλε, «ακόμη και αν 

ήταν βαμμένος με τις αμαρτίες των γονιών του», 

όπως συνήθιζαν να λένε.  

    

 

 

 

 

 

 

 

 

 

 

 

 

 

 


