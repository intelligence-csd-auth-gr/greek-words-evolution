




































Νίκος Φάκος

Το πράσινο ποτάμι

.::διήγημα επιστημονικής φαντασίας::.

[mastermeeple.wordpress.com]



Το πράσινο ποτάμι – Νίκος Φάκος

Το διήγημα “Το πράσινο ποτάμι” διατίθεται ελεύθερα στο 

Διαδίκτυο σε ηλεκτρονική μορφή με άδεια Creative Commons

[Αναφορά δημιουργού-Μη εμπορική χρήση-Όχι παράγωγα έργα]

2

http://creativecommons.org/licenses/by-nc-nd/3.0/gr/


Το πράσινο ποτάμι – Νίκος Φάκος

Νίκος Φάκος

Το πράσινο Ποτάμι

.::διήγημα επιστημονικής φαντασίας::.

Http://mastermeeple.wordpress.com

3



Το πράσινο ποτάμι – Νίκος Φάκος

Ο Νίκος Φάκος γεννήθηκε στην Αθήνα το 1980. Σπούδασε 

Πληροφορική, ζει και εργάζεται στην Αθήνα. Τον τελευταίο 

καιρό φλερτάρει με την λογοτεχνία με αποτέλεσμα να γράψει 

την συλλογή διηγημάτων “δύο εντός , δύο εκτός, δύο αλλου” 

ενώ  το διήγημα “Το πράσινο ποτάμι” είναι η δεύτερη δουλειά 

που έχει εκδόσει στο ιστολόγιό του 

mastermeeple.wordpress.com

4



Το πράσινο ποτάμι – Νίκος Φάκος

Το πράσινο ποτάμι

 [CC] 2011.

Έργο Εξωφύλλου:

Cuba Lee at digital art gallery dot com

“...σ'αυτήν την μάχη της ζωής φοβάμαι μα δεν τρέχω,

και σ΄όλα αυτά που βλέπω , αντίδοτο θα έχω

ένα πρίσμα φαντασίας και από μέσα του θα βλέπω”

-Fortified Concept ,”Πρίσμα φαντασίας”

5



Το πράσινο ποτάμι – Νίκος Φάκος

Το πράσινο ποτάμι...

Πως περνάει ο καιρος... Η πόλη είχε αναβαθμιστεί. Η 

ανακάλυψη του Αμίνιου-13 ήταν η σημαντικότερη ανακάλυψη του 

αιώνα. Ένα μέταλλο συνθετικό , ανθεκτικό και οικονομικό. Τα 

πρώτα νομίσματα που κόπηκαν σε αυτό ήταν πριν τριάντα χρόνια. 

Ελαφριά και δύσκολα στην παραχάραξη. Βλέπεις, χρειάζεται καθαρό 

διαμάντι για  να κοπεί σε μικρά κομμάτια. Και φωτιά. Πολύ φωτιά. 

Τα συμβατά ορυχεία δουλεύαν με ειδικούς τυφλοπόντικες-

μηχανήματα τα οποία στην κορυφή τους είχαν μαχαίρια με διαμάντι. 

Πανάκριβα. Όμως μετά από την πρώτη ύλη που βγαίνει ,το 

δυσκολότερο είναι η παραγωγή του, η σύνθεσή του.

Μέσα στην πόλη, οι άνθρωποι φορούσαν περιχαρείς τους 

εξωσκελετούς τους από Αμίνιο-13. Κυκλοφορούν όλοι τους σε 

διάφορα σχέδια και χρώματα. Ολόκληρη η οικονομία έχει βασιστεί 

στην νέα ανακάλυψη, πιο επανασταστική και από το υδρογόνο ως 

καύσιμο. Ανθεκτικές πανοπλίες στην όξινη βροχή, στο κρύο και 

στην ζέστη, στην φωτιά, στην λάβα που κυλάει κατά καιρούς απο τα 

βουνά, στις σφαίρες και στα όπλα. Οι εταιρείες ρομποτικής έχουν 

στηθεί στις μεγαλουπόλεις , κατασκευάζουν τους εξωσκελετούς σε 

διάφορα μεγέθη και σε διάφορες ποιότητες. Οι πιο τυχεροί μπορούν 

να απολάυσουν το κόκκινο ηλιοβασίλεμα ανακατεμένο με τους 

πράσινους υδρατμούς των πόλεων, το μαύρο φεγγάρι στον κόκκινο 

καπνισμένο ουρανό, το μπάνιο στις όξινες πράσινες θάλασσες. Τα 

καράβια από το πολύτιμο μέταλλο μεταφέρουν τον κόσμο από το ένα 

λιμάνι στο αλλο, για να πάνε να δούνε κάποιο αγαπημένο τους 

πρόσωπο. Οι υπόλοιποι που μοιράζονται έναν εξωσκελετό ανά 

οικογένεια, χωρίζουν τις εξόδους τους σε βάρδιες.

“Έχεις φορέσει ποτέ σου εξωσκελετό;” τον ρώτησε με τα μάτια 
γουρλομένα σαν να τον ρωτάει για κόσμους φανταστικούς και 

μακρυνούς.

“Βέβαια, μια φορά, βρήκαμε έναν άνθρωπο που δεν φόραγε το 
κράνος του, το κεφάλι του ήταν γυμνό θέλοντας να απολάυσει το 

6



Το πράσινο ποτάμι – Νίκος Φάκος

καθαρό αέρα του μολυσμένου δάσους όπως είναι, με τα οξέα και τον 
καπνό. Τον βρήκαμε νεκρό κάτω από ένα μισοκατεστραμένο έλατο, 
ξέρεις αυτό το πράσινο κωνοφόρο δέντρο που στόλιζε τα βουνά” του 
είπε γεμάτος χαρά για την ερώτησή του. 

“Και τότε τί έγινε;” τον ρώτησε ανυπομονώντας για την συνέχεια.
“Τότε έπιασε βροχή, πράσινη βροχή, και οι ψιχάλες τον χτύπησαν 
στο κεφάλι ανοίγοντάς του πληγές που ήταν δύσκολο η ζωή να 
κλείσει” του είπε με μια έκφραση φρίκης στο γερασμένο πρόσωπό 
του.

Ο μικρός Ζέντ ήπιε την κούπα του με το καθαρό νερό που 

έκλεψαν το προηγούμενο βράδυ από την αποστολή. Ήταν η σειρά 

του σύμφωνα με την κλήρωση που πραγματοποιεί η κοινότητα. Μισή 

κούπα... Αρκετή να γίνει ένας πόλεμος γι αυτήν στις μέρες μας. Η 

δροσερή του υφή, η καθάρια του δροσιά, η δίχως κατάλοιπα γεύση, 

το διάφανο κρυστάλλινο χρώμα , είναι αρκετά να χαθούν πολλές 

ζωές. Κάποτε οι άνθρωποι ονόμαζαν πράσινο οτιδήποτε ζωοφόρο, 

πράσινο δάσος, πράσινη ενέργεια, πράσινη φιλοσοφία. Στις μέρες 

μας η πράσινη οικονομία βασίζεται στο Αμίνιο – 13 εφόσον τα 

κατάλοιπά του για την παρασκευή αυτού του μετάλλου έχει 

πράσινη , όξινη και επιβλαβής απόχρωση.

Χαρούμενος απόλαυσε κάθε στάλα από την κούπα του. Τώρα 

ποιός ξέρει πότε θα ξαναπιεί αυτό το καθαρό νερό που πηγάζει από 

την μοναδική αμόλυντη πηγή νερού του πλανήτη. Επιστήμονες 

έχουν αποφανθεί ότι ακόμα και αυτή , επειδή είναι η πιό βαθειά 

της γής, θα “χαλάσει”. Θα γίνει πράσινη λείαν συντόμως. Στις 

μέρες μας είναι στην εκμετάλλευση των μεγάλων εταιρειών 

εξωσκελετού και πληρώνουν με αυτήν τους εργάτες. Το σύστημα 

οικονομίας είναι βασισμένο στα λίτρα αυτού του νερού. Το 

αντίτιμο του πλούτου κάθε χώρας βασίζεται στα λίτρα τα οποία 

έχουν αποθηκεύσει στις τεράστιες και καλά φυλασσόμενες 

αποθήκες τους. Όλα αυτά έχουν αντίκρισμα στο πανάκριβο μέταλλο. 

Σε εξωσκελετούς και νομίσματα.

“Έχω φορέσει εξωσκελετό από εκείνον τον άνθρωπο που θέλησε να 
ζήσει λίγο ελεύθερος. Ήταν στενός και ενοχλητικός στο 

7



Το πράσινο ποτάμι – Νίκος Φάκος

περπάτημα. Σχεδόν πιάνεσαι όταν τον φοράς πολύ ώρα. Και σε 
κρύβει. Σου κρύβει τα χαρακτηριστικά σου γνωρίσματα και σε κάνει 
ίδιο με όσους έχουν επιλέξει το ίδιο μοντέλο με σένα. Είσαι ίδιος 
με χιλιάδες άλλους...” συμπλήρωσε στην απάντησή του.

“Καμία μοναδικότητα. Γίνεσαι ίδιος με τόσους χιλιάδες 
άλλους. Έτσι όπως σε θέλουν οι άνθρωποι των πόλεων. Αν θέλεις 
να απολαύσεις την ασφάλεια και την τεχνιτή ευημερία θα πρέπει 
να ζήσεις μέσα στις πόλεις εξασφαλίζοντας το υψηλό προσδόκιμο 
ζωής και τα υψηλά ποσοστά επιβίωσης. Όμως αν θέλεις να ζήσεις 
ελεύθερος θα έχεις το αντίτιμο στο τσεπάκι.”
“Και πώς ζούμε εμείς σαν ελεύθεροι άνθρωποι;” ρώτησε ο μικρός 
Ζέντ με απορία.

Ο Δάσκαλος κούνησε για λίγο το κεφάλι του μέσα στην σιωπή 

της νύχτας.

“Εμείς...Εμείς ζούμε γιατί έχουμε δει την ομορφιά της ζωής και τα 
δώρα της φύσης...”
“Και τί είναι φύση;” τον διέκοψε εκφράζοντάς του την περιέργεια 
για αυτήν την νέα λέξη.

Ο Δάσκαλος πήγε στο παράθυρο πίσω από το τραπέζι με τα 

τσίγκινα πιάτα και έφερε μια γλάστρα. Μέσα σε αυτήν ζούσε ένας 

μικρός κάκτος γεμάτος αγκάθια και ένα πολύ όμορφο άνθος στην 

κορυφή του.

“Αυτό είναι φύση!Να, κοίτα! Αν πας να πειράξεις αυτόν τον μικρό 
κάκτο θα τρυπηθείς και θα πονέσεις. Προστετεύει τον εαυτό του με 
τα αμέτρητα αγκάθια. Το μόνο που ζητάει είναι να κατανοήσεις ότι 
έχει κανόνες.Όποιος τους παρακάμπτει, το πληρώνει...” του είπε 
δείχνοντάς του το μικρό φυτό που προστάτευε με τόσο κόπο.

Ο μικρός Ζεντ προσπάθησε να αγγίξει τον κάκτο. Ο Δάσκαλος 

τον άφησε να δοκιμάσει. Μια μικρή πληγή σχηματίστηκε στο 

δάχτυλο του μικρού και μια σταγόνα κόκκινο αίμα εμφανίστηκε 

στην θέση της επαφής. Τράβηξε το χέρι του πίσω.

“Είδες μικρέ μου Ζεντ τί είναι φύση; Ο άνθρωπος όμως δεν 
σεβάστηκε αυτό το μικρό φυτό και το έπιασε σφιχτά και με τα δύο 
χέρια του. Αίμα έτρεξε από τις πληγές του. Παρόλα αυτά δεν το 

8



Το πράσινο ποτάμι – Νίκος Φάκος

άφησε καθόλου. Συνεχίζει να το πιέζει μέχρι όλα του τα αγκάθια 
να ξεκολήσουν από πάνω του.Δεν καταλαβαίνει όμως ότι αυτό το 
μικρό φυτό θα πεθάνει και το άνθος του θα χαθεί...” του είπε 
καθώς τοποθετούσε το μικρό φυτό πίσω στο παράθυρο.

Ο Ζεντ έμεινε περίλυπος να σκέφτεται τα λεγόμενα του 

Δασκάλου. Κοιτούσε την μικρή πληγή στο δάχτυλό του ανήμπορος 

να κατανοήσει το αποψινό μάθημα. Ο γέρος έβηξε και συνέχισε.

“Το ξέρω μικρέ μου Ζεντ ότι είσαι όλο απορίες. Θα μάθεις με τον 
καιρό, δεν σε φοβάμαι, είσαι έξυπνος και έχεις καρδιά. Και είσαι 
πολύ τυχερός που είσαι ελεύθερος...” του είπε όλος σιγουριά.

Ο μικρός τον κοίταξε μες στα θολά του μάτια σαν να 

προσπαθούσε να κατανοήσει την γνώση μιας ζωής, την γνώση που 

κανείς ελεύθερος άνθρωπος δεν έχει. Δάσκαλος...Γιατί τον έλεγαν 

Δάσκαλο;.. Ήταν το όνομά του ή η ιδιότητά του; Κανείς δεν είχε 

πει με σιγουριά. Αυτός ο άνθρωπος στα εξήντα του ήταν ο 

μεγαλύτερος σε ηλικία σε όλη την κοινότητα. Συνήθως ο μέσος 

ελεύθερος άνθρωπος ζει ελεύθερος για μια εικοσαετία λιγότερο από 

αυτόν. Η κοινότητα είναι πολύ τυχερή που τον είχε. Από επιλογή 

αφέθηκε να ζει ελεύθερος και να καθοδηγεί την κοινότητα σε έναν 

τρόπο ζωής που οι άνθρωποι στην πόλη δεν κατανοούσαν.

“Πες μου κι άλλα Δάσκαλε, θέλω να ξέρω...” του είπε εκλιπαρώντας 
για λίγο γνώση. Μια γνώση που είχε αποκτήσει όλα αυτά τα χρόνια 

αφού είναι ο μόνος που έχει ζήσει τόσο. Είχε ζήσει μέσα στην πόλη, 

τότε που οι άνθρωποι δεν φορούσαν εξωσκελετούς, πίναν νερό 

ελεύθερα και αναπνέαν τον αέρα χωρίς τον φόβο μην τους φάει τα 

σωθικά. Ήταν παιδί ακόμα και έχει γνωρίσει τα δώρα της φύσης, ο 

μόνος απ' όλους τους ελεύθερους ανθρώπους.

“Αύριο , μικρέ μου Ζεντ, είναι μια μεγάλη μέρα...Αύριο θα πάμε 
στην πόλη, ελεύθεροι, δεν θα βρέχει σύμφωνα με τα σημεία των 
καιρών. Θα πάμε να φέρουμε νερό! Θα είναι η μεγαλύτερη αποστολή 
μας...” του είπε καθώς κοιτούσε τον κόκκινο ουρανό που κοσμούσε 
το παράθυρό του.

Ο γέροντας κοίταξε το βαρέλι με το νερό πίσω του και γνώριζε 

την μόνη αλήθεια. Το νερό , σύμβολο ενηλικίωσης της κοινότητας 

9



Το πράσινο ποτάμι – Νίκος Φάκος

των ελεύθερων ανθρώπων, ήταν σχεδόν άδειο. Έπρεπε να φέρουν 

καινούριο, να γεμίσουν το βαρέλι, να έχουν για να δίνουν στους 

αρρώστους και στους νέους που γινόνταν άνδρες και κυνηγοί.

“Θέλω να έρθω και γω μαζί σας...” του είπε με περίσσιο θάρος.
Ο γέροντας δεν απάντησε. Κοίταξε το παράθυρο και έμεινε 

σιωπηλός για μερικές στιγμές ανασύνταξης της σκέψης του. Έπρεπε 

να μείνει κάποιος πίσω, κάποιος με καρδιά. Ήξερε ότι για αυτόν 

ήταν η τελευταία αποστολή. Δεν είχε τα κουράγια να επιστρέψει. 

Είχε μαζέψει, όσο μπορούσε δυνάμεις, ένα χρόνο τώρα, πίνοντας 

νερό από το βαρέλι, μυστικά, για να έχει κουράγιο να αντέξει στο 

μακρύ ταξίδι. Η αποστολή δεν έπρεπε να αποτύχει. Σε λίγες ώρες 

θα ξεκινούσαν και έπρεπε να ξεκουραστεί.

“Όχι αυτήν την φορά μικρέ μου Ζεντ, όχι αυτήν την φορά...” του 
είπε χαμηλόφωνα.

Η βροχή έξω είχε δυναμώσει. Έπρεπε να σταματήσει αν ήθελαν 

να ξεκινήσουν. Θα είχαν λίγες ώρες στην διάθεσή τους , χωρίς το 

πράσινο οξύ να τρυπάει το δέρμα τους. Και για τον πηγαιμό τους και 

για τον ερχομό τους. Δυο άντρες μπήκαν στην καλύβα του Δασκάλου 

σκεπασμένοι με χοντρό ύφασμα. Το πέταξαν αμέσως κάτω και του 

βαλαν φωτιά. Οι τοξικές αναθυμιάσεις γέμισαν την ατμόσφαιρα σαν 

ένα σύννεφο σε πολύχρωμες αποχρώσεις. Ο Ζεντ έβηξε από τις 

αναθυμιάσεις. Οι άνδρες δήλωσαν την ετοιμότητά τους.

“Αφήστε με λίγο να σκεφτώ...Σε λίγο θα ξεκινήσουμε, μόλις 
σταματήσει η βροχή...” τους είπε.

Ο μικρός Ζεντ έμεινε με τους άντρες στην καλύβα μέχρι να 

ξεκινήσουν. Ο Δάσκαλος κατέβασε από την βιβλιοθήκη έναν 

μεγάλο χειροποίητο χάρτη που είχε γράψει ο ίδιος τα βράδια που 

δεν εμφανιζόταν στο δείπνο. Πήρε ένα κερί και το τοποθέτησε στην 

μέση του χάρτη τον οποίο είχε απλώσει στο ξύλινο τραπέζι. Έδειξε 

στους άντρες μερικά σημεία με το γερασμένο δάχτυλό του χωρίς να 

μιλάει. Εκείνοι έδειξαν ότι κατανόησαν αυτό που ήθελε να τους 

πει. Για λίγο συζήτησαν λεπτομέρειες που ο Ζεντ δεν καταλάβαινε. 

Για λίγο έμειναν όλοι τους σιωπηλοί σαν να προσεύχονταν , ο 

καθένας σε ότι πίστευε. Ο γέροντας σηκώθηκε και κουτσαίνοντας 

10



Το πράσινο ποτάμι – Νίκος Φάκος

πήγε στον κάκτο που είχε αφήσει πριν στο παράθυρο. Το έδωσε στον 

Ζεντ με ευλάβεια.

“Να το προσέχεις και να θυμάσαι ό,τι είπαμε μικρέ μου Ζεντ...” του 
είπε αποχαιρετώντας τον. Οι τρεις κυνηγοί φορέσαν τα παλτά από 

χοντρό ύφασμα,πήραν δύο σακιά που ήταν δίπλα στην πόρτα και 

χάθηκαν μέσα στην βροχή και στην νύχτα του κόκκινου ουρανού.

Ο Ζεντ έμεινε μόνος του στην καλύβα του Δασκάλου. Κοίταξε 

λίγο τον χάρτη που είχαν αφήσει στο τραπέζι. Σημειώσεις και 

άγνωστα σχήματα απεικόνιζαν την πόλη που άκουγε τόσα χρόνια 

στις ιστορίες. Μέσα στα σχήματα ένα “Χ” ήταν σημειωμένο στο 

κέντρο του σχεδιαγράμματος. Σκέφτηκε ότι θα ήταν εκεί που είχε 

καθαρό νερό. Εκεί που θα πήγαιναν οι κυνηγοί για να φέρουν τα 

βαρέλια. Έδειχνε να μην είχε κατανοήσει την σημαντικότητα της 

αποστολής. Κοιτούσε το βαρέλι που είχε δίπλα από την 

βιβλιοθήκη και μπήκε στον πειρασμό να πιει λίγο ακόμα. Πλησίασε 

τον φελλό που έκλεινε την τρύπα που είχε στο κάτω μέρος και τον 

τράβηξε. Δυο σταγόνες καθαρό νερό έπεσαν στο χέρι του. Κοιτούσε 

την κρυστάλλινη όψη τους γεμάτος απορία. Ήταν ένας κόσμος που 

δεν είχε ζήσει, ο ίδιος κόσμος που είχε μεγαλώσει ο Δάσκαλος. Το 

βαρέλι ήταν άδειο και έπρεπε να φέρουν καινούριο καθαρό νερό για 

την κοινότητα. Σκεφτόταν πως θα ήταν η ζωή στην πόλη με τους 

εξωσκελετούς και τα νομίσματα. Πως μεγαλώνουν τα παιδιά της 

ηλικίας του; Εκείνος δεν είχε δει αυτήν την ζωή να επιλέξει αν του 

αρέσει. Είχε αρχίσει να αμφισβητεί τα λεγόμενά του Δασκάλου. Θα 

τους ακολουθούσε, το είχε αποφασίσει.

Είχε ακούσει ότι τα φυτά ζούσαν με το ίδιο καθαρό νερό που 

κάποτε έπιναν και οι άνθρωποι. Έριξε τις δύο σταγόνες που είχε 

στο χέρι του μέσα στον κάκτο. Ακούμπησε πάλι στα αγκάθια 

προσπαθώντας να θυμηθεί τα λεγόμενα του Δασκάλου. Άνοιξε το 

σεντούκι και πήρε μια καπαρτίνα από χοντρό ύφασμα και την 

φόρεσε. Πήρε λίγο ψωμί από το τραπέζι της κουζίνας , το τύλιξε με 

λίγο χαρτί , δίπλωσε τον χάρτη και ξεκίνησε την πορεία του.

Το χωριό της κοινότητας ήταν κρυμμένο στο Γκρι Δάσος που 

είχε καεί από τις τοξικές βροχές των τελευταίων χρόνων. 

11



Το πράσινο ποτάμι – Νίκος Φάκος

Σκέφτηκε ότι ο χάρτης, που τόσο περίτεχνα είχε σχεδιάσει ο 

γέροντας , αν έπεφτε σε λάθος χέρια, θα φανέρωνε την τοποθεσία 

του χωριού. Η ασφάλεια της κοινότητας ήταν στην τσέπη του.

Πίσω του χάνονταν τα φώτα του χωριού ανάμεσα στους 

ξεραμένους κορμούς των δέντρων. Μετά από μισή ώρα η βροχή είχε 

σταματήσει. Πληγές εμφανίστηκαν στους καρπούς των χεριών του , 

εκεί που η καπαρτίνα ερχόταν σε επαφή με το δέρμα του. Πονούσε 

και την πέταξε στο υγρό πράσινο χώμα.Την έσκισε και την έκοψε σε 

λωρίδες. Μερικές από αυτές τις φύλαξε στις τσέπες του. Κράτησε 

μία και την τύλιξε σε ένα ξερό κλαρί. Έβαλε φωτιά και έτρεξε νότια 

να συναντήσει την αποστολή.

Μπροστά του φάνηκαν οι τρεις κυνηγοί. Βάδιζαν ανάμεσα από 

τους κορμούς ανοργάνωτα όταν βγήκαν στα όρια του δάσους. 

Μπροστά τους, λίγα χιλιόμετρα μετά, φαινόταν η πόλη με τα φώτα 

της. Ένας πήδακας καπνού ξεπρόβαλε μαύρος στον σκούρο κόκκινο 

ουρανό, κρύβοντας το μαύρο φεγγάρι της νύχτας. Διάφορα φώτα 

φαίνονταν έξω από την πόλη. Οι τρεις άνδρες κοντοστάθηκαν και ο 

Ζεντ έσβηστε την δάδα ανακατεύοντας την στάχτη που βρισκόταν 

στο έδαφος. Πλησίασε αρκετά και κρύφτηκε πίσω από ένα μεγάλο 

κούτσουρο.

“Πρέπει να βιαστούμε...” άκουσε τον έναν να λέει στον Δάσκαλο.
Ξεχώρησε τις μορφές τους, εκεί πίσω από το κούτσουρο. 

Παρακολουθούσε τις σκιές τους και άνοιξε τον χάρτη που είχε 

διπλώσει στην τσέπη του. Προσπάθησε να καταλάβει που 

βρίσκονταν και αντιστοίχισε τα φυλάκια που φώτιζαν έξω από την 

πόλη σαν να παρακολουθούσε τον παλιό έναστρο ουρανό. Οι τρεις 

άνδρες είχαν αποτυπώσει την αποστολή στο μυαλό τους και δεν 

χρειάζονταν τον χάρτη. Ο Ζεντ σκέφτηκε να εμφανιστεί , όμως 

δίστασε καθώς θα τον διέταζαν να γυρίσει πίσω. Έμεινε εκεί 

κρυμμένος να παρακολουθεί τις σκιές τους.

Τους άφησε να ξεκινήσουν πρώτοι και να χαθούν. Αποφάσισε 

να προχωρήσει στο κόκκινο σκοτάδι και αυτός, όπως ο Δάσκαλος με 

τους δύο κυνηγούς. Άφηνε πίσω του το Γκρι Δάσος και βάδιζε στο 

υγρό γκριζοπράσινο χώμα με δυσκολία καθώς η τοξική λάσπη από 

12



Το πράσινο ποτάμι – Νίκος Φάκος

στάχτη,οξύ και χώμα ήταν βαριά για τα παπούτσια του. Είχε 

ακούσει ιστορίες για τον ουρανό. Κάποτε το πρωί ήταν γαλάζιος, 

του έλεγαν, και μετά γινόταν μαύρος. Αλλά πάντα είχε φώτα, 

εκατομύρια μικρά λαμπάκια, έτσι του τα είχαν περιγράψει , που 

σχημάτιζαν διάφορες εικονες αν ένωνες τις άκρες τους. Στο όνομά 

τους κάνανε ευχές καθώς αυτά τα φώτα ξαφνικά πέφταν στην γη και 

οι ευχές πραγματοποιούνταν, έτσι έλεγαν. Και τότε το φεγγάρι 

ήταν φωτεινό και φώτιζε τον δρόμο των ταξιδιωτών. Αυτές οι 

ιστορίες του μοιάζαν μακρυνές καθώς ο ουρανός δεν είχε αυτά τα 

φωτάκια, αστέρια του τα ονόμασαν, ούτε το φεγγάρι ήταν φωτεινό. 

Τώρα ο ουρανός είναι φωτεινός σε κοκκινόμαυρο φόντο δίνοντας 

στα δέντρα μια απόκοσμη όψη τις νύχτες όταν κοίταζε έξω από το 

παράθυρο της καλύβας του, που κοιμόταν μαζί με τα άλλα παιδιά.

Τότε έπαιζαν αυτά το παιχνίδι με τις κουκίδες στο υγρό χώμα. 

Με ένα ξύλο φτιάχναν τυχαίες τελείες στο χώμα με ξερά κλαδιά και 

προσπαθούσαν να φτιάξουν σχήματα. Όποιος έφτιαχνε το πιο 

δύσκολο σχήμα κέρδιζε. Μερικές φορές το κλαδί έπαιρνε φωτιά 

αφού την προηγούμενη μέρα είχε βρέξει με νερό που είχε πολύ 

τοξικότητα από το Αμίνιο – 13 που φτιαχνόταν στην πόλη.

Ο Ζεντ κοίταξε για λίγο τον ουρανό και τον φαντάστηκε μπλε. 

Σκέφτηκε μια ξένη σε αυτόν ομορφιά και πόσο ωραίο θα ήταν το 

παιχνίδι με τα αστέρια. Βρήκε μια πέτρα ανάμεσα από στάχτη και 

έφτιαξε πέντε τελείες. Προσπάθησε για λίγο να φτιάξει κάτι 

όμορφο χωρίς να του έρθει κάτι στο μυαλό. Αυτό του το είχε μάθει 

ο Δάσκαλος!

“Αν φτιάξεις κάτι όμορφο με πέντε τελείες, σαν το παιχνίδι με τα 
αστέρια, τότε έχεις την ελπίδα να τα δεις...Τότε θα' σαι ελεύθερος 
μικρέ μου Ζεντ” του είχε πει κάποτε.

Τρόμαξε με την σκέψη ότι είχε καθυστερήσει και οι τρεις 

άντρες θα είχαν απομακρυνθεί περισσότερο απ΄ όσο έπρεπε. 

Ξεκίνησε να βαδίζει, όσο μπορούσε πιο γρήγορα. Πλησίαζε τα τείχη 

της πόλης και μπορούσε να διακρίνει κάποιους πύργους χτισμένους 

σε αυτα με κάποιο φως σε μεγάλα παράθυρα. “Η πόλη έχει τείχη” 

σκέφτηκε και άνοιξε για λίγο τον χάρτη του Δασκάλου. Το 

13



Το πράσινο ποτάμι – Νίκος Φάκος

σχεδιάγραμμα άρχισε να παίρνει σάρκα και οστά στα μάτια του 

μικρού Ζεντ.

Λίγο παρακάτω το έδαφος ήταν γεμάτο με λακούβες, πέτρες 

και ξερά μικρά κλαδιά. Κάποτε εκεί θα είχε δάσος το οποίο έγινε 

ένα σκέπασμα από μαύρα ξερά ξύλα και πέτρες. Σκέφτηκε ότι ίσως 

να είχε θάλασσα, που κάποτε ήταν γαλάζια στο χρώμα του ουρανού. 

Ίσως η θάλασσα να ήταν ο καθρέφτης του ουρανού, όπως όριζε η 

τότε παλιά γνώση. Έμεινε όρθιος να παίζει λίγο με τα κλαδιά 

κλωτσώντας μερικά απο αυτά εδώ και κει.

Ένα φως ξεχώριζε από ένα κτίσμα δυο χιλιόμετρα παρακάτω. Ο 

Ζεντ πλησίασε διστακτικά προς αυτό , χωρίς απο μέσα να βλέπει 

κάποια κίνηση. Ήταν ένα κτίσμα σε γκρι χρώμα που δύσκολα το 

ξεχώριζες από το χρώμα του εδάφους. Είχε μια πόρτα και ένα 

παράθυρο και από μέσα φαινοταν έντονο φως σαν να είχε δεκάδες 

κεριά. Όσο πλησιάζε ξεχώριζε λεπτομέρειες όπως καλώδια 

κρεμασμένα από το ταβάνι, το τετράγωνο σχήμα του κτίσματος, 

ηλεκτρικές συσκευές και ένα τετράγωνο κάδρο που του το είχαν 

περιγράψει όταν ήταν μικρος και το ονόμαζαν “υπολογιστή”. 

Έφτασε έξω από την πόρτα και δίπλα της είδε μια πύλη με ένα 

συρμάτινο πλέγμα και μια ταμπέλα που εικόνιζε έναν κεραυνό, σαν 

αυτούς που ρίχνει όταν η νύχτα είναι μαύρη και βρέχει νερό που 

καίει. Η πύλη ήταν ανοιχτή και μέσα στο κτίσμα κοίτωνταν ένας 

άνδρας που φορούσε αυτό που οι άνθρωποι της πόλης και ο 

Δάσκαλος λένε εξωσκελετό.

Έντρομος ο μικρός Ζεντ έσπρωξε με το πόδι το κεφάλι του 

πεσμένου άνδρα να δει αν κινείται. Του είχαν αφαιρέσει το κράνος 

και έτσι εύκολα μπορούσε να διαπιστώσει αν ανέπνεε. Το φρύδι του 

πεσμένου άνδρα κουνήθηκε και ο Ζεντ έτρεξε ακόμη πιο νότια με 

όση αντοχή και δύναμη είχε γιατί σε λίγο ο άνδρας θα σηκωνοταν. 

Κινδύνευε.

Το έδαφος είχε γίνει ξερό σε εκείνο το σημείο και κάποια 

φίδια φανέρωναν ότι υπήρχε ζωή εκεί γύρω. Κροταλισμοί και 

παράξενες κραυγές φανέρωναν το ότι η νεκρή φύση ήταν απλωμένη 

τριγύρω του όπως τα ξερά δέντρα είναι ολόγυρα στο Γκρι Δάσος. 

14



Το πράσινο ποτάμι – Νίκος Φάκος

Συνέχισε με βήμα ταχύ και γρήγορο χωρίς να τον νοιάζει αν ο 

Δάσκαλος θα τον καταλάβει. Σε αυτό το μέρος αισθανόταν τόσο 

μόνος που φοβόταν να αναλάβει την ευθύνη του ότι παράκουσε τις 

εντολές του. Όμως ο αέρας φυσούσε στάχτη, χώμα και αναθυμιάσεις 

από την πράσινη βροχή και συχνά έβηχε για να βγάλει από τα 

πνευμόνια του το πνιγηρό μίγμα.

Παρακάτω πέρασε και αλλα φυλάκια , δύο στον αριθμό, ολα 

χτισμένα κατά τον ίδιο τρόπο με το πρώτο που είχε συναντήσει και 

όλοι οι φύλακες κοίτωνταν αναίσθητοι χωρίς το κράνος του 

εξωσκελετού. Είχε σιγουρευτεί ότι ήταν στον σωστό δρόμο. Είχε 

λαχανιάσει και έκανε μια στάση να δαγκωσει δυο μπουκιές από το 

ψωμί που είχε παρει. Τα χείλη του ήταν στεγνά και διψούσε. Μόνο 

που δεν είχε φωτιά , ούτε σκεύη, να βράσει λίγο πράσινο νερό για 

να πιεί. Έπρεπε να μπει μες στην πόλη, κάτι θα έβρισκε να έπινε, 

όλο και κάποια λίμνη.

Μια περίπολος με ένα ιπτάμενο αυτοκίνητο έκανε την 

εμφάνισή της στον ορίζοντα, οταν δυνατός ήχος του συναγερμού 

χτύπησε από το τελευταίο, πριν το τείχος, φυλάκιο. Φαινόντουσαν 

σκιές να παλεύουν μέσα στο φως του κτίσματος όταν το αυτοκίνητο 

πετούσε με ταχύτητα προς αυτό. Ο μικρός Ζεντ έπεσε στο έδαφος 

και το δέρμα στα χέρια του κάηκε, καθώς ήταν ακόμη ποτισμένο με 

το θανατηφόρο οξύ της βροχής. Το αυτοκίνητο με τους προβολείς 

ήταν αστραφτερό και φώτιζε το έδαφος όπου κατά τύχη δεν τον 

εντόπισαν. Τότε ο Ζεντ είδε τρεις σκιές να τρέχουν ακόμη πιο 

γρήγορα προς το τείχος της πόλης με όση δύναμη είχαν. Σε αυτούς 

ξεχώρισε το αργό βήμα του Δασκάλου που φαινόταν να τους 

καθυστερεί. Ήταν σίγουρος ότι το αυτοκίνητο θα τους προλάβει , 

αν όχι οι υπόλοιποι φύλακες που προφανώς θα έσπευδαν στο 

φυλάκιο. Ο Ζεντ σκέφτηκε να τρέξει προς τα πίσω όμως σκέφτηκε 

ότι μπορούσε να βοηθήσει τους κυνηγούς να καταφέρουν τον σκοπό 

τους. Θα μπορούσε, τουλάχιστον, να κουβαλήσει τον γέροντα καθώς 

ήταν μεγαλόσωμος για την ηλικία του και ισοδύναμα ρωμαλέος με 

έναν ενήλικα.

Γεμάτος έπαρση για τις δυνάμεις του έτρεξε όσο πιο γρήγορα 

15



Το πράσινο ποτάμι – Νίκος Φάκος

μπορούσε προς το μέρος των τριών ανδρών που με την σειρά τους 

έτρεχαν προς το τείχος να αποφύγουν το διερχόμενο αυτοκίνητο. 

Ένα βραχύ σφύριγμα με κοφτές διακοπές ηχούσε από μεγάλα 

μεγάφωνα στην βόρεια πλευρά του τείχους.

“Άμυαλε Ζεντ, τι δουλειά έχεις εδώ;” του είπε χωρίς να σταματήσει 
το κουτσό βάδισμά του.

Ο Ζεντ έπεσε κάτω από την μασχάλη του και προσπάθησε να 

τον σηκώσει. Το ιπτάμενο αυτοκίνητο έφτασε από πάνω τους και 

τρία σχοινιά πετάχτηκαν από αυτό προς το έδαφος όταν τρεις 

εξωσκελετοί - άνθρωποι πρόβαλαν ταχύτατα προς το έδαφος. 

Κρατούσαν όπλα και πλησίαζαν απειλητικά την ομάδα. Ο Δάσκαλος 

έβγαλε έναν χαρτί από την τσέπη του και το έδωσε στον Ζεντ μαζί 

με τον σάκο που κουβαλούσε.

“Τώρα τρέχα!” του είπε και εκείνος έτρεξε με όλη του την δύναμη 
προς το τείχος. Οι δύο εξωσκελετοί άρχισαν να πυροβολούν προς 

την ομάδα όταν ο τρίτος άρχισε να τρέχει προς το μέρος του Ζεντ. 

Σκόνη και στάχτη σηκωνόταν από το έδαφος όσο ο Ζεντ έτρεχε 

προς το τείχος που μπορούσε πλέον να διακρίνει την μεταλική από 

Αμίνιο – 13 υφή του. Έξω από αυτό ένα πράσινο ποτάμι, σαν 

τάφρος , το οποίο φωσφόριζε, έρεε κατα μήκος του. Όταν έφτασε 

στην όχθη του διαπίστωσε τους τοξικούς υδρατμούς που ξεπρόβαλαν 

από την πράσινη επιφάνειά του. Ξεχώρισε και μερικά ανθρώπινα 

κρανία που  βρίσκονταν στις όχθες του μαζί με κλαδιά και πέτρες. 

Μπροστά του βρισκόταν μια αρκετά μεγάλη και βαριά πέτρα. Έπεσε 

στα δυο του πόδια και την σήκωσε στα χέρια του όταν άκουσε τον 

εξωσκελετό να τρέχει προς το μέρος του. Με όση δύναμη είχε ζύγισε 

το χτύπημά του που βρήκε τον φύλακα ακριβώς στο κράνος που 

προστάτευε το κεφάλι του, κάνοντάς τον να πέσει κάτω. Με γροθιές 

και κλωτσιές το κράνος βγήκε και ο φύλακας έμεινε αναίσθητος. 

Τότε ανακάλυψε το μέγεθος της δύναμής του, την φλόγα που 

έκρυβαν αυτά τα χέρια του.

Έβγαλε τον εξωσκελετό με γρήγορες κινήσεις και τον φόρεσε. 

Μια εφορία αιστάνθηκε σε όλα τα μέρη του σώματός του καθώς το 

βάρος από το σακίδιο που του έδωσε ο Δάσκαλος έλειπε. Καθαρό 

16



Το πράσινο ποτάμι – Νίκος Φάκος

οξυγόνο έμπαινε από τα ρουθούνια του κράνους του ενώ αισθανόταν 

κάπως άβολα στην μέση του. Βούτηξε στο πράσινο ποτάμι και πέρασε 

γρήγορα στην απέναντι όχθη κρατώντας το σακίδιο, με ευκολία, 

πάνω από την επιφάνειά του. Κολύμπησε ανάμεσα σε πράγματα τα 

οποία δεν είχε ξαναδεί. Σχεδόν άγγιζε το τείχος της πόλης όταν 

ένας πυροβολισμός ακούστηκε από την άλλη άκρη. Βρήκε ένα 

χάλασμα στο τείχος. Σύρθηκε ανάμεσα σε ποντίκια και κατσαρίδες 

και βγήκε μέσα στην πόλη , σε ένα ξέφωτο από τεχνητό φως.

Έπρεπε να τρέξει, όσο μπορούσε πιο πολύ, όταν ένας 

εξωσκελετός φάνηκε προς το μέρος του. Πάγωσε για λίγο και έμεινε 

ακούνητος όταν τον προσπέρασε χωρίς να του δώσει καμία σημασία. 

Προχώρησε με βήμα σταθερό ανάμεσα σε φωτεινά στενά γεμάτα 

πόρτες και παράθυρα και βρέθηκε σε μία λεωφόρο, την πρώτη που 

είχε συναντήσει ποτέ στην ζωή του. Ιπτάμενα αυτοκίνητα, 

εξωσκελετοί, όλοι ίδιοι σχεδόν και σιδερένια φωτεινά δέντρα που 

άλλαζαν χρώματα ήταν μια εικόνα τόσο μαγευτική και αλλόκοσμη 

που αντικατοπτριζόταν στην φαντασία του. Άνρωποι που φορούσαν 

τους εξωσκελετούς τον προσπερνούσαν σαν να μην συνέβαινε 

τίποτα. Για λίγο ηρέμισε όμως το χαρτί και ο σάκος ήταν ακόμη στα 

χέρια του. Δεν ήξερε τι περιείχε ούτε τι έγραφε ο Δάσκαλος. Το 

γράμμα βρισκόταν στην τσέπη του , μέσα από τον εξωσκελετό. 

Έπρεπε να κρυφτεί κάπου για να βγάλει το γράμμα και να μελετήσει 

τί περιείχε ο σάκος.

Μπήκε σε ένα πολυκατάστημα που πουλούσε κάποιες συσκευές 

που πρόβαλαν εικονικά κάποια ολογράμματα ανθρώπων 

εξωσκελετών. Μια ηλεκτρονική ταμπέλα έγραφε “ 30 Αμίνια”. Δεν 

είχε ξεχάσει την δίψα του και ένα μηχάνημα σε μια γωνιά διαφήμιζε 

συνθετικούς χυμούς φρούτων. Διάφορες γεύσεις. Μπανάνα, φράουλα, 

μήλο, ακτινίδιο. Κάποια από αυτά τα είχε ακούσει σε ιστορίες πίσω 

στο Γκρι Δάσος. Ήταν φυτά , κάποτε, σαν τον κάκτο που είχε ο 

Δάσκαλος στο παράθυρο της καλύβας του. Ήθελε να δοκιμάσει, 

διψούσε.

Ακούμπησε το χέρι του εξωσκελετού στο περίγραμμα που 

υποδείκνυε το μηχάνημα και ένα κουτάκι χυμός αχλάδι πετάχτηκε 

17



Το πράσινο ποτάμι – Νίκος Φάκος

από την σχισμή του μηχανήματος. “Ευχαριστούμε κύριε Ζιρο” είπε 

το μηχάνημα όταν ο Ζεντ τοποθέτησε το ακροφύσιο του κουτιού στο 

στόμα του εξωσκελετού. Μία γλυκιά , μεστώδης γεύση γεμάτη με ένα 

καθάριο άρωμα γέμισαν τα σωθηκά του σε μία ηδονή ευχαρίστησης 

και δυνατής ικανοποίησης της δίψας του. “Ευχαριστούμε κύριε 

Ζίρο” του ξαναείπε το μηχάνημα όταν δοκίμασε την φράουλα και το 

αβοκάντο. Πλήρης αισθήσεων γονάτισε και προσευχήθηκε για τα 

παιδιά που είχαν μείνει πίσω. Σκέφτηκε τον Δάσκαλο που είχε 

χάσει την ζωή του μαζί με τους δύο κυνηγούς. Άνοιξε το σακίδιο και 

μέσα σε αυτο βρήκε μικρά νομίσματα από Αμίνιο-13. Ήταν γεμάτος 

με τέτοια νομίσματα. Έξω άρχισε να βρέχει όξινη βροχή και 

τριγύρω του δεν υπήρχε εξωσκελετός ή άλλος άνθρωπος να τον 

παρακολουθεί. Έβγαλε βιαστικά τον εξωσκελετό και πήρε το 

γράμμα στα χέρια του. Το άνοιξε και είδε το αίμα που είχε βρέξει το 

μισό χωρίς να φαίνεται τι έγραφε στην αρχή. Φαίνεται ότι η όξινη 

βροχή είχε περάσει μέσα από τα ρούχα του Δασκάλου που βρεχόταν 

για περισσότερη ώρα απ΄ ότι ο ίδιος.

“...για αυτό μικρέ μου Ζεντ ήξερα ότι θα μας ακολουθήσεις. Μην 
περιμένεις να καταλάβεις. Αν βρίσκεσαι μέσα στην πόλη τώρα δεν 
θα σε παρεξηγήσω αν δεν γυρίσεις πίσω. Ο άνθρωπος μικρέ μου Ζεντ 
έχει φτιάξει αυτό το οικοδόμημα πάνω σε αυτό το καταραμένο 
μέταλλο και στο νερό χωρίζοντας τους ανθρώπους σε δύο 
κατηγορίες. Τους εξωσκελετούς και τους ελεύθερους. Τώρα που 
έζησες έστω και λίγο στην πόλη θα κατάλαβες ότι δεν είναι 
επιλογή μας να ζούμε όπως ζούμε εκεί που ζούμε. Αυτό να το 
θυμάσαι! Δεν είναι επιλογή μας. Μην νομίζεις ότι είμαστε οι μόνοι,  
υπάρχουν και άλλοι, πάρα πολλοί, ίσως περισσότεροι απ΄ ότι 
φαντάζεσαι. Δεν με ρώτησες ποτέ αν είμαστε οι μόνοι. Όχι δεν 
είμαστε οι μόνοι. Είμαστε οι περισσότεροι και οι φτωχότεροι. 
Δοκίμασες συνθετικό φαγητό; Δοκίμασες χυμούς φρούτων; 
Οδήγησες ιπτάμενο αυτοκίνητο; Έτσι είναι η ζωή ενός ανθρώπου 
που φοράει εξωσκελετό. Οι υπόλοιποι ζουν όπως ζούμε. Τώρα έχεις 
μια επιλογή! Την επιλογή του να γυρίσεις πίσω και να βοηθήσεις 
το χωριό να επιβιώσει. Να φέρεις λίγο νερό για τους αρρώστους και 

18



Το πράσινο ποτάμι – Νίκος Φάκος

για την τελετή που θα γίνει του χρόνου για τον μικρό Ζιλ. Ή να 
μείνεις μέσα στην πόλη και να ζήσεις όπως ζει ένας εξωσκελετός. 
Να ξέρεις ότι δεν σου απέκρυψα τίποτε, δεν σου είπα ψέματα για 
τίποτα, όσο νόστιμο είναι το συνθετικό κοτόπουλο και το 
συνθετικό ψωμί. Πρέπει να επιλέξεις. Για να διαβάζεις αυτό το 
γράμμα σημαίνει ότι εγώ θα έχω φύγει. Ο σάκος με τα αμίνια σου 
φτάνουν να ξεκινήσεις την ζωή μέσα στην πόλη, αν τα καταφέρεις, 
ή να φέρεις λίγο καθαρό νερό που θα βρεις στον χάρτη που άφησα 
στο τραπέζι. Είναι δικιά σου επιλογή μικρέ μου. Είσαι ελεύθερος να 
αποφασίσεις! Έγινες ελεύθερος άνθρωπος μικρέ μου Ζεντ...” .

Ο Ζεντ ξέσπασε σε κλάματα. Αισθανόταν προδωμένος από τα 

λεγόμενα του Δασκάλου, που δεν είχε μάθει το όνομά του. 

Σκέφτηκε ότι τον ξεγέλαγε , όπως και όλο το χωριό, λέγοντας ότι 

πάνε να κλέψουν λίγο από το καθαρό νερό στο κέντρο της πόλης. 

Λίγες ώρες αργότερα διαπίστωσε ότι στο κέντρο της πόλης υπήρχε 

ένα κτίριο που ονομαζόταν Τράπεζα Νερού και που πωλούσε καθαρό 

νερό έναντι μεγάλης αμοιβής σε Αμίδιο – 13. Αγόρασε δέκα 

βαρέλια με καθαρό πηγαίο νερό και τα πήγε στο χωριό του, 

φορώντας τον εξωσκελετό που είχε κλέψει από τον φύλακα που τον 

κυνηγούσε, ένα-ένα. Μάλλον ήταν τυχερός που δεν τον 

ανακάλυψαν. Θα μπορούσαν πολύ εύκολα μια και κάθε εξωσκελετός 

κρύβει την ταυτότητα αυτού που τον φοράει. Είχε πάρει την 

απόφασή του. Παρέμεινε μαζί με τους ελεύθερους.

Τον επόμενο χρόνο , στην τελετή ενηλικίωσης του Ζιλ, ο Ζεντ 

έκανε μάθημα στον φίλο του για τον μικρό κάκτο που είχε πάρει 

στο σπίτι του. Ακολουθούσε τελετουργικά τα βήματα που του 

έγιναν μάθημα από τον Δάσκαλο. Χρόνια αργότερα , κάποιος νεαρός 

του έκανε την ερώτηση με τα αστέρια. Τότε του απάντησε, όπως ο 

Δάσκαλός του: “Αν φτιάξεις κάτι όμορφο με πέντε τελείες, σαν το 
παιχνίδι με τα αστέρια, τότε έχεις την ελπίδα να τα δεις...Τότε θα' 
σαι ελεύθερος...” 

Εκείνο το βράδυ , όταν είχε σταματήσει η όξινη βροχή , βγήκε 

και έφτιαξε το πιο όμορφο “κάτι” με πέντε τελείες.

19



Το πράσινο ποτάμι – Νίκος Φάκος

Απο εκείνο το βράδυ και έπειτα όλοι τον φώναζαν Δάσκαλο. 

Έζησε την ζωή του εξασφαλίζοντας με το μυαλό και το εμπορικό 

δαιμόνιό του καθαρό νερό για το χωριό. Έκανε οικογένεια και ένα 

βράδυ μέσα από το παράθυρο του σπιτιού του , για λίγες μετρημένες 

στιγμές , όταν ο ουρανός καθάρισε, είδε τα αστέρια. Ήταν ένας 

ελεύθερος άνθρωπος...

20


