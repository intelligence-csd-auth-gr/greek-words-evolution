












































 



 
 



 

 
ΠΙΣΩ ΑΠΟ ΤΙΣ ΛΕΞΕΙΣ 

 
 

YANNIS YOULOUNTAS 
 
 
 
 
 
 
 

Μετάφραση: Δήμητρα Αντωνοπούλου 
 

Επιμέλεια: Δημήτρης Κωνσταντίνου



 

 
Πρωτότυπο: «Derriere les Mots»  
Les Éditions Libertaires 
www. editions-libertaires.org 

Συγγραφέας: Yannis Youlountas 

Μετάφραση: Δήμητρα Αντωνοπούλου 

Επιμέλεια: Δημήτρης Κωνσταντίνου 

Εξώφυλλο: Βob Sine / www.sinemensuel.com 

 
 
 

 

ISBN: 978-960-98834-9-8 
 
 
ΕΚΔOΣΕΙΣ ΕΞΑΡΧΕΙΑ 
Τ.Θ. 70616 
Τ.Κ. 16607 
Τηλ. 6955493432 
Email: exarchiapress@yahoo.gr 
Internet: www.exarchiapress.gr 

 



 

ΠΡΟΛΟΓΟΣ 
 

Αυτό το βιβλίο δεν έχει ως σκοπό να θί-
ξει το ζήτημα των λέξεων με ένα σταθερό και 
απαράλλακτο τρόπο: συστηματικά σοβαρό ή 
τρελό, αστείο ή προκλητικό. Γιατί να 
επιλέξεις οριστικά ανάμεσα στη μάσκα της 
κωμωδίας ή της τραγωδίας, από τη στιγμή 
που η ψυχική διάθεση κάθε ατόμου 
μεταβάλλεται, ποικίλει, κάνοντας από τις πιο 
σοβαρές ως τις πιο επιπόλαιες παρατηρήσεις; 
Ομοίως, δεν ήθελα ένα είδος αποκλειστικά 
πολιτικό ή φιλοσοφικό, πολύ απλά επειδή η 
πολιτική και η φιλοσοφία βρίσκονται παντού, 
ακόμα και στις πιο ανώδυνες πτυχές. Τόσο το 
χειρότερο ή μάλλον τόσο το καλύτερο, αν 
αυτές οι παραλλαγές στην προσέγγιση φέρουν 
κάποιους σε δύσκολη θέση. Το γράψιμο δεν 
έχει να κάνει με ένα παιχνίδι ρόλων 
βασισμένο στο στυλ και την επανάληψη. 
Αυτό ας το αφήσουμε για τις βιομηχανικές 
εκδόσεις των καλοβολεμένων συγγραφέων. 
Αυτός που χαμογελά συνέχεια είναι ανόητος. 
Αυτός που δεν χαμογελά ποτέ είναι 



 

σπασίκλας. Η ίδια η ζωή εναλλάσσει, 
ευτυχώς, το ζεστό και το κρύο, το ασήμαντο 
και το σημαντικό.  

Επειδή ένα βιβλίο δεν είναι μόνο 
περιεχόμενο, θα ήθελα να εκφράσω την 
ευγνωμοσύνη μου στον Jean-Marc Raynaud 
και στις Εκδόσεις Libertaires που με υπο-
δέχθηκαν αδελφικά στον εκδοτικό οίκο τους. 
Ευχαριστώ τον ακούραστο Bob Siné γι’ αυτό 
το εξώφυλλο, καθώς και για την όμορφη 
έκπληξη του Siné-Mensuel!  Ευχαριστώ 
επίσης τον Δημήτρη Κωνσταντίνου, τη 
Δήμητρα Αντωνοπούλου και όλη την ομάδα 
των Εκδόσεων Εξάρχεια για την καλοσύνη 
τους και την προσοχή τους. Με κάθε 
γνωριμία στο Νοσότρος, στο ράδιο Ένταση 
και στις διαδηλώσεις, βρήκα ανθρώπους 
θαρραλέους, επίμονους, γενναιόδωρους, 
ενωμένους στο δρόμο για την δικαιοσύνη. 
Ακόμη και έχοντας πατέρα έλληνα, δεν έχω 
την ίδια ικανότητα να εκφραστώ, να διαβάσω 
και να γράψω στα ελληνικά, όπως στα 
γαλλικά. Να γιατί θα ήθελα να τελειώσω 
λέγοντας ευχαριστώ στην κόρη μου Λίζα που 



 

με βοήθησε πολύ να καταλάβω τις 
πληροφορίες ερχόμενες από την Ελλάδα και 
κυρίως να ξαναδιαβάσω την πολύ καλή 
δουλειά της Δήμητρας και του Δημήτρη.  Με 
πολλούς άλλους γάλλους πολίτες, θα γυρίσω 
πάλι αύριο να διαδηλώσω με όλους εσάς, 
φίλοι και αδέρφια, και είμαι σίγουρος πως 
μετά τη μαύρη νύχτα θα έρθουν φωτεινές 
μέρες.  

 

Υ.Υ. 



 

 
Στον Raoul Vaneigem 

 
 
 
 
 
 
 
 

Η απελπισία είναι μια διαδικασία ανώτερη 
της κριτικής. 

Προς το παρόν, θα την ονομάσουμε «ευτυχία». 
Οι λέξεις που χρησιμοποιείτε δεν είναι πλέον 

«οι λέξεις», 
αλλά ένα είδος αγωγού μέσω του οποίου 

οι αναλφάβητοι αποκτούν συνείδηση. 
 

Léo FERRÉ 
Η Μοναξιά, 1969 

 



 

 
ΛΕΞΗ  
Η λέξη χρησίμευε άλλοτε για να καθοριστεί 
με ακρίβεια η ταυτότητα ενός πράγματος ή 
μιας ιδέας. Σήμερα, συχνά συμβαίνει το 
αντίθετο. Κάτω από την επιρροή του 
πολιτικού και εμπορικού μάρκετινγκ, η λέξη 
χρησιμεύει κυρίως στο να μη δηλώνει αυτό 
που αληθινά είναι η ιδέα ή αυτό που 
πραγματικά είναι το πράγμα, αλλά στο να 
στρέφει αλλού την προσοχή, να ανακυκλώνει 
και να αξιοποιεί το χειρότερο, αυτό που 
καραδοκεί, το ακατονόμαστο. Εξ’ ου και η 
επιτακτική ανάγκη να δούμε –στα σοβαρά ή 
όχι– πίσω από τις λέξεις. 



 

Α 
 
 
ΑΓΑΝΑΚΤΗΣΗ  
Μοναδική απτή απόδειξη της 
αξιοπρέπειας.  
 
ΑΓΕΝΝΗΤΙΚΟΤΗΤΑ1 
Ζούμε σαν δισεκατομμύρια μωρά 
σφιγμένα στην επιφάνεια της σφαίρας. 
Ύστερα από εννιά μήνες στις μήτρες των 
μανάδων μας, συνεχίζουμε να 
μεγαλώνουμε μέσα στο δικό μας 
περίβλημα, σαν ένα ρούχο που δεν 
μπορούμε να ξεφορτωθούμε. 
Αισθανόμαστε ότι είμαστε σε συνεχή 
εργασία, ανίκανοι να αποτελειώσουμε τη 
γέννησή μας. Την πραγματική μας 
γέννηση. Όχι αυτή που συνίσταται στην 
εξαγωγή ενός σώματος από ένα άλλο στο 

                         
1Νεολογισμός:  Inatalité από το natalité 
(γεννητικότητα) 



 

τέλος κάποιων μηνών: οποιοδήποτε ζώο 
μπορεί εξίσου να το κάνει! Όχι, αυτή που 
θα γεννήσει πραγματικά ολόκληρο το 
ανθρώπινο ον και που, δοθείσης 
περιπτώσεως, θα απαιτούσε ίσως μια 
ολόκληρη ζωή. Ο άνθρωπος είναι το ίδιο 
του το παιδί, ανίκανο να γεννηθεί. Αυτό 
που ανήκει αποκλειστικά στον άνθρωπο 
είναι η αγεννητικότητα και γι’ αυτό είναι 
ανίκανος να τελειοποιήσει τον ερχομό του 
που πάντα έρχεται. Αν η Αθηνά έχει ως 
ετυμολογία «η αθάνατη», το ανθρώπινο 
ον είναι Άγενο: αυτό που στερείται τους 
όρους της γέννησής του. Άγενος είναι ο 
άνθρωπος που παλεύει στη μήτρα της 
σύμπτωσης, προσπαθώντας απελπιστικά 
να επιλέξει και να γεννήσει μόνος του μια 
απρόσιτη ουσία. Είναι το καταδικασμένο 
ζώο, από τη δημιουργό του αιτία, να 
περιπλανιέται συνειδητά στην αόριστη 
κατάσταση της ελευθερίας, συνδεδεμένο 
με τον αρχέγονο παραλογισμό του 



 

ομφαλού της «μητέρας-φύσης». Είναι το 
ον που εμφανίζει δύο διαφορετικές όψεις, 
στραμμένο προς τα έξω αλλά 
φυλακισμένο εντός. Μετά την πρώτη του 
γέννηση, γεννημένος από άλλη, χωρίς να 
διακρίνεται ακόμη από τα ζώα, κάθε 
Άγενος βυζαίνει στην αγκαλιά του 
κόσμου για να οστεοποιηθεί, ν’ αλλάξει 
δέρμα, να μεταμορφωθεί. Μήτρα είναι ο 
μεταβαλλόμενος και προσωπικός κόσμος 
του κάθε ανθρώπου, του κάθε Άγενου· το 
κέλυφος των αισθήσεων που δεν 
μοιράζεται με κανέναν άλλο και μέσα στο 
οποίο μάχεται καθημερινά, χωρίς να 
καταφέρνει να ολοκληρωθεί τελειωτικά. 
Ο άνθρωπος είναι ο ίδιος ο θεός του, η 
ίδια η μαία του, αδύναμος να γεννηθεί 
ολοκληρωτικά, να ξεπεραστεί και να 
αφοσιωθεί στην πραγματική ζωή.  
 
ΑΓΝΩΣΤΙΚΙΣΤΗΣ 
Ο πιστός θεωρεί ότι η ζωή είναι μια 



 

νύχτα ανάμεσα σε δύο μέρες και ο 
άθεος ότι η ζωή είναι μια μέρα 
ανάμεσα σε δύο νύχτες. Ο 
αγνωστικιστής θεωρεί ότι θα 
ξανάπαιρνε ευχαρίστως λίγο επιδόρπιο. 
 
ΑΓΟΡΑ (Η ΕΞΟΥΣΙΑ ΤΗΣ)  
Στην πραγματικότητα, η μοναδική και 
μικροσκοπική εξουσία του λαού είναι εκείνη 
της αγοράς. 
 
ΑΔΕΛΦΟΣΥΝΗ ΠΑΓΚΟΣΜΙΑ  
Εξάπλωση στο άπειρο της επιθυμίας να 
ενώσουμε τα χέρια μας. 
 
ΑΘΗΝΑ   
Όταν πέφτει η νύχτα στην πόλη, βλέπω από 
τη μικρή μου ταράτσα τα φωταγωγημένα 
μνημεία, ξεκινώντας από εκείνα της 
Ακρόπολης. Υπάρχουν τόσα πλοία στ’ 
ανοιχτά που δεν μπορώ να καταλάβω που 
ξεκινά η στεριά. Ψάχνω ένα σύνορο ανάμεσα 
στα στοιχεία. Ένα σύνορο που δεν υπάρχει 
πια. Στην Ελλάδα, κάθε  όχθη  δεν είναι 



 

παρά μια ψευδαίσθηση: η θάλασσα δεν 
σταματά ποτέ. Η στεριά δεν είναι παρά νερό 
που ξεκουράζεται και ο αέρας νερό που 
ταξιδεύει. Η φωτιά είναι ο άνθρωπος. Ο 
άνθρωπος γλύπτης των μνημείων, ο 
άνθρωπος ποιητής ή ο δραματουργός, ο 
φιλόσοφος ή ο φυσικός, ο ψαράς ή ο αρτοποιός. 
Εδώ, ο άνθρωπος είναι ναυτικός, ακόμα κι 
αυτός που ζει στους λόφους.  Έχει επιβιβαστεί 
στο πλοίο της ζωής του κι η θάλασσα είναι σε 
κάθε του βήμα. Εδώ, το βλέμμα του Οδυσσέα 
είναι πανταχού παρόν στο πλήθος. Εδώ, το 
ταξίδι είναι διαρκές, κάθε στιγμή και με κάθε 
έννοια. Το «ταξίδι στην Ελλάδα» είναι ένας 
πλεονασμός.  
 
ΑΙΑΣ (AJAX) 
Έλληνας ήρωας της καθαριότητας 
 
ΑΪ-ΒΑΣΙΛΗΣ  
Ο Καρλ Μαρξ του σούπερ-μάρκετ. 
Κομμουνιστικό ιδεώδες που 
μετασχηματίστηκε σε καπιταλιστικό μύθο. 
Ο Άι-Βασίλης είναι για το κομμουνιστικό 



 

ιδεώδες ότι είναι ο Άγνωστος Στρατιώτης για 
το αναρχικό ιδεώδες και η Μις Γαλλία για το 
φεμινιστικό.  
 
ΑΙΜΟΜΙΞΟΑΥΤΟΚΤΟΝΙΑ2 
Αυτοκτονία αιμομίκτη. Κακουργηματική 
αυτοκτονία στο όχημα της ζωής. Κάνει 
έκρηξη με τη μητέρα του, συμπεριφερόμενος 
ως τρομοκράτης που αρνείται την 
πραγματικότητα. Μία ράβδος δυναμίτη 
ανάμεσα στα μπούτια. Ξαναγυρνά εκεί απ’ 
όπου προήλθε μαζί της, αναδιπλωνόμενος, 
γυρίζει πίσω κι εξαφανίζεται εκεί απ’ όπου 
γεννήθηκε.  
 
ΑΛΚΟΟΛ  
Ποτό που προσδίδει την ικανότητα 
να πετάς· απαραίτητο σ' αυτούς που 
δεν μπορούν πια να έχουν τα πόδια 
τους στη Γη. 
                         
2Νεολογισμός: Incesticide = inceste (αιμομιξία) + 
suicide (αυτοκτονία) 
 



 

ΑΛΛΟΤΡΙΩΣΗ ΟΙΚΟΝΟΜΙΚΗ  
Ο οικονομικός καπιταλισμός δεν 
αντικατέστησε παρά τις εμφανείς αλυσίδες 
των σκλάβων με  τηλεοπτικές αλυσίδες, 
τηλεοπτικά κανάλια στα οποία 
αφοσιωνόμαστε φρόνιμα το βράδυ, γυρίζοντας 
κατάκοποι από τη δουλειά.  
 
ΑΛΛΟΤΡΙΩΜΕΝΩΝ (ΚΟΙΝΩΝΙΑ) 
Εκ πρώτης όψεως, μοιάζει να έχει πιο πολύ 
ζέστη στην καρδιά του κοπαδιού, που 
υπακούει πειθήνια στους βοσκούς και στα 
ένστολα σκυλιά των ΜΜΕ, της οικονομίας, 
της αστυνομίας και άλλων θεσμών. Έτσι, 
φαίνεται πιο εύκολο να παρατηρείς 
προσεκτικά τον κόσμο μέσα από ένα 
ηλεκτρονικό παράθυρο. Ο παρατηρητής 
κάθεται αναπαυτικά σ’ ένα μικρό όμορφο 
σαλόνι, γεμάτο μπιμπελό που έχει 
περισυλλέξει όπως μαζεύουν τα σκουπίδια 
στους εμπορικούς δρόμους, περιτριγυρισμένος 
από τοίχους αντικειμένων που μοιάζουν να 
προσωποποιούν την ύπαρξη και να την 
κάνουν μοναδική ενώ δεν πρόκειται παρά για 



 

κοινοτοπίες υποτιμητικές, γελοίες και 
στείρες. Η παρατήρηση του κόσμου δια μέσου 
της θαμπωμένης αντανάκλασης ή της σκιάς 
του χωρίς αποχρώσεις ήταν πάντα η 
καλύτερη υπεκφυγή για να μην τον 
κοιτάξουμε κατάματα και για να του 
γυρίσουμε την πλάτη αποζητώντας ένα 
αλληγορικό καταφύγιο ή μια φυγή. Το να 
γυρίζεις την πλάτη στην πραγματικότητα 
σημαίνει στ’ αλήθεια ότι την αποφεύγεις. 
Όταν αντιμετωπίζεις έναν κόσμο καλυμμένο 
με πέπλο, βάζεις πέπλο στο πρόσωπό σου. 
Παραμένοντας καθιστός, είσαι γονατιστός. Ο 
άνθρωπος δεν μπορεί, παρά να είναι όρθιος. 
Όρθιος ανάμεσα στους άλλους ανθρώπους, 
όπως ένα δέντρο ανάμεσα σε άλλα δέντρα, 
μακρινή ανάμνηση του αρχέγονου δάσους 
στην προϊστορική αυγή της ανθρωπότητας. 
Το να είσαι άνθρωπος σημαίνει να φέρεις, να 
σηκώνεις, να ενσαρκώνεις το δέντρο του 
οποίου η εξέλιξη μας χώρισε, μας απομάκρυνε, 
μας αποστέρησε, προσανατολίζοντάς μας στην 
πεδιάδα, στην έρημο των σημασιών, στον 
κόσμο που πρέπει να ξαναεπινοήσουμε, εκεί 



 

όπου υπάρχουν τόσα να ζήσεις, να κάνεις, να 
είσαι, υπό την προϋπόθεση ν’ ανασυνταχθείς. 
Δεν υπάρχει μεγαλύτερη απειλή γι' αυτόν που 
θέλει να συνεχίσει τη ζωή με αξιοπρέπεια, 
ανθρωπιά και αλληλεγγύη, από την 
εγκατάλειψη στην κανονιστική εκπαίδευση 
που ταπεινώνει, εξευτελίζει και υποδουλώνει. 
Το εκκωφαντικό θέαμα του κόσμου και η 
ατελείωτη επανάληψη του τελετουργικού 
των αλλοτριωμένων έχουν ακριβώς το 
αποτέλεσμα μιας ψυχοσωματικής θεραπείας 
στο λόγο, στο φαντασιακό, στην εξέγερση και 
στη δημιουργία. Μια νευρασθενική θεραπεία. 
Η κοινωνία μας λειτουργεί όπως ένα άσυλο, 
με όλες τις έννοιες του όρου. Δικαιολογεί τη 
νομιμότητά της, την αδιαλλαξία της και τις 
ακαμψίες της, όχι για να οδηγήσει στη 
χειραφέτηση και την ευτυχία των μελών της, 
αλλά για να τα προστατεύσει από τους ίδιους 
τους εαυτούς τους, συντηρώντας το φόβο. Το 
φόβο για όλα και για όλους. Μακριά από τις 
ωραίες λεζάντες του τύπου «Ελευθερία-
Ισότητα-Αδελφοσύνη», η κοινωνία μας έχει 
μοναδικό θεμέλιο το φόβο, καμία άλλη αιτία 



 

και κανένα άλλο σκοπό πέρα από το φόβο, 
επειδή δεν έχει άλλο μέσο για να συντηρήσει 
την εξουσία της και τη μορφή της ύπαρξής 
της. Δικαιολογεί τη νομιμότητά της, την 
εξουσία της και τη βία της με το γενικευμένο 
φόβο. Υπόσχεται να προστατεύσει από τις 
αμέτρητες αιτίες φόβων που η ίδια 
δημιουργεί, συντηρεί, διυλίζει και εμβολιάζει, 
όπως η καθημερινή ένεση στους 
νευρασθενικούς. Έτσι, πλήθος οι κάμπιες 
παραμένουν στο στάδιο της κάμπιας, μέσα 
στον παράλογο φόβο, και φοβούνται την 
πεταλούδα και το πουλί. Έτσι, το πλήθος των 
εμβρύων παραμένει στην κατάσταση του 
εμβρύου μέσα στον παράλογο φόβο και 
φοβούνται την ανθρώπινη ύπαρξη και το 
εγγενές ρίσκο της. Αυτός ο φόβος είναι απλώς 
ο φόβος του έξω ή καλύτερα ο φόβος της 
δυνατότητας, της ύπαρξης παραπέρα, δηλαδή 
ο φόβος της ελευθερίας. 
 
ΑΛΛΟΤΡΙΩΜΕΝΩΝ (ΑΠΕΛΕΥΘΕΡΩΣΗ) 
Οι πόρτες της κοινωνίας των αλλοτριωμένων, 
ο λόγος, το φαντασιακό, η εξέγερση και η 
δημιουργία, είναι μανταλωμένες. Όσο θα 



 

χορηγούνται οι ενέσεις, οι εξεγέρσεις θα 
παραμένουν περιθωριακές, οι ανυπακοές 
παράνομες, οι εναλλακτικές λύσεις χιμαιρικές 
και οι διαφορές αντικανονικές. Όσο οι 
διαμαρτυρίες θα είναι τμηματικές, 
σποραδικές κι απομονωμένες, τόσο θα 
παραμένουν αθόρυβες, προσωρινές κι 
εύθραυστες. Όσο οι διαφορετικές μορφές 
διαμαρτυρίας θα εξαπλώνονται, δυνατές κι 
επίμονες, τόσο θα τις καταδιώκουν, θα τις 
παραμορφώνουν, θα τις αλλοιώνουν, θα τις 
διακωμωδούν και θα τις τιμωρούν αυστηρά.  
Αλλά όταν θα γίνουν τελικά γενικευμένες, 
συλλογικές και διαρκείς, θα είναι αδύνατο να 
συγκρατηθούν. Η αντίσταση είναι ένας χορός 
που γίνεται ακαταμάχητος όταν 
πολλαπλασιάζονται, συγχωνεύονται και 
αγάλλονται οι χορευτές του. Επομένως, 
ακόμα κι αυτοί που φαινόταν λιγότερο πιθανό 
να ενεργήσουν θα το κάνουν με χαρά. Αρκεί 
να μην αδρανήσουν ξανά από την 
ανυπομονησία ή την εξάντληση... Μια μέρα 
θα έρθει το νέο έτος. Το έτος της ματαίωσης 
της παλιάς παγίδας, της άρνησης της ένεσης, 



 

του κατεδαφισμού του ασύλου. Το νέο έτος 
που τα έμβρυα θ’ αγωνίζονται για να 
γεννηθούν. Το νέο έτος που η ζωή θα είναι 
έξω, παντού και πέρα. Το νέο έτος που ο 
λόγος, το φαντασιακό, η εξέγερση και η 
δημιουργία θ’ απελευθερωθούν. Το νέο έτος 
που δεν θα φοβόμαστε πια. Ο φόβος ταράζει, 
αλλοιώνει, καταστρέφει την ελπίδα. Αλλά 
δεν χρειαζόμαστε την ελπίδα για να 
επιχειρήσουμε, ν’ αγωνιστούμε, ν’ 
αντισταθούμε. Ρυθμίζοντας τις πράξεις μας 
με την προοπτική του αποτελέσματος, 
εφαρμόζουμε τη λογική του κερδοσκόπου. 
Είναι η αναπαραγωγή του φαύλου κύκλου 
που ακολουθούν τα συνηθισμένα κοπάδια. 
Σημαίνει ακολουθώ, αξιολογώ και περιμένω. 
Περιμένω μια πρωτοβουλία μεγάλης έκτασης. 
Μια πρωτοβουλία ελκυστική. Πάντα 
περιμένω. Ακόμα περιμένω. Είναι τέτοια η 
παγίδα του υπολογισμού των πιθανοτήτων 
που οδηγεί στη στασιμότητα και την 
αδυναμία. Είναι τέτοια τα μάγια που 
αναβάλλουν για αύριο τον πολλαπλασιασμό 
των μικρών βημάτων. Δεν υπάρχει χώρος για 



 

να ελπίσεις ή ν’ απελπιστείς, αλλά μόνο για 
να δράσει ο καθένας, χωρίς να περιμένει ότι η 
αλλαγή θα έρθει από αλλού, από πιο ψηλά, 
από πιο μακριά, από τον πιο μεγάλο, από τον 
πιο δυνατό. Δεν υπάρχει τίποτα πιο δυνατό 
από τη συνεργατικότητα των θυμωμένων 
αδυνάτων. Δεν υπάρχει τίποτα πιο μεγάλο 
από τη σύναξη των μικρών που είναι 
αποφασισμένοι να πάψουν να είναι μικροί. 
Δεν υπάρχει τίποτα πιο μακρινό από το 
τελευταίο βήμα που έχεις να 
πραγματοποιήσεις, όχι προς τα μπροστά αλλά 
στο πλάι. Τίποτα δεν μπορεί να εναντιωθεί σ’ 
αυτή την ανυπακοή –αστική, πολιτική, 
οικονομική–, αν οι αντιρρησίες 
πολλαπλασιάζονται και φανερώνονται ένας 
ένας, χωρίς να ενδίδουν στους άχρηστους 
υπολογισμούς πάνω σε ανεξιχνίαστες 
προοπτικές. Η αλλαγή δεν θα έρθει, παρά από 
εμάς τους ίδιους. Το απροσδόκητο δεν θα 
συμβεί παρά μόνο αν πάμε πέρα από την 
καθαρή κερδοσκοπία, αν ξεκινήσουμε 
πραγματικά να περπατάμε το δρόμο αυτό, αν 
επιλέξουμε να τολμήσουμε χωρίς να 



 

πιστεύουμε σε καλούς ή κακούς οιωνούς. Δεν 
χρειάζεται καθοδήγηση για να προχωρήσουμε 
στο άγνωστο. Ο μόνος άνθρωπος που είναι 
θεόσταλτος για τον καθένα είναι αυτός ο 
ίδιος. Η μόνη του οικογένεια είναι η 
ανθρωπότητα. Μοναδική του πατρίδα, η Γη. 
Όλοι οι χωροφύλακες του κόσμου δεν θα 
κάνουν τίποτα. Η πρόκληση του Ετιέν ντε 
Λα Μποεσί3 μένει να ολοκληρωθεί. Όταν θα 
είμαστε αποφασισμένοι να μην υπηρετούμε 
πια, να μην μας υπηρετούν πια, να μην 
υποδουλωνόμαστε, θα είμαστε ελεύθεροι.  
 
ΑΜΕΡΙΚΑΝΟΙ (ΗΠΑ) 
Coca-Colon (άποικοι) 
 
ΑΝΑΓΝΩΣΗ (ΜΕΓΑΛΟΦΩΝΩΣ)  
Η ταραχή των λέξεων μας προκαλεί την 
επιθυμία να τις ψιθυρίσουμε.  
 
ΑΝΑΖΗΤΗΣΗ 
Ποιος είναι πραγματικά ελεύθερος ανάμεσα 
σε όσους πιστεύουν ότι είναι; Ο γυμνός 

                         
3 «Πραγματεία περί εθελοδουλείας», εκδ. Πανοπτικόν. 



 

άνθρωπος, ο πλούσιος ή ο άνθρωπος των 
Γραμμάτων; Ο απαθής που υπολογίζει, 
καταναλώνει και ξοδεύει ή εκείνος που 
επιλέγει, επινοεί και σκέφτεται; 
 
ΑΝΑΛΩΣΙΜΟΣ 
Παραδόξως, ο αναλώσιμος άνθρωπος φοβάται 
περισσότερο από οποιονδήποτε άλλο τη μοίρα 
που επιφυλάσσει στα πράγματα και στη Γη. 
Τίποτα δεν είναι πιο αφόρητο απ’ αυτόν που 
δεν Είναι. Όλα βασίζονται στο γεγονός ότι το 
«έχειν» δεν είναι χωρίς συνέπειες. Όσο 
περισσότερο θέλεις να κατέχεις, τόσο 
αποστερείσαι από την ουσία: το χρόνο να ζεις 
και να είσαι απλά ανθρώπινος. 
 
ΑΝΑΠΤΥΞΗ   
Θρησκεία της οποίας η πίστη στον 
Ιησού-Χρήμα εκδηλώνεται 
μεταμορφώνοντας το νερό σε 
πετρέλαιο και πολλαπλασιάζοντας τα 
ψωμιά στο στόμα των μελλοντικών, 
όμως, γενεών. 



 

ΑΝΑΡΧΙΑ   
Ορίζοντας που μπορείς να δεις μόνο 
αν πάψεις να σκύβεις το κεφάλι. 
 
ΑΝΑΤΟΛΗ (ΕΓΓΥΣ)  
Παλαιστινιακό αίνιγμα: ο Μωυσής  και ο 
Μωάμεθ πέφτουν στο νερό. Τι απομένει; 
Η ειρήνη! 
 
ΑΝΑΤΟΛΗ (ΜΕΓΑΛΗ)4  
Η Μεγάλη Ανατολή είναι ακριβώς όπως το 
δίκτυο του Facebook: σε προσκαλούν 
λέγοντάς σου ότι θα ξαναβρείς εκεί πολλούς 
φίλους. Ανακαλύπτοντας πώς δουλεύει, το 
βρίσκεις λίγο γελοίο αλλά αρκετά ζεστό και 
συμπαθητικό. Έπειτα, για ένα διάστημα, 
πλήττεις με το να ξαναγυρίζεις και να μη 
βλέπεις τίποτε άλλο πέρα από τετριμμένα 
λόγια, μαγικές λέξεις, γαργάρες, 
περιττολογίες, κοινοτοπίες και τελικά 
χάνεσαι σε ανοιχτές πόρτες. Ύστερα πας να 
                         
4 Le Grand-Orient:: Μεγάλη Μασονική Στοά 
 



 

ξαπλώσεις μ’ ένα κεφάλι καζάνι, έχοντας την 
εντύπωση ότι πέταξες το χρόνο σου, αντί να 
επιλέξεις πραγματικά εσύ τους φίλους σου και 
να συγκεντρωθείς σε επείγουσες και 
συγκεκριμένες μάχες.  
 
ΑΝΑΤΟΛΗ ΜΕΓΑΛΗ (ΑΝΑΜΕΙΞΗ στην) 
Η εικόνα της υποδουλωμένης, από τις 
δουλειές του νοικοκυριού, γυναίκας έχει 
σημαδέψει ιδιαίτερα τα πνεύματα. Απόδειξη 
είναι η άσπονδη πάλη της πλειοψηφίας των 
αδελφών της Μεγάλης Ανατολής ενάντια στο 
σεξισμό. Πάλη που συνοψίζεται ως εξής: «Να 
ελευθερώσουμε τις αδελφές μας! Ούτε ποδιά, 
ούτε γάντι κανενός είδους!» 
 
ΑΝΗΣΥΧΙΑ και ΑΓΩΝΙΑ 
Η αγωνία είναι απόδειξη της ελευθερίας. 
Η αγωνία του να υπάρχεις και να 
πράττεις. Η αγωνία είναι σημάδι 
παραφροσύνης. Υπάρχει αγωνία επειδή 
υπάρχει κενό και κενό επειδή υπάρχει η 
επιλογή, δηλαδή η ελευθερία. Η 
ελευθερία μας προκαλεί αγωνία. Η 



 

ανικανότητά μας να την αναλάβουμε 
ακόμα μεγαλύτερη. Πώς να τη 
δαμάσουμε, να την αναπτύξουμε; Και 
κάνοντάς το, πού να τη 
χρησιμοποιήσουμε; Σ' αυτόν τον 
πλουραλισμό υποθέσεων διαμένει η 
ελευθερία μας. Από την επιλογή 
εκφράζεται. Γι' αυτό πρέπει ν’ αγαπάμε 
την αγωνία μας σ’ αντίθεση με το άγχος 
ή την ανησυχία. Η αγωνία μάς 
καθησυχάζει! Δεν ανησυχούμε τόσο γι’ 
αυτό που έχουμε ή γι’ αυτό που δεν 
έχουμε, όσο αγωνιούμε γι’ αυτό που 
είμαστε ή που δεν είμαστε. Ανησυχούμε 
για ό,τι αποφασίζεται εκτός, και 
αγωνιούμε για ό,τι αποφασίζεται εντός. 
 
ΑΝΘΡΩΠΙΝΟ (ΟΝ)  
Τείνει στην περιθωριοποίηση 
αναφορικά με την ουσία και στην 
ένωση αναφορικά με την ύπαρξη.  
 



 

ΑΝΘΡΩΠΙΝΟΣ (ΠΑΡΑΛΟΓΙΣΜΟΣ)  
Με τα δάχτυλα βουτηγμένα στο αφηρημένο, 
το ανθρώπινο ον καταφέρνει να δοκιμάσει την 
ουσία του: την ελευθερία.  
 
ΑΝΘΡΩΠΙΣΤΙΚΗ (ΕΠΙΧΕΙΡΗΣΗ 
ΦΙΛΑΝΘΡΩΠΙΑΣ) 
Παγκόσμιο άλλοθι του πολιτικού αυτισμού.  
 
ΑΝΤΙΕΞΟΥΣΙΑΣΤΕΣ 
Για πολύ καιρό, οι σκλάβοι κοίταζαν 
παράξενα τους λίγους εξεγερμένους, τους 
θεωρούσαν τρελούς, ονειροπόλους, 
οραματιστές, πριν να τους αναγνωρίσουν  και 
μερικές φορές να τους τιμήσουν. 
 
ΑΝΤΙΠΡΟΣΩΠΕΥΣΗ ΠΟΛΙΤΙΚΗ 
Όπως κάθε θρησκεία, η δημοσκοπία 
μετατρέπει τον άνθρωπο σε μωρό και τον 
βαπτίζει πολίτη. Τοποθετημένος ανάμεσα σ’ 
έναν πατέρα πολιτικό και μια μητέρα ειδική, 
ο πολίτης συντηρείται σε μια κατάσταση 
αυξανόμενης αντιπροσώπευσης των ευθυνών 
του με την πρόφαση της γιγαντιαίας 
διάστασης των σύγχρονων πολιτικών 



 

κοινοτήτων και της υψηλής τεχνικότητας 
των περισσότερων τομέων στη ζωή. Το μόνο 
που μένει λοιπόν στον αποστερημένο πολίτη, 
σε κάθε ευκαιρία, είναι να έρχεται 
αντιμέτωπος με τις αποφάσεις που παίρνονται 
στη θέση του υπό την λευκή επιταγή της 
εντολής αντιπροσώπευσης. (Βλέπε επίσης 
Δημοσκοπία) 
 
ΑΝΥΠΑΚΟΗ  
Η ανυπακοή είναι η μόνη που διακρίνει το 
ανθρώπινο ον από το ζώο. Το τελευταίο 
υπακούει στο ένστικτο. Όλη η αρχέγονη και 
πρωτότυπη δύναμη του ανθρώπου συνίσταται 
στην προσπάθειά του να μην υπακούει σε 
τίποτα και σε κανέναν, εκτός από τον εαυτό 
του.  
 
ΑΝΩΝΥΜΝΟΣ5  
Η Διεθνής: ύμνος προς τιμή των ανώνυμων 
επαναστατών και όχι για τη δόξα των 
διάσημων διοικητών τους που περιοδικά 

                         
5 Νεολογισμός: Αnonhymne = Anonyme (ανώνυμος) + 
Hymne (ύμνος) 



 

οργάνωναν εκατόμβες.  
 
ΑΝΩΝΥΜΟΣ  
Υπεροπτικός γλωσσικός τύπος που θεωρεί ότι 
τα λιγότερο γνωστά άτομα δεν έχουν όνομα.  
 
ΑΝΩΝΥΜΟΣ (ΤΗΣ ΤΙΑΝ-ΑΝΜΕΝ)  
Σ’ αντίθεση με δεκάδες διάσημα στήθη με 
άσπρα πουκάμισα, φτιαγμένα από και για τα 
ΜΜΕ, ο μοναχικός άγνωστος που έβαλε το 
στήθος του, για κάποια ατελείωτα λεπτά, 
μπροστά σε μια θωρακισμένη στρατιωτική 
φάλαγγα με μία μόνο κίνηση γύρισε την 
πλάτη προς την αιωνιότητα όλων των 
τηλεοράσεων του κόσμου. 
 
ΑΞΙΑ  
Το χρήμα συνοψίζει όλες τις άλλες. 
 
ΑΞΙΕΣ  
Στη Γαλλία, οι αξίες είναι το αντίθετο των 
τυριών: δεν βρωμάνε, αντιθέτως, αλλά το 
πρόβλημα είναι ότι χρησιμεύουν για να μας 
κάνουν να καταπίνουμε οτιδήποτε! 
 



 

ΑΠΟΑΝΑΠΤΥΞΗ 
Η αποανάπτυξη δεν είναι ουτοπία. 
Συμβαίνει ήδη και θα πραγματοποιηθεί 
είτε μέσα στη χαρά από την επινόηση 
νέων τρόπων ζωής είτε μέσα στον πόνο 
που προκαλεί μια βίαιη κι αιφνίδια ύφεση. 
Ουτοπία σήμερα είναι η ανάπτυξη.  
 
ΑΠΟΓΥΝΑΙΚΟΥΣΙΑ6   
Ο άντρας γεννιέται μέσα στη γυναίκα και 
ποτέ το αντίθετο, ενωμένος, εθισμένος, 
δεμένος με τον ομφάλιο λώρο με τον πρώτο 
του έρωτα, πριν να τραβηχτεί έξω, να 
σπρωχτεί έξω, να πεταχτεί στο μεταλλικό 
κρύο. 
 
ΑΠΟΔΟΣΗ  
Για τους κτηνοτρόφους, τους εκπαιδευτικούς, 
τους επιθεωρητές, τους απειράριθμους 
ενόρκους –αυτήν την τεράστια εξεταστική 

                         
6 Νεολογισμός: Dégynéressence = de (από) + gyné- 
(γυναι-) + essence(ουσία) 
 



 

επιτροπή της ύπαρξης που μοιάζει με 
Κακουργιοδικείο– σημαντικό  είναι αυτό που 
είναι καλό για την εξουσία, για το σύστημα: η 
απόδοση. Πέρα από τους όμορφους λόγους, πιο 
πάνω και πάντα η απόδοση. Με την 
προϋπόθεση ότι θα είναι πειθαρχημένη. 
 
AΠΟΛΥΤΟ  
Κάθε τι απόλυτο ψεύδεται απόλυτα. 
 
ΑΠΟΥΣΙΑ   
Το να είναι κάποιος απών από το πόστο του 
σημαίνει ότι ξαναβρίσκει τη δυνατότητα να 
είναι παρών αλλού. Όταν λείπει από το 
προσκλητήριο είναι για να βρεθεί εκεί που 
πραγματικά επιθυμεί. 
 
ΑΠΟΥΣΙΑ  ΣΕΛΙΔΟΠΟΙΗΣΗΣ  
Αυτό το βιβλίο δεν επιδέχεται τάξη. 
  
ΑΠΟΨΕΙΣ  
Άποψη της Γαλλίας: «οι άνθρωποι 
γεννιούνται ελεύθεροι και ίσοι ως προς τα 
δικαιώματα». Άποψη του Τρίτου Κόσμου: «οι 



 

ελεύθεροι άνθρωποι γεννιούνται με ένα “εγώ” 
που τους δίνει όλα τα δικαιώματα». 
 
ΑΡΧΙΔΙ  
Αν όλοι οι φτωχοί είχαν αρχίδια, δεν θα 
είχε πια κανένας πλούσιος! 
 
ΑΤΕΛΕΙΑ 
Είμαστε όλοι κύκλωπες. 
 
ΑΤΟΜΙΚΙΣΜΟΣ  
Αποδιοπομπαίος τράγος μιας κοινωνίας που 
είναι τα πάντα εκτός από ατομικιστική. 
Αρκεί να κάνουμε αυτοψία στην κουλτούρα 
της μάζας, στις κατευθυνόμενες απόψεις και 
την ομογενοποιημένη κατανάλωση, για ν’ 
αναγνωρίσουμε τις μολυσμένες εκθέσεις ενός 
ολοκληρωτισμού, κρυμμένου στο πτώμα της 
κοινωνίας, που καυχιέται καταχρηστικά για 
έναν φασματικό ανθρωπισμό. Ο 
καπιταλισμός βρωμάει φασισμό. Επίμετρο 
της ειρωνείας: ένας κοινός τόπος, από τους πιο 
διαδεδομένους, διαιωνίζει τη σύγχυση 
ανάμεσα στον ατομικισμό και σε δυο άλλους 



 

όρους, που δεν έχουν σχέση κι αποτελούν 
μάστιγες της εποχής, τον εγωισμό και τον 
εγωκεντρισμό. Όποιος ανοίξει τα μάτια του 
βλέπει ότι οι τοίχοι που μας χωρίζουν 
καλύφθηκαν από καθρέφτες. Τα ερείπια του 
Κοινού Καλού οδηγούν σε αδιέξοδο, σ’ ένα 
παιχνίδι ρόλων. Αντιθέτως, ο ατομικισμός 
είναι το απαραίτητο βάθρο κάθε 
ανθρωπισμού, η αναμφισβήτητη απάντηση 
στις κατηγορηματικές διακρίσεις, όπως είναι 
ο ρατσισμός και ο σεξισμός. Ατομικισμός 
είναι η επιβεβαίωση του απόλυτου 
δικαιώματος να διαθέτεις τον εαυτό σου, το 
σώμα σου και τη σκέψη σου, να επιλέγεις τη 
ζωή σου, και πιθανώς το θάνατό σου, και 
ποτέ να μην εξουσιοδοτείς, για τίποτα στον 
κόσμο, ούτε και με την υπόσχεση του 
πλούτου, αυτή την εξουσία στον οποιοδήποτε 
της πολιτείας.  
 
ΑΤΤΙΚΗ  
Περιοχή της Ελλάδας που έχει τόσο λίγα 
δάση ώστε οδηγείται κανείς στο κάψιμο 
τραπεζών για να κάνει μπάρμπεκιου. 



 

Αρωματισμένα με ευρώ, τα σουβλάκια είναι 
τα καλύτερα! 
 
ΑΥΝΑΝΙΣΜΟΣ  
Το φύλο είναι ένα σαρκικό ρολόι που 
πρέπει να κουρδίζεται καθημερινά. 
 
ΑΥΤΟΚΙΝΗΤΟ  
Ρομπότ με συμπεριφορά ζώου που 
χρησιμεύει για τη μετακίνηση του 
κώλου των ζώων που έχουν 
συμπεριφορά ρομπότ.  
  
ΑΥΤΟΚΤΟΝΙΑ  
Ποτέ δεν μας εξυπηρέτησε κάποιος 
καλύτερα από τον εαυτό μας, ιδίως σ’ ένα 
κρύο μπουφέ στο οποίο πραγματικά δεν 
επιλέξαμε να πάμε. 
 
ΑΥΤΟΚΤΟΝΙΑ (ΘΕΩΡΙΑ)  
Αντίθετα με τις διαβεβαιώσεις του Στιγκ 
Ντάγκερμαν στο βιβλίο-διαθήκη του «Η 
ανάγκη μας για παρηγοριά είναι ακόρεστη», 



 

η αυτοκτονία δεν είναι η μόνη απόδειξη της 
ανθρώπινης ελευθερίας. Άλλη απόδειξη είναι 
η αγωνία. Η αγωνία του να υπάρχεις και να 
πράττεις. Η αγωνία του να αισθάνεσαι ότι 
τίποτα ακόμη δεν έχει γραφτεί και ότι πρέπει 
να επιλέξεις, και κάνοντάς το να είσαι λίγο 
ακόμα πιο ελεύθερος, επειδή προχωρώντας 
στον πειραματισμό νέων διαδοχικών 
επιλογών, στην αναζήτηση εναλλακτικών, 
αναμιγνύονται η πραγματικότητα και το 
φανταστικό. Το να έχεις αγωνία στη ζωή, 
σημαίνει να αισθάνεσαι την ίδια την ανάσα 
της ζωής.  
 
ΑΥΤΟΚΤΟΝΙΑ (ΠΡΟΒΛΗΜΑ)  
Η ζωή μπορεί να μην αξίζει την τιμωρία 
να τη ζούμε, αλλά αυτό δεν σημαίνει ότι 
θα ήταν πράξη ανδρείας η τιμωρία του 
θανάτου.  
 
ΑΥΤΟΚΤΟΝΙΑ (ΛΥΣΗ ΣΤΟ 
ΠΡΟΒΛΗΜΑ)  
Τη ζωή θα άξιζε σίγουρα περισσότερο 



 

να τη ζούμε, αν προσπαθούσαμε να 
την κάνουμε πιο βιώσιμη. 
 
ΑΥΤΟΚΤΟΝΙΑ (και ΦΙΛΟΣΟΦΙΑ)  
Σύμφωνα με τις πρώτες λέξεις του Καμύ στο 
Μύθο του Σισύφου, είναι δύσκολο να 
καταλάβεις τους υπέροχους κοσμικούς 
φιλοσόφους που σκυθρωπιάζουν όταν θίγουν 
αυτό το ζήτημα, που εν τούτοις είναι 
προκαταρκτικό όλων των άλλων.  Αυτούς 
που, ενώ διεκδικούν τη Σωκρατική, 
επιμένουν εξίσου στις προϋποθέσεις της 
αυστηρής έρευνας. Αυτό σημαίνει: καμία 
έρευνα για τη ζωή, χωρίς να ερευνηθεί η 
επιλογή της ζωής. 
 
ΑΥΤΟΜΑΤΟΠΟΙΗΣΗ  
Σύνολο συμπεριφορών που καθιστά αυτόματη 
την εκτέλεση ενός έργου. Παράδειγμα: η 
θρησκεία των αντικειμένων και της tv-τοτέμ 
αυτοματοποιούν την ορδή ανθρωποειδών 
στην τυφλή πορεία τους προς την πανάγια 
πρόοδο, δοξάζοντας την εργασία και την 
κατανάλωση. 



 

 
ΑΥΤΟΧΕΙΡΑΣ  
Ο αυτόχειρας διατρέχει μεγάλο 
κίνδυνο να έχει πλανηθεί. Αλλά όχι 
να μετανοήσει.  
 
 ΑΦΓΑΝΙΣΤΑΝ  
Περιοχή ελάχιστα δασώδης για να 
διασκορπίζονται τα τελευταία αποθέματα 
των ναπάλμ. 
 
ΑΠΛΟΤΗΤΑ ΘΕΛΗΜΑΤΙΚΗ  
Πώς, ελεύθερος στο σπίτι σου, θα ξαναπάρεις 
το πηδάλιο, θα πετάξεις από πάνω σου τους 
κάδους γεμάτους με barcodes, που όπως τόσα 
άλλα μέταλλα βαραίνουν τις ζωές μας, όπως 
τόσα κάγκελα φυλακίζουν τις επιθυμίες μας; 
 
ΑΦΟΡΙΣΜΟΣ (ΑΝΑΛΥΣΗ)   
Η χημική σύνθεση του κόσμου σε λέξεις, 
ασυνήθιστη για το γούστο, την οξύτητα 
και την εκρηκτικότητα.  
 



 

ΑΦΟΡΙΣΜΟΣ (ΑΝΑΠΝΟΗ)  
Αφήνουμε σιωπή ανάμεσα στις λέξεις, ώστε ο 
αναγνώστης να μπορεί να διαλογιστεί, να πιεί 
ένα ποτηράκι ή να πάει για κατούρημα. 
 
ΑΦΟΡΙΣΜΟΣ (ΜΕΤΡΗΣΗ)  
Κάλιο να ζυγίζουμε τις λέξεις μας, παρά να 
χάνουμε χρόνο μετρώντας τες.  
 
 

Β 
 
 
ΒΑΠΤΙΣΗ  
Υπόσχεση πώλησης. 
 
ΒΑΠΤΙΣΗ ΟΡΘΟΔΟΞΗ  
Όλοι οι Έλληνες έχουν γνωρίσει το κρύο 
ντους μέσα στο χάλκινο ταψί, το σταύρωμα 
από τα μεγάλα μαλλιαρά μπράτσα, τις ηθικές 
διαταγές ενός κοιλαρά, την ευλογία μιας 
υπέροχης γενειάδας. Όλοι σημαδεύτηκαν από 
τη σφραγίδα της κατοχής και της υποταγής. 
Όλοι παρευρέθηκαν, χαμογέλασαν και 
συνεργάστηκαν στο μαρκάρισμα των ομοίων 



 

τους. Όλοι πιστοποίησαν ότι το γυμνό παιδί 
παρουσιάστηκε στον κενό ουρανό κι έπειτα 
βαπτίστηκε, ουρλιάζοντας, μέσα στο πηγάδι, 
με νερό της αγιαστούρας και λάδι ελιάς. Όλοι 
έδωσαν στη διακονία κι έκαναν δώρα. Όλοι 
διάλεξαν αυτή την οδό ή ενέδωσαν στην 
ελάχιστη υποχρεωτική υπηρεσία. Όλοι 
φίλησαν τις εικόνες, μουρμούρισαν τις λέξεις, 
επανέλαβαν τις χειρονομίες. Όλοι... ή σχεδόν. 
  
ΒΓΑΖΩ ΤΑ ΠΡΟΣ ΤΟ ΖΗΝ 
Συνηθισμένη τυπική φράση που αποδεικνύει 
ως ποιο σημείο η ύπαρξη, ακόμη και η 
ανθρώπινη, είναι ολοκληρωτικά υποκείμενη 
της ιερής και όσιας δουλειάς. 
 
ΒΙΑ ΤΩΝ ΜΜΕ  
Εξημέρωση δια του φόβου. Ολέθρια 
διάδοση της προϋπόθεσης σύμφωνα με 
την οποία «ο άνθρωπος είναι λύκος για 
τον άνθρωπο» (Γκρότιους, Χομπς...), 
προϋπόθεση που μας οδηγεί να σκεφτούμε 
ότι δεν μπορούμε να ελπίζουμε σε τίποτα 
από τον άνθρωπο, πέρα από μια 



 

διαιτητική, άκαμπτη συμφωνία των 
ισχυρών προστατών του. 
 
ΒΙΒΛΙΑ  
Φύλλα χαρτιού – προς συχνή αντικατάσταση.  
 
ΒΙΒΛΙΑ (ΚΑΤΗΓΟΡΙΕΣ)  
Οι ακτινωτοί διάδρομοι των 
βιβλιοθηκών είναι άσχημα 
ταξινομημένοι. Δεν υπάρχουν παρά 
τρεις κατηγορίες βιβλίων: αυτά που 
σε κάνουν να κοιμάσαι, αυτά που σε 
κάνουν να ονειρεύεσαι και αυτά που 
σε ξυπνάνε! 
 
ΒΙΝΤΣΙ (ΛΕΟΝΑΡΝΤΟ ΝΤΑ )  
Φύλακας υπόγειου χώρου στάθμευσης που 
ονειρεύεται στο δωματιάκι του χαμογελαστές 
γυναίκες και πτήσεις πουλιών. 
 
ΒΛΑΣΦΗΜΙΑ  
Αν υπάρχει βλασφημία είναι αυτή των 



 

ιεραρχών ενάντια σε ό,τι είναι ιερό για τον 
άνθρωπο: την πορεία του προς την ελευθερία 
και την κριτική συνείδηση που τον οδηγεί. 
Αν υπάρχει βλασφημία είναι αυτή των 
κληρικών κάθε θρησκείας ενάντια στη χαρά 
της ύπαρξης και την επιθυμία του Είναι. 
Είναι το μόνιμο φρένο που εμποδίζει την 
ευχαρίστηση της απόλαυσης της ζωής, 
χειραγωγώντας τη σκέψη. Είναι μια σειρά 
καταγγελιών ενάντια στο χαμόγελο αυτών 
που δεν έχουν ούτε θεό ούτε αφέντη.  
 
ΒΛΑΣΦΗΜΙΑ ΟΜΗΡΙΚΗ  
Κόστισε δέκα χρόνια στον πρωταίτιο και 
μερικές φορές πολύ περισσότερο στον 
περίγυρό του. Ο Αχιλλέας, περήφανος που 
κατάκτησε σε μία μόνο μέρα την παραλία της 
Τροίας, θα προσθέσει δέκα επιπλέον χρόνια 
στην πολιορκία, επειδή βλαστήμησε τον 
Απόλλωνα στο τέλος της νίκης του. Ομοίως, 
μετά το νικηφόρο επεισόδιο με το διάσημο 
άλογο που ήταν δική του ιδέα, ο Οδυσσέας 
τιμωρείται από τους θεούς επειδή 
αποφάνθηκε, μπροστά στη θάλασσα που 



 

συμβόλιζε τον Ποσειδώνα, ότι δεν τους έχει 
πια ανάγκη. Εγκαταλειμμένος από τον 
τελευταίο, στερημένος από τους θησαυρούς 
της Τροίας κι από την παρουσία των 
συντρόφων του, ο Οδυσσέας δεν θα γυρίσει 
σπίτι του παρά δέκα χρόνια αργότερα. 
Πιστεύουμε ότι τα ουράνια δικαστήρια 
προτιμούν τους στρογγυλούς αριθμούς όταν 
παίζουν με τον άβακά τους.  
 
ΒΡΑΧΙΟΛΙ ΗΛΕΚΤΡΟΝΙΚΟ  
Περνά ώρες καθισμένος ή ξαπλωμένος. Δεν 
κινείται πια, ή σχεδόν. Χάνει τον καιρό του. 
Διακόπτει τη ζωή του. Ξεχνά τις απλές 
χειρονομίες της καθημερινότητας. Γράφει 
στους τοίχους. Δεν διακρίνει τη φωνή αυτών 
που του μιλάνε. Συνδέεται αδιακρίτως με 
όποιον έχει την περιέργεια να τον επισκεφθεί. 
Αυτή η φυλακή έχει ένα όνομα: Facebook. 
 
ΒΡΟΧΗ  
Σύμφωνα με κάποιες μυθολογίες, 
πρόκειται για μια ουράνια εκσπερμάτωση. 
Κατά συνέπεια, μετά από συγκριτική 



 

μελέτη των βροχόμετρων, μπορούμε να 
καταλήξουμε ότι ο Θεός προτιμά τις 
ξανθιές.  
 
ΒΥΖΑΚΙ  
Χυδαία λέξη, ωραίο αντικείμενο. 

 
 

Γ 
 
 
ΓΑΙΑ  
Η τρυφερότητα μας ενώνει πάνω στη γη, ας 
μοιραστούμε το κρεβάτι μας πάνω στον 
πλανήτη.  
 
ΓΑΣΤΕΡΟΠΟΔΑΝΘΡΩΠΟΙ7  
Ανθρώπινοι σαλίγκαροι, μαλθακoί, που δεν 
θέλουν να βγουν από το καβούκι τους, έχουν 
κλειστά μάτια, οι κεραίες τους κυλιούνται 
χάμω, δεν υψώνουν ποτέ τη γροθιά και παρ' 
όλα αυτά παραπονιούνται ότι βγάζουν σάλια.  
                         
7 Νεολογισμός: Gastéropodanthropes = gastéropodes 
(γαστερόποδα) + -anthrope (άνθρωπος) 



 

ΓΑΤΑ  
Γουργουρίζει όταν τη χαϊδεύουμε. Έπειτα, 
όταν επιθυμεί κάτι άλλο, σε απαλλάσσει.  
 
ΓΑΤΟΣ  
Κυνηγός του χρόνου. 
 
ΓΕΝΝΗΣΗ  
Το φύλο μιας μητέρας που ανοίγεται στον 
κόσμο. Αρκετό για να προβληθείς στην 
ύπαρξη. Ανεπαρκές για να φτάσεις να γίνεις 
εντελώς ανθρώπινος. (βλέπε 
Αγεννητικότητα) 
 
ΓΕΡΟΝΤΟΚΡΑΤΙΑ  
Η πιο συνηθισμένη μορφή δημοκρατίας, στην 
οποία αυτοί που φεύγουν ή που 
προετοιμάζονται για αποχώρηση ψηφίζουν 
στη θέση αυτών που φτάνουν. Το μέλλον 
είναι ολέθρια αποφασισμένο από αυτούς που 
περνάνε τα κοράκια για χελιδόνια. 
 
ΓΗ  
Η ελληνική μυθολογία είναι απαραίτητη για 
την κατανόηση του θεάτρου του δρόμου. 



 

Πάρτε τη Γαία, τη Γη: στο μύθο του Ησιόδου, 
παντρεύτηκε τον Ουρανό. Εξ' ου και η 
διάσημη φράση που πολύ συχνά 
χρησιμοποιείται από τότε: «ciel, mon mari!»8 
 
ΓΛΥΦΙΤΖΟΥΡΙΑ 
Εκπαιδευτικά ζαχαρωτά.  
 
ΓΛΩΣΣΑ 
Ο άνθρωπος εμφανίζει δύο διαφορετικές όψεις: 
στραμμένος προς τα έξω αλλά φυλακισμένος 
εντός, κάνει τακτικές αλλαγές, χωρίς να 
καταφέρνει να ελευθερωθεί από το περίβλημά 
του, τη μάσκα του, το τρίχωμά του. Παρόλο 
που επικοινωνεί με τους ομοίους του μέσω 
της γλώσσας και των ιδεών, είναι 
ολοκληρωτικά μόνος και φυλακισμένος. 
Φυλακισμένος του ίδιου του εαυτού του. Εξ 'ου 
και η σημασία της γλώσσας,  που μας φέρνει 
κοντά και μας ενώνει, όπως γίνεται και με τα 
κάγκελα. Η γλώσσα είναι ο άλλος ομφαλός, 

                         
8 «Ciel, mon mari!» του Georges Feydeau, γάλλου 
θεατρικού συγγραφέα. Μεταφράζεται ως «Ουρανέ, 
άντρα μου». 



 

του κεφαλιού. 
 
ΓΟΛΓΟΘΑΣ  
Ο Χριστός στο σταυρό, θρονιασμένος ακόμη 
στο κέντρο πολλών χωριών,  θεωρείται ότι 
θυμίζει σε όλους τους περαστικούς το θρύλο 
μιας υποθετικής θυσίας, που έγινε προς 
όφελος των ανθρώπων. Αντιθέτως, δεν 
υπάρχει κανένα αντίστοιχο μνημείο για να 
δοξαστεί η μνήμη εκατομμυρίων ανθρωπίνων 
όντων, που καταπιέστηκαν, βασανίστηκαν 
και σκοτώθηκαν από το Χριστιανισμό. 
 
ΓΟΝΕΙΣ   
Γεννήθηκα από Έλληνα πατέρα, επειδή η 
μητέρα μου λάτρευε τη φιλοσοφία. Αφού είχε 
παρόμοιο πάθος και με τα Λατινικά θα 
μπορούσε εξίσου καλά να με μεγαλώσει και μ’ 
έναν Ιταλό. Τελικά, ήμουν τυχερός που δεν 
ήταν φοιτήτρια της Ζωολογίας! 
 
ΓΡΑΒΑΤΑ  
Λουρί πολυτελείας, σύμβολο βολεμένης 
θεσούλας. 
 



 

ΓΡΑΜΜΑΤΕΑΣ  
Υπηρέτρια γραφείου, γι' αυτούς που μιλούν 
τόσο πολύ που δεν ξέρουν πια να γράφουν. 
  
ΓΡΑΜΜΑΤΕΑΣ ΔΙΕΥΘΥΝΣΗΣ  
Γραμματέας που ακολουθεί τη 
διεύθυνση της γραβάτας. 
 
ΓΡΑΜΜΑΤΙΚΗ ΤΗΣ ΖΩΗΣ  
Όλη τη γραμματική της ζωής πρέπει να την 
ξαναδούμε σήμερα. Να αλλάξουμε τα 
βοηθητικά (ρήματα), ή τουλάχιστον να 
υπερασπιστούμε τη δυνατότητα του Είναι, 
ενώ είμαστε κατακλυσμένοι από την 
αναγκαιότητα του έχω. Να πάψουμε να 
συνταυτιζόμαστε με ό,τι έχουμε, να 
ανησυχούμε για ό,τι δεν έχουμε, να 
επιθυμούμε διακαώς κατά τη διάρκεια της 
ημέρας αυτό που θα θέλαμε να 
συμπεριλάβουμε στην προσωπική ή 
οικογενειακή μας περίμετρο. 
 
ΓΡΑΦΕΙΟΚΡΑΤΙΑ  
Βλέπει τη μέρα με το κίνητρο της λογικής κι 



 

ευθύς αμέσως παίρνει τη θέση του και ξεκινά 
να τη σκοτώνει. Προσκολλάται αυστηρά 
στους τύπους σε σημείο να ξεχνά την ουσία. 
Τέλος, αντί να σηκώσει τα μάτια, τα 
χαμηλώνει. Η προδοσία είναι η ίδια η ουσία 
της γραφειοκρατίας. 
 
ΓΡΑΦΗ 
Νάτη πάλι η επιθυμία να ταξιδέψεις έτσι, με 
το χέρι κλειστό να κολυμπάει στα νερά, 
βυθίζοντας την καρίνα του στο χαρτί, έχοντας 
κατάρτι τα οστά που οδηγούν στον ώμο σου 
και πηδάλιο το στυλό σου. 
 
ΓΡΑΦΗ (ΕΡΓΑΣΙΑ)  
Γράφω όπως φωνάζω. Μια εσωτερική κραυγή 
που κατεβαίνει στην κοιλιά όπως ο οδυνηρός 
τοκετός των πρόωρων ουτοπιών.  
 
ΓΡΑΦΗ (ΣΥΝΕΝΟΧΗΣ)  
Η αυστηρή χρησιμοποίηση της γλώσσας, όχι 
για να διηγηθείς κάτι, αλλά για να γλύψεις 
ευσυνείδητα τον κώλο αυτών που πρέπει να 
κολακεύσεις για να κερδίσεις την εύνοιά τους, 
να προαχθείς κάτω από τις φτερούγες τους 



 

και να δεις να ανοίγονται προοδευτικά όλες οι 
πόρτες που θα επιτρέψουν σ' αυτό το κάτι που 
διηγούνται τα βιβλία να πετύχει τους δύο 
μοναδικούς στόχους που αναζητάς: το χρήμα 
και τη φήμη.  
 
ΓΡΑΦΩ   
Φωνάζω σιωπηλά.  
 
ΓΥΝΑΙΚΕΣ  
Άνθρωποι εξελιγμένοι, γόνιμοι και 
τροφοδότες, που καταχρώνται την εξουσία, 
αμέσως μόλις τη γευτούν. 
 
 ΓΩΝΙΑ ΗΣΥΧΗ (ΠΩΣ ΝΑ ΒΡΕΙΣ 
ΜΙΑ)  
Η Γη δεν έχει γωνία.  
 

 
Δ 

 
 
ΔΑΣΟΣ  
Περπατάς μέσα στη βλάστηση, κάτω από τα 



 

δέντρα του δάσους, το φθινόπωρο, αισθάνεσαι 
τις ανακατεμένες μυρωδιές, αποχρώσεις του 
κόκκινου στη χλόη, της διασκορπισμένης 
μούχλας, των αρωμάτων των μανιταριών, της 
φλούδας της καστανιάς, της βελανιδιάς, του 
σαπισμένου ξύλου και... του ακαριαίου 
θανάτου: οι χειριστές των αλυσοπρίονων μιας 
μακρινής επιχείρησης, θα έρθουν αύριο να 
λεηλατήσουν αυτό που η μοίρα του έχει 
σφραγιστεί.  
 
ΔΕΙΛΙΑ 
Ο άνθρωπος γυρίζει την πλάτη του στους 
άλλους αλλά και στον ίδιο. Δεν αναλαμβάνει 
την ελευθερία του ούτε και τις 
υπευθυνότητές του. Ο άνθρωπος δεν είναι το 
πιο θηριώδες αλλά το πιο δειλό σε σχέση με 
τ’ άλλα ζώα. Αρνείται να δει το κενό που 
παρουσιάζεται μπροστά του, αυτό το κενό που 
χαρακτηρίζει την ανθρωπιά του, προτιμά να 
γυρίζει την πλάτη στον εαυτό του και τους 
συνανθρώπους του. Ο άνθρωπος γυρίζει την 
πλάτη στη ζωή και μετακινείται 
οπισθοχωρώντας. Ο άνθρωπος είναι ένας 



 

νάνος μέσα σε γιγάντιες μπότες. Γι’ αυτό η 
απανθρωπιά δεν είναι τόσο στη σκληρότητα 
αλλά στην εγκατάλειψη του ίδιου του εαυτού 
που είναι η πιο συχνή και η χειρότερη των 
παραλογισμών. Το χειρότερο στη δειλία είναι 
να μην αναλαμβάνεις τις ευθύνες σου και ν’ 
αφήνεις τους άλλους ν’ αντιστέκονται μόνοι 
τους. Η δειλία είναι η χειρότερη από τις 
προδοσίες απέναντι σε ό,τι ανθρώπινο 
υπάρχει μέσα μας. Με άλλα λόγια: η 
πραγματική απανθρωπιά δεν είναι στην ίδια 
την τυραννία αλλά στη συνεργασία με την 
τυραννία. 
 
ΔΕΣΜΟΣ ΚΟΙΝΩΝΙΚΟΣ 
Η τηλεόραση, βεβαίως! Τι; Παρ' όλα αυτά, 
χάρη σ' αυτήν, όσοι έχουν παραφάει βλέπουν 
αυτούς που πεθαίνουν από την πείνα κι αυτοί 
που κοντεύουν να πεθάνουν βλέπουν αυτούς 
που έχουν παραφάει! 
 
ΔΗΜΟΚΡΑΤΙΑ ΑΜΕΣΗ  
Στο πολωνικό κοινοβούλιο, ένας 
απογοητευμένος εργάτης πήδησε από το 



 

θεωρείο του κοινού κι έπεσε εφτά μέτρα 
πιο κάτω, πάνω στα έδρανα των 
φοβισμένων βουλευτών. Αν στη Γαλλία, 
όλοι οι αυτόχειρες, αποκαρδιωμένοι από 
την κοινωνία μας, έπεφταν πάνω στους 
βουλευτές, φροντίζοντας να σημαδέψουν 
με ακρίβεια, σε λιγότερο από ένα χρόνο, 
θα μπορούσαμε επιτέλους να περάσουμε 
στην άμεση δημοκρατία! 
 
ΔΗΜΟΚΡΑΤΙΑ (ΑΠΟΤΥΧΙΑ ΤΗΣ)  
Η δημοκρατία απέτυχε επειδή αφοσιώθηκε 
περισσότερο στην ίδια της την εξουσία, παρά 
στη διαμόρφωση αυτών που τη μοιράζονται, 
στη χειραγώγηση και όχι στην εκπαίδευση. 
Ομοίως, η λήψη απόφασης πρωτεύει της 
διαβούλευσης που θα έπρεπε πάντα να 
προηγείται. Παρ' όλα αυτά, κάποιες 
διαβουλεύσεις μπορούν να πετύχουν 
συναίνεση, καθιστώντας έτσι άκυρη την 
τυπική εκδήλωση απόψεων με την ψήφο. 
Είναι λοιπόν η συζήτηση που κατευθύνει και 
προκαλεί μια δράση, παρά κάποια άλλη. Η 
ψήφος δεν είναι παρά μια διαδικασία, 



 

ανάμεσα στις άλλες, για να εξακριβωθεί το 
προνομιούχο συμπέρασμα από το μεγαλύτερο 
αριθμό συνομιλητών, ελλείψει άλλων μέσων 
λιγότερο αιχμηρών. Όπως αναπτύσσεται από 
την πλειονότητα των ελευθεριακών θεωριών, 
η διαβούλευση δεν είναι τίποτα άλλο παρά ο 
διαρκής χώρος της πολιτικής κοινότητας, 
δηλαδή το κύριο θεμέλιό του, που συμβάλλει 
στην αυτοδημιουργία του καθενός από τα 
μέλη της.  
 
ΔΗΜΟΣΙΟΓΡΑΦΙΑ (και ΔΙΑΦΗΜΙΣΗ)  
Καλύτερα να διαβάζουμε τις πέννες του 
ελευθεριακού Τύπου. Οι άλλοι δημοσιογράφοι 
είναι γιοι των διαφημίσεων. 
 
ΔΗΜΟΣΙΟΓΡΑΦΟΣ  
Δημόσιος υπάλληλος της αστυνομίας που 
ξέρει να γράφει και που δεν δίνει λόγο παρά 
μόνο σ’ αυτούς που δεν έχουν τίποτα να πουν. 
Κάθε δημοσιογράφο που δεν έχει αυτό το 
χαρακτηριστικό θα τον επαναφέρουν στην 
τάξη και θα του απαγορεύσουν να συμβάλλει 
στη διατήρησή της.  
 



 

ΔΗΜΟΣΚΟΠIA 
Η ώρα της χειραγώγησης της μάζας, μητέρα 
όλων των ολοκληρωτισμών. Όντας 
αντιπροσωπευτική η δημοκρατία, ζήτω η 
εικόνα! Αυτή υπερέχει της ιδέας, η εκδίκηση 
του σχεδίου. Λοιπόν, κάνουμε ζάπινγκ στις 
πολιτικές προτομές, όπως στα τηλεοπτικά 
κανάλια. Ελάχιστη είναι η διαφορά στην 
απόχρωση, αλλά διασκεδάζει το μάτι και το 
αυτί και, κυρίως, σε μια προεκλογική 
καμπάνια, αρχίζουμε να πιστεύουμε στη 
δύναμη της επέμβασης στη ροή των 
πραγμάτων μόνο με την ψήφο μας στη 
δημοσκόπηση.  Ζήτω η δακτυλική 
δημοκρατία! Εκείνη του δαχτύλου πάνω στο 
τηλεχειριστήριο και της μέτρησης 
ακροαματικότητας όταν χωνόμαστε στους 
καναπέδες μας. Η δημοσκοπία είναι μια 
κωλονοσκόπηση: η δημόσια 
σφυγμομέτρηση του λαού για να ξέρει τι 
θέλει ν’ ακούσει και για να 
αντιμετωπιστεί η γενική ατονία με μια 
δημαγωγία ελάχιστα υποκριτική. 
 



 

ΔΙΑΒΑΖΩ (κι ΕΝΕΡΓΩ) 
Ταξιδεύοντας στις γραμμές κάποιου 
βιβλίου είναι σαν να σκέφτεσαι ακίνητος 
μπροστά στη διαδοχή των στροφών ενός 
ποταμού που σε καλεί να κολυμπήσεις. 
 
ΔΙΑΒΑΖΩ (ΤΟΝ ΕΑΥΤΟ ΜΟΥ) 
Όποιος κι αν είναι ο συγγραφέας που 
ξεφυλλίζουμε, διαβάζω σημαίνει πρώτα 
απ’ όλα ανακαλύπτω τον εαυτό μου. Η 
στενή επαφή με τον εαυτό μας, πρόσωπο 
με πρόσωπο, παίρνει αμείλικτα το 
προβάδισμα έναντι της μακρινής ύπαρξης 
του συγγραφέα. Σε κάθε σελίδα, ο 
αναγνώστης ξαναγράφει το βιβλίο και 
παρεκκλίνει αναπόφευκτα μέσα στην ηχώ 
των λέξεων. 
 
ΔΙΑΝΟΜΗ ΡΟΛΩΝ  
Οι γονείς μαθαίνουν στο παιδί να περπατά 
και να μιλά, ενώ το Σχολείο να κάθεται και 
να κλείνει το στόμα του. 
 



 

ΔΙΑΙΤΕΣ ΓΥΝΑΙΚΕΙΕΣ 
Μας προκαλεί κατάπληξη να φανταζόμαστε 
ότι μια γυναίκα επιβάλλει στον εαυτό της 
στερήσεις και λυπάται επειδή δυσκολεύεται 
να αδυνατίσει σήμερα, ενώ πριν από έναν 
αιώνα θα ήθελε να παχύνει! 
 
ΔΙΑΣΚΕΔΑΣΗ (ΤΗΛΕΟΠΤΙΚΗ)  
Αντιπερισπασμός που αποβλέπει στην 
απομάκρυνση των προβλημάτων από το 
παιχνίδι. 
 
ΔΙΑΦΘΟΡΑ 
Κάλλιο να πεθάνεις, παρά να σαπίσεις. 
 
ΔΙΑΦΟΡΑ (ΑΝΤΡΑΣ-ΓΥΝΑΙΚΑ)  
Ο άντρας γεννιέται μέσα στη γυναίκα και 
ποτέ το αντίθετο! Είναι πολύ ουσιαστική 
αυτή η διαφορά! Από την αρχή, ο άντρας 
διαμένει σε ένα γυναικείο κορμί και εξερευνά 
το μέρος που μια μέρα, πολύ αργότερα, θα 
εναποθέσει με τη σειρά του το σπόρο του. Ο 
άντρας κατοικεί στη γυναίκα. Ο άντρας 
μετακινείται στον κόλπο της μήτρας από την 
αυγή της ύπαρξής του. Ο άντρας παλεύει με 



 

τη γυναίκα για να εξαχθεί. Καμία γυναίκα 
δεν μπορεί να πει το ίδιο. Η αγάπη ενός γιου 
για τη μητέρα του δεν μπορεί να είναι της 
ίδιας φύσης με την αγάπη μιας κόρης για τον 
πατέρα της. Βεβαίως, υπάρχει το μοντέλο και 
το περίγραμμα. Αλλά κυρίως υπάρχει η 
εμπειρία και η μνήμη. Ο νέος άντρας έχει την 
εμπειρία και τη μνήμη του κορμιού της 
γυναίκας, ενώ η νέα γυναίκα προφανώς δεν 
έχει τα αντίστοιχα με το κορμί του άντρα. 
Κάθε αγόρι έχει ήδη γνωρίσει το μεγάλο 
έρωτα όταν έρχεται στον κόσμο. Έναν έρωτα 
σαρκικό, δυνατό, ενωτικό, έντονα φυσικό 
αλλά και εγκεφαλικό: τον έρωτα για τη 
μητέρα του. Κανένας και τίποτα δεν θα 
μπορέσει ποτέ να φτάσει στο ύψος αυτής της 
πρώτης εμπειρίας. Κανένας και τίποτα δεν θα 
μπορέσει να σβήσει αυτή την ανεξίτηλη 
μνήμη του νέου άντρα. Κανένας και τίποτα 
δεν θα μπορέσει να την ανταγωνιστεί. Ακόμα 
και ως παρθένο αγόρι, ο άντρας γνωρίζει το 
φύλο της παρτενέρ του από τα μέσα. 
Αναγνωρίζει τη γη της. Τη γη της παιδικής 
του ηλικίας. Ξαναβρίσκει τα χείλη που 



 

παραμέρισαν στο πέρασμά του, όπως ανοίγουν 
οι πόρτες ενός πύργου στο κοίλο του δάσους. 
Ξανανεβαίνει τη σκάλα και ξαναβρίσκει ένα 
οικείο σύμπαν. Ο άντρας αισθάνεται τη 
μυρωδιά της παρτενέρ του, μια μυρωδιά που 
αναγνωρίζει. Μυρίζει την παιδικότητά του. 
Την παιδική ηλικία πριν από την πτώση.  
 
ΔΙΕΘΝΟΠΟΙΗΣΗ  
Φαντάσου μια χώρα μοναδική και χωρίς 
σημαία! Όπου θα είχε λυθεί το πρόβλημα των 
πολεμικών θυσιών, χωρίς φυλή, ούτε 
θρησκεία, ούτε σημάδια στο δέρμα. Μια χώρα 
όπου θα μπορούσαν να ζήσουν ειρηνικά οι 
κόρες μας κι οι γιοι μας. 
 
ΔΙΚΑΙΩΜΑΤΑ (ΑΝΘΡΩΠΙΝΑ) 
Ο τύπος που συνέταξε την πρώτη διακήρυξη 
των δικαιωμάτων του ανθρώπου παράκουσε. 
Πρέπει να κατάλαβε: «οι άνθρωποι 
γεννιούνται ελεύθεροι και ίσοι στα δάχτυλα». 
Έτσι, καθένας πρέπει να τα βγάλει πέρα όπως 
μπορεί! Όσον αφορά τη λέξη δικαίωμα, δεν 
σημαίνει κάτι περισσότερο από το να 
περπατάς ευθεία ή να σκας έχοντας το στόμα 



 

ανοιχτό!9 (Απόδειξη είναι το Άρθρο που 
αποκαθιστά και ιεροποιεί την ατομική 
ιδιοκτησία και όχι το κοινό καλό ως βασική 
αξία της «νέας κοινωνίας».) 
  
ΔΙΚΑΣΤΗΣ  
Έτσι όπως ακριβώς οι ψυχολόγοι κάνουν 
ψυχανάλυση πριν την άσκηση του 
επαγγέλματός τους, οι δικαστές θα 
έπρεπε να περνούν κάποιους μήνες μέσα 
στη φυλακή πριν αρχίσουν ν’ απαγγέλουν 
κατηγορίες. 
 
ΔΙΚΑΣΤΙΚΟΣ ΚΛΗΤΗΡΑΣ  
Κοράκι για τους ζωντανούς, σ’ αντίθεση με 
τα κοράκια για τους νεκρούς, δουλειά του 
είναι να πηγαίνει στο σπίτι του μακαρίτη όσο 
είναι ακόμα ζωντανός.  
 
ΔΙΚΗΓΟΡΟΣ  
Το Ισραήλ είναι ο πρώτος παραγωγός αυτής 

                         
9 Ομοηχία των λέξεων doigts (δάχτυλα)–droits 
(δικαιώματα)–droit (ευθεία). 



 

της ιδιότητας, λόγω της προετοιμασίας 
υπεράσπισής του στην αναπόφευκτη δίκη του. 
 
ΔΙΛΗΜΜΑ ΜΕΓΑΛΟ (ΠΛΟΥΣΙΩΝ) 
Ξύνω τον κώλο μου ή τρώω τα νύχια μου; 
 
ΔΙΟΓΕΝΗΣ  
Ποιος θα τολμούσε να πάει να μαλακιστεί 
μπροστά στο Μέγαρο των Ηλυσίων Πεδίων 
ζητώντας από τον ενοικιαστή του να κάνει 
παράκαμψη για να βγει;  
 
ΔΟΥΛΕΙΑ  
Τα βόδια έχουν τη σφραγίδα του κοπαδιού 
όταν πηγαίνουν στο σφαγείο. Ομοίως, έχουμε 
το σημάδι από το μαγιό όταν επιστρέφουμε 
στη δουλειά.  
 
ΔΟΥΛΕΙΑ (ΕΠΑΓΓΕΛΜΑΤΙΚΗ 
ΑΠΟΚΑΤΑΣΤΑΣΗ)  
Κοινωνική αγωγή που στοχεύει στην 
απασχόληση όλων αυτών που θα είχαν την 
άσχημη ιδέα να κάνουν κάτι άλλο. Εξ' ου και 
οι πολλαπλές προτάσεις για τον ελεύθερο 
χρόνο και τις διασκεδάσεις μετά την 



 

προσπάθεια.  
 
ΔΟΥΛΕΙΑ (ΖΩΙΚΗ και ΦΥΤΙΚΗ)   
Όσο τα αφεντικά του δουλεύουν στο 
εργοστάσιο και στο σχολείο, ένας σκύλος 
περιμένει στην ταράτσα ενός σπιτιού. Ένα 
σκυλόσπιτο, λίγο νερό, μερικά τετραγωνικά 
μπετόν, η σκιά μιας τέντας για τον ήλιο και 
μια πόρτα. Μια πόρτα που οδηγεί κάτω που 
δεν συνηθίζεται να ανοίγει συχνά. Μια πόρτα 
προς τη ζωή. Είναι μόνος, πάντα μόνος, κάτω 
από τον ήλιο ή τα αστέρια, να κοιτάζει 
τριγύρω, να περιμένει την πόρτα να ανοίξει. 
Τα οικιακά  λουλούδια έχουν κι αυτά 
υποταχθεί στη σκλαβιά. Με αντάλλαγμα μια 
γλάστρα, όπως ο σκύλος με ένα λουρί, 
θρέφονται και ξεδιψούν. Περιμένουν ένα 
σωλήνα, όπως το λουρί της βόλτας.  
 
ΔΟΥΛΕΙΑ (ΑΠΟΚΑΘΗΛΩΣΗ ΤΗΣ) 
Η αξιολόγηση στη δουλειά είναι αδιαχώριστη 
της αξιολόγησης στην παραγωγή και την 
κατανάλωση. Δεν μπορούμε να παραλύσουμε 
το παραγωγίστικο σύστημα, χωρίς να  



 

καταστρέψουμε την πρώτη μορφή 
υποδούλωσης. Αλλά αυτή η καθαίρεση της 
δουλειάς απαιτεί πολιτικό αντίλογο, για 
άλλη μια φορά, με το μεγαλύτερο κομμάτι 
της Αριστεράς που, από πάντα, συνδέει  τον 
άνθρωπο με τη μηχανή του, όπως ένα σκύλο 
με το σκυλόσπιτό του, γεγονός το οποίο έχει 
προκαλέσει πολλούς αστεϊσμούς από 
διαπρεπείς ιδεολόγους της Δεξιάς. Σ’ αυτόν 
τον τομέα, οι αντιπρόσωποι της εργατικής 
τάξης θα μπορούσαν να είχαν συμβάλλει 
λιγότερο στη χειραγώγηση του φτωχού 
πληθυσμού, απ’ ό,τι οι απόγονοι των 
τυράννων του Παλαιού Καθεστώτος. Απ’ 
αυτό προκύπτει και η προσκόλληση, σχεδόν 
σαρκική, με τα μέσα παραγωγής. Η αλυσίδα 
που πηγαίνει από την εργασία στην 
κατανάλωση είναι σφυρηλατημένη από το 
φόβο. Το φόβο να χάσουμε αυτό με το οποίο 
συνταυτιζόμαστε. Το φόβο να εγκαταλείψουμε 
έναν κύκλο αιωνόβιο κι ελαττωματικό ή να 
μας εγκαταλείψει αυτός και να ξαναβρεθούμε 
«στον τόπο»: μόνοι, στο περιθώριο, αφημένοι 
ν’ αναλογιστούμε, ξυπόλητοι, περιπλανώμενοι 



 

σε μια ύπαρξη που πρέπει να επανασχεδιαστεί 
πέρα από τον καταχθόνιο κύκλο της δουλειάς 
και της κατανάλωσης. Μπουχτίζοντας με 
τους τοίχους του εργοστασίου, του κουτιού, 
της εταιρείας, ρισκάρεις το μηδέν, το 
άγνωστο, την κατάπτωση, το θάνατο, αλλά 
ίσως να βρεις, πια εκεί, καινούριους τρόπους 
να ζεις. Πριν από έναν περίπου αιώνα στην 
Καγιέν, οι δραπέτες από το κάτεργο είχαν 
πολύ λίγες πιθανότητες να επιβιώσουν. 
Σήμερα, η δραπέτευση από τον κόσμο της 
δουλειάς ενέχει τεράστιο κίνδυνο για τον 
καθένα. Γι' αυτό η φυγή πρέπει να σχεδιαστεί 
συλλογικά.  
 
ΔΥΤΙΚΟ ΒΕΛΓΙΟ  
Δυο φορές κι έναν καιρό στη Δύση. 
 
ΔΩΡΕΑ  
Μετά τη δωρεά αίματος και τη δωρεά 
σπέρματος, είναι να αναρωτιέται κανείς αν 
μια μέρα θ’ ανακαινίσουμε τις δημόσιες 
τουαλέτες για να γίνουν δημόσια υπηρεσία. 
 

 



 

Ε 
 
 
«ΕΓΩ» (ΥΠΟΝΟΜΟΣ ΤΟΥ) 
Η δυσκολία του να γεννηθείς δεν προέρχεται 
μόνο από μια καθυστερημένη ικανότητα 
προσανατολισμού αλλά και από την απουσία 
ανοίγματος. Για να υπάρχεις στον κόσμο, δεν 
αρκεί να ανοίξεις τα μάτια. Πρέπει ολόκληρος 
ν’ ανοιχτείς, να επιστρέψεις εκεί από όπου 
ξεκίνησες, ν’ αποκαλυφθείς.  Ξεφεύγοντας 
μπορούμε να επιβιώσουμε, όχι να ζήσουμε. 
Αυτή είναι η παγίδα που μας φυλακίζει στον 
υπόνομο του «εγώ».  
 
ΕΘΝΙΚΟ ΜΕΤΩΠΟ  
Ιδεολογική αποσύνθεση του δεξιού 
μετωπικού λοβού. 
 
ΕΙΔΗ (ΥΠΟ ΕΞΑΦΑΝΙΣΗ)  
Η ανθρωπότητα άρχισε να 
ευαισθητοποιείται στο πρόβλημα της 
εξαφάνισης κάποιων ειδών, επειδή 
ξέρει ότι σύντομα θα έρθει η σειρά της.  



 

ΕΙΛΙΚΡΙΝΕΙΑ  
Παρατηρούμε, συμβιβαζόμαστε, ξεφεύγουμε, 
δυσπιστούμε, εγκαταλείπουμε, 
συνεργαζόμαστε, πουλιόμαστε: διπλωματία, 
υποκρισία, επιφανειακά λόγια... Ο σκοπός 
αγιάζει τα μέσα. Αλλά ποιος σκοπός; 
Τυφλωθήκαμε; Πώς αυτοί που δεν τολμούν 
να πουν φωναχτά ό,τι σκέφτονται 
πραγματικά θα μπορούσαν ν’ αρχίσουν να 
είναι ειλικρινείς; Η ειλικρίνεια είναι ζωτικά 
κατεπείγουσα,  ειλικρίνεια με τον εαυτό σου 
όπως και με τους άλλους. 
 
ΕΙΡΗΝΗ 
Όταν το άχρηστο όπλο σου, θαμμένο σε μικρά 
κομμάτια, θα είναι το εύφορο λίπασμα και ο 
σπόρος στο λίκνο της. 
 
ΕΙΡΗΝΗ ΚΟΙΝΩΝΙΚΗ 
Όσο η Ελευθερία και η Ισότητα των 
δικαιωμάτων δεν είναι αληθινές, δεν 
μπορεί αλλά ούτε και θα πρέπει να 
υπάρχει Αδελφοσύνη και Κοινωνική 
Ειρήνη. 



 

 
ΕΚΚΛΗΣΙΑ  
Σ’ αντίθεση με κάποιους από τους φίλους μου 
που εκστασιάζονται μπροστά στα γοτθικά 
αριστουργήματα, δεν αισθάνομαι, σε καμία 
από τις απρεπείς εισβολές μου, παρά μόνο την 
ψυχρή πνοή της φρίκης της Ιστορίας. Η 
είσοδος σε μια εκκλησία μου θυμίζει την 
εντύπωση που μου είχε προκαλέσει, την 
παραμονή των 15ων γενεθλίων μου, η 
επίσκεψη σ’ ένα στρατόπεδο θανάτου στα 
βάθη της πολωνικής στέπας. Τίποτα από την 
αρχιτεκτονική ομορφιά της Παναγίας των 
Παρισίων δεν θα με κάνει να ξεχάσω το 
σκιάχτρο ενός μεσαιωνικού Τρεμπλίνκα.10    
 
ΕΚΛΕΓΜΕΝΟΣ  
Εκλεγμένος ή όχι, ένας αρχηγός Κράτους 
παραμένει αρχηγός. 
 
ΕΚΛΟΓΗ  
Η εκλογή είναι για την πολιτική ότι είναι η 

                         
10 Treblinka: Ναζιστικό στρατόπεδο συγκέντρωσης 
στην κατεχόμενη Πολωνία. 



 

στύση για τον έρωτα: μια αίσθηση εξουσίας. 
Μόνο που στην πολιτική δεν υπάρχει ποτέ το 
πέρασμα στη δράση. 
 
ΕΚΛΟΓΕΣ (ΓΙΑΤΙ ΝΑ ΚΑΝΟΥΜΕ;)  
Αλλάζουμε το σύστημα αλλάζοντας πρόσωπα 
ή μόνο λέξεις, ρυθμό και δόση; 
 
ΕΚΠΑΙΔΕΥΝΟΥΧΙΣΜΟΣ11 
Για να διαιωνιστεί η εξουσία έχει την ανάγκη 
να μας διδάσκει από την πιο μικρή ηλικία 
την παραίτηση από τα δικαιώματά μας υπέρ 
κάποιου άλλου. Κι από πού θ’ αρχίσει να το 
κάνει αν όχι από το σχολείο; Το καρτερικό 
«είναι» ξεκινά από το υποδουλωμένο «είναι». 
Βεβαίως το τρέφουμε, το παραταΐζουμε, το 
διαμορφώνουμε με πληροφορίες για να μπορεί 
να αναγνωρίζεται ανάμεσα στα άλλα και να 
παίρνει τη θέση του στην κοινωνία για να 
παράγει και να καταναλώνει. Αλλά είναι 
κυρίως το αντικείμενο ενός ευνουχισμού που 
επιτελέστηκε από ένα συγκεκριμένο τύπο 

                         
11 Νεολογισμός: Éducastration= Éducation 
(εκπαίδευση) +  Castration (ευνουχισμός) 



 

εκπαίδευσης που δεν αξίζει να λέγεται 
εκπαίδευση. Κατά τη διάρκεια αυτού του 
εκπαιδευνουχισμού μαθαίνουμε να 
καθόμαστε και να σιωπούμε, να μην 
παίρνουμε το λόγο παρά μόνο όταν μας τον 
δίνουν, να επαναλαμβάνουμε μύθους, αρχές, 
απατηλές μαγείες. Να μη σηκωνόμαστε παρά 
μόνο μετά από διαταγή όρθιοι, να 
συγκρατούμαστε, να αναμετριόμαστε, ν’ 
αποκόβουμε ένα κομμάτι μας. Το σχολείο της 
υποταγής εφαρμόζει τον εκπαιδευνουχισμό. 
 
ΕΚΠΑΙΔΕΥΣΗ  ΣΤΟΙΧΕΙΩΔΗΣ  
Το σχολείο μαθαίνει στους μελλοντικούς 
πολίτες να διαβάζουν παραμύθια για νεράιδες, 
να γράφουν στον Άι-Βασίλη και να μετράνε 
πρόβατα.  
 
ΕΚΠΑΙΔΕΥΣΗ ΥΠΕΡΟΠΤΙΚΗ  
Εκπαιδεύουμε τα παιδιά ταπεινώνοντάς 
τα, αντί να χαμηλώσουμε εμείς ταπεινά 
και να μάθουμε από αυτά βοηθώντας τα 
να αυτοεκπαιδευτούν.  
 



 

ΕΛΕΥΘΕΡΗ ΣΚΕΨΗ 
Η δυσπιστία δεν έχει σταματήσει ν’ 
αποκαλύπτει το μεγάλο αριθμό δημίων της 
ελεύθερης σκέψης. Κι αυτοί, δεν πρόκειται να 
χαλαρώσουν αν δεν ξεσφίξουμε τα νύχια τους 
από το κεφάλι του κόσμου. 
  
ΕΛΕΥΘΕΡΙΑ-ΙΣΟΤΗΤΑ-ΑΔΕΛΦΟΣΥΝΗ 
Γαλλικό σύνθημα που βιδώθηκε στις 
προσόψεις των δημόσιων κτιρίων για ν’ 
αφήσει ο λαός ήσυχους εκείνους που 
αποφασίζουν στο εσωτερικό τους.     
 
ΕΛΕΥΘΕΡΙΑ ΤΗΣ ΕΚΦΡΑΣΗΣ  
Παλιότερα, δεν μπορούσαμε να πούμε τα 
πάντα, αλλά δεν μας απασχολούσε αυτή η 
σκέψη. Τώρα που κατακτήσαμε αυτό το 
δικαίωμα δεν ξέρουμε για τι ακριβώς 
πρόκειται, επειδή δεν σκεφτόμαστε πια.  
 
ΕΛΙΤΙΣΜΟΣ ΦΙΛΟΣΟΦΙΚΟΣ  
Σκέφτομαι, άρα υπάρχεις. 
 



 

ΕΛΛΑΔΑ  
Η περηφάνια της Ελλάδας της προσδίδει 
πολλές φορές την εικόνα ότι είναι ηλίθια και 
αντιπαθητική, αλλά χωρίς αυτό το 
ελάττωμα, ίσως να μην ήταν ακόμα εκεί. 
Χωρίς αμφιβολία, καμία από τις μεγάλες 
στιγμές αυτής της μικρής χερσονήσου δεν θα 
είχε λάβει χώρα. Μια χερσόνησος που 
προκαλεί ζαλάδα, τόσο για τα βουνά της όσο 
και για τις συμβολές της στην ανθρωπότητα.  
Αν η περηφάνια είναι ένα από τα πιο άσχημα 
ελαττώματα του ανθρώπινου γένους, είναι 
επίσης μερικές φορές κι ένα μέσο να 
προχωράς, να δημιουργείς και να 
αντιστέκεσαι, να’ χεις αξιοπρέπεια. Η ντροπή 
του να είσαι άνθρωπος, δεν αντιτίθεται στην 
περηφάνια του να θέλεις να προχωρήσεις 
πέρα από το υπάρχον. Η υπερβολή στην 
περηφάνια οδηγεί κάποιες φορές στην 
ανοησία αλλά επίσης και στην τόλμη. Η 
υπερβολή της ταπεινότητας δεν οδηγεί 
πουθενά, εκτός από κάποιες φορές που οδηγεί 
στη δειλία. Πρέπει να έχεις θάρρος για να 
πεις όχι. Όλη η ιστορία της Ελλάδας έχει να 



 

κάνει με αυτό το όχι. Μ 'αυτή την αντίσταση 
στα προφανή, στην άγνοια, στο φόβο, στις 
εισβολές, στις καταπιέσεις, του εσωτερικού 
αλλά και του εξωτερικού. Κάθε φορά, η 
Ελλάδα ξανασηκώθηκε και υπερασπίστηκε 
τη γλώσσα και τη μνήμη της. Στην Ελλάδα 
λένε όχι όπως στη Γαλλία λένε ναι. Όχι 
σημαίνει non και ναι σημαίνει oui.  
 
ΕΛΠΙΔΑ  
Το ανθρώπινο ον επιθυμεί περισσότερο το 
όνειρο από την πραγματικότητα. Επιθυμεί 
να υπεκφύγει  στο φαντασιακό παρά να χτίσει 
σε αιτιολογημένα θεμέλια. Γι' αυτό  
παιδεύεται  ακατάπαυστα ανάμεσα στις 
σειρήνες της αυταπάτης και τον ψίθυρο της 
διαύγειας. Για να κάνει υποφερτό το 
πραγματικό, η κουρασμένη κριτική 
συνείδησή του πλαγιάζει συχνά στο 
κρεβάτι των υποσχέσεων. Ένα κρεβάτι για 
μικρά παιδιά που φέρνει αναμνήσεις. Ένα 
κρεβάτι στο οποίο καθένας κουρνιάζει, 
επανέρχεται και αναδιπλώνεται, στενόχωρα 
αλλά παρήγορα, ξαλαφρωμένος, και 



 

κατευνασμένος. Αυτό το κρεβάτι ονομάζεται 
ελπίδα.  
 
ΕΜΠΟΡΙΟ ΔΙΚΑΙΟ  
Σφαγείο αλόγων 
 
ΕΝΑΛΛΑΚΤΙΚΗ ΛΥΣΗ 
Θα μπορούσε να υπάρχει τίποτα πιο 
επιθυμητό από τον υπόνομο του 
καταναλωτισμού, το μαζικό τάφο των 
αντιλήψεων και την κατακόμβη των 
απόψεων;      
 
ΕΝΘΥΜΙΑ  
Στον άνθρωπο ο καθρέφτης 
οπισθοπορείας είναι πιο μεγάλος 
από το παρμπρίζ. 
 
ΕΝΘΥΜΙΟ ΣΧΟΛΙΚΟ   
Όλα αυτά που αληθινά έμαθα, με 
πραγματική ευχαρίστηση, τεράστια 
ευχαρίστηση, αμείωτη και ασύμμετρα  
δυνατή, τα έμαθα έξω κι ενάντια από το 
σχολείο.  Έπρεπε να επιστρέψω στην 



 

ανακάλυψη των γνώσεων, που είχα μάθει 
μόνο να απεχθάνομαι από τα μέσα που είχαν 
χρησιμοποιήσει.  Όσο πιο πολύ σκέφτομαι το 
χαμένο χρόνο στο βρωμερό σχολείο, τόσο πιο 
πολύ απεχθάνομαι την εκπαίδευση που 
εφαρμόζεται συχνά στην τεχνητή, 
στερεότυπη και υποχρεωτική τάξη. 
Ξαναθυμάμαι την αποικία των μικρών 
κατάδικων του κάτεργου, σε σειρές στην 
αυλή, εκριζωμένων από το κρεβάτι μέσα στο 
πρωινιάτικο κρύο, κάτω από το βάρος της 
σάκας, τις απειλές, τις φωνές και το άγχος. 
Ξαναβλέπω πέρα από το ατομικό και 
συλλογικό τίμημα, τα ουρλιαχτά, το φόβο, τη 
λύπη και την ανία, τη μνήμη και τη λήθη, 
τη ματαιότητα και τον εξευτελισμό, την 
περίφραξη με το κιγκλίδωμα και την 
εξώπορτα με τα κάγκελα. Από τα έξι ως τα 
δεκαέξι: δέκα χρόνια, το λιγότερο, 
υποχρεωτικής προετοιμασίας για την τάξη, 
κοινωνική κι ενδόμυχη. Δέκα χρόνια ηθικού 
και φυσικού καταναγκασμού. Δέκα χρόνια 
ενοχικής προκατάληψης για τις εμπειρίες του 
ενήλικα που θα γίνεις. Δέκα χρόνια 



 

πειθαρχικών διορθώσεων πριν από την 
ηλικία της πολιτικής υπευθυνότητας και της 
τιμωρητικής κρίσης. Δέκα χρόνια εποπτείας 
και εξετάσεων. Δέκα χρόνια σχολείο με 
κανόνες. Δέκα χρόνια προληπτικής 
φυλάκισης.   
 
ΕΝΩΣΗ    
Επιτέλους να αλληλοαγαπηθούμε, πριν μας 
σκοτώσουν.  
 
ΕΞΑΣΘΕΝΗΣΗ (ΑΠΟ ΓΗΡΑΤΕΙΑ) 
Τα έσχατα του εγώ είναι δύσκολα για όλο τον 
κόσμο. 
 
ΕΞΕΓΕΡΣΗ  
Ούτε η αστυνομία ούτε ο στρατός δεν θα 
ήξεραν πώς ν’ αντισταθούν σ’ ένα λαό 
πραγματικά αποφασισμένο και 
συνειδητοποιημένο για τα σκοπούς του 
και τη νομιμότητά του. Η εξέγερση χωρίς 
συνείδηση δεν είναι παρά  κρέας στους 
χωροφύλακες.    
 



 

ΕΞΕΓΕΡΣΗ και ΣΤΥΣΗ 
Η εξέγερση συγκεντρώνει το παθιασμένο 
σφρίγος μιας ταυτόχρονης στύσης. Οι 
υψωμένες γροθιές είναι σαν πέη σε στύση που 
γύρω τους μαζεύονται κώλοι έτοιμοι να 
γιορτάσουν την επιστροφή της χαμένης 
αρρενωπότητας –όχι εκείνης του 
ψευτοανδρισμού αλλά του θάρρους. Η 
εξεγερτική έξαψη  είναι γκαβλωτική, επειδή 
είναι επιθυμητή, απρόβλεπτη και 
συναρπαστική. Να μην υποτάσσεσαι, 
σημαίνει να μην έχεις τη χαμηλωμένη ουρά 
ενός σκύλου υποταγμένου στην εξουσία των 
δεσποτών του. Εξεγείρομαι σημαίνει 
συγχρόνως παθιασμένη στύση και 
παρουσίασή της στο δρόμο.   
 
ΕΞΟΜΟΛΟΓΗΣΗ   
Λέξη του χριστιανικού λεξιλογίου 
που εκθέτει αυτό που απαγορεύει. 
 
ΕΠΑΝΑΣΤΑΣΗ  
Όλος ο κόσμος ξέρει ορθά ότι είναι 
απαραίτητο να κάνουμε επανάσταση, αλλά 



 

καθένας περιμένει από τον πιο δυνατό να την 
κάνει για να ακολουθήσει. 
 
ΕΠΑΝΑΣΤΑΣΗ  ΔΙΑΡΚΗΣ  
Όλοι είμαστε σκλάβοι μιας διαρκούς 
επανάστασης, ενάντια στον κόσμο αλλά και 
σε μας τους ίδιους. Πρέπει ν’ 
απελευθερωθούμε για να συνεχίσουμε να 
γεννιόμαστε και να γινόμαστε.  
 
ΕΠΕΙΓΟΝ  
Λέξη που επινοήθηκε από αυτούς 
που φορούν ρολόι για να 
παροτρύνουν τους υπόλοιπους να 
φορέσουν· όταν μάλλον επείγον θα 
ήταν να πετάξουμε τα ρολόγια. 
 
ΕΠΙΘΥΜΙΑ  
Απελευθέρωση της επιθυμίας. 
Αποκατάσταση της φαντασίας. Ανακούφιση 
της ανάγκης. 
 



 

ΕΠΙΚΕΦΑΛΙΔΕΣ (ΦΙΛΟΣΟΦΙΚΕΣ) ΣΤΑ 
ΓΥΝΑΙΚΕΙΑ ΠΕΡΙΟΔΙΚΑ  
Η σωστή ερώτηση δεν είναι «πώς να είσαι 
ευτυχισμένη σ’ έναν κόσμο σκληρό και 
άδικο», αλλά «τι μπορώ να κάνω ώστε ο 
κόσμος να μην είναι πια σκληρός κι άδικος 
για να μπορούμε όλοι να είμαστε πραγματικά 
ευτυχισμένοι». 
 
ΕΠΙΣΦΑΛΕΙΑ  
Λοιπόν, δεν υπάρχει κανένα συμβόλαιο που να 
μην είναι κομμάτια. Κομμάτια ύπαρξης για 
κείνον που υπακούει και προσαρμόζει το βήμα 
του στο ρυθμό. Ένα ρυθμό εγκωμιαστικό, 
εύκαμπτο και εθελοντικό, στη σειρά των 
στρατευμένων. 
 
ΕΠΙΦΑΝΕΙΑ  
Η κάθοδος στα βάθη του εαυτού 
για ν’ αναζητηθεί η πραγματική 
επιφάνεια των πραγμάτων.  
 



 

ΕΡΓΑΣΙΑ  ΠΕΡΙΟΔΙΚΗ12 
Οι αξίες της κοινωνίας συνοψίζονται τέλεια 
στην αντίθεση της ανταμοιβής για τις δύο 
μεγάλες κατηγορίες περιοδικά 
απασχολούμενων: αυτοί του πολέμου είναι 
πλουσιοπάροχα αμειβόμενοι, ακόμα και 
μακριά από το θέατρο των επιχειρήσεων, ενώ 
εκείνοι του θεάματος δυσκολεύονται όλο και 
περισσότερο να δικαιολογήσουν πώς 
επιβιώνουν ανάμεσα σε δύο θεατρικά έργα. 
 
ΕΡΠΩ (ΤΡΕΙΣ ΛΕΙΤΟΥΡΓΙΕΣ)  
Ο άνθρωπος έρπει για να επιβιώσει, 
είτε είναι τολμηρός κυνηγός, είτε 
φοβισμένο θήραμα, είτε σιωπηλός 
μάρτυρας. 
 
ΕΡΩΤΑΣ  
Δεν υπάρχει μόνη της η ομοιοκαταληξία 
                         
12 Ιntermittent (du spectacle): Ο όρος χρησιμοποιείται 
στη Γαλλία για εργαζόμενους -καλλιτέχνες, τεχνικούς 
κι εργάτες-   περιοδικά (εναλλαγή περιόδων 
απασχόλησης και ανεργίας) στο χώρο του θεάματος.  
 



 

αλλά σε σύνολο, αναγορεύοντας καθένα σε 
αλληλέγγυα συλλαβή, σε γέφυρα των στίχων 
πάνω στην ανυπαρξία. 
 
ΕΡΩΤΑΣ (ΕΝΔΟΜΥΧΟ ΤΑΞΙΔΙ)  
Ο έρωτας είναι επίσης ένα ταξίδι που κάνουμε 
για να πάμε πολύ βαθιά μέσα μας: το πλήθος 
είναι το αχανές δοκιμαστήριο όπου ο 
άνθρωπος μόνος και γυμνός ντύνεται κι 
εκφράζεται.  
  
ΕΡΩΤΑΣ ΠΑΓΚΟΣΜΙΟΣ 
Όταν ξέρεις ν’ αγαπάς μπροστά στον 
καθρέφτη του κόσμου. 
 
ΕΡΩΤΕΣ (ΜΑΚΑΡΙΤΕΣ)  
Όταν φαγωθεί πολύ ο χρόνος και το 
δέρμα κάτω από τις ρυτίδες, τότε το 
πρώτο κρασί γίνεται ξύδι και το πάθος 
σαπίζει. 
 
ΕΣΤΑΥΡΩΜΕΝΟΣ  
Έμβλημα τόσο νοσηρό όσο και η θρησκεία 
που το προωθεί. Ακόμα και ο αγκυλωτός 



 

σταυρός δεν συνοψίζει τόσο καλά το σχέδιό 
του για την ανθρωπότητα. Καμία άλλη 
θρησκεία δεν είχε ποτέ την τιμιότητα να 
διαλέξει για έμβλημά της ένα εργαλείο 
μαρτυρίου. 
 
ΕΣΩΤΕΡΙΚΟΣ (ΜΑΘΗΤΗΣ)  
Να κάνεις το νεκρό τη μέρα και τον τοίχο τη 
νύχτα. 
 
ΕΤΟΣ 01  
Αρχή του ημερολογίου που θα ξεκινήσει από 
τη στιγμή που οι άνθρωποι θα πάρουν τελικά 
την απόφαση να σηκώσουν το κεφάλι και να 
κάνουν ένα βήμα στο πλάι. Όποια κι αν είναι 
η χρονιά κατά το γρηγοριανό ημερολόγιο, το 
έτος 01 θα είναι ο νέος χρόνος. 
 
ΕΥΕΡΕΘΙΣΤΟΤΗΤΑ 
ΓΥΝΑΙΚΕΙΑ 
Κατά την άποψη πολλών ανδρών, 
οι γυναίκες είναι ευερέθιστες. Και, 



 

κυρίως, ευερέθιστες στο να τα 
κάνουν όλα αυτές.  
 
ΕΥΘΑΝΑΣΙΑ  
Αφού καταργήθηκε η θανατική ποινή είναι 
καιρός να καταργηθεί και η ποινή της ζωής.  
 
ΕΦΗΒΕΙΑ   
Ηλικία κατά την οποία ενίοτε υποφέρουμε με 
το να είμαστε φριχτοί. Όταν γινόμαστε 
ενήλικες, συνηθίζουμε σ’ αυτό σιγά-σιγά. 
 
 

Ζ 
 
 
ΖΑΠΙΝΓΚ   
Κάνεις γρήγορα το γύρο των παραθύρων 
της φυλακής σου. Και βλέπεις με μια 
κίνηση ότι τίποτα δεν έχει αλλάξει.  
 
ΖΗΤΩ Η ΓΑΛΛΙΑ!   
Κάθε φορά που ακούμε έναν Πρόεδρο να λέει 
«Ζήτω η Γαλλία!»,  μπορούμε να διαβάσουμε 



 

στο βλέμμα του «Ζήτω εγώ!» 
 
ΖΙΝΤΑΝ (ΖΙΝΕΝΤΙΝ)  
Ο Ιησούς Χριστός (προφήτης με χείρα 
βοηθείας) και ο Ζινεντίν Ζιντάν (προφήτης 
με πόδι βοηθείας) έχουν κι οι δυο κάτι κοινό, 
τελείωσαν την καριέρα τους με πείσμα.13 
 
ΖΩ  
Αναδύεσαι μια σύντομη στιγμή, όπως 
ακριβώς ο αφρός της φουσκοθαλασσιάς με την 
πνοή του ανέμου πάνω στο νερό. Το να είσαι 
πέρα από την ανυπαρξία, ο χρόνος μιας 
κραυγής, ενός χαμόγελου, ενός δακρύου. Το να 
είσαι γιος και πατέρας, κόρη και μητέρα 
ολόκληρης της ανθρωπότητας –και μέσω 
αυτής, της Γης. Αυτή η μεγάλη οικογένεια 
που προϋπάρχει και θα υπάρχει μετά απ’ τον 
καθένα, αρχή και τέλος των παράδοξων, 
παράφρονων και πρόσκαιρων εμφανίσεών μας.  

                         
13 Παιχνίδι με τις φράσεις: coup de main (χείρα 
βοηθείας), coup de pied (κλωτσιά), coup de tête 
(πείσμα) 
 



 

 
ΖΩΗ  
Δεν είναι η ζωή που είναι πολύ 
σύντομη, εμείς δεν είμαστε πολύ 
γρήγοροι στο ν’ αποφασίσουμε να 
ζήσουμε αληθινά. 
 
ΖΩΗ ΕΠΙΤΥΧΗΜΕΝΗ  
Δεν υπάρχει ζωή επιτυχημένη! Και ήδη είναι 
τόσο λίγες οι ζωές που είναι αληθινές!  
 
ΖΩΗ ΝΟΜΑΔΙΚΗ 
Ένα ελεύθερο βήμα, ανυπότακτο, χωρίς 
τύμπανα και σημαία, ένα ζωντανό βήμα μέσα 
στη νύχτα, το κρύο και τα βατράχια για να 
διασχίσει την εκτεταμένη χέρσα γη και τις 
αλυκές και να συναντήσει και πάλι το πρωί 
τη θάλασσα ή τον ωκεανό.                    
 
ΖΩΟ ΤΟΥ ΤΣΙΡΚΟΥ   
Ο κόσμος είναι ένα θέατρο στο οποίο κάθε 
ανθρώπινο ον επαναλαμβάνεται ασταμάτητα. 
Πίσω από τους προβολείς, είναι σκιερά, πολύ 
σκιερά. Καθένας νομίζει ότι ακούει 



 

χειροκροτήματα, γέλια, μια παρουσία. 
Ενθαρρύνεται: «συνέχισε, παίζεις καλά, σε 
αναγνώρισα εκεί...». Είμαστε ζώα του τσίρκου 
που επαναλαμβάνουμε πάντα το ίδιο νούμερο. 
Είμαστε το νούμερο. Από την παιδική 
ηλικία, μας λένε: «κάνε το όμορφο» ή το 
«καλό», είναι το ίδιο πράγμα. Μας στέλνουν 
στο σχολείο του τσίρκου για να μάθουμε τις 
βάσεις για ένα καλό νούμερο. Από τη γέννησή 
του, το ανθρώπινο ον πέφτει στη σκηνή του 
θεάτρου και δεν την εγκαταλείπει ποτέ, 
ακόμα κι όταν μερικές φορές νομίζει ότι 
έφτασε στο σκοπό του. Πιο πολύ κι από το 
χιμπαντζή, είναι ο βασιλιάς της γκριμάτσας. 
Από την κορυφή ως τα νύχια, όλα είναι 
μεταμφίεση. Ο άνθρωπος είναι ένας ρόλος. 
Σπάνια ο πρώτος ρόλος. Μερικές φορές ο 
δεύτερος. Πιο συχνά, ένας ρόλος χωρίς καμία 
σημασία.  
 
 



 

Η 
 
 
ΗΔΟΝΙΣΜΟΣ  
Καταναλώνω το δικό μου εσωτερικό ήλιο, 
χωρίς να βάζω φωτιά στη Γη. 
 
Η ΕΥΤΥΧΙΑ ΕΙΝΑΙ ΣΤΟ ΜΙΚΡΟ ΜΟΥ 
ΛΙΒΑΔΙ 
(ΣΕ ΜΕΝΑ ΜΟΝΟ ΠΟΥ ΓΕΝΝΗΘΗΚΑ 
ΕΚΕΙ)    
Οι οικόσιτες πάπιες είναι εξίσου ρατσίστριες 
με τον άνθρωπο. Έχω μάλιστα ακούσει να 
λένε για τις άγριες πάπιες που έρχονται να 
τσιμπήσουν λίγους σπόρους καλαμπόκι από 
την κοινή γούρνα πριν να συνεχίσουν την 
πτήση τους: «Βαρέθηκα! Δεν είναι από δω! Κι 
επιπλέον πετάνε!» 
 
ΗΛΙΚΙΑ (ΤΕΤΑΡΤΗ)  
Ταυτόχρονη φυγή του χρόνου και της 
κύστης. 
 
ΗΝΩΜΕΝΕΣ ΠΟΛΙΤΕΙΕΣ ΑΜΕΡΙΚΗΣ  
Πάντα αναρωτιόμουν πώς ένα έθνος που 



 

εγκαταστάθηκε στα εδάφη κάποιου άλλου, 
ύστερα από γενοκτονία του, μπορεί να 
καυχιέται ότι θα κάνει να βασιλέψει η 
παγκόσμια τάξη; 
 
 

Θ 
 
 
ΘΑΝΑΤΟΣ   
Ποτέ στην ώρα του! Πολύ νωρίς για 
κάποιους, πολύ αργά για άλλους! 
 
ΘΑΝΑΤΟΣ (ΩΣ ΤΑΜΠΟΥ)  
Γιατί ο θάνατος είναι ταμπού; Επειδή οι 
άνθρωποι φοβούνται να ζήσουν, φοβούνται 
να πεθάνουν πριν κάνουν αυτό που δεν 
είχαν το κουράγιο να ξεκινήσουν.  
 
ΘΕΑΤΡΟ  
Όταν βγαίνουμε από το θέατρο, 
τότε ξεκινά το θέατρο. 
 



 

ΘΕΛΗΣΗ  
Δεν είναι μόνο τα τείχη ανυπέρβλητα, αλλά 
και το μικρότερο χαντάκι που υπάρχει στα 
κεφάλια μας δεν μπορεί να το περάσει παρά 
αυτός που πεισμώνει.  
 
ΘΕΟΣ  (γαλ. Ντιέ) 
Πρόβλημα λόγου πολύ διαδεδομένο: 
ανθρώπινη δυσκολία στο να πει αντίο (α-
ντιέ). 
 
ΘΗΛΥΚΟ ( ΓΕΝΟΣ)  
Αδύναμο ή ωραίο φύλο, ανάλογα με την 
ψυχική διάθεση. 
 
ΘΡΙΑΜΒΟΣ  
Η λέξη θρίαμβος έχει κυρίως την 
έννοια σύνορο που ανασυνθέτεται 
με τίμημα χιλιάδες 
αποσυντεθειμένα σώματα.  
 
ΘΥΜΟΣ  
Η εξέγερση αρχίζει να γίνεται απειλητική, 
όταν ο θυμός γίνεται πιο δυνατός από το φόβο. 



 

Ι 
 
 
ΙΔΕΩΔΕΣ ΜΑΣΟΝΙΚΟ  
Τα άσπρα γάντια του Μίκυ, η ποδιά του 
Ρατατούι και η σπάτουλα του Ναφ-Ναφ για 
μια φιλοσοφία του κόσμου α λά Γουόλτ 
Ντίσνεϊ. 
 
ΙΚΕΑ  
Σουηδική λέξη που σημαίνει «δέσμευση». 
Στην πραγματικότητα η σουηδική παράδοση 
θέλει να μας δεσμεύσει να κάνουμε ολόκληρο 
το γύρο της χώρας, χωρίς να ξεχάσουμε να 
σταματήσουμε να περιδρομιάσουμε σολομό ή 
τάρανδο, αφού έχουμε πρώτα διασχίσει όσο 
περισσότερες κουζίνες μπορούμε αλλά και 
υπνοδωμάτια και μπάνια, για να μπορέσουμε 
τελικά ν’ αποχωρήσουμε μ’ ένα κομμάτι 
πλαστικό διακοσμητικό σε οικονομική τιμή.   
 
14 ΙΟΥΛΙΟΥ (Κατάληψη Βαστίλης) 
Αναβαπτισμός της αρχαϊκής ολιγαρχίας σε 
μοντέρνα δημοκρατία. Αυτό αξίζει 
πραγματικά να ρίχνουμε πυροτεχνήματα 



 

κάθε χρόνο καθώς και θέατρο με μαριονέτες 
κάθε πέντε χρόνια! 
 
14 ΙΟΥΛΙΟΥ (ΠΑΡΕΛΑΣΗ)  
Εξαιτίας της αυξανόμενης αδιαφορίας για την 
οργανωμένη παρέλαση προς τιμή της 
Γαλλικής Επανάστασης, αυτή στο εξής θ’ 
αποτίνει φόρο τιμής στους Ξεβράκωτους.  
 
ΙΣΛΑΜ  
Θρησκεία της Μέκκας. 
 
ΙΣΟΤΗΤΑ  
Το πέρασμα από το εμείς στο εγώ,  χωρίς 
θολούρα. Το πέρασμα από το εγώ στο εμείς 
χωρίς να πέφτουμε στα γόνατα. 
 
ΙΣΟΤΗΤΑ  ΣΤΑ  ΔΙΚΑΙΩΜΑΤΑ  
Το πιο μεγάλο ψέμα που επινοήθηκε μετά το 
Θεό. 
 
ΙΣΤΟΡΙΑ  
Η συμφορά της εργατικής τάξης είναι ότι 
τιμωρείται να υπολογίζει και να διαβάζει και, 
κυρίως, ότι δεν ξέρει να γράφει ιστορία. 



 

Κ 
 
 
ΚΑΘΡΕΦΤΗΣ  
Ο καθοδικός σωλήνας ήταν μέχρι τώρα ο 
πρωκτός των ανώτερων τάξεων που 
στεκόταν πάνω από το πλήθος των 
ανωνύμων. Η επίπεδη οθόνη αντανακλά 
μια πρόοδο: τώρα ο λαός παρατηρεί 
προσεκτικά τις κωλοτρυπίδες τους στη 
σκατένια τηλεόρασή του.  
 
ΚΑΛΙΓΟΥΛΑΣ (Η ΕΞΟΥΣΙΑ ΤΟΥ)  
Αν η εξουσία διαφθείρει, είναι επειδή 
αποκαλύπτεται φανταχτερή. Η 
μηδαμινότητα κάθε ιεραρχικής λειτουργίας, ο 
παραλογισμός των καταστάσεων που 
προκύπτουν και, κυρίως, η αδυναμία να κάνει 
τους άλλους να ευτυχήσουν με διατάγματα, 
ενθαρρύνουν την κατάχρηση της δύναμής της 
για να ευνοήσει τον εαυτό της. Η εντολή 
εξουσίας είναι μια τρέλα που παράγει τόσο 
την τρέλα αυτού που διατάζει όσο κι εκείνου 
που υπακούει.  



 

 
ΚΑΛΟ ΓΟΥΣΤΟ (ΥΠΟΥΡΓΕΙΟ)  
Βλέπε Υπουργείο Πολιτισμού. 
 
ΚΑΛΟΙ ΤΡΟΠΟΙ  
Υπόθεση παραδοσιακή. Για παράδειγμα, για 
να συγχαρούν ένα ζευγάρι μελλοντικών 
γονιών, οι φίλες της εγκυμονούσας  έρχονται 
να της χαϊδέψουν την κοιλιά. Ομοίως, το 
λιγότερο που θα έπρεπε να κάνουν, για 
λόγους ευγενείας, θα ήταν να χαϊδέψουν και 
τη σακούλα όρχεων του πατέρα. 
 
ΚΑΜΕΡΕΣ ΤΗΛΕΠΑΡΑΚΟΛΟΥΘΗΣΗΣ  
Δεν προστατεύουν αυτούς που κυκλοφορούν 
στα πεζοδρόμια, αλλά αυτούς που τις 
εγκατέστησαν. 
 
ΚΑΝΑΛΙ ΕΝΗΜΕΡΩΣΗΣ  
Κανάλι που προορίζεται ειδικά για τους 
τηλεθεατές που έχουν ανάγκη από 
πολυάριθμα στρώματα επαναλήψεων για 
να μάθουν καλά αυτά που πρέπει να 
σκέφτονται.  



 

ΚΑΝΑΛΙΑ ΤΗΛΕΟΠΤΙΚΑ  
Όπως κάθε δουλεία, το τηλεκτοράτο έχει και 
την καλή του πλευρά: μπορούμε να 
επιλέξουμε κανάλι. 
 
ΚΑΝΕΝΑΣ  
Τι ωραία που είναι, μερικές φορές, να μην 
είσαι κανένας! Εξαγνίζεσαι, ξεχνάς όσα έχεις 
μάθει, εξυμνείς το εσωτερικό κενό. Το 
«Κανένας» δεν είναι εδώ το πανούργο όνομα 
που σκαρφίστηκε ο Οδυσσέας στο άντρο του 
Κύκλωπα. Ούτε και η προτροπή της ελαφίνας 
του Λούις Κάρολ στην Αλίκη. Είναι πολύ 
περισσότερο, από μια αντίρρηση συνείδησης. 
Είναι μια φυγή. Δεν μπορούμε να ξεφύγουμε 
από τους εαυτούς μας, αλλά μπορούμε να 
εγκαταλείψουμε το πρόσωπό μας, να 
αρνηθούμε τους ρόλους που προτείνουμε εμείς 
οι ίδιοι, να επιστρέψουμε στην ταυτότητά μας 
για να αδειάσουμε το περιεχόμενό της. Δεν 
αποβλέπουμε στην αμνησία αλλά στη ριζική 
αλλαγή. Χωρίς ταμπέλες. Χωρίς χαρτιά. 
Λαθραία ύπαρξη. Να μην έχεις πια ούτε 
πατέρα ούτε μητέρα ή, καλύτερα, ν’ 



 

αναγνωρίζεσαι ως γιος όλου του κόσμου. Να 
αισθάνεσαι ότι πεθαίνεις για να 
ξαναγεννιέσαι από μόνος σου. Ν’ 
απαλλάσσεσαι από τον προορισμό του 
λυκόφωτος και από την αρχέγονη αυγή. Να 
επιστρέφεις στο παρόν και να ξαναβρίσκεις 
όλη σου την αξία. Χωρίς κλαδιά, χωρίς ρίζες: 
μόνο ένας κορμός, ένα κούτσουρο που θα καεί 
αργά ή γρήγορα. Ένας ολόκληρος πολιτισμός 
κατεδαφισμένος. Μια ολόκληρη φύση 
αποσυντεθειμένη. Η κραυγή αποσπάται από 
τη σιωπή και η σάρκα εγκαταλείπει τα 
κόκαλα. Η φωνή γίνεται σκελετώδης και το 
σώμα ουρλιάζει. Το δέρμα επιστρέφει για ν’ 
αποκαλύψει το εσωτερικό και καταφεύγει στο 
εξωτερικό. Ο κόσμος αλλάζει έννοια μαζί σου. 
Η ζωή μας καίει κάτω από ένα νέο ήλιο. 
 
ΚΑΝΙΒΑΛΙΣΜΟΣ  
Υπάρχει κάτι το κανιβαλικό στο ελληνικό 
συμπόσιο. Η μάχη με το κρέας είναι 
πολεμική. Οι άνθρωποι είναι ιδιαίτερες 
φυσιογνωμίες κι έχουν ιδιαίτερη ευχέρεια 
στις χειρονομίες. Δόντια σφιγμένα, χέρια 



 

κλειστά, με τη γωνία του ματιού ζυγίζουν 
την περίμετρο: γιορτάζουν μια νίκη και 
γεύονται μ’ ευχαρίστηση μια θυσία. Ο 
ένας κόβει με τα δόντια του ένα κόκαλο. 
Ο άλλος καταβροχθίζει ένα πνευμόνι. Τα 
στόματα γεμάτα λίπη βυζαίνουν τα ούρα 
από τα μπουκάλια, που είναι 
συσσωρευμένα όπως οι λαμπάδες στα 
θυσιαστήρια. Το πτώμα διαμελίζεται. Τα 
παιδιά τσιμπολογάνε κι αυτά επίσης τα 
σπλάχνα του ηττημένου. 
 
ΚΑΝΤΟΝΑ (Η ΕΠΑΝΑΣΤΑΣΗ ΤΟΥ)  
Ας δούμε τον Καντό! Το πρόβλημα δεν είναι 
να φτάσεις να εισπράξεις το μέγιστο των 
χρημάτων αλλά να το καταστρέψεις 
ολοκληρωτικά και να επινοήσεις κάτι άλλο! 
 
ΚΑΠΙΤΑΛΙΣΜΟΣ  
Ιδεολογία φανταστική που, 
αντίθετα με όλους τους νόμους των 
μαθηματικών, υποστηρίζει 



 

ταυτόχρονα ότι κάθε άνθρωπος θα 
πρέπει να βρει μια πλάτη για να 
κάτσει με το χοντρό του κώλο και, 
την ίδια στιγμή, πως όλος ο κόσμος 
θα γλιτώσει σύντομα από το 
επαχθές φορτίο του να προσφέρει 
έτσι την πλάτη του. 
 
ΚΑΡΙΕΡΑ  (Γαλ. Carrier=αχθοφόρος) 
Η μοναδική, σχετική με τον κόσμο της 
εργασίας, λέξη που αναγνωρίζει καθαρά την 
υπερβολική  φύση της και το κάτεργο που 
μπορεί ν’ αντιπροσωπεύει για εκείνον που 
εξαντλείται στη δουλειά για το τίποτα.  
 
ΚΑΡΛΑ ΜΠΡΟΥΝΙ  
Πολιτική εξερευνήτρια και τραγουδίστρια 
νανουρισμάτων για ενήλικες, η οποία 
απέδειξε ότι ο πλανήτης της πολιτικής δεν 
είναι στρογγυλός. Αυτό προέκυψε 
αποδεικνύοντας περίλαμπρα ότι η πιο 
σύντομη διαδρομή από την Αριστερά προς τη 
Δεξιά είναι να πας κατευθείαν Δεξιά.  



 

 
 ΚΑΡΛΑΩ-ΚΑΡΛΩ 
Εκφράζομαι με τρόπο ακατάληπτο, 
χαμηλόφωνα, ίσα που ν’ ακούγομαι. Μιλάω 
σαν την Κάρλα Μπρούνι. 
 
ΚΑΡΟΤΣΑΚΙ (ΣΟΥΠΕΡ ΜΑΡΚΕΤ) 
Όχι μόνο δημιουργεί την επιθυμία να το 
γεμίσεις, αλλά απασχολεί και τα χέρια που 
θα μπορούσαν να κρατάνε μια λίστα στην 
οποία θα αυτοπεριορίζονταν ευσυνείδητα.  
 
ΚΑΤΑΝΑΛΩΣΗ  
Θεραπεία που συνίσταται στην 
αφόδευση προς τα μέσα.  
 
ΚΑΤΑΝΑΛΩΣΗ (ΚΟΙΝΩΝΙΑ 
ΤΗΣ )  
Η ελευθερία είναι αντίφαση, ο 
χρόνος καταγράφεται ως ταχύτητα, 
η ειρήνη ως εξουσία, η πολιτική ως 
εικόνα και η ανταλλαγή ως κέρδος. 



 

Η ισότητα ψιθυρίζεται. Η 
κερδοφορία υμνείται. Σύντομα, δεν 
θα μείνει παρά ένα μόνο βοηθητικό 
ρήμα από τα έχω και είμαι.  
 
ΚΑΦΕΣ  
Το αγαπημένο φλιτζάνι, σαν φάρμακο, 
κατευνάζει λίγο την περιπλανώμενη ψυχή 
μου: ζεστός ωκεανός, κόλπος αρώματος, 
μαύρη θάλασσα που ξεδιψάει, μάτι κύκλωπα 
που με κοιτάει, και η μόκα απέναντί μου, ενώ 
η μηχανή του καφέ θρηνεί για τον άνθρωπο 
υποτάσσεται. 
 
ΚΕΝΟΔΟΞΙΑ ΓΑΛΛΙΚΗ  
Η Πατρίδα των Δικαιωμάτων του Ανθρώπου 
καυχιέται για το λαμπρό της πεπρωμένο, ενώ 
κακομεταχειρίζεται τους λαθραίους της. 
 
ΚΙΛΟΤΑ  
Επινοημένη από και για τους μαλάκες. 
 
ΚΙΝΗΜΑ  
Η πραγματική άνεση είναι άβολη. Η 



 

πραγματική ηρεμία είναι περιπετειώδης. Η 
ειρήνη είναι μια μάχη, η αλήθεια είναι μια 
αναμέτρηση και το δικαίωμα είναι πάλη. 
Όλα είναι κίνημα. Η λήθη είναι θάνατος· 
θάνατος του κόσμου αλλά και της ίδιας της 
ζωής σου.  
 
ΚΟΙΝΩΝΙΑ  
Παγκόσμιο καταναγκαστικό σύστημα. 
 
ΚΟΙΝΩΝΙΑ ΤΟΥ ΘΕΑΜΑΤΟΣ  
Δεν βλέπουμε παρά το εσωτερικό αυτού του 
απέραντου κόσμου, δηλαδή το παλάτι των 
εικόνων και τη γλώσσα των λέξεων, το 
νοσηρό, σκοτεινό και μυστηριώδη λάρυγγα, 
από τον οποίο κανένας δεν γυρίζει ποτέ. Ναι, 
είμαστε πίσω από τα δόντια του κόσμου 
καταδικασμένοι σ’ έναν ωκεανό σάλιων. 
Είμαστε τόσο μακριά στο βάθος του 
σπηλαίου που όποτε ξανακλείνουν τα χείλη 
το ονομάζουμε νύχτα.  
 
ΚΟΙΝΩΝΙΑ (ΦΥΛΑΚΗ) 
Η ζωή στην κοινωνία είναι: 6 χρόνια 
περιφρούρηση, 12 χρόνια προληπτική 



 

φυλάκιση, 40 χρόνια σε στρατόπεδο εργασίας 
και, για το τέλος, 20 χρόνια προοδευτική μα 
αθεράπευτη, απόλυτη απομόνωση.  
 
ΚΟΛΛΗΤΗ  
Ετυμ.: Κάποια με την οποία μοιράζεσαι 
ευχαρίστως το ... σου. 
 
ΚΟΛΛΗΤΟΣ  
Ετυμ.: Κάποιος με τον οποίο μοιράζεσαι 
ευχαρίστως το «ψωμί» σου. 
 
ΚΟΜΒΙΚΟ ΣΗΜΕΙΟ 
Λέγεται όταν είναι καιρός πια. 
 
ΚΟΥΤΟΧΟΡΤΟ (ΤΡΩΩ)  
Τα κουτόχορτα καταπίνονται πολύ 
πιο εύκολα, όταν οι περιστάσεις 
είναι τέτοιες που σου κόβεται η 
αναπνοή.  
 
ΚΟΥΤΣΟΣ 
Ο άνθρωπος μοιάζει κακοποιημένος, 
ανάπηρος, αποξενωμένος εξαιτίας των 



 

στιγμών έντονης δυσαναλογίας ανάμεσα στην 
ανάγκη και την επιθυμία. Στον ελεύθερο 
χρόνο του, ο άνθρωπος είναι κουτσός: το 
ανυπόμονο φύλο του τον εμποδίζει να 
αγκαλιάσει! 
 
ΚΡΑΣΙ  
Ποίημα που πίνεται. 
 
ΚΥΒΕΡΝΩ  
Το σώμα μου μου ανήκει. Η συνείδησή μου 
μου ανήκει. Ποιος μπορεί να ισχυριστεί ότι θα 
με κυβερνήσει;  
 
ΚΥΝΗΓΙ (ΕΠΙΧΕΙΡΗΜΑ 
ΥΠΟΣΤΗΡΙΞΗΣ)  
Το κυνήγι νεαρών κοριτσιών δεν είναι πάντα 
επιτρεπτό, πρέπει να βρούμε άλλα σύμβολα 
αγνότητας κι ελευθερίας να παραβιάσουμε. 
 
ΚΥΝΗΓΙ (ΝΕΟ)   
Το κυνήγι είναι μια συλλογική 
ψυχοθεραπεία, από την εποχή των 
προγόνων μας, που συνίσταται στο να 



 

εισχωρεί κάποιος στα βάθη του σκοτεινού, 
αρχέγονου δάσους κυνηγώντας ένα ζώο που 
μοιάζει παράξενα μ’ εκείνο που το 
καταδιώκει. Ναι μεν αλλά: όταν 
τελειώσουν τα θηράματα, πρέπει να 
βρεθούν λύσεις. Πρώτα απ’ όλα για τις 
περιοχές που γίνονται στείρες. Έπειτα, για 
όλους τους άλλους που έχουν στερηθεί αυτή 
την πρακτική κατά τη διάρκεια των 
ατελείωτων περιόδων επανεποικισμού και 
αναπαραγωγής. Λοιπόν, γιατί όχι ένα νέο 
κυνήγι; Ένα κυνήγι στο οποίο οι κυνηγοί 
θα κυνηγιούνται μεταξύ τους σε αναζήτηση 
του σκοτεινού ζώου μέσα τους. Ένα 
καινούριο κυνήγι στα βάθη των δασών, 
όπου οι συμμετέχοντες, αφού θα έχουν πιεί 
ένα γερό ποτήρι, θα ξεκινούν να 
διασκορπίζονται πριν ν’ 
αλληλοκατασκοπευθούν και ύστερα να 
αλληλοσκοτωθούν. Άλλο πλεονέκτημα: αν 
το είδος των κυνηγών έτεινε να αφανιστεί 
με τη σειρά του, αυτή τη φορά, κανείς δεν 
θα παραπονιόταν.  



 

Λ 
 
 
ΛΑΓΩΝΙΚΟ  
Είναι γνωστό ότι το θηλυκό λαγωνικό πιάνει 
θηράματα πιο εύκολα.  
 
ΛΑΘΡΟΜΕΤΑΝΑΣΤΕΥΣΗ  
Η πείνα αγιάζει τους Maliens14. 
 
ΛΑΟΣ ΜΕΤΑΝΑΣΤΕΥΤΙΚΟΣ  
Ενώ οι σταχτοχήνες μεταναστεύουν από το 
Παρίσι στις Σεϋχέλλες περνώντας από τη 
Νίκαια και το Σαμονί, τα περιστέρια του 
Νουαζύ-λε-Γκραν συνεχίζουν να 
συναντιούνται στην Πορτ ντ’ Ιβρύ. 
 
ΛΟΓΙΚΟΣ 
Σ’ αντίθεση μ’ αυτόν που αναζητά την 
αιτιολόγηση κι εφαρμόζει την αρχή της 
αμφισβήτησης των πάντων, ο λογικός 

                         
14 Όσοι κατάγονται από τη Δημοκρατία του Μάλι, στη 
Δυτική Αφρική. 
 



 

ικανοποιεί τις απόψεις, τους νόμους, τις αρχές 
και τις παραδόσεις που τον περιτριγυρίζουν. 
 
ΛΟΓΟΣ 
Ο άνθρωπος είναι στο στόμα. Εκεί όπου 
όλα λέγονται. Έγινε άνθρωπος όταν 
ανυψώθηκε με το λόγο, όταν ρίχτηκε 
μέσα στις λέξεις, όταν υψώθηκε πέρα από 
τα πράγματα και τους ζωντανούς 
οργανισμούς.  
 
ΛΥΘΡΙΝΙ  
Το λυθρίνι είναι ένα από τα παραδοσιακά 
πιάτα γύρω από το οποίο αρέσει στους 
Έλληνες ουτοπιστές να μαζεύονται. Το βράδυ 
ψήνουν στη σχάρα αυτά τα ζωντανά και 
κοκκινωπά ψάρια. Το τρίξιμο της φωτιάς 
κάνει να ανυψώνονται οι πυγολαμπίδες προς 
τα αστέρια. Ο άνηθος και το λεμόνι 
απλώνονται στα πλευρά των ψαριών. 
Ντομάτες πασπαλισμένες με ρίγανη έρχονται 
να συνοδεύσουν. Τέλος, το λυθρίνι 
προετοιμάζει τους ανυπόμονους λαιμούς να 
τραγουδήσουν.  



 

ΛΩΤΟΣ  
Από τότε που καταλήξαμε στη μαγεία της 
εξουσίας, ναρκωθήκαμε από τη συγκατάβαση, 
την άνεση και την υπακοή που προξένησε. Η 
εξουσία δεν είναι μόνο ο λωτός αυτών που την 
παίρνουν, αλλά και του ηλίθιου πλήθους που 
τη δίνει με ευκολία: ανακατεύοντας το 
θαυμασμό, το πνεύμα αυτοθυσίας και 
μάλιστα το αίσθημα ότι προστατεύεται! Η 
εξουσία διαφθείρει αυτούς που την παίρνουν 
αλλά ακόμα περισσότερο αυτούς που τη 
δίνουν. 
 
 

Μ 
 
 
ΜΑΗΣ 1968  
Μοναδική χρονιά που σταμάτησε στον Ιούνιο. 
Για να τελειώσει λοιπόν η χρονιά, η συνέχειά 
της μεταφέρθηκε σε απροσδιόριστη 
ημερομηνία.  
 
ΜΑΘΗΜΑΤΙΚΑ   
Η αφαίρεση της διαίρεσης και η πρόσθεση 



 

μας κάνουν το σύνολο. 
 
ΜΑΚΙΓΙΑΖ ΛΕΚΤΙΚΟ  
Κάτω από τη μάσκα των λέξεων κρύβονται 
τα πρόσωπα. 
 
ΜΑΛΑΚΙΕΣ  
Αν φιλοδοξείτε ν’ αναγνωριστείτε 
ως σοφός, κάντε ό,τι και οι πιο 
διάσημοι: κυρίως, μη ρισκάρετε 
ποτέ να γράψετε την παραμικρή 
γραμμή! Διαλέξτε επιμελώς μια 
χούφτα εθελοντών. Να μη 
συμφωνούν όλοι, να είναι αόριστα 
θεοφώτιστοι και μπερδεμένοι. 
Μαζέψτε τους για να τους 
διηγηθείτε κάποιες ασαφείς 
μαλακίες που σας περνάνε από το 
μυαλό, κοινοτοπίες, μια μικρή 
συλλογή ιδεών πάνω σε όλα και για 



 

οτιδήποτε. Ύστερα, εμπιστευθείτε 
τους την αποστολή να φύγουν σε 
διαφορετικές κατευθύνσεις για να 
γράψουν και να διαδώσουν αυτό που 
κατάλαβαν από τα λόγια σας. Στη 
συνέχεια, εξαφανιστείτε. Είναι 
άχρηστο να διαλέξεις το κώνειο ή 
τη σταύρωση: στις μέρες μας 
υπάρχουν πολλοί τρόποι 
μετακίνησης για να φτάσεις με 
ησυχία σ’ ένα έρημο νησί. 
Επιπλέον, αυτό μπορεί να επιτρέψει 
και την ανάσταση, αν χρειαστεί! 
Αλλά, κυρίως, μη ρισκάρετε ποτέ 
να γράψετε ό,τι σας περνά από το 
μυαλό!  
 
ΜΑΜΑ  
Να μια γκόμενα που σκέφτεται ασυνάρτητα! 
Αφού έχει βάλει κανονικά τα στήθη στο 



 

στόμα μας, προσκαλώντας μας να τα 
βυζάξουμε, λίγα χρόνια αργότερα μένει 
έγκλειστη στο κρεβάτι ενός μαλλιαρού 
αντεραστή, στην ηλικία που μαθαίνουμε 
δυστυχισμένοι ν’ αυνανιζόμαστε σ’ ένα κρύο 
κρεβάτι που τρίζει, σκεπτόμενοι αυτά τα ίδια 
βυζάκια που δεν μας προσφέρει πια! Επιπλέον, 
όταν τελικά, έχοντας εγκαταλείψει την 
προσπάθεια, αποφασίζουμε να 
εγκαταλείψουμε το σπίτι για ένα άλλο 
ζευγάρι μαστών λιγότερο ευμετάβολων, αυτός 
ο πρώτος έρωτας έρχεται να κατηγορήσει 
ευθύς αμέσως και να ενοχλήσει τη νέα 
αντικαταστάτρια! 
 
ΜΑΝΕΚΕΝ  
Η πείνα αγιάζει τα μέσα.  
 
MAΡKETINΓΚ ΠΟΛΙΤΙΚΟ  
Η αντιπροσωπευτική δημοκρατία 
μετατρέπει την πολιτική σε μάρκετινγκ. 
Οι ντυμένοι κομψά γκουρού ρυθμίζουν τα 
παρασκήνια. Ακόμα και οι πιο 
απροσδόκητοι υποψήφιοι κρύβουν ένα 



 

διαφημιστή κάτω από το μουστάκι τους.  
 
ΜΑΣΣΑΛΙΩΤΙΔΑ 
Πολεμικός ύμνος, στιγματισμένος από 
ακάθαρτο αίμα, που διδάσκεται στα σχολεία 
των προαστίων για να εκφοβίζουν τους 
πρωτοαφιχθέντες. Μια 
επαναεπικαιροποιημένη απόδοση θα 
μπορούσε να γραφτεί από τους Μπρις Ορτεφέ 
και Κλωντ Γκεάν για να τέρψει και να 
εμψυχώσει τα πογκρόμ των «Χωρίς Χαρτιά».  
 
ΜΑΣΟΝΙΑ 
Είναι πραγματικά επίκαιρο, κατάλληλο κι 
αποτελεσματικό να μάχεσαι κατά του 
ελιτισμού με ελιτισμό;  
 
ΜΑΣΤΟΣ 
Είναι για το ζώο ότι είναι το σαρκώδες και 
ζουμερό πεπόνι για το φυτό.  
 
ΜΑΥΡΟ  
Μεγάλος μάρτυρας της ύπαρξης. Χρώμα 
απόλυτο. Διακριτικό σημάδι ενός ραντεβού 
που έχει κανονιστεί σε μερικά χρόνια, στο 



 

τέλος του κύκλου της ζωής. Το μαύρο μας 
θυμίζει παντού ότι θα ξαναγυρίσουμε όλοι, 
αργά ή γρήγορα, σ' αυτό το σκοτάδι, σ' αυτή 
την αδιαφάνεια, στο αρχικό τίποτα. Το μαύρο 
μας έδωσε το φως και θα μας το ξαναπάρει. 
Κάθε μέρα μας παρατηρεί, κάθε βράδυ μας 
παίρνει στην αγκαλιά του.  
 
ΜΑΦΙΑ  
Για να ξέρουμε ποια συμφέροντα εξυπηρετούν 
οι δημοσιογράφοι, αρκεί να παρακολουθούμε 
τις διαφημίσεις.  
 
ΜΕΛΑΝΗ (Η)  
Η πέννα βουτάει στο μελανοδοχείο των 
τραυμάτων της ζωής και η γραφή 
εκτείνεται πάνω στο αυλάκι από τις 
ουλές.  
 
ΜΕΤΑΡΡΥΘΜΙΣΕΙΣ  
Επιταχύνοντας το ρυθμό των 
μεταρρυθμίσεων, η κυβέρνηση θα πρέπει με 
ολόκληρα φορτηγά πλοία να προμηθεύσει τη 
χώρα με βαζελίνη. 



 

ΜΕΤΕΩΡΟΛΟΓΙΚΟ  
Ατμοσφαιρική πολιτική τόσο μονότονη, 
διπλωματική και γελοία όσο και η επίγεια. 
Παρ' όλα αυτά, αν και ξέρουμε που θα έχει 
τον καλύτερο καιρό σε επίπεδο κλίματος, 
αναρωτιόμαστε ακόμα για το επίπεδο της 
κοινωνίας μας ! 
 
ΜΗΤΕΡΑ  
Ούτε τα μπράτσα μας, ούτε τα χέρια μας, 
ούτε οι γλώσσες μας δεν θα μπορούσαν ν’ 
αντικαταστήσουν τον ομφαλό.  
 
ΜΙΛΙΤΑΡΙΣΜΟΣ  
Αν κλείναμε όλες τις λεωφόρους και τους 
δρόμους που έχουν στρατιωτικά ονόματα δεν 
θα έμεναν παρά αδιέξοδα !  
 
ΜΙΣΑΝΘΡΩΠΙΑ  
Είμαστε επιφυλακτικοί για όλα. Δεν 
πιστεύουμε πια σε τίποτα. Ο πλούσιος είναι 
ένας κλέφτης. Ο φτωχός είναι ένας 
κατεργάρης. Δεν μας αρέσει να ζούμε παρά 
στο καταφύγιο ενός ντουλαπιού, σκοτεινού 
όπως ένας ομφαλός, χωρίς όνειρα και χωρίς 



 

μνήμη. Είμαστε δυσκίνητοι, αιωρούμαστε,  
ταλαντευόμαστε, χονδροειδείς όπως τα 
γουρούνια, ψυχροί όπως το εκκρεμές.  
 
ΜΝΗΜΗ 
Οι αναμνήσεις είναι σαν τα κρασιά. 
Ορισμένες όσο πιο καλά παλιώνουν 
γίνονται καλύτερες από την 
πραγματικότητα και, αντιθέτως, άλλες 
είναι τόσο ξινές που θα θέλαμε να τις 
ξεφορτωθούμε από την κάβα της μνήμης. 
 
ΜΟΝΑΞΙΑ (ΜΟΝΑΧΟΠΑΙΔΙ)  
Αισθάνεστε μόνος σ' αυτό τον εγωιστικό και 
απόμακρο κόσμο; Είστε ορφανός από πατέρα 
και η μητέρα σας δεν σας έχει δώσει έναν 
αδελφό ή μία αδελφή; Πάντα υπάρχει μία 
λύση: να το κάνετε εσείς ο ίδιος! 
 
ΜΟΝΑΞΙΑ (ΠΑΡΑΔΟΞΟ)  
Στη ζωή, όταν είστε δύο, συχνά είσαι μόνος: 
παράξενη γειτνίαση που σε απομακρύνει από 
τον εαυτό σου.  
 



 

ΜΟΤΣΑΡΤ (ΒΟΛΦΓΚΑΝΓΚ  
ΑΜΑΝΤΕΟΥΣ)  
Είναι παράξενο: οι προικισμένοι και 
δημιουργικοί άνθρωποι να πρέπει σε μια 
σύντομη –αλλά αστραφτερή– ύπαρξη να 
θεωρούνται πάντα τρελοί από τις μετριότητες 
που είχαν την τρέλα να ζήσουν μια 
αιωνιότητα φορώντας τον ζουρλομανδύα των 
κανόνων ! 
 
ΜΠΑΝΙΟ   
Το να κάνεις μπάνιο μοιάζει λίγο με το ν’ 
ανοίγεις ένα βιβλίο. Στην αρχή, διστάζουμε. 
Πάντα έχουμε κάτι άλλο να κάνουμε. 
Φοβόμαστε ότι θα χάσουμε το χρόνο μας, ότι 
το νερό θα είναι πολύ κρύο ή ότι το ρήμα θα 
είναι ανούσιο. Ύστερα δεν θέλουμε πια να 
βγούμε. Θα θέλαμε ο χρόνος να σταματήσει 
μπροστά στην όψη του νερού ή του χαρτιού. 
Θα θέλαμε να μην ξαναγυρίσουμε, να μην 
ξανανοίξουμε την πόρτα, να μην 
ξανακλείσουμε το εξώφυλλο. Η πρώτη 
αίσθηση που μας παρασύρει κάθε φορά είναι 
η σιωπή. Η σιωπή, δικαίως, γαργαλιέται  
από τη μικροσκοπική ποσότητα ορμητικού 



 

νερού που κυλά ανάμεσα στα πόδια μας για 
να διατηρήσει τη θερμοκρασία. Η σιωπή που 
χαράζεται ελαφρά μόνο από το χάδι των 
δαχτύλων σε κάθε σελίδα που γυρίζει. Η 
σιωπή που κάνει χώρο. Χώρο για να είμαστε. 
 
ΜΠΕΤΕΝΚΟΥΡ (ΛΙΛΙΑΝ)15  
Η Μαρία Αντουανέτα της νεοφιλελεύθερης 
Παλινόρθωσης. Ελλείψει της γκιλοτίνας το 
γελοίο δεν σκοτώνει. 
 
ΜΠΙΣΤΡΟ  
Τόπος όπου δεν συχνάζουν φιλόσοφοι, 
σύμφωνα με τα περισσότερα σκυλιά-φύλακες 
που φωνάζουν για βεβήλωση. Γιατί; Ο 
δημόσιος χώρος ενός καφέ είναι αναγκαστικά 
λιγότερο κατάλληλος από μια ανισόρροπη 
ακαδημία, από μια θορυβώδη τάξη ή από μια 
άσεμνη εκπομπή, για να προσπαθήσεις να 
μιλήσεις με μικρούς ανθρώπους, κλεισμένους 
στις μικρές τους σκέψεις, που επιθυμούν να 

                         
15 Bettencourt (Liliane): γαλλίδα επιχειρηματίας 
(L'Oréal), η πλουσιότερη γυναίκα της Γαλλίας. 
 



 

εξετάζουν τις μικρές τους ζωές σ’ αυτόν το 
μικρό κόσμο; Η φιλοσοφία είναι υπόθεση 
μόνο των σπουδαίων προσώπων με τις 
σπουδαίες σκέψεις, οι οποίοι έχοντας 
σπουδαία ζωή, συχνάζουν μόνο στο σπουδαίο 
κόσμο;  
 
ΜΠΟΕΜ  
Στην πολύτριχη αναρχία του, ανάμεσα στα 
δάχτυλα, ούτε πεντάρα ούτε όπλο, εκεί όπου 
αρκεί ο αέρας. Καλύτερα ο άνεμος παρά τα 
μέταλλα. 
 
ΜΠΟΥΡΖΟΥΑΖΙΑ 
Κάτω από πολύτιμα πανωφόρια και όλο αυτό 
το τελετουργικό πρωτόκολλο από φκιασίδια 
και σύμβολα, επίθετα και συνήθειες, τα 
πτώματα των αστών προχωρούν περήφανα 
προς την κηδεία τους, αφήνοντας δυσοσμία 
στο πέρασμά τους.  
 
ΜΠΟΥΡΚΑ  
Κάτω από τη μάσκα της πίστης είναι η ζωή 
που καλύπτουμε με πέπλο. 
 



 

ΜΠΟΥΡΚΑ (ΑΠΑΓΟΡΕΥΣΗ) 
Να συνοδευτεί με ακόμη μία: 
Απαγορεύονται οι κιλότες στους 
δημόσιους χώρους. Είναι καιρός να μην 
υποτάσσονται κανενός είδους χείλη στη 
δικτατορία των αρχαϊκών παραδόσεων 
που έχουν να κάνουν με τα ρούχα! 
 
ΜΥΗΣΗ ΣΕΞΟΥΑΛΙΚΗ  
Όπως στην ναυτική σχολή, συνιστάται να 
ξεκινά κάποιος μπαίνοντας σε μικρά σκάφη, 
πριν μπορέσει προοδευτικά να ταξιδέψει στις 
μεγάλες θάλασσες.  
 
 

Ν 
 
 
ΝΑΝΟΣ ΤΟΥ ΚΗΠΟΥ  
Δεν είναι εντυπωσιακό που σε μια χώρα όπου 
υπάρχουν οι περισσότεροι νάνοι σε κήπους απ’ 
οπουδήποτε, εκλέχθηκε πολύ εύστοχα ο 
Νικολά Σαρκοζί ; 
 



 

ΝΑΠΟΛΕΩΝ  
Σύμφωνα μ’ ένα θρύλο, η Μαρία-Λουίζα της 
Αυστρίας πρέπει να είχε ένα ακόμη παιδί από 
το διάσημο αυτοκράτορα, που είχε 
εμπιστευθεί σε μία τροφό σε ουγγρική 
επαρχία, κατά τη διάρκεια των ταραχών του 
τέλους του Καθεστώτος στη Γαλλία. Ο 
τελευταίος του απόγονος θα έκανε 
θριαμβευτική επιστροφή στη Γαλλία και θα 
αναγνωριζόταν από τα οικογενειακά του 
χαρακτηριστικά, το ύψος του, το γούστο του 
για τις μεγαλύτερες σε ηλικία συζύγους και 
για τον πόλεμο, καθώς και για τις διαταραχές 
συμπεριφοράς και για τις ομοιότητες στους 
πολιτικούς σχεδιασμούς.  
 
ΝΕΚΡΟΤΑΦΕΙΟ  
Η ζωή είναι ένας διαρκής ενταφιασμός 
ιστορικών στρωμάτων, μια διαδοχή από 
μάσκες που ξαναβάζουμε αντί να τις 
ξεσκίσουμε, μια γκαλερί με πορτραίτα και 
τόπους, ένα οικοδόμημα σαρκικό από 
αμέτρητα νεκρώσιμα δωμάτια, από 
μουμιοποιημένες αναμνήσεις, ανομολόγητες 



 

στους άλλους και μερικές φορές και στον ίδιο 
μας τον εαυτό. 
 
ΝΟΜΟΣ  
Από διατάγματα σκοτώθηκαν οι πιο πολλοί 
άνθρωποι στη Γη. Και από αξιοπρέπεια, 
συχνά μέσα στην παρανομία, κάποιοι –πολύ 
σπάνιο φαινόμενο– αντιστάθηκαν.  
 
ΝΟΜΟΣ (ΤΟΥ ΙΣΧΥΡΟΥ) 
Ο νόμος υποθετικά προστατεύει τον αδύναμο 
ενάντια στον ισχυρό. Αλλά, στην 
πραγματικότητα, είναι το εργαλείο του 
τελευταίου για να αποφύγει τον αριθμό των 
αδυνάτων που, όντας περισσότεροι, θα υπήρχε 
κίνδυνος να ενωθούν ενάντια στον 
αυταρχισμό. Ευτυχώς για το δυνατό, ο νόμος 
λέει ότι η θέση του δεν είναι αυθαίρετη αλλά 
νόμιμη, είτε αφορά στις πολιτικές εξουσίες 
είτε στις υλικές συνθήκες. Κατά συνέπεια, 
από τη στιγμή που ένας αδύναμος αναιρεί τον 
υπάρχοντα νόμο δικάζεται αμέσως και 
τιμωρείται παραδειγματικά. Έτσι, αυτός ο 
νόμος που υποθετικά διασφαλίζει τον 



 

αδύναμο εφαρμόζει απλά διπλή τιμωρία. 
 
 ΝΟΜΠΕΛ ΕΙΡΗΝΗΣ 
Σε συνέχεια του σκανδάλου των Νόμπελ 
Ειρήνης που απονεμήθηκαν σε 
πολυάριθμους αμερικανούς Προέδρους στο 
τέλος της θητείας τους, αποφασίστηκε να 
πρωτεύσει ο Μπάρακ Ομπάμα από την 
αρχή της εντολής, για ν’ αποφευχθεί η 
περίπτωση αμφισβήτησης των 
πεπραγμένων του.  
 

 
Ξ 
 

 
ΞΕΝΟΙ  
Πρέπει να σημειωθεί η μέρα. Κι αν 
αυτή η λέξη προσδιορίζει όλους 
αυτούς που την προφέρουν και όχι 
αυτούς που προσδιόριζε ως τότε;  
 



 

Ο 
 
 
ΟΔΥΣΣΕΑΣ16  
Ο άνθρωπος και ο περίπλους του έχουν το ίδιο 
όνομα. Ο άνθρωπος δεν ταξιδεύει απλώς, 
αυτός είναι το ταξίδι. 
 
ΟΙΚΟΛΟΓΙΑ  
Όλος ο κόσμος είναι ενθουσιασμένος με την 
οικολογία, αλλά μένει στο περιτύλιγμα. 
 
ΟΝ ΑΝΘΡΩΠΙΝΟ  
Ο κόσμος στην αγκαλιά του κόσμου. Να λες 
εμείς, προφέροντας εγώ. Να βλέπεις την αρχή, 
κοιτάζοντας τον ορίζοντα. Η ανθρωπότητα 
είναι το ερώτημα στο οποίο κάθε ανθρώπινη 
ύπαρξη είναι μία απάντηση. Μια απάντηση 
που δεν παύει να εξελίσσεται στη διάρκεια 
της ζωής και που γράφεται από τον καθένα 
με τα βήματά του. Μια απάντηση που 
εμπνέει άλλες απαντήσεις.  

                         
16 Στα γαλλικά και σε άλλες γλώσσες: 
Οδυσσέας=Ulysses και Οδύσσεια=Odyssey 



 

 
 
ΟΡΑΣΗ  
Όσο οι Γάλλοι κοιτάζουν τηλεόραση, τόσο η 
όρασή τους μειώνεται.  
 
ΟΡΝΙΟ  
Αρπακτικό που πετά συνήθως για ν’ 
αναζητήσει πτώματα που είναι ακόμα ζεστά. 
Συνώνυμο: δημοσιογράφος. 
 
ΟΣΑΜΑ ΜΠΙΝ ΛΑΝΤΕΝ  
Αν βρέθηκαν τόσες πορνογραφικές ταινίες 
στην κρυψώνα του είναι επειδή ήταν ακόμα 
στην αναζήτηση των 72 παρθένων που είχε 
υποσχεθεί στους καμικάζι του.  
 
ΟΥΡΑ  
Η ουρά του σκύλου γίνεται ίσια και 
κάθετη όταν θέλει να δείξει την 
κυριαρχία του στα άλλα σκυλιά. 
Εκπλήσσομαι που αυτοί που μας διοικούν 
δεν έχουν ακόμα σκεφτεί να κατεβάσουν 
τα παντελόνια τους στα τηλεοπτικά 



 

πλατό! 
 
ΟΥΤΕ ΘΕΟΣ ΟΥΤΕ ΑΦΕΝΤΗΣ  
Απόφθεγμα αυτών που ζουν και παραμένουν 
όρθιοι, εκτός απ’ όταν πίνουν παραπάνω. 
Συνήθως μεταφράζεται ως «χωρίς πίστη, 
χωρίς νόμο» από την εξουσία, για να 
προκαλέσει την ανησυχία και τη δυσπιστία 
των καλών ανθρώπων.  
 
20:30  
Η ώρα που κάθε βράδυ το εθνικό ποίμνιο 
αναπαύεται γυρίζοντας στη στάνη, μέσα σ’ 
ένα βαθύ αίσθημα ασφάλειας που 
αναπτύσσεται εξαιτίας των ανησυχητικών 
πληροφοριών που έρχονται απέξω.  
 
 

Π 
 
 
ΠΑΓΚΟΣΜΙΟΠΟΙΗΣΗ και ΣΚΛΑΒΙΑ  
Η σκλαβιά είναι το θεμελιώδες έγκλημα της 
εμπορικής παγκοσμιοποίησης. Σήμερα η 
αρχή είναι η ίδια, μόνο οι λέξεις αλλάζουν. 



 

ΠΑΓΚΟΣΜΙΟΠΟΙΗΣΗ ΕΜΠΟΡΙΚΗ  
Δισεκατομμύρια ετικέτες καμία ηθική.  
 
ΠΑΓΚΟΣΜΙΟΠΟΙΗΣΗ ΤΟΥ 
ΟΙΚΟΝΟΜΙΚΟΥ ΠΟΛΕΜΟΥ  
Ο τρίτος παγκόσμιος πόλεμος έχει ξεκινήσει, 
ενάντια σε όλους, απάνθρωπος κι επίβουλος, 
στο πεδίο της μάχης της παγκόσμιας Αγοράς, 
με τους στρατιώτες των εκπτώσεων και τα 
θωρακισμένα τους ρολά. 
 
ΠΑΙΔΑΓΩΓΙΚΗ  
Η Παιδαγωγική είναι το ιδεολογικό έντερο 
που μας οδηγεί σ’ ένα συγκεκριμένο τύπο της 
κοινωνίας. Ένα από τα βασικά προβλήματα 
του σύγχρονου σχολείου είναι ότι μεταβιβάζει 
ακόμα στη φόρμα και στο περιεχόμενό της 
την καταστροφική και παράλογη ιδεολογία 
της θετικής προόδου, την απομάκρυνση από 
τη φύση, την αποδιάρθρωση του χρόνου, το 
μίσος για το χάος, την αγάπη για την τάξη, 
την όρεξη για ανταγωνισμό, την κουλτούρα 
της πειθαρχίας και την αποδοχή της 
ιεραρχίας. Αυτό το τυπικό, άχρηστο προϊόν 
της βιομηχανικής εποχής είναι αντίθετο προς 



 

τα σύγχρονα οικολογικά και κοινωνικά 
διακυβεύματα. Χρησιμεύει ουσιαστικά για να 
μπαίνει τάξη, κατασκευάζοντας 
παραγωγικούς, καταναλωτικούς ψηφοφόρους, 
αδύναμους, αυτιστικούς και αναχρονιστικούς.  
 
ΠΑΙΔΙ  
Άκρο της κοιλιάς που ξεκινά να 
περπατά προς άλλη κατεύθυνση. 
 
ΠΑΙΔΙ (ΤΗΣ ΝΤΟΥΛΑΠΑΣ)  
Στο Βέλγιο και την Αυστρία το παιδί της 
ντουλάπας κατέβηκε στο υπόγειο, οι ανάξιοι 
γονείς είχαν φανταστεί ότι θα μπορούσε ίσως 
να βελτιωθεί με την ηλικία.  
 
ΠΑΙΔΙΑ (ΕΡΓΑΣΙΑ)  
Αν και στη Γαλλία η παιδική εργασία έχει 
καταργηθεί (εκτός βέβαια από το σχολείο), 
ο  χαρακτηρισμός του ανήλικου 
διατηρήθηκε ως απειλή επιστροφής στην 
αναγκαστική εργασία σε περίπτωση 
ανυπακοής.  
 



 

ΠΑΙΔΙΑ (ΤΑΞΗ)  
Κοινωνική τάξη που έχει στιγματιστεί για 
την ηλικία της, χαρακτηριζόμενη ως 
«κατώτερη» ή «ανόητη» και που άρχεται 
ολοκληρωτικά από την τάξη των ενηλίκων. 
Συνώνυμο του παιδιού: ανήλικος, που 
σημαίνει κυρίως κάποιον ή κάτι μικρής 
σημασίας, μη υπολογίσιμο, δευτερεύον.  
 
ΠΑΙΔΟΦΙΛΙΑ  
Μ’ εξαίρεση το υγρό, οι αιμομίκτες πατέρες 
έχουν την ίδια τακτική με τους μπογιατζήδες 
των κτηρίων: σκέφτονται πάντα ότι το 
αρχικό στρώμα δεν αρκεί και πρέπει να το 
περάσουν άλλο ένα, από καιρό σε καιρό.  
 
ΠΑΙΧΝΙΔΙ ΡΟΛΩΝ  
Για ποιο λόγο κυρίως έχει 
αποπροσανατολιστεί το ερώτημα του 
νοήματος της ζωής; Εξαιτίας της 
τοποθέτησής του στη σκηνή. Το παιχνίδι 
ρόλων καταστρέφει όλα αυτά που δεν είναι 
στο χαρακτήρα του. Η εικόνα βασιλεύει πάνω 
από την πραγματικότητα των όντων και των 
αντικειμένων.  



 

ΠΑΡΑΔΟΞΟ      
Να είναι σιχαμερός είναι το κατάλληλο για 
τον άνθρωπο.  
 
ΠΑΡΑΠΛΗΡΟΦΟΡΗΣΗ  
Τοξικά μηνύματα στη μέγγενη της Σύνταξης.  
 
ΠΑΡΙΣΙ 
Μεγαλούπολη που από την κορυφή άψογων 
μνημείων μπορούμε να θαυμάσουμε από 
ψηλά όλα τα χωριά της Γαλλίας, χωρίς να 
λερώσουμε με λάσπη τα παπούτσια, ούτε να 
πλησιάσουμε και να δώσουμε το χέρι στους 
κοπρίτες που προφέρουν δυνατά το «ρ» και 
που δεν γνωρίζουν την αγορά βιολογικών 
προϊόντων του δεκάτου έκτου διαμερίσματος! 
 
ΠΑΤΡΙΔΑ  
Γιατί λέμε «μητέρα-πατρίδα»; Για 
να δικαιολογήσουμε το γεγονός πως 
ολόκληρος ο πληθυσμός δέχεται 
φιλιά τακτικά και υποχρεώνεται να 
κάνει ενοχλητικές δουλειές από 



 

έναν άντρα πατριαρχικό, ιδιότροπο, 
ευερέθιστο και υπερόπτη. 
 
ΠΑΤΡΟΚΤΟΝΙΑ  
Θα έρθει μια μέρα μια γενιά που θα θρηνήσει 
βαθειά τη Γη και θα μας καταριέται ως την 
τελευταία της πνοή. Η ανθρωπότητα θα 
τελειώσει με μια πατροκτονία. 
 
ΠΑΤΡΟΤΗΤΑ (ΑΓΩΝΙΑ) 
Κύριε, είστε ελεύθερος χωρίς παιδί, αλλά θα 
θέλατε να είχατε ένα για να το βλέπετε να 
μεγαλώνει και να του κάνετε περιστασιακά 
ένα δωράκι; Ωστόσο, ως πλήρη απασχόληση 
το βρίσκετε ιδιαίτερα καταναγκαστικό, 
εξαντλητικό και δαπανηρό; Υπάρχει μια απλή 
λύση: κάντε έρωτα με την κουνιάδα σας. 
 
ΠΕΙΝΑ  
Είναι εκπληκτικό να βλέπεις σε ποιο σημείο 
τα ΜΜΕ των Αποστόλων της 
γεωστρατηγικής επέμβασης και κάθε λογής 
τεχνολογικής δύναμης μας ενημερώνουν για 
τα φαινόμενα κακοκαιρίας, αμέσως μόλις η 



 

συμφορά προσβάλλει μια περιοχή του κόσμου: 
ξηρασία στην Αφρική, πλημμύρες στην 
Ασία... Αυτά τα ΜΜΕ είναι ικανά να 
φτάσουν στο σημείο να καταγγείλουν την 
αδικία του χειμώνα, όταν οι φτωχοί 
αυτόχθονες πεθαίνουν από το κρύο στην 
είσοδο των στούντιό τους, όπου 
πηγαινοέρχονται οι πολιτικοί και οικονομικοί 
παράγοντες που παίρνουν αποφάσεις. 
Θεωρείται η φτώχεια είδος μαγείας που 
προέρχεται από τους ουρανούς. 
 
ΠΕΙΣΜΑΤΑΡΗΣ  
Το πρόβλημα του πεισματάρη είναι ότι έχει 
βρεθεί η λύση του. 
 
ΠΙΠΑ  
Απόλαυση του στόματος που χρειάζεται 
ένα ξύλο πραγματικά σκληρό κι 
ανθεκτικό για να μην καεί μόλις ανάψει. 
 
ΠΙΣΤΗ ΣΤΟΝ ΑΪ-ΒΑΣΙΛΗ  
Εκπαίδευση στο κοινωνικό ψέμα. 
 



 

ΠΙΣΤΩΣΗ  
Οι Γάλλοι ζουν περισσότερο απ’ όσο 
φανταζόμαστε με πίστωση: δανείζονται 
ακόμα και τις απόψεις τους επειδή 
σκέφτονται λιγότερο απ’ όσο μπορούνε. 
 
ΠΛΑΖ  
Τουριστική τοποθεσία όπου χιλιάδες άτομα 
ξεντύνονται, πλατσουρίζουν στο νερό, ύστερα 
κοιτάζονται ιδρωμένα πιπιλίζοντας χωνάκια 
βανίλιας και, τελικά, ξαναντύνονται χωρίς 
κανένα τους να έχει ποτέ τολμήσει να πάρει 
την πρωτοβουλία και να οργανώσει μια 
γενική παρτούζα κάτω από τον ήλιο.  
 
 ΠΛΑΝΟ ΚΟΙΝΩΝΙΚΟ  
Ακόμα δύο λέξεις πίσω από τις οποίες η 
πραγματικότητα είναι άλλη. Το πλάνο θ’ 
αρκούσε για ν’ αποσαφηνίσει τη φύση του 
σχεδίου. 
 
ΠΛΑΝΗΤΗΣ  
Χοντρή μπάλα ποδοσφαίρου την οποία 
κλωτσάνε εφτά δισεκατομμύρια ξεφούσκωτοι.  
 



 

ΠΛΑΤΑΝΟΣ 
Φυτική τρομοκρατική ομάδα που τιμωρεί 
γενικά στις άκρες των δρόμων. Ευτυχώς, ο 
αριθμός των τυφλών επιθέσεων ενάντια 
στους δυστυχισμένους αυτοκινητιστές 
ελαττώθηκε σε συνέχεια μαζικών συλλήψεων 
διατεταγμένων από τις νομαρχίες. Πέρα από 
την ανήκουστη σκληρότητα του κορμού του, 
ο πλάτανος είναι επίσης γνωστός για τον 
ευρέως διαδεδομένο πολιτικό ακτιβισμό του. 
Η γύρη του δεν σταματά να σε κάνει να 
βήχεις, να φτερνίζεσαι και να ξύνεσαι. 
 
ΠΛΑΤΗ  
Στην Αφρική, οι γυναίκες μεταφέρουν τα 
παιδιά τους στην πλάτη. Στην Ευρώπη, 
συμβαίνει το αντίθετο: οι έφηβοι 
παραπονιούνται ότι έχουν στην πλάτη τη 
μητέρα τους. 
 
ΠΛΑΤΩΝΙΣΜΟΣ  
Φιλοσοφία σκληρή που επηρεάζει ακόμα και 
μας απομακρύνει από την πραγματική ζωή. 
Αυτή η φιλοσοφία, ιστορικά, προσπάθησε να 
κόψει σε τεμάχια, να διαιρέσει το αδιαίρετο, 



 

να χωρίσει αυτό που παρέμενε, να 
τοποθετήσει το πνεύμα υπεράνω του 
σώματος, την ιδέα υπεράνω της ζωής, το 
σύστημα πάνω από το άτομο και, πρόσφατα, 
την οικονομική αρχή πάνω από την 
ανθρώπινη φύση. Αυτή η φιλοσοφία που μας 
καλεί να διαλογιζόμαστε αντί να 
δημιουργούμε, να συμφωνούμε αντί να 
αντιστεκόμαστε. Ο πλατωνισμός είναι μια 
βόμβα θραυσμάτων, που γεννήθηκε πέντε 
αιώνες πριν εκραγεί με το Χριστιανισμό, 
διαμελίζοντας τον άνθρωπο και γυρίζοντας 
τον κόσμο ανάποδα. Κάθε φιλοσοφία πρέπει 
να είναι ζωτική. Ζωτική από τη φόρμα της, 
την προέλευσή της, τον προορισμό της και τα 
ερωτήματά της. Δεν υπάρχει ιδανικό μοντέλο. 
Δεν υπάρχει κάτι να περιμένουμε που να μην 
είναι ήδη εκεί. Δεν είναι την υπομονή που 
πρέπει να νοικιάσουμε, αλλά την 
ανυπομονησία! Γρήγορα! Να σωθούμε! 
 
ΠΛΗΘΥΣΜΟΣ ΑΝΘΡΩΠΙΝΟΣ  
Ένα δισεκατομμύριο γουρούνια κι έξι 
δισεκατομμύρια λαγοί. Ψάχνω έναν άνθρωπο. 



 

ΠΟΙΗΣΗ  
Ο κόσμος είναι μια δόνηση και ο ποιητής 
η ηχώ της. Η ποίηση είναι μια 
κατάρρευση της γλώσσας μέσα στο 
τρεμούλιασμα του κόσμου. Κάθε ποιητής 
είναι ένα ηφαίστειο. Το αίμα της 
ανθρωπότητας ανεβαίνει στο στόμα του, 
διαπερνά μια σχισμή στο αυλάκι των 
χειλιών του για ν’ αναβρύσει σε ξέσπασμα 
από φωνές ή για να διαδοθεί στα γραπτά 
σαν καυτό μέταλλο που ευθύς αμέσως 
ψύχεται κι απολιθώνεται.  
 
ΠΟΙΗΣΗ ΙΕΡΗ  
Η ποίηση δεν έχει τίποτα το ιερό. Κυρίως 
όταν χρησιμεύει για να στείλουμε στο 
σφαγείο ολόκληρες γενιές παιδιών της 
πατρίδας με τη μελωδία ενός βάρβαρου ύμνου.  
 
ΠΟΙΗΣΗ και ΤΡΕΛΑ  
Κάθε ποιητής που σέβεται το όνομά του 
είναι ένας τρελός που ονειρεύεται το ρούχο 
ενός προφήτη. Μ’ εξαίρεση κάποιους 



 

γίγαντες της ποίησης για τους οποίους 
συμβαίνει το αντίθετο.  
  
ΠΟΙΗΣΟΦΩ  
Δίνω να φανταστούν, δίνοντας εικόνα στις 
ιδέες.  
 
ΠΟΙΗΣΟΦΙΑ 

1. Συμφιλίωση της αντίληψης με τη 
μεταφορά. 

2. Δημιουργία ουτοπικού μύθου. 
 
ΠΟΙΗΤΗΣ (ΛΕΙΤΟΥΡΓΙΑ)   
Σήμερα, οι ποιητές υποφέρουν από το ίδιο 
κακό που υπέφεραν πάντα όλοι του είδους 
τους. Ένα κακό διαδεδομένο, κρυφό, συχνά 
ανομολόγητο. Αυτό το κακό είναι η 
παραίτηση. Η παραίτηση που οδηγεί στην 
προοδευτική εγκατάλειψη των επιθυμιών, 
στην απόρριψη της εξέγερσης, στην αποδοχή 
του απαράδεκτου και στη διστακτική 
συμπόρευση με την καθημερινή κίνηση, στο 
κοινωνικό γαϊτανάκι, χωρίς καλά-καλά να το 
αντιλαμβάνονται. Οι ποιητές είναι εκεί αλλά 



 

για τους περισσότερους είναι διαφανείς και 
δεν ακούγονται, απλά επειδή δεν γράφουν 
όρθιοι αλλά καθιστοί κι επειδή ψιθυρίζουν 
αυτό που θα ‘πρεπε να φωνάξουν. Πολύ 
συχνά, γράφουν, τραγουδάνε ή δημοσιεύουν 
σαν να έχουν πάθει αμνησία ή ν’ αγνοούν την 
κύρια έννοια της ποίησης, την οποία 
ξαναβρίσκουμε στην ελληνική της 
ετυμολογία:  «ποίησις», που δεν σημαίνει 
ομορφιά, μουσικότητα, αβρότητα, τεχνική, 
ρυθμός ή μπαλάντα, αλλά «δημιουργία». 
Πρόκειται λοιπόν να κάνουμε να συμβεί κάτι 
βαθειά νέο. Δίνουμε να δουν την ηχογράφηση 
ενός επιθυμητού κόσμου και να φανταστούν 
τον τοκετό του. Βγαίνουμε από τα κοινότοπα 
–ακόμα κι από αυτά της εξέγερσης–, από τις 
σκονισμένες πεποιθήσεις κι από τη γελοία 
επιτήδευση. Δεν πέφτουμε ποτέ στην κοινή 
και λανθασμένη ευκολία των κουρελιών της 
πρόζας, διαμελισμένης και ατημέλητης σε 
μορφή στίχων, στερημένης από εικόνα και 
φαντασία. Κάνω ποίηση σημαίνει αλλιώς ότι 
σκέφτομαι παραπέρα, σημαίνει ανυπακοή 
στην επίσημη γλώσσα και τη μοναδική 



 

σκέψη. Σημαίνει ότι κατεβαίνω στο 
μεγαλύτερο εσωτερικό βάθος για να 
εξερευνήσω την πραγματική επιφάνεια των 
πραγμάτων, σημαίνει να χώνω λεπίδα στο 
δέρμα του κόσμου για ν’ αγγίξει αυτό που 
προξενεί κακό, να ψάξει και να ρουφήξει το 
δηλητήριο που μας παραλύει αργά αργά, από 
τον εγκέφαλο ως τα άκρα, λεπίδα που τρυπάει 
τα μπαλόνια στο γαλάζιο ουρανό των 
τηλεοπτικών εκπομπών, αυτά που μας 
κρύβουν τις επίγειες αλήθειες. Σήμερα, 
περισσότερο από ποτέ, η λειτουργία του 
ποιητή είναι η μαρτυρία ενός αντιποιητικού 
κόσμου, επειδή είναι αφιερωμένος στην 
κατασκευή, στην ομοιομορφία και στην 
εμπορευματοποίηση όλων όσων υπάρχουν και 
όχι στη φαντασία και τη δημιουργία αυτού 
που θα μπορούσε να είναι. Η ηχώ μιας φωνής 
μοναδικής δεν σταματά να επαναλαμβάνει, να 
πιέζει, να καταπιέζει. Η ανθρωπότητα είναι 
παραφουσκωμένη από κατευθυντήριες λέξεις, 
σλόγκαν, οπτικές απεικονίσεις κι εμπορικά 
λογότυπα, αλλά πεινασμένη για μεταφορές, 
σύμβολα και κριτική σκέψη που θα δώσουν 



 

νόημα στη ζωή. Αντίσταση με τη δημιουργία 
σημαίνει ν’ αντιμάχεσαι τον καταχθόνιο 
κύκλο της παραγωγής και της κατανάλωσης 
των σχηματοποιημένων πραγμάτων και 
ιδεών, σημαίνει απόδραση από την αλήθεια 
της ημέρας, απ’ όσα αναπαράγει το 
εργοστάσιο των λέξεων για το πλήθος, είναι 
σταμάτημα των επαναλήψεων των ίδιων 
σκηνών στο καταχθόνιο θέατρο μιας ύπαρξης 
υποταγμένης σε παιχνίδια ρόλων. Σημαίνει 
να είσαι Αύριο με την έννοια του Ρεμπώ, του 
Φερρέ και του Ουγκώ. Οι τοίχοι που πρέπει 
να πέσουν είναι πρώτα απ’ όλα αυτοί του 
μυαλού, που το περιφράσσουν ως την άκρη 
της γλώσσας. Τοίχοι που δεν τρίζουν παρά 
μόνο αν η αντίσταση αναπτυχθεί σε όλες της 
τις μορφές.  Αφού το «φιλοσοφούμε με το 
χτύπημα του σφυριού» δεν αρκεί πια, είναι 
καιρός να χτυπήσουμε με τη βαριοπούλα της 
ποίησης τα ερείπια ενός κόσμου και να τον 
επανεφεύρουμε. Λοιπόν, ίσα που διακρίνουμε 
τον ορίζοντα. 
 



 

ΠΟΙΗΤΙΚΗ ΠΑΡΕΚΚΛΙΣΗ  
Το ποίημα είναι για την κοινωνική σάτιρα 
ότι είναι το χάδι για την επιφανειακή 
συνουσία. 
 
ΠΟΙΝΗ ΘΑΝΑΤΙΚΗ 
Διακριτική αποκατάστασή της με τη μορφή 
του δικαιώματος να πεθαίνεις με το στόμα 
ανοιχτό, αφού στη νεοφιλελεύθερη κοινωνία 
πεθαίνεις από πείνα.  
 
ΠΟΚΕΡ  
Χωρίς να εκφράζουμε την παραμικρή 
νοσταλγία για τη σοβιετική εποχή, είναι 
σημαντικό να δούμε σε ποιο σημείο σήμερα 
στην Ευρώπη, το πόκερ, παιχνίδι βασισμένο 
στην τύχη, την προσποίηση και την 
υποκρισία, αντικαθιστά σιγά σιγά το σκάκι, 
αποκλειστικά βασισμένο στη λογική και την 
εξυπνάδα. 
 
ΠΟΛΙΤΙΚΟ  DEBATE  
Χρειάζεται επιλογή λέξεων που να 
προκαλούν έντονη αίσθηση διακόπτοντας 



 

το λόγο του άλλου και αμφίσημων λέξεων 
αν υπάρχουν πολλοί ρήτορες. 
 
ΠΟΛΙΤΙΣΜΟΣ (ΥΠΟΥΡΓΕΙΟ 
ΠΟΛΙΤΙΣΜΟΥ)  
Βλέποντας την αυξανόμενη φτώχεια που 
πέφτει πάνω στους περιστασιακά 
εργαζόμενους καλλιτέχνες και μη 
αναγνωρισμένους από το καθεστώς 
δημιουργούς, όταν ακούω τη λέξη 
«πολιτισμός», βγαίνω από τα ρούχα μου! 
 
ΠΟΛΥΚΑΤΟΙΚΙΑ  
Τσιμεντένια καλύβα, που από τη μια μεριά 
έχει σκάλες και ασανσέρ για ν’ ανεβαίνει ο 
κόπρος και από την άλλη, σκουπιδοφάγους 
και λούκια υπονόμου για να ξανακατεβαίνει. 
Δεν χρειάζεται πια χωρικός για ν’ αλλάζει 
την αχυρόστρωση. 
 
ΠΟΡΝΟΓΡΑΦΙΑ 
ΒΙΟΜΗΧΑΝΟΠΟΙΗΜΕΝΗ  
Εθελοντικός και άθλιος αποικισμός του 
συλλογικού φαντασιακού μέχρι τα μύχια, με 
σκοπό να ελέγξει, να περιορίσει και να 



 

προσανατολίσει προς την 
εμπορευματοποίηση, παρά ν’ αντισταθεί σ’ 
αυτήν. Η βιομηχανοποιημένη πορνογραφία 
στο Internet είναι ένας από τους πιο ισχυρούς 
φορείς του αμερικάνικου ονείρου που συντηρεί 
τη σύγχυση ανάμεσα στα πλούτη, την 
ευτυχία, την απόλαυση και την ελευθερία. 
Μεταστρέφει τη σεξουαλικότητα σε μια 
χυδαία καταναλωτική πράξη και τη γιορτάζει 
ως τέτοια, συσκοτίζοντας τις αισθηματικές, 
ερωτικές, αισθησιακές κι ελευθεριακές της 
διαστάσεις.  
 
ΠΟΡΝΟΓΡΑΦΙΚΗ (ΚΑΤΑΝΑΛΩΣΗ)  
Ποιος δεν καταβρόχθισε μια μέρα τη 
γυναίκα-αντικείμενο σερβιρισμένη στον κρύο 
μπουφέ του κατεψυγμένου ερωτισμού του;  
 
ΠΟΡΟΙ ΑΝΘΡΩΠΙΝΟΙ  
Για να σε κάνουν να αισθανθείς 
πραγματικά ότι δεν είσαι παρά μια 
πρώτη ύλη ανάμεσα στις άλλες. 
 



 

ΠΟΡΤΟΚΑΛΙ 
Νύμφη χαλαρή και ζουμερή που έπεσε από 
ένα χειμωνιάτικο ήλιο, που πρέπει να την 
ξεντύσεις με αβρότητα πριν την αγκαλιάσεις 
γυμνή.  
 
ΠΡΙΓΚΙΠΑΣ (ΓΟΗΤΕΥΤΙΚΟΣ)  
Το μεγάλο γυναικείο όνειρο είναι να 
μπορούσε να κλωνοποιηθεί ο Τζωρτζ. 
 
ΠΡΟΔΟΣΙΑ  
Πρακτική όλο και πιο διαδεδομένη όταν 
σκαρφαλώνουμε στα κάγκελα της κοινωνικής 
κλίμακας. Θα μπορούσαμε να πούμε ότι 
προδίδουμε σχεδόν κάθε μέρα για τα λεφτά: 
πράγμα που σπανίζει όλο και περισσότερο 
στους προλετάριους! 
 
ΠΡΟΟΔΟΣ ΤΗΣ ΑΝΘΡΩΠΟΤΗΤΑΣ  
Η αποανάπτυξη σοκάρει και προκαλεί 
ανησυχία επειδή συγγενεύει με την 
οπισθοδρόμηση, ένα ξαφνικό σταμάτημα 
της προόδου της ανθρωπότητας. Αλλά η 
εποχή που διανύουμε δεν χαρακτηρίζεται 



 

περισσότερο από τη φανερή και 
πολύπλευρη οπισθοδρόμηση των 
συγχρόνων μας; Δεν φαινόμαστε όλοι 
τόσο καθυστερημένοι κάθε Σάββατο πίσω 
από το καροτσάκι μας, σ’ ένα ατελείωτο, 
βασανιστικό γαϊτανάκι; Μ’ αυτή την 
έννοια, η αποανάπτυξη εμφανίζεται 
περισσότερο ως μια αποτοξίνωση 
διανοητική και φυσική, ως μια 
χειραφέτηση, μια υπευθυνότητα, εν 
συντομία: ως μια ανθρώπινη πρόοδος.  
 
ΠΡΟΟΠΤΙΚΕΣ  
Ο άνθρωπος δεν είναι καταδικασμένος να 
είναι ακαλλιέργητος, άπληστος, αδύναμος με 
τους δυνατούς, δυνατός με τους αδύναμους, 
μέλος αγέλης, εγωκεντρικός και σπορέας της 
κοινοτοπίας. 
 
ΠΡΟΠΑΓΑΝΔΑ (ΥΠΟΥΡΓΕΙΟ)  
Βλέπε Υπουργείο Πολιτισμού. 
 
ΠΡΟΣΔΟΚΙΑ 
Η απογοήτευση είναι υγιής όταν γεννιέται 



 

από έναν άνθρωπο απαλλαγμένο από κάθε 
προσδοκία. Η ζωή είναι τραγική αλλά και 
συναρπαστική. Οι μητέρες είναι ταξίδια χωρίς 
επιστροφή, των χαμένων παραδείσων, της 
εξαφανισμένης παιδικής ηλικίας. Οι πατέρες 
πέφτουν στο δρόμο χωρίς να ξανασηκωθούν. 
Η ζωή κυλά όπως το αίμα μιας πληγής που 
δεν επουλώνεται ποτέ. Κάθε κοιλιά είναι 
εφήμερη. Η προσδοκία είναι υπεκφυγή της 
μνήμης. Μας κάνει να πιστεύουμε σ’ έναν 
κόσμο που δεν υπάρχει πια. Μας ξαναγυρίζει 
στο παρελθόν μιλώντας μας για το μέλλον. Η 
προσδοκία  επαναφέρει τον άνθρωπο στην 
παιδική του ηλικία. Δεν χρειάζεται καμία 
προσδοκία για ν’ αντισταθούμε.  Καμία 
ανάγκη στοιχήματος, υπόσχεσης ή 
αυταπάτης. Η αντίσταση είναι ο σφυγμός της 
ύπαρξης. Ο δρόμος της δημιουργίας. Η 
αποτύπωση της ελευθερίας. Χωρίς αυτήν, ο 
άνθρωπος εγκαταλείπει. Αντιστεκόμενος 
περισσότερο για λόγους αξιοπρέπειας παρά 
ορμώμενος από την προσδοκία, ουσιαστικά 
αρνείσαι ότι το μέλλον συνοψίζεται σ’ έναν 
υπολογισμό, σε μια επένδυση, σ’ ένα κέρδος. 



 

Σημαίνει ότι προτιμάς τη δωρεά, το δωρεάν 
χωρίς να περιμένεις αντάλλαγμα, αφού όλα 
είναι ήδη εκεί, μέσα στον κόσμο και στην 
ίδια την πράξη που μας κάνει ανθρώπινα όντα 
που, εν αναμονή της απελευθέρωσης, της 
διαύγειας και της αλληλεγγύης! 
 
ΠΡΟΣΕΥΧΗ  
Θα ζευγαρώσω μαζί σας Μαρία, εταίρα 
στο σαράι όλων των παραδείσων μας, 
Παρθένα με το βιβλικό υμένα και αμέσως 
ξεπαρθενεμένη, θα πάω στα σπλάχνα σας 
να τιμήσω τη χάρη σας που ο Θεός δεν 
μπόρεσε. Αμήν. 
 
ΠΡΟΣΩΠΙΚΟΤΗΤΕΣ ΠΟΛΙΤΙΚΕΣ  
Σοφιστικό έρπειν και δημαγωγική 
τετραποδία. 
 
ΠΡΟΦΙΛ  
Απόδειξη ότι τα μέλη του Facebook κρύβουν 
τα πρόσωπά τους και διαλέγουν το καλύτερο 
προφίλ τους για να γοητεύσουν. 
 



 

ΠΡΩΙ  
Το ακτινοβόλο κρανίο της αυγής μοιάζει την 
ίδια στιγμή με μια πρώτη και με μια 
τελευταία μέρα. 
 
ΠΡΩΤΟΣ ΕΡΩΤΑΣ  
Ο πρώτος έρωτας του ανθρώπου είναι ο πιο 
βαθύς, μιλώντας σαρκικά και η πιο σπουδαία 
από τις μάχες σώμα με σώμα που δίνουμε στη 
ζωή. Οι εννέα μητρικοί μήνες του 
μελλοντικού αρσενικού αντιπροσωπεύουν 
περισσότερο χρόνο απ’ όσο θα περάσει όλη 
του τη ζωή στο κοίλο των γυναικείων 
κορμιών. Πόσο χρόνο εισχωρεί στη γυναίκα 
κατά τη διάρκεια της ύπαρξής του ο άντρας; 
Μια βδομάδα;  Ένα μήνα; Ένα τρίμηνο; Για 
να είναι το άθροισμα των επισκέψεων εννέα 
μήνες, θα χρειάζονταν περίπου έξι μέρες το 
χρόνο για μια διάρκεια σαράντα πέντε ετών, 
που μας κάνει δώδεκα ώρες το μήνα, δηλαδή 
τρεις ώρες τη βδομάδα. Πιθανώς αυτός να 
είναι ο ρυθμός ενός νέου ζευγαριού αλλά 
σίγουρα όχι εκείνος μιας ολόκληρης, κοινής 
ζωής. Τίποτα δεν μπορεί να εξισωθεί με τον 



 

αυθεντικό γυναικωνίτη, τον αρχικό τόπο 
κατοικίας, το πρώτο καταφύγιο. 
 
ΠΡΩΤΟ ΦΙΛΙ  
Αμοιβαίο βούρτσισμα δοντιών. 
 
ΠΡΩΤΟΧΡΟΝΙΑ 
Να ‘μαστε ξανά στην παραδοσιακή στιγμή 
των ευχών, στο κομβικό σημείο του 
γρηγοριανού ημερολογίου, λίγες μέρες μετά 
το σημείο λατέρνα της καταναλωτικής 
κοινωνίας. Καθένας έχει τον τρόπο του, μ’ 
εξαίρεση κάποιους δύστροπους. Ευχόμαστε το 
καλύτερο στους κοντινούς μας. Ελπίζουμε για 
όλους τους άλλους. Ή, καλύτερα, σιωπούμε, 
κουνάμε το κεφάλι ή απαντάμε κρυφά, με 
λακωνικό τρόπο. Σπάνια διαμαρτυρόμαστε. 
Είναι αλήθεια ότι οι ευχές είναι πρώτα απ’ 
όλα εκδηλώσεις φιλίας ή συμπάθειας και 
είναι, σ' αυτή τη δεδομένη περίπτωση, 
δύσκολο ν’ αρνηθούμε, να κριτικάρουμε ή να 
διαφωνήσουμε. Ακόμα κι αν, για κάποιους 
διάσημους, οι ευχές τους μοιάζουν με 
εορταστικά ρεψίματα, ενώ για άλλους, πιο 



 

μετριοπαθείς, είναι απλώς η πρόφαση ν’ 
αποκτήσουν πάλι επαφή με παλιούς φίλους. 
Η ευκαιρία να δώσουνε σημεία ζωής, να 
εκφράσουνε επιθυμίες, να ονειρευτούνε λίγο, 
πριν ξαναγυρίσουν στις γραμμές αυτών που 
εργάζονται πολύ για να κερδίζουν λίγα ή 
αυτών, πολύ πιο συχνά, που τα βγάζουν πέρα 
όπως μπορούν. Αφού έχουμε συντηρήσει λίγο 
πολύ την παιδική πίστη στον Άι-Βασίλη, 
δίνουμε μια παραλλαγή στους ενήλικες, αυτή 
τη φορά εντελώς τεχνητή.  Ο Ιανουάριος είναι 
για τους ενήλικες ό,τι είναι ο Δεκέμβριος για 
τα παιδιά: ο μήνας της αυταπάτης και, αν τον 
κοιτάξουμε από πιο κοντά, της παραίτησης. 
Επειδή η αποδοχή των εθίμων αυτής της 
εποχής δεν είναι τόσο αθώα όσο δείχνει. Αυτή 
η συναίνεση, ανάμεσα σ’ άλλες, δεν είναι και 
η πιο ανώδυνη. Η περίοδος των γιορτών είναι 
συνήθως μία από τις χειρότερες σε κρούσματα 
γαστρεντερίτιδας, επειδή θέλουμε να 
ξεράσουμε βλέποντας αυτά που μας κάνουν να 
καταπίνουμε, με την κυριολεκτική και 
μεταφορική σημασία της λέξης. Ωστόσο, είναι 
λίγοι αυτοί που αρνούνται κατηγορώντας τον 



 

παραλογισμό, την αδικία, την ξεδιαντροπιά, 
το ακατανόητο, αυτοί που απειθούν κάνοντας 
ένα βήμα στο πλάι την ώρα της μεγάλης 
παραδοσιακής πορείας, που αντιστέκονται 
διαδίδοντας ένα μήνυμα αντίθετης πορείας. 
Λίγοι είναι αυτοί που διακινδυνεύουν μια 
τέτοια ιεροσυλία, μέσα στο πλήθος που 
αποκτηνώθηκε από το μελετημένο μείγμα 
εθιμικών, θρησκευτικών, διαφημιστικών και 
καταναλωτικών κανόνων. Σπάνια συναντάμε 
αυτούς που περπατούν αντίθετα, όπως ο νέος 
φυλακισμένος στο «Εξπρές του Μεσονυκτίου» 
στην κεντρική σκηνή, κατά την οποία οι 
συγκρατούμενοί του περιστρέφονται 
τελετουργικά –με τη φορά των δεικτών του 
ρολογιού– γύρω από ένα τοτέμ της τούρκικης 
φυλακής. Λίγοι αυτοί που αναλαμβάνουν το 
ρίσκο να διαταράξουν το γαϊτανάκι των 
χαιρετισμών, τον ύπνο της λογικής, το 
ρέκβιεμ του σώματος και την αγωνία της 
Γης. Λίγοι αυτοί που δοκιμάζουν τη φιλία 
στην πρόκληση της επώδυνης λογικής και 
της αβάσταχτης αλήθειας: πιαστήκαμε –και 
κυρίως μας φέρθηκαν– για άλλη μια φορά ως 



 

κορόιδα. Λίγοι είναι αυτοί που μυρίζονται την 
παγίδα και κρατάνε τα μάτια τους ανοιχτά, 
παρά τους εμπόρους του ψέματος, 
πνευματικού και σωματικού. Λίγοι είναι 
αυτοί που παρατηρούν από την άκρη του 
κόσμου αυτή την περίοδο που λέγεται 
εορταστική, εξαιτίας της ατομικής δειλίας 
και της συλλογικής τρέλας. Λίγοι αυτοί που 
δεν υποκύπτουν κάτω από την πίεση του 
πλήθους των εθίμων. 
 
 

Ρ 
 
 
ΡΥΤΙΔΕΣ  
Χαρτογράφηση των μονοπατιών 
που έχεις διατρέξει. 
 
ΡΟΔΑΚΙΝΟ 
Το πιο ωραίο ζευγάρι γλουτών που μας έχει 
δώσει να δοκιμάσουμε η βοτανική.  
 



 

ΡΩΜΑΙΟΚΑΘΟΛΙΚΟΣ  
Ο Ιησούς ήταν Ιταλός. Η απόδειξη; 
Καρφώνοντάς του τα χέρια κατάφεραν να 
τον κάνουν να σιωπήσει.  
 

 
Σ 

 
 
Σ’ ΑΓΑΠΩ  
Φράση της άκρης των δαχτύλων, ή της άκρης 
των χειλιών, ή άκρης των άκρων.  
 
ΣΑΡΤΡ (ΖΑΝ-ΠΩΛ)  
Διακοσμητικός φιλόσοφος για τον οποίο 
οι Γάλλοι είναι πολύ περήφανοι, παρ' όλο 
που δεν τον έχουν διαβάσει. Βλέπουμε ότι 
στις μικρές βιβλιοθήκες που έχουν 
θρονιαστεί στην είσοδο πολλών σπιτιών, 
ο Σαρτρ παραμένει ένας από τους 
συγγραφείς που δίνουν αξία στα ράφια, 
εκτός κι αν είναι τοποθετημένος στο ύψος 
του βλέμματος. 
 



 

ΣΕΛΙΔΑ (ΓΥΡΙΖΩ)  
Το θρόισμα της σελίδας που γυρίζει είναι για 
την ανάγνωση ότι είναι το κρυστάλλινο 
ανακάτεμα για το φλιτζάνι του καφέ: η 
εχέμυθη αγγελία μιας στιγμής που θέλουμε 
να επαναλαμβάνουμε. 
 
ΣΕΞ ΧΩΡΙΣ ΑΓΑΠΗ  
Δεν είναι μόνο η καρδιά αντλία. 
 
ΣΕΞΟΥΑΛΙΚΟΤΗΤΑ  
Ο έφηβος είναι κουμπωμένος μέχρι τη 
στιγμή που ξεκουμπώνει τη σύντροφό 
του. 
 
 ΣΗΚΩΝΩ ΤΑ ΧΕΡΙΑ 
Τα ΜΜΕ με τις μπότες της εξουσίας μένουν 
με τα στόματα ραμμένα μπροστά στα 
επιχειρήματα των  ξυπόλητων που θέλουν να 
τους ξηλώσουν.  
 
ΣΗΜΑΣΙΑ  
Τίποτα δεν έχει καμία άλλη σημασία, πέρα 
απ’ αυτή που του δίνουμε. Πρέπει όχι μόνο να 



 

συνεχίσουμε να είμαστε ζώα, αλλά επίσης να 
γίνουμε ευφυΐες, που σημαίνει γεννήτορες του 
κόσμου που θα έρθει, ξεκινώντας από 
γεννήτορες του ίδιου μας του εαυτού.  
 
ΣΗΜΑΣΙΑ (ΝΥΧΤΑ ΜΕ)  
Στην πιο βαθειά νύχτα 
αποκαλύπτεται η δεξιότητά μας να 
φωτίσουμε τον κόσμο.  
 
ΣΗΜΑΤΑ ΚΥΚΛΟΦΟΡΙΑΣ 
Το πρόβλημα όταν πλησιάζουμε μια πόλη με 
αυτοκίνητο είναι ότι δεν αναγνωρίζουμε πια 
τα σήματα κυκλοφορίας ανάμεσα στις 
διαφημιστικές πινακίδες.  
 
ΣΙΝΕ17  
Ακόμη δεν έχει πεθάνει! Θεέ μου, 
πώς είναι δυνατόν, αυτός που έχει 

                         
17 ΒΟΒ SINÉ: ο Maurice Sinet είναι ζωγράφος και 
πολιτικός γελοιογράφος που ξεκίνησε το Siné-Hebdo κι 
αργότερα το Siné-Mensuel. (Βλ. εξώφυλλο βιβλίου) 



 

τόσο βλασφημήσει; Νομίζω, όμως, 
ότι ξέρω το παιχνίδι σου, Κύριε 
Λύκε: με τόσα πρόβατα που σε 
παρακαλούν και σε δοξάζουν, 
φοβάσαι την πλήξη! Επίσης, 
κυνηγάς το κοπάδι σου και όχι το 
μαύρο πρόβατο, του οποίου σώζεις 
το τομάρι.  
 
ΣΙΩΠΗ  
Στιγμή που φτάνουμε ν’ ακούμε τα 
ουσιαστικά πράγματα που μας λείπουν μέσα 
στον κυκεώνα των φωνών και της 
αναταραχής: το χάδι του ανέμου στα κλαδιά, 
τη μέθη των κυμάτων στην παραλία, τα 
βήματα στο άσπρο δρομάκι, το τραγούδι του 
κότσυφα στα φυλλώματα, εκείνο των 
γρύλλων στα πεύκα, τ’ αποφθέγματα της 
γερόντισσας κουκουβάγιας, την κραυγή του 
γλάρου στην προκυμαία κι εκείνη της 
πέρδικας στο δασάκι, την ηχώ του ποταμού 
στην κοιλάδα και την άλλη την άγνωστη, 



 

την υπόσχεση του πιάτου που καταπίνουμε 
λαίμαργα, το θρόισμα της σελίδας που 
γυρίζει, το βραδινό φιλί του παιδιού, το 
ανέμελο γουργούρισμα της γάτας, το ποτήρι 
του κρασιού που γεμίζει, την αναπνοή αυτής 
που αγαπάμε... 
 
ΣΚΕΨΗ (ΞΥΠΝΗΜΑ ΤΗΣ)  
Το σχολείο δεν είναι το συσσίτιο της σκέψης 
αλλά το τιμητικό άγημα της δουλειάς.  
 
ΣΚΟΥΠΙΔΙΑ   
Τόσο σημαντικό ζήτημα που και οι ίδιοι οι 
πολιτικοί παίρνουν θέση, όχι πετώντας τους 
γερουσιαστές τους, αλλά ανακυκλώνοντας 
εμετικούς λόγους.  
 
ΣΚΥΛΟΣ  
Παράξενο αυτό το ζώο που υποτάσσεται 
κυριολεκτικά, υπακούει αυθόρμητα, ανέχεται 
τα καψόνια και τις κακομεταχειρίσεις και 
που παρ' όλα αυτά δεν δείχνει τα δόντια του 
παρά για να υπερασπιστεί το καλό του 
αφεντικού του. Παράξενοι όλοι αυτοί οι 
άνθρωποι που κάνουν το ίδιο. 



 

ΣΚΥΛΟΣ ΕΠΙΚΙΝΔΥΝΟΣ  
Αυτοί που ονειρεύονται να δαγκώσουν όλα τα 
Πιτ-Μπουλ θα έπρεπε ισάξια να θέσουν το 
ζήτημα και για τους ψηφοφόρους του Εθνικού 
Μετώπου. 
 
ΣΚΥΛΟΣ ΦΥΛΑΚΑΣ  
Ο άνθρωπος είναι σαν αυτά τα σκυλιά που 
θάβουν το κόκαλό τους στη γη. Μόνο που η 
γη του ανθρώπου είναι το δέρμα του. Το 
κόκαλο είναι κάτω από το δέρμα. Το κόκαλο 
του μυελού. Το κόκαλό μου. Ο άνθρωπος είναι 
πολύ πιο άγριος απ’ όσο φαίνεται. Η 
εκπαίδευσή του τον κάνει ακόμα πιο 
επικίνδυνο. Ο άνθρωπος είναι ένας σκύλος 
φύλακας. Ο άνθρωπος είναι ο ίδιος ο σκύλος 
φύλακάς του. Επαγρυπνεί πάνω στο κόκαλό 
του χωρίς ποτέ να το ξεθάψει, να το 
απογυμνώσει, να το αποσαρκώσει. Ο 
άνθρωπος φοβάται ν’ απογυμνωθεί, επειδή 
φοβάται τον εαυτό του. Γι' αυτό εκπαιδεύεται 
και ντύνεται. Επαναλαμβάνεται, όπως ο 
σκύλος γυρίζει γύρω από το σπίτι του με 
σκοπό ν’ ανοίξει τρύπα στη γη.  
 



 

ΣΟΥΠΑ  
Κυρίως πιάτο που σερβίρεται στο μενού 
των ειδήσεων. 
 
ΣΟΥΠΕΡ ΜΑΡΚΕΤ 
Με φωνές αγανάκτησης πάνω στα 
καροτσάκια και τους σιδερένιους 
διαδρόμους, τα κάγκελα του παραδείσου 
ανοίγουν για τις επιχειρήσεις! Χαμένοι σ’ 
ένα ατελείωτο γαϊτανάκι, ο πελάτης 
γίνεται κακομαθημένο κουτσούβελο και 
το καροτσάκι σκεπτόμενο ον! 
 
ΣΟΦΙΑ  
Μείγμα αγιοσύνης και ηρωισμού χωρίς 
θυσία και ανάληψη ρίσκου. Η σοφία είναι 
για τη σκέψη ό,τι και η παντόφλα για τη 
δράση. 
 
ΣΟΦΟΙ  
Οι πιο μεγάλοι σοφοί της ανθρωπότητας 
είναι αυτοί που δεν έγραψαν ποτέ και για τους 
οποίους οι σπάνιες μαρτυρίες που έφθασαν σε 



 

μας είναι τμηματικές και σκοτεινές. 
Αμφιβάλλω! Αν τους είχαμε πραγματικά 
γνωρίσει μπορεί να μας φαίνονταν εντελώς 
ηλίθιοι, που μουρμουρίζουν ούτε που ξέρω κι 
εγώ ποια συμβουλή, φορώντας ρόμπα στη 
μέση της αγοράς! 
 
ΣΠΙΤΙ 
Τα σπίτια μας είναι φορτωμένα με σουβενίρ, 
όπως τα μουσεία, με τα οποία επιχειρούμε 
απελπιστικά να δώσουμε την αίσθηση της 
διάρκειας. Όλα είναι μια στιγμή. Στιγμή 
λαθραία, ασήμαντη, αμελητέα, στις μικρές 
και χωρίς σημασία ζωές μας. Έτσι και τα 
σπίτια μας είναι γεμάτα με αντικείμενα 
χωρίς ιστορία, τόσα όσοι είναι και οι 
καθεδρικοί ναοί της κατανάλωσης από τους 
οποίους επιχειρούμε παράφορα να γεμίσουμε 
το κενό. Ένα κενό που έχουμε βάλει βαθειά 
μέσα μας, όπως ένα παιδί έκτρωμα που είναι 
αδύνατο να γεννηθεί. Αυτό το παιδί είμαστε 
εμείς οι ίδιοι, επειδή είμαστε άδειοι και κενοί 
από κάθε ικανότητα να δούμε γεμάτη τη 
μέρα, να λευτερωθούμε ολοκληρωτικά, να 



 

χτίσουμε μια ουσία και κυρίως να ξεφύγουμε 
πέρα απ’ αυτό που πιστεύαμε ότι είμαστε, το 
επαναλαμβανόμενο. Λοιπόν, με τα χέρια και 
το κεφάλι κάτω, ξαναγυρίζουμε στα σπίτια 
μας με τα χέρια γεμάτα γκάτζετ και 
σουβενίρ... και το κεφάλι γεμάτο λύπη. 
 
 
ΣΠΟΡ  
Η ουσία των σπορ δεν είναι στη μάχη ή στον 
πόλεμο, με τους κανόνες που θα έθεταν στη 
Γενεύη ή στη FIFA. Δεν θα ήξεραν να την 
περιορίσουν σε απλή άμιλλα. Κι η ουσία, 
εξάλλου, δεν βρίσκεται μέσα στον 
ανταγωνισμό. Είναι αλλού. Πρώτα απ’ όλα 
και πάνω απ’ όλα, τα σπορ είναι ένας τρόπος 
να υπάρχεις με τους άλλους και, κυρίως, με 
τον εαυτό σου. Είναι μια προέκταση 
μαθητείας στη ζωή μέχρι την ενηλικίωση, 
μέσω της ανακάλυψης των σωματικών και 
εγκεφαλικών ικανοτήτων και της 
τελειοποίησής τους. Όλα τα παιδικά 
παιχνίδια, πέρα από αθλητικές 
δραστηριότητες, είναι αναπαραστάσεις 



 

ζωικών μοτίβων που στοχεύουν στην 
εκμάθηση της ενήλικης ζωής μέσα από τη 
διασκέδαση και το φανταστικό σενάριο. Για 
να το πούμε αλλιώς, τα παιχνίδια 
προετοιμάζουν τα ζητήματα της 
μεταγενέστερης ύπαρξης κι επιτρέπουν την 
προοδευτική είσοδο στον κόσμο των μεγάλων. 
Κάνοντας σπορ σημαίνει ότι μεγαλώνεις και 
στο τέλος ότι βρίσκεις το δικό σου μέτρο αλλά 
και του άλλου σε μια κατάσταση 
κοινωνικοποίησης. Τα σπορ είναι ένα από τα 
καλύτερα σχολεία για να μάθεις ότι δεν 
υπάρχει ελευθερία χωρίς δεσμούς, ούτε δεσμός 
χωρίς ελευθερία, ότι το άτομο έχει ανάγκη 
από το σύστημα, και το αντίθετο, ότι η κύρια 
προβληματική του εστιάζεται στην 
αναζήτηση της ισορροπίας ανάμεσα στο εγώ 
και το εμείς. Η αθλητική αγαλλίαση του 
ερασιτέχνη είναι η τέλεια αλληγορία της 
αγαλλίασης του ελευθεριακού που προτάσσει 
την αναγκαιότητα σύνδεσης ανάμεσα στον 
ατομικισμό και τον ανθρωπισμό. Τα σπορ 
είναι ένα είδος ανύψωσης του προσωπικού στο 
καθολικό. Αλλά προσοχή: βεβαιώνοντας ότι 



 

«κάνοντας σπορ, μεγαλώνεις», δεν σημαίνει 
ότι συντρίβεις τους άλλους, αλλά ότι 
αναπτύσσεσαι μαζί μ' αυτούς, σε μια άμιλλα 
που δεν παραλείπει το συλλογικό σκοπό της 
προσέγγισης, ακόμα και στα σπορ που 
λέγονται «ατομικά». Σ’ αντίθεση με την 
τέχνη και την επιστήμη, τα σπορ δεν 
κατασκευάζουν νόημα: ούτε γιατί ούτε πώς. 
Κι αυτό επειδή δεν υπάρχει άλλος σκοπός 
πέρα από την εκπαίδευση. Θα πρέπει κανείς 
να είναι ηλίθιος, αφελής και να επηρεάζεται 
εύκολα για να πιστέψει ότι ακόμα κι ένας 
αγώνας για το Παγκόσμιο Κύπελλο δεν 
ανήκει στην κατηγορία της εκπαίδευσης. Αν 
κάποιες μαριονέτες θέλουν να φουσκώνουν 
από περηφάνια, είναι για να υπηρετήσουν 
συμφέροντα που δεν έχουν σχέση με τα σπορ, 
απομακρύνοντας για παράδειγμα τον πολίτη 
από τις πολιτικές εντάσεις. Κάθε αθλητική 
πράξη είναι μια εκπαίδευση, ακόμα και στις 
πανηγυρικές στιγμές συγκρίσεων και 
εξετάσεων που αποκαλούμε αγώνες. Δεν 
υπάρχει τίποτα άλλο στα σπορ, πέρα από τη 
συνεχή μαθητεία στα πραγματικά 



 

διακυβεύματα της ζωής, μέσα όμως από την 
αλληγορική μεταφορά τους σε όλες τις πτυχές 
του παιχνιδιού. Αν τα σπορ είναι πραγματικά 
η αντανάκλαση της ζωής, ωστόσο δεν είναι 
παρά αντανάκλαση. Είναι μια παύση, μια 
παρένθεση, μια δωρεάν στιγμή, χωρίς 
υπαρκτό διακύβευμα, ένα διάλειμμα από σένα 
και για σένα με ή χωρίς τον άλλο. 
Παραδόξως, τα σπορ είναι μια στάση, όπως το 
επιβεβαιώνει η αρχαία προσέγγιση από την 
εποχή των πρώτων Ολυμπιάδων που 
συνδέονταν με την εκεχειρία, δηλαδή 
διαχωρισμός του παιχνιδιού και του 
διακυβεύματος. Τα σπορ είναι μια 
αντιπαράθεση και όχι μια μάχη. Εξ’ ου και ο 
παραλληλισμός με τις διαπραγματεύσεις για 
την ειρήνη, δίπλα στα στάδια, και τις 
διάφορες αδελφοποιήσεις ανάμεσα στις 
ελληνικές πόλεις-κράτη. Τα σπορ είναι 
αναπνοή. Αυτό που μετρά δεν είναι τόσο να 
ξεπεράσεις τους άλλους, αλλά να ξεπεράσεις 
τον εαυτό σου. Και γι' αυτό τα έχουμε 
ανάγκη: χρειαζόμαστε σημεία αναφοράς για 
να πάρουμε θέση, συμπαίκτες για να 



 

δοκιμαστούμε, αντιπάλους για να 
υποκινηθούμε. Υπό αυτή την έννοια, ο 
αντίπαλος είναι στην πραγματικότητα ένας 
συμπαίκτης που ονειρεύεται ένα ρόλο ειδικό, 
περιστασιακό, όσο και αξιοσέβαστο. Φαίνεται 
ότι τα αυξανόμενα οικονομικά συμφέροντα 
που μολύνουν την πλειοψηφία των 
αθλημάτων, ξεκινώντας από το ποδόσφαιρο, 
κάνουν κάποιους από τους συντελεστές τους 
αλλά και κάποιους από τους θεατές τους να 
ξεχνούν ότι η ίδια η ουσία του αθλήματος 
βρίσκεται στο παιχνίδι και όχι στο 
διακύβευμα. Αν στο εξής, το παιχνίδι υψηλού 
επιπέδου, στη Γαλλία και στην Ευρώπη, 
άφηνε τη θέση του ολοκληρωτικά στο 
διακύβευμα, μήπως θα έπρεπε να μην 
ονομάζονται πια «παίκτες» οι άσοι της 
μπάλας, αλλά «ανταγωνιστές»; Αλλά το 
αληθινό ποδόσφαιρο, το παιχνίδι, το σπορ, η 
ευχάριστη εκπαίδευση, δεν έχει πεθάνει. 
Συνεχίζει ν’ ακούγεται η φωνή του στις 
πολιτείες του Βορρά και στις παραλίες του 
Νότου, στους πρόποδες των πολυκατοικιών 
και σε απόσταση λίγων μέτρων από τα 



 

κύματα. Επειδή εκατομμύρια παιδιά παίζουν 
ακόμα ποδόσφαιρο από ευχαρίστηση και 
μοιράζονται ισότιμα σε ομάδες για να 
διασκεδάσουν περισσότερο. Εκατομμύρια 
αυθεντικοί ποδοσφαιριστές και όχι 
στρατιώτες του οικονομικού πολέμου. Η 
πίστη στην ανωτερότητα των διεθνών 
αθλητικών αντιπαραθέσεων αποσπά την 
προσοχή από τα πραγματικά προβλήματα: τα 
διακυβεύματα της πραγματικής ζωής. 
Αρνούμενοι αυτή τη διαστροφή και 
υπερασπιζόμενοι το δικαίωμα να παίζουμε, 
ξαναβάζουμε τα πράγματα στη θέση τους. Οι 
αληθινές μάχες είναι αλλού: εκεί όπου 
υπάρχει πρόβλημα και διακύβευμα για την 
ανθρωπότητα. Διακηρύσσοντας την 
ασημαντότητα του παιχνιδιού, 
υπογραμμίζουμε τη σπουδαιότητα των 
διακυβευμάτων.   
 
ΣΠΟΡ ΑΥΤΟΚΙΝΗΤΟ  
Σχήμα οξύμωρο. 
 



 

ΣΤΑΡΛΕΤ  
Τη μέρα διάττοντας αστέρας. Το βράδυ 
μαύρη τρύπα. 
 
ΣΤΑΥΡΟΣ ΚΕΛΤΙΚΟΣ  
Σύμφωνα με την πολιτική του Νικολά 
Σαρκοζί για τους Ρομά και τους «Χωρίς 
Χαρτιά», δεν είναι ο σταυρός της Λωραίνης 
που πρέπει να προβλεφθεί για τον τάφο του. 
 
ΣΤΑΧΥΟΛΟΓΗΜΑ 
Οι αξίες έχουν εξοριστεί. Η συμβολική 
σημασία είναι αποκαθαρμένη. Η υποτακτική 
περιθωριοποιείται, αφού δεν υπάρχει 
εναλλακτική στην προστακτική που 
επιβάλλεται. 
 
ΣΤΟΜΑ  
Το θεμελιώδες πρόβλημα του 
καπιταλισμού είναι ότι έχουμε μόνο 
ένα στόμα και μία μόνο 
κωλοτρυπίδα. 
 



 

ΣΤΡΑΤΟΠΕΔΑ ΖΩΩΝ 
Εξορίζουμε, χωρίζουμε, βασανίζουμε, 
ψεκάζουμε, κάνουμε ενέσεις, ακρωτηριάζουμε, 
αγχώνουμε, στριμώχνουμε, τεμαχίζουμε, 
τραυματίζουμε, πριν να τα χαρίσουμε έναν 
απελευθερωτικό θάνατο. Αλλά δεν τα 
λογαριάζουμε, επειδή δεν πρόκειται παρά για 
ζώα! Αν το επίπεδο του πολιτισμού μας 
μετριόταν στην οικονομία που κάνουμε στον 
πόνο –σε κάθε πόνο–, τότε ο δικός μας έχει 
φτάσει στο όριο μιας βαρβαρότητας χωρίς 
προηγούμενο.  
 
ΣΤΟΧΑΣΤΕΣ  
Αν όλοι αυτοί που λένε ό,τι 
σκέφτονται σκέφτονταν πρώτα τι 
λένε, θα μπορούσαμε ίσως να πούμε 
ό,τι σκέφτονται κάτι. 
 
ΣΥΓΓΡΑΦΕΑΣ  
Δημιουργός, συχνά κατά παραγγελία, που 
γράφει σπάνια ό,τι σκέφτεται και αποβλέπει 
με τις επιλογές του περισσότερο σ’ ένα μέρος 



 

της λογοτεχνικής αγοράς, δημιουργώντας μια 
εικόνα σύμφωνα με τις συμβουλές του εκδότη 
που εμπιστεύεται.   
 
ΣΥΜΠΡΑΞΕΙΣ ΔΗΜΟΣΙΟΥ-ΙΔΙΩΤΙΚΟΥ 
Μαζική, συντριπτική υποστήριξη του 
Κράτους σε μεγάλους ιδιωτικούς ομίλους με 
την πρόφαση ότι θα διευθετήσουν τον αστικό 
χώρο: είναι στη διάθεσή τους οι δυνάμεις της 
Τάξης, τεχνικά και διοικητικά μέσα, εδάφη, 
το σύνολο των αεροδρομικών και 
σιδηροδρομικών εγκαταστάσεων κι ένα 
τεράστιο ποσό δημόσιου χρήματος. Βεβαίως, 
αυτοί οι μεγάλοι όμιλοι δεν ξεχνάνε ν’ 
ανταποδίδουν την οφειλή στους πολιτικούς 
τους φίλους: τους διαθέτουν τα μεγάλα ΜΜΕ 
που τους ανήκουν και προμήθειες για τα 
μεγάλα έργα που τους ανατέθηκαν με την 
ορατή μορφή της χρηματοδότησης της 
προεκλογικής καμπάνιας και της λιγότερο 
ορατής μεταφοράς χρημάτων σε μακρινούς 
λογαριασμούς. Είναι γνωστές με τα αρχικά 
ΡΡΡ που σημαίνει, έτσι κι αλλιώς: «γεμάτες 



 

τσέπες, ατιμώρητα». (Plein des Poches sans 
Peine) 
 
ΣΥΜΦΩΝΙΑ ΔΥΣΠΙΣΤΙΑΣ  
Το ηθικό μας σύστημα είναι ακόμα και 
σήμερα βασισμένο σε μια συμφωνία 
δυσπιστίας: μην κάνεις στον άλλον. αυτό που 
δεν θα ήθελες να σου κάνουν. Έμμεσα το 
βασικό κίνητρο είναι ο φόβος. Ο σκοπός είναι 
η ασφάλεια, ως βάση της κοινωνίας.  
 
ΣΥΝΟΡΑ  
Χωρίς σύνορα, πώς θα μπορούσαν οι αρχηγοί 
να συνεχίζουν να στρέφουν  την προσοχή των 
λαών μακριά από τους πραγματικούς τους 
εχθρούς;  
 
ΣΥΝΟΥΣΙΑ  
Ίδιος βασικός κανόνας όπως και για 
το ποτό: κάλλιο να ξεκινάς με 
μικρές βολές για να έχεις το χρόνο 
να επωφεληθείς. 
 



 

ΣΦΥΓΜΟΜΕΤΡΗΣΗ 
Πιέζει τους ανθρώπους που δεν έχουν 
δική τους άποψη να διαλέξουν μια άποψη 
στην τύχη και ταράζει τόσο πολύ αυτούς 
που έχουν άποψη, ώστε να φτάνουν στο 
σημείο να μην ξέρουν πλέον ποια άποψη 
έχουν.  
 
ΣΧΕΔΙΟ 
Αξίζει να δούμε μέχρι σε ποιο σημείο τα 
χθεσινά σχέδια φαίνονται άχρηστα την 
επομένη. Δεν είμαστε καθόλου ίδιοι από τη 
μια μέρα στην άλλη. Άλλος μήνας, άλλο εγώ, 
άλλος τρόπος. Υποκρινόμαστε ότι ξεχνάμε 
παλαιότερες ενασχολήσεις που έχουν γίνει 
γελοίες και στενάχωρες. Όποια κι αν είναι η 
ηλικία, συχνά ντρεπόμαστε γι’ αυτόν ή γι’ 
αυτήν που ήμασταν. Πειθόμαστε ότι ήταν 
κάποιος άλλος. Προσβαλλόμαστε από 
επιλεκτική αμνησία, μυθώδεις επιρροές, 
ιδιάζοντα ρεβιζιονισμό όταν πρόκειται για τη 
μικρή προσωπική μας ιστορία.  
 



 

ΣΧΟΛΕΙΟ  
Χώρος φύλαξης που επινοήθηκε για να 
καλύψει τις ανάγκες της κοινωνίας και ν’ 
απαλλάξει τους εργαζόμενους γονείς από τη 
διαπαιδαγώγηση στην οικογένεια που θα 
μπορούσε να τους ωθήσει να ξανανοίξουν τα 
βιβλία και να θέσουν ερωτήματα στους 
εαυτούς τους, τη στιγμή που η κοινωνία έχει 
ανάγκη από την εργασία τους. Υποχρεωτική 
προετοιμασία από την ηλικία των έξι ετών, 
ώστε να χρησιμοποιείται ο ουσιαστικός 
χρόνος σε εργασία.  
 
ΣΧΟΛΙΚΗ ΠΕΡΙΟΔΟΣ (ΠΑΡΑΔΟΞΟ) 
Περίοδος κατά την οποία κατάσχουμε τη ζωή 
ανθρώπινων όντων, υποτίθεται για να 
μάθουν.  
 
ΣΩΚΡΑΤΗΣ  
Αν ο Σωκράτης είχε συναντήσει τους 
μαθητές του στο Facebook, θα είχε 
υποχρεωθεί να κουνήσει τον κώλο του για να 
γράψει λίγο και θα είχαμε γλυτώσει αυτά τα 
φανταστικά μαθήματα φιλοσοφίας στο 
λύκειο, απλά διαβάζοντας το προφίλ στη 



 

σελίδα του! 
 
ΣΩΚΡΑΤΗΣ (ΔΙΔΑΓΜΑ)  
«Μια ζωή που δεν μελετάται δεν 
αξίζει να τη ζεις». Ναι, αλλά πριν 
απ’ όλα: μια ζωή που δεν τη ζεις, 
αξίζει να τη μελετάς; Και για να 
τελειώνουμε: μια ζωή που έχει 
μελετηθεί αξίζει αναγκαστικά να 
συνεχίσουμε να τη ζούμε;  
 
ΣΩΚΡΑΤΗΣ (ΠΑΡΑΛΛΑΓΗ ΤΟΥ 
ΔΙΔΑΓΜΑΤΟΣ ΜΕ ΚΑΠΟΙΟΥΣ ΑΠΟ 
ΤΟΥΣ ΜΑΘΗΤΕΣ ΤΟΥ) 
«Ένα βλέμμα… που δεν μελετάται...». 
 

 
Τ 

 
 
ΤΑΛΙΜΠΑΝ   
Υπναράς του πέπλου (σύμφωνα με το ποίημα 



 

του Στρατηγού Άρθουρ Ραμπό). 
 
ΤΑΜΠΕΛΑ 
Φιλόσοφος ή ποιητής? Απλά άνθρωπος. Η 
ύπαρξη είναι βουβή και η ταμπέλα ψεύδεται.  
 
ΤΑΞΗ  
Η τάξη δεν μαθαίνει τίποτα σ' 
αυτόν που τη δέχεται, αλλά του 
δημιουργεί την ανάγκη να τη δώσει 
με τη σειρά του.  
 
ΤΑΞΗ (ΠΑΝΤΑΧΟΥ ΠΑΡΟΥΣΑ)  
Η τάξη είναι παντού. Στις παραμικρές κρυφές 
γωνιές της ζωής και της σκέψης. Στον ουρανό 
της επαύριον, ο ήλιος είναι μπλε: δεν υπάρχει 
πια ήλιος. Δεν υπάρχει παρά ο ουρανός ενός 
στούντιο για έναν κόσμο ομοιόμορφο και 
τακτοποιημένο δια νόμων. Η υποχρεωτική 
αισιοδοξία είναι του συρμού. Μπροστά: κάποια 
άτομα αντί μοντέλων. Πίσω: το ασφαλιστικό 
συμβόλαιο της απογοήτευσης. 
 



 

ΤΑΞΗ ΔΗΜΟΣΙΑ 
Η δημόσια τάξη είναι η τάξη των ισχυρών, 
των οποίων η κύρια ενασχόληση είναι να την 
προστατεύσουν από το χάος που θα την 
αναποδογυρίσει.  
 
ΤΑΞΕΙΣ  ΚΟΙΝΩΝΙΚΕΣ 
Οι κοινωνικές τάξεις έχουν γίνει σαν το 
καρουσέλ! Οι Bidochons18 ονειρεύονται ότι 
είναι μποέμ-αστοί, οι μποέμ-αστοί 
καταναλώνουν σαν τους αστούς και οι αστοί 
περιστρέφονται γύρω από έναν πρόεδρο ο 
οποίος ίσα που φτάνει στο επίπεδο των 
Bidochons. 
 
ΤΑΞΙΔΙΩΤΕΣ  
Ρομά που χαρακτηρίζονται έτσι, μέχρις ότου 
ν’ απελαθούν. 

                         
18 Γαλλική σειρά κινουμένων σχεδίων δημιουργημένη 
από τον Binet. Σατιρική απεικόνιση των  Robert et 
Raymonde Bidochon, ενός ζευγαριού μέσων γάλλων, 
που η καθημερινότητά τους επηρεάζεται από την 
κοινωνία της κατανάλωσης. 
 
 



 

ΤΑΡΤΟΒΟΛΟΣ  
Αρχαίος αθλητής του οποίου η αθλητική 
αγωγή ήταν να πετάει τάρτες στους 
Πλάτωνες και τους άλλους υποκριτές του 
καιρού του. Ένας από τους απογόνους του θα 
πρέπει να μετανάστευσε στο Βέλγιο και να 
ξαναέβαλε στην καθημερινή γεύση την 
αερογαστρονομία.  
 
ΤΕΚΝΟΠΟΙΗΣΗ  
Δεν χρειάζεται να σκεφτούμε πολύ για να 
κάνουμε σε κάποιον ένα δώρο. Εκτός από την 
περίπτωση που «δωρίζουμε τη ζωή», επειδή 
είναι ένα δώρο που επιβάλλουμε. Ένα δώρο 
που επιβάλλουμε σε κάποιον που δεν 
γνωρίζουμε.  
 
ΤΕΚΝΟΠΟΙΩ 
Συλλαμβάνουμε κάποιον στον οποίο 
διαβιβάζουμε το φόβο της μοναξιάς 
και του θανάτου για να 
ξαλαφρώσουμε από αυτά.  
 



 

ΤΕΛΕΤΟΥΡΓΙΚΟ  
Κάθε βράδυ εκατομμύρια σκλάβοι 
καταθέτουν τον οβολό του μυαλού τους στον 
καθοδικό βωμό.    
 
ΤΕΜΠΕΛΙΑ  ΜΕΘΟΔΙΚΗ  
Μη μεταθέτεις για αύριο ό,τι μπορείς να 
κάνεις με το ένα χέρι. 
  
ΤΕΧΝΗ  
Αγαπημένο κανάλι όσων δεν 
βλέπουν τηλεόραση.  
 
ΤΕΧΝΗ ΚΑΤΑΡΑΜΕΝΗ  
Το ζήτημα της δημιουργίας προηγείται 
της διάδοσής της. 
 
ΤΗΛΕΟΠΤΙΚΗ ΠΑΡΑΙΤΗΣΗ  
Το αντικείμενο με το οποίο πιστεύουμε 
ότι διατάζουμε την τηλεόραση, ενώ 
συμβαίνει το αντίθετο: «τηλεχειριστήριο» 
(γαλ.: télé commande=η τηλεόραση 



 

διατάζει). Εξάλλου, όταν το ψάχνουμε, 
συχνά το έχουμε στον κώλο.  
 
ΤΗΛΕΟΡΑΣΗ  
Κοιμάσαι ξύπνιος. 
 
ΤΗΛΕΟΡΑΣΗ (ΑΝΙΜΑΤΕΡ) 
Τόσο ναρκωτικός όσο κι αυτά που πρέπει να 
καταναλώσει για να φτάσει να ολοκληρώσει 
το έργο του. 
 
ΤΗΛΕΦΩΝΟ ΚΙΝΗΤΟ  
Με το να έχεις σήμα σε κάθε τόπο και χρόνο 
δεν σημαίνει ότι διατηρείς τον έλεγχο, αλλά 
ότι είσαι υπό έλεγχο.  
 
ΤΗΛΕΟΡΑΣΗ (ΚΟΙΤΑΖΩ)  
Παραδίδομαι σε μια μονόφθαλμη μάγισσα 
που μου λέει: «κοίταξέ με...κοίτα με καλά... 
μην κοιτάζεις τίποτε άλλο εκτός από μένα... 
θα κλείσω τα μάτια σου και θα βλέπεις μέσα 
από το δικό μου». 
 
ΤΗΛΕΟΡΑΣΗ (ΟΘΟΝΗ)  
Αντικείμενο όλο και πιο μεγάλο, 



 

όπως η εξουσία του, και όλο και πιο 
επίπεδο, όπως το περιεχόμενό του.  
 
ΤΗΛΕΟΡΑΣΗ (ΣΒΗΝΩ)   
Απομακρύνομαι από την αλήθεια που 
αναπαράγει το εργοστάσιο λέξεων για το 
πλήθος. 
 
ΤΖΑΚΙ  
Απλοποιημένη τηλεόραση που συνοψίζει τα 
γεγονότα του κόσμου χωρίς να μας παγώνει. 
 
ΤΖΟΝΙ ΧΟΛΙΝΤΕΪ 
Βεβαίως θα θέλαμε πολύ να τον 
ξεφορτωθούμε. Αλλά μια και ξέρουμε εκ των 
προτέρων ότι θα είχαμε αμέσως μπαράζ 
εθνικών κηδειών, ακολουθούμενες από μια 
γιγαντιαία μουσική εκστρατεία το λιγότερο 
έξι μηνών, προτιμούμε να του γράψουμε μια 
ευγενική κάρτα: «κρατήσου καλά, αγόρι μου!» 
 
ΤΡΑΠΕΖΑ  
Όταν η κρίση απειλεί, το κράτος δανείζει τις 
τράπεζες, αντί να δανείζει αυτούς στους 



 

οποίους οι τράπεζες αρνούνται να δανείσουν. 
 
ΤΡΕΛΑ  
Η τρέλα ακολουθεί χίλια μονοπάτια, απ’ 
αυτά που κανείς δεν ξέρει ποιο είναι το καλό. 
Μας επιτρέπει να γυρίζουμε το κεφάλι και να 
βλέπουμε τις εναλλακτικές περισσότερο από 
οποιοδήποτε καταφύγιο πλατωνικής σοφίας. 
Τρέλα των αποκηρυγμένων προσωκρατικών 
πνευμάτων. Τρέλα των μαινάδων, 
«παράφορων» χορευτριών που λατρεύουν το 
Διόνυσο, «αυτόν που γεννήθηκε δυο φορές» 
με την ελπίδα να τις αρπάξει δια της βίας και 
να τις μεταφέρει στον Όλυμπο, όπως την 
Αριάδνη της Νάξου. Προφητική τρέλα των 
ποιητών-φιλοσόφων, ειδικά του ορμητικού 
Φρίντριχ: «πρέπει να μεταφέρεις το χάος μέσα 
σου για να γεννήσεις ένα αστέρι που χορεύει». 
Ένα αστέρι που χορεύει. Έναν κομήτη. Μια 
ζωή. Είναι η τρέλα που δημιούργησε το 
θέατρο, το θέατρο από την ανάποδη βεβαίως, 
το αληθινό θέατρο, πηγή εξύψωσης, και όχι 
το κοινωνικό θέατρο, πηγή απαγόρευσης. Το 
αληθινό θέατρο είναι σε αναζήτηση της 



 

αλήθειας, ενώ το κοινωνικό θέατρο της 
γυρνάει την πλάτη. Το αληθινό θέατρο 
γεννήθηκε από το χορό των μαινάδων προς 
τιμή του τράγου: τον τράγο που ζήλεψε ο 
πλατωνισμός και δαιμονοποίησε κατόπιν ο 
χριστιανισμός.  
 
ΤΡΕΛΗ ΑΓΕΛΑΔΑ  
Αλήθεια, είναι η αγελάδα τρελή; Άλλη μια 
λέξη απ’ αυτές που εξαφανίζονται και 
ξεχνιούνται διακριτικά μαζί με τις ευθύνες 
αυτών που τις χρησιμοποιούν.  
 
ΤΡΕΛΟΙ  
Αυτό που φοβίζει στους τρελούς 
είναι ότι μπορεί να έχουν δίκιο. 
 
ΤΡΙΠΤΥΧΟ  
Η Ισότητα των δικαιωμάτων είναι ένα 
πανωφόρι που καλύπτει τη βρωμιά. Η 
Ελευθερία μια οφθαλμαπάτη και η 
Αδελφοσύνη ένα παραβάν. 
 



 

ΤΡΟΜΟΚΡΑΤΙΑ  
Η τρομοκρατία είναι τυφλή όταν δεν 
διακρίνει τους λαούς από τους τυράννους τους. 
Μόνο τους τυράννους θα έπρεπε να 
τρομοκρατούμε, για την υποστήριξη των 
λαών. Όλοι αυτοί που φιλοδοξούν να 
κατακτήσουν την εξουσία θα φοβούνταν τότε 
να το κάνουν. Η ανυπακοή είναι μια μάχη 
χωρίς έλεος για την ελευθερία και την 
αξιοπρέπεια αλλά σε καμία περίπτωση μια 
μάχη τυφλή.  
 
 

Υ 
 
 
Υ (ΧΡΩΜΟΣΩΜΑ)  
Μόνο η παρουσία του αρκεί για να κάνει το 
έμβρυο αρσενικό.  
Και ΥΥ λοιπόν, τι θα πει; Είναι σοβαρό 
γιατρέ;  
 
ΥΠΑΚΟΗ  
Σε κάθε πράξη υπακοής υπάρχει μια 
αυτοκτονία: η λογική πεθαίνει, η καρδιά 



 

αρνείται, το σώμα σκληραίνει και η ζωή 
χάνεται. Η υπακοή είναι θάνατος. 
Υπακούοντας πεθαίνεις. 
 
ΥΠΕΡΘΕΡΜΑΝΣΗ ΤΟΥ ΠΛΑΝΗΤΗ 
Κάθε χρονιά, ένα γιγαντιαίο κομμάτι 
αποκόπτεται από το σωρό των πλεόντων 
πάγων και φτάνει μπροστά στην είσοδο του 
Φεστιβάλ των Καννών μαζί με μια χιλιάδα 
πιγκουίνους.  
 
ΥΠΕΡΧΡΕΩΣΗ  
Ανταλλαγή καλών συμπεριφορών: 
φεουδαρχική δουλεία απέναντι στην 
τελευταία κραυγή κατανάλωσης. 
 
ΥΠΟΤΑΓΗ (Η ΛΟΓΙΚΗ ΤΗΣ)  
Όσο οι μισθωτοί κατεβάζουν το παντελόνι 
τους και σφίγγουν το ζωνάρι, θα συνεχίζουν 
λογικά να πέφτουν στα γόνατα.  
 
 



 

Φ 
 
 
ΦΑΙΝΟΜΕΝΑ 
Σπάνια αντανακλούν το περιεχόμενο. Στην 
κοινωνία, επιτρέπουν κυρίως να σπρώξουμε 
τις αντιφάσεις κάτω από το χαλάκι των 
λέξεων και των εικόνων.  
 
ΦΑΝΤΑΣΙΩΣΗ 
Ποιος δεν έχει καρατομήσει τον παρτενέρ του 
για να του δώσει ένα άλλο πρόσωπο; 
 
ΦΕΜΙΝΙΣΜΟΣ  
«Οι γυναίκες δεν είναι αντικείμενα.» 
Ευτυχώς! Αλλιώς πώς θα μπορούσαν να μας 
φέρουν μια μπύρα;  
 
ΦΙΔΙΑ  
Είμαστε φίδια έτοιμα να πούμε κάτι που δεν 
έχει σημασία τι και να δαγκώσουμε κάποιον 
που δεν έχει σημασία ποιον. Φίδια που 
αποτελούνται συχνά από ένα στόμα στη μία 
άκρη και μια ουρά στην άλλη: το μέσο δεν 
υπάρχει παρά για να υπηρετεί τις άκρες... Τις 



 

δύο άκρες του ανθρώπου που τον διατηρούν 
στη ζωή: το φαγητό και το σεξ. Το υπόλοιπο 
δεν είναι παρά στρεβλώσεις, γλοιώδεις και 
χαμερπείς. Ο άνθρωπος πασαλείβεται με μέλι 
ή μαρμελάδα για να ελκύει τους ομογενείς 
του και να επωφελείται καλύτερα. Αυτό 
αποκαλούμε κοινωνικότητα. Είναι ευγενικός, 
περιποιητικός, χαμογελαστός, ευχάριστος, 
νόστιμος, εκφραστικός, ελκυστικός... Οι 
ανθρώπινες σχέσεις είναι ένα παιχνίδι έλξης 
και ύπνωσης. Ακόμα και όταν ο άνθρωπος 
εμφανίζεται γυμνός, παραμένει μασκαρεμένος. 
Το ανθρώπινο δέρμα δεν ξεφορτώνεται από τα 
κουρέλια.  
 
ΦΙΛΕΛΕΥΘΕΡΙΣΜΟΣ 
Διατύπωση πιο εντυπωσιακή από το 
«παγκόσμια αποδιάρθρωση», που 
περιλαμβάνει το τέχνασμα της 
ιδιοποίησης της απελευθέρωσης από 
πεπαλαιωμένα ήθη και ιδέες, παίζοντας 
με την ομωνυμική σύγχυση. 
 



 

ΦΙΛΟΙ  
Οι άνθρωποι στο Facebook έχουν ένα σωρό 
φίλους. Αναμφίβολα, εξαιτίας της αμηχανίας 
να διαλέξουν από τη λίστα δεν προσκαλούνται 
ποτέ για φαγητό.  
 
ΦΟΒΟΣ (ΑΓΕΛΗΣ) 
 Τα κοπάδια των κτηνοτρόφων οδηγούνται 
από το φόβο των φρουρών και των κραχτών, 
ένα φόβο σοφά οργανωμένο, όπως και ο 
ενστικτώδης φόβος των αρπακτικών. Για τα 
ανθρώπινα πλήθη, που είναι λιγότερο 
ενστικτώδη, αρκούν διάφορα γεγονότα στα 
ΜΜΕ για να επιτευχθεί το ίδιο αποτέλεσμα. 
 
ΦΟΒΟΙ (ΓΕΩΠΟΛΙΤΙΚΟΙ)  
Η κοινωνία μας είναι βασισμένη στο φόβο. 
Όπως στις δικτατορίες, μέσω του φόβου 
βασιλεύει η τάξη στο γεωγραφικό πλάτος μας. 
Με τη μικρή διαφορά ότι, ενώ οι 
καταπιεσμένοι λαοί του Νότου φοβούνται 
τους αρχηγούς τους, εμείς στο Βορρά 
φοβόμαστε αυτό που μας δείχνουν με το 
δάχτυλό τους. Ο Νότος ελπίζει ότι θα έρθει 
μια μέρα που η τάξη που τον τυραννά θα 



 

εξαφανιστεί. Αντιθέτως, ο Βορράς ζητάει 
πάντα περισσότερη τάξη. 
 
ΦΟΥΚΟΥΣΙΜΑ  
Έγινε μόνη της Χιροσίμα. Υπάρχει ακόμα η 
προοπτική του σούσι. 
 
ΦΡΟΝΗΣΗ  
Στάση συνεχούς προφύλαξης από την 
εμπειρία του κινδύνου. Αλλά, αντιθέτως, η 
υπέρμετρη φρόνηση που αναπτύσσεται σε μια 
πολιτική θέση έχει ως κύριο σκοπό να 
προκαλέσει το φόβο των υπερεκτιμημένων 
κινδύνων και κατά συνέπεια τον περιορισμό 
και την παραίτηση. 
 
ΦΤΩΧΕΙΑ (ΛΕΞΙΛΟΓΙΟΥ)  
Αυτοί που είναι απογυμνωμένοι από τα 
πάντα συχνά χάνουν και τα λόγια τους όταν 
είναι να υποστηρίξουν τους εαυτούς τους.  
 
ΦΥΛΑΚΗ  
Οι φυλακές χρησιμεύουν τόσο για να 
προκαλούν φόβο όσο και για να 
καθησυχάζουν. Προκαλούν φόβο 



 

φυλακίζοντας μια μερίδα του πληθυσμού, 
μερικές φορές προφυλακίζοντας με προφάσεις 
και κάτω από απίθανες συνθήκες. Επομένως, 
καθησυχάζουν αφήνοντας να πιστέψει το 
υπόλοιπο του πληθυσμού ότι είναι ελεύθερο, 
παρά τις συνθήκες που επικρατούν έξω. Έτσι, 
κοιτάζοντας καλύτερα, η έκφραση «στέρηση 
της ελευθερίας» ισχύει για όλους αυτούς που, 
είτε είναι μέσα είτε είναι έξω, ζουν σε αισχρές 
πολιτικές, κοινωνικές και οικονομικές 
συνθήκες, δηλαδή για την τεράστια 
πλειοψηφία.  
 
 
ΦΥΣΗ   
Όπως οι περισσότεροι σκλάβοι, θα τελειώσει 
καταστρέφοντας αυτούς που προσπαθούν να 
κυριαρχήσουν πάνω της. 
 
 

Χ 
 
 
X (ΚΑΤΗΓΟΡΙΑ ΤΑΙΝΙΑΣ)  
Ψυχαγωγία κρεοπωλείου σ’ ένα κρύο 



 

δωμάτιο: τα μπούτια κουνιούνται, τα πέη 
ενεργοποιούνται, οι θηλές φουσκώνουν, όλο 
και πιο γρήγορα.  
 
ΧΕΙΡΑΦΕΤΗΣΗ     
Να είσαι ζώο που ροκανίζει 
αδιάκοπα το πόδι του που έχει 
πιαστεί στην παγίδα των 
προσδιορισμών, παρόλο που ξέρει 
ότι δεν θα μπορέσει ποτέ ν’ 
απελευθερωθεί οριστικά.   
 
ΧΕΙΡΟΚΡΟΤΗΜΑΤΑ ΗΧΟΓΡΑΦΗΜΕΝΑ  
Πρέπει να ξαφνιαζόμαστε όταν αυτοί που μας 
λένε τι πρέπει να σκεφτόμαστε μας λένε και 
πότε θα γελάσουμε;  
 
ΧΕΙΡΟΥΡΓΙΚΕΣ ΕΠΕΜΒΑΣΕΙΣ 
Στρατιωτικό λεξιλόγιο που παριστάνει ότι 
είναι ανώδυνο, παρόλο που είναι χειρουργικό. 
 
ΧΕΡΙ  
Η πιο αναπαυτική θέση για την παλάμη δεν 



 

είναι ούτε ανοιχτή ούτε κλειστή· είναι 
λυγισμένη γλυκά μαζί με τα δάχτυλα, 
ακριβώς σαν να τοποθετούσαμε τα χέρια 
πάνω στο στήθος. Δοκιμάστε να δείτε. 
 
 ΧΕΡΙΑ και ΠΡΟΣΩΠΟ 
Τα χέρια μου είναι το πρόσωπό μου όταν το 
βλέπεις από μέσα. Η κύρια αντανάκλασή μου 
στην καθημερινή ζωή. Ό,τι μου απομένει 
όταν το κορμί μου ντύνεται και δεν υπάρχει 
καθρέφτης. Τα χέρια μου μου θυμίζουν ποιος 
είμαι, κάθε στιγμή, ακόμα κι όταν θα ήθελα 
να το ξεχάσω. Τα χέρια μου ξεντύνουν το 
υπόλοιπο κορμί μου, το πλένουν, το 
σκουπίζουν, το ξύνουν, το φροντίζουν, το 
χαϊδεύουν και μπορούν ακόμα και να το 
σκοτώσουν. Τα χέρια μου είναι εγώ για μένα. 
Ξαναδιπλώνω τα δάχτυλά μου, έτοιμος ν’ 
αδράξω τη στιγμή. Εκπαιδεύω τις φάλαγγές 
μου. Ακονίζω τα νύχια μου όπως τα μαχαίρια 
του ο χασάπης. Γυρίζω τις σελίδες... 
 
ΧΙΤΛΕΡ (ΑΔΟΛΦΟΣ)  
Το πιο ανησυχητικό για τον Χίτλερ είναι ότι 



 

ήταν ένας άνθρωπος όπως οι άλλοι, 
ακολουθούμενος από εκατομμύρια ανθρώπους 
που ήταν κοινότοπες μετριότητες σαν κι 
αυτόν. Ο ναζισμός, όπως κάθε μορφή 
φασισμού, δεν είναι παρά ριζοσπαστικότητα  
στην κανονικότητα.  
 
ΧΟΡΟΣ  
Στη μέση από τις νησίδες τραπεζιών, χορεύει 
ένας άνθρωπος μόνος, παρ' όλο που είναι με 
τη φυλή του. Τα μάτια του στραμμένα προς 
τα μέσα και τα μπράτσα του προς τον ουρανό 
που έρχεται κοντά τη νύχτα. Το πρόσωπό του 
μοιάζει επιχρυσωμένο στον ήλιο της σελήνης. 
Είναι μόνος στη Γη, μέσα στην ηχώ των 
συνδαιτυμόνων του. Αυτός είναι η Γη. Η Γη 
που στέλνει έναν από τους δικούς της να 
κάνει έρωτα στη Σελήνη. Νάτος που υποφέρει 
παράφορα κι έπειτα αναφωνεί: «όπα!», 
πηδώντας όλο και πιο ψηλά. Πριν ξαναπέσει, 
χτυπάει τα πόδια για να χειροκροτήσει τη 
νίκη του επί της βαρύτητας. Κι αν 
κολλούσαμε τους ώμους μας στους δικούς του 
για να τον συντροφέψουμε ως τα αστέρια;  



 

ΧΡΗΣΙΜΟΤΗΤΑ 
Η προπαγάνδα σχετικά με το ζήτημα της 
δουλειάς μας δίνει την εντύπωση 
χρησιμότητάς της, παρόλο που οι 
περισσότερες μορφές εργασίας είναι γελοία 
άχρηστες, ακατανόητες, βαριές, παρασιτικές, 
μολυσματικές, παρωχημένες και ολέθριες. Το 
ένα τέταρτο της εργασίας που προσφέρουμε θ’ 
αρκούσε, δηλαδή μία μόνο μέρα την εβδομάδα. 
Το υπόλοιπο είναι άχρηστο και πολύ απλά 
χρησιμεύει για ν’ απασχολεί, ν’ 
αποπροσανατολίζει, να κουράζει, να ενοχλεί, 
ν’ αποκτηνώνει και να υποτάσσει αυτόν που 
δουλεύει.  
 
ΧΡΙΣΤΙΑΝΙΣΜΟΣ  
Θρησκεία που μας διδάσκει να 
ζούμε σαν να ήμασταν ήδη νεκροί.  
 
ΧΡΟΝΙΚΑ  
Όποια κι αν είναι η αλήθεια στην υπόθεση, ο 
Ντομινίκ Στρος Καν μπήκε με κτηνώδη 
τρόπο στα χρονικά της παγκόσμιας 
πολιτικής. 



 

ΧΡΟΝΟΣ ΓΙΑ ΝΑ ΖΕΙΣ  
Να δουλεύεις παραπάνω ή να κερδίζεις χρόνο 
για να ζεις; Πρέπει να διαλέξεις: το μισθό ή 
την ειρήνη! 
 
ΧΡΟΝΟΣ ΧΑΜΕΝΟΣ  
Κρίμα που στον τελευταίο τόμο του έργου του 
«Αναζητώντας το Χαμένο Χρόνο», ο Προυστ 
δεν μας ευεργέτησε μ’ ένα: «Πώς θα 
σταματήσουμε να χάνουμε το χρόνο μας».  
 
ΧΡΟΝΟΣ ΕΛΕΥΘΕΡΟΣ 
Γιατί ν’ αφοσιωνόμαστε με λύσσα 
στο να ελευθερωθεί η εργασία από 
το κεφάλαιο από τη στιγμή που θα 
μπορούσαμε πολύ απλά να 
ελευθερώσουμε τον άνθρωπο από 
την εργασία;  
 
ΧΥΔΑΙΟΤΗΤΑ  
Δεν φταίει που το πέος δεν βγαίνει από το 
στόμα κάποιων γυναικών για το γεγονός ότι 
δεν προφέρεται διακριτικά. 



 

ΧΩΡΙΣ ΓΝΩΜΗ  
Η αντιπροσωπευτική δημοκρατία είναι το 
βασίλειο της πολιτικής κανονικότητας. 
Απόδειξη: στις μετρήσεις, όλοι αυτοί που 
έχουν μια περιθωριακή γνώμη ταξινομούνται 
ως «χωρίς γνώμη» ή κάλλιστα 
απορρίπτονται μ’ ευκολία, δεν έχει σημασία η 
εταιρεία, στην σκοτεινή κατηγορία «άλλοι». 
 
ΧΩΡΙΣΜΟΣ  
Τέλος της αυταπάτης ότι δύο άτομα μπορούν 
οριστικά να ενωθούν. Από την εποχή του 
μητρικού απογαλακτισμού, το μάθημα της 
χημείας στο σχολείο, κατόπιν τα πρώτα 
πένθη, όλοι θα έπρεπε να συνηθίζουμε στην 
ιδέα ότι δεν είμαστε παρά άτομα που 
ενώνονται. 
 
ΧΩΡΙΣ ΧΑΡΤΙΑ 
Θύματα δικαστικού και κοινωνικού 
εκμηδενισμού –τα περιβραχιόνια έχουν 
ξεπεραστεί από τότε που η Πολωνία δεν είναι 
διαθέσιμη για άλλες απελάσεις.19  

                         
19 Παλιότερα οι Εβραίοι στέλνονταν ομαδικά εκεί. 



 

Ψ 
 
 
ΨΕΥΤΟΑΝΔΡΙΣΜΟΣ 
Οι γυναίκες δεν είναι σκύλες! Ας 
σταματήσουμε να καταπονούμε αυτά τα 
νοήμονα ζώα που βολεύονται σε μια γωνίτσα, 
με μια γαβάθα κι ένα μόνο κολιέ! 
 
ΨΥΧΑΝΑΛΥΣΗ  
Όταν φθάνει κάποιος στο σημείο να 
πληρώνει κάποιον για να είναι απόλυτα 
σίγουρος ότι τουλάχιστον ένα άτομο πάνω 
στη Γη διαβάζει προσεκτικά τις εβδομαδιαίες 
πληροφορίες του τοίχου του στο Facebook. 
 



 

ΕΙΣΑΓΟΜΕΝΕΣ 
 
 
BOBO20  
Γενιά «βλημάτων» και υβριδική 
κοινωνική τάξη, ευγενικά επονομαζόμενη 
από αυτούς που την αποτελούν: τάξη των 
μποέμ-αστών. Ευγενική εκφώνηση του 
συνεργάτη λόγω αμνησίας. Η 
μονοσύλλαβη επανάληψη υπογραμμίζει 
την παιδικότητα της συμπεριφοράς αυτών 
που έχουν ξεχάσει το αξίωμα: «όποιος δεν 
λέει λέξη συναινεί». Με εξαίρεση 
κάποιους που μιλούν πολύ, βέβαια, αλλά 
χωρίς ποτέ να βρίσκουν τη στιγμή να 
περάσουν στις πράξεις. 
Συνώνυμο: collabobo.  
 
                         
20 Νεολογισμός: ΒΟΒΟ: παράγεται από τα αρχικά των 
λέξεων bourgeois(αστός) + bohème (μποέμ). Στη 
βρεφική γλώσσα σημαίνει: χτύπημα (βαβά). Η αναφορά 
που γίνεται στην έννοια του συνεργάτη προκύπτει από 
τη σύντμηση της λέξης collaborateur (collabo) 
 



 

BONOBO  
Αστός που δεν είναι μποέμ. (Σύντμηση του 
πρώην ΒΟΒΟ.) 
 
CARPE DIEM (Άδραξε τη μέρα) 
Να φτάσεις φλεγόμενος στο τέρμα 
των επιθυμιών σου. Να γίνεις 
στάχτη τη στιγμή που όλοι οι 
άλλοι διακηρύττουν πόσο 
σημαντικό είναι ν’ αποταμιεύεις και 
να περιμένεις το αύριο. Βάλε φωτιά 
στη ζωή σου. 
 
CENTRAL INTELLIGENCE AGENCY  
Η CIA είναι για τη γεωπολιτική ότι είναι το 
τηλεχειριστήριο για την τηλεόραση. 
Τηρουμένων των αναλογιών, βεβαίως! 
Επειδή, για ν’ αλλάξεις τις δύο μπαταρίες 
κάθε σαράντα χρόνια, πρέπει να έχεις τους 
αδελφούς Κένεντι ή τους δίδυμους πύργους. 
 



 

CRÈVE SALOPE! 21 
Φράση που έγινε γνωστή από τον Ζαν-Πιέρ 
Μπουγιού σ’ ένα φυλλάδιο της Επιτροπής 
Δημόσιου Χαιρετισμού των Vandalistes, τον 
Απρίλιο του 1968. «Η πάλη ενάντια στην 
αλλοτρίωση πρέπει να δοθεί στις λέξεις, στην 
αληθινή τους έννοια, έτσι ώστε να τους 
αποδοθεί η αρχική τους δύναμη […]: 
πληροφορία=παραμόρφωση, δουλειά=κάτεργο, 
αδελφή μου=αγάπη μου, Κύριε 
Καθηγητά=ψόφα βρωμιάρη!, συγγνώμη, 
κύριε αστυνομικέ=ψόφα βρωμιάρη!, 
ευχαριστώ γιατρέ μου=ψόφα βρωμιάρη!, 
αστυφιλία=προληπτική αστυνόμευση [...]» 
Δεν ήταν παρά η αρχή, συνεχίζουμε τη μάχη! 
 

                         
21 Τract signé du Comitié de Salut Public des 
Vandalistes (Jean-Pierre Bouyxou, avril 1968, 
Bordeaux). Η φράση σημαίνει «Ψόφα βρώμα!». Ύμνος 
του Μάη του ’68, τραγουδήθηκε στα οδοφράγματα κι 
έγινε σύμβολο συσπείρωσης για τους θυμωμένους 
μαθητές. «Salope» είναι η κοινωνία. 



 

FACEBOOK 

Κοινότητα τυφλών που προκαλούνται 
μεταξύ τους: «Κοιτάξτε με: υπάρχω!» 
 
FACEBOOK (ΦΙΛΙΑ ΣΤΟ)  
Στο Facebook, λες στους 300 φίλους σου τι 
περιδρομιάζεις. Στην αληθινή ζωή, 
προσκαλείς 3 κολλητούς να περιδρομιάσετε 
μαζί. 
 
FACEBOOK ( ΔΙΑΦΑΝΕΡΩΣΗ) 
Τρόπος ζωής της γενιάς του Facebook. 
Εκατοντάδες φωτογραφίες κάθε είδους, 
συμπεριλαμβανομένων των γενεθλίων της 
προηγούμενης μέρας, που μπορεί να δει ο 
σύντροφος της γειτόνισσας του γαμπρού της 
καλύτερής μας φίλης. Σύνδεσμοι προς 
προσωπικές πληροφορίες βρίσκονται σε 
άλλους λογαριασμούς. Όλες οι πιθανές 
απόψεις έχουν καταγραφεί ανά κατηγορία, 
όπως σ’ ένα φυλλάδιο πληροφοριών, όπως τα 
χριστιανικά εγκόλπια, και βέβαια οι 
πολιτικές συμπάθειες. Χωρίς να ξεχνάμε την 
ψυχική διάθεση και τη δραστηριότητα της 



 

στιγμής. Η σφαίρα του ιδιωτικού εκρήγνυται, 
όπως μια φυσαλίδα σόδας που ρουφάμε σιγά 
σιγά μπροστά στον υπολογιστή, για να 
δημιουργήσει μια εικόνα η οποία διαχέεται 
στιγμιαία. Γι' αυτό δεν πρόκειται για 
διαφάνεια, αντίθετα απ’ ό,τι λέμε συχνά, 
αλλά για «διαφανέρωση»: τα άπειρα στοιχεία, 
μερικές φορές αληθινά, συχνά ψεύτικα ή 
παραμορφωμένα, που διαβιβάζονται, 
συμβάλλουν στη μακροχρόνια διατήρηση μιας 
εικόνας σχολαστικής και λεπτομερούς, μιας 
εικονικής, παγκόσμιας αναπαράστασης, σ’ 
ένα παγκοσμιοποιημένο παιχνίδι ρόλων. Δεν 
είμαι εγώ ούτε εσύ ούτε αυτός: είναι αυτό που 
αμοιβαία προσφέρουμε να δουν στο παιχνίδι 
της διαφανέρωσης. 
 
FAST-FOOD  
Στις Η.Π.Α δεν ενοχλεί τους ανθρώπους 
να τρώνε σκατά αλλά με μία προϋπόθεση: 
ότι δεν θα μυρίζουν. Εκεί πέρα, ακόμα κι 
ένα καλό τυρί δεν έχει το δικαίωμα να 
μυρίζει σαν τυρί! 
 



 

HOMO ECONOMICUS 
Άνθρωπος που δεν ενδιαφέρεται για τίποτα 
άλλο πέρα από τους κανόνες του σπιτιού, την 
καλή λειτουργία του συστήματος, την 
ικανοποιητική απόδοση των μηχανισμών 
εισοδήματος του, τη βελτιστοποίηση του 
χρόνου και του εξοπλισμού. Άνθρωπος που 
έχει πέσει στα γρανάζια της μηχανής και που 
δεν ζει παρά απ’ αυτή και γι’ αυτή. Άνθρωπος 
που περπατά ανάποδα. Ο άνθρωπος που 
πιστεύει ότι είναι τα πάντα και δεν έχει 
τίποτα, ενώ έχει τα πάντα και δεν είναι 
τίποτα. Σ’ αυτό το θεμελιώδες λάθος 
χτίστηκαν οι κοινωνίες μας.  
 
OPUS DEI (ΕΡΓΟ ΘΕΟΥ):  
Στην πραγματικότητα:. Lupus Dei (Λύκος 
Θεού). 
 
PCF  (Κ.Κ.Γ) 
Μεγάλη σκάλα για τον Μιτεράν, σκαμπό για 
τον Ζοσπέν και ύστερα σκαλοπάτι για τον 



 

Μελενσόν. 22 Τωρινή προτεραιότητα: να κάνει 
τα πάντα για να μην σβήσει στην ψάθα. 
 
TOTAL  
Θα μπορούσε να ονομάζεται Μπανάνα. Στην 
πραγματικότητα τα καύσιμα που έρχονται σε 
γελοία τιμή από τις μπανανοπαραγωγικές 
δημοκρατίες της Αφρικής και της Ασίας, στη 
συνέχεια αγοράζονται σε υψηλή τιμή από 
τους αυτοκινητιστές που κερδίζουν τον τίτλο 
του «μπανανία». Ωστόσο, για λόγους 
εντιμότητας και διαφάνειας, η Μπανάνα 
επέλεξε να ονομάζεται Total για να ταιριάζει 
με τα ολοκληρωτικά καθεστώτα που 
συντηρούνται απ’ αυτήν, σε χώρες όπου η 
εκμετάλλευση είναι μεγάλη όσο και η 

                         
22 François Mitterrand: Έντεκα φορές υπουργός, 
πρόεδρος της δημοκρατίας και πρώτος γραμματέας του 
Σοσιαλιστικού Κόμματος. Lionel Jospin: Αρχικά 
τροτσκιστής, αργότερα προσχώρησε στο Σοσιαλιστικό 
Κόμμα. Jean-Luc Mélenchon: Ύπουργός Παιδείας στην 
κυβέρνηση συναίνεσης του Jospin, μέλος του 
Σοσιαλιστικού Κόμματος, αποχώρησε για να ιδρύσει το 
Κόμμα της Αριστεράς. Υποψήφιος πρόεδρος με το 
Αριστερό Μέτωπο. 



 

συνολική ανοησία των πελατών της που, παρ' 
όλα αυτά, την προτιμούν. 
 
W.C.  
Όταν φτάνουμε στο σημείο να 
κρυφτούμε πίσω από μια σκοτεινή 
αγγλική συντόμευση για να 
αποπατήσουμε, είναι γιατί έχουμε 
κάτι αρκετά σκατένιο για το οποίο 
μπορεί κάποιος να μας 
κατηγορήσει.  
 
WINNER (LOSER)  
Νικητής, χαμένος... Εκεί εμφανίζεται η 
ανάγκη να κρύψουμε όλο το διακύβευμα της 
ζωής κάτω από το χαλάκι του παιχνιδιού.  



 

 
 
 
 



 

Για το συγγραφέα: 

Ο Γιάννης Γιουλούντας γεννήθηκε το 1970, 
κοντά στη Μασσαλία, από πατέρα έλληνα ερ-
γάτη και μητέρα Γαλλίδα, καθηγήτρια με πτυ-
χίο στη φιλοσοφία. Αν κι έζησε μερικά χρόνια 
στην Ελλάδα, επέλεξε την κοινωνική και πολι-
τιστική ζωή της Γαλλίας. Κατά τη διάρκεια 
της δεκαετίας του ‘90, ήταν ένας από τους ηγέ-
τες του κινήματος των cafe-philo, προσφέρο-
ντας και προτείνοντας τη φιλοσοφία σε όλους. 
Συγγραφέας πολλών βιβλίων για τις σχέσεις 
μεταξύ των μέσων ενημέρωσης και της δημο-
κρατίας, έγραψε στίχους για τη νεολαία και το 
σενάριο ενός κόμικ για την ανακάλυψη της φι-
λοσοφίας. Έγραψε ποιητικές συλλογές, ελευθε-
ριακές κι ερωτικές, ένα θεατρικό έργο με θέμα 
την τηλεόραση και πολλά τραγούδια, συμπε-
ριλαμβανομένης της γαλλικής έκδοσης του πε-
ρίφημου Imagine του John Lennon. Μεταξύ 
άλλων έχει γράψει και τη νουβέλα Les Lèvres 
d’Athènes: η οδύσσεια ενός νεαρού άνδρα γαλ-
λοελληνικής καταγωγής, ενώ αναζητά νόημα σ’ 
έναν κόσμο που εκ πρώτης όψεως φαντάζει 
απελπιστικός και παράλογος.  



 

Έχει συμμετάσχει σε πολλούς κοινωνικούς 
αγώνες στη Γαλλία, όπως ενάντια στο γενετικά 
τροποποιημένο καλαμπόκι με τον Ζοζέ Μποβέ 
και στις πρώτες ενέργειες αντιδιαφήμισης με 
τους Casseurs de pub. Πάντα κοντά στο αναρ-
χικό κίνημα, έκανε μια εξαίρεση το 2007, υπο-
στηρίζοντας τον φίλο του Ζοζέ Μποβέ, διάσημο 
ανυπότακτο οικολόγο, στις προεδρικές εκλογές, 
ως εκπρόσωπός του στα ΜΜΕ. Το αποτέλεσμα 
αυτής της εμπειρίας ήταν το βιβλίο Πίσω από 
τις λέξεις, μέσω του οποίου ο συγγραφέας τολ-
μάει μια καυστική κριτική, συχνά με χιούμορ, 
ενός συστήματος που το γνώρισε από μέσα, 
ιδιαίτερα στους διαδρόμους του κοινοβουλίου και 
στα παρασκήνια των τηλεοπτικών στούντιο. Ως 
δημοσιογράφος στη σατυρική εφημερίδα Sine-
Mensuel που ιδρύθηκε από τον σχεδιαστή Sine 
αλλά και σε άλλες αντιεξουσιαστικές εφημερί-
δες, καλύπτει επί του παρόντος τα γεγονότα 
στην Ελλάδα κι επισκέπτεται τακτικά την 
Αθήνα. Οργάνωσε το πρώτο φεστιβάλ Αλλη-
λεγγύη στον ελληνικό λαό στις αρχές του Ια-
νουαρίου 2012 στη Μασσαλία και στη συνέχεια 
δεκάδες συζητήσεις και διαδηλώσεις υποστήρι-
ξης. 



 

 

 
 

 
 
 
 
 
 
 
 
 
 
 
 
 
 

Συλλογικό Έργο 
«... Από το σύνολο των προτάσεων για την κοινω-
νική οργάνωση επιλέγουμε συνειδητά τις ρηξικέ-
λευθες, εκείνες που αποσκοπούν να καταστήσουν 
τον άνθρωπο κύριο του εαυτού του.» 

ΑΦΙΕΡΩΜΑ ΣΤΟ ΜΥΘΟ ΤΗΣ ΑΝΑΠΤΥΞΗΣ 
Με κείμενα των Ivan Illich, Kirkpatrick Sale, 
Gustavo Esteva, Serge Latouche, Δημήτρη 
Κωνσταντίνου.



 
 

 

Συγγραφέας: Michel Foucault 
Εισαγωγή: Στέφανος  Ροζάνης 

           Επίμετρο: Παναγιώτης Δελλής 

Η ριζοσπαστική και νιτσεϊκή πολιτική σκέψη του 
Φουκώ γίνεται εμφανής στη συζήτηση αυτή για τη 
λαϊκή δικαιοσύνη με τους Μπένι Λεβί και Αντρέ 
Γκλούκσμαν που πραγματοποιήθηκε στις 5 Φε-
βρουαρίου του 1972.  
 



 
 

 
 

 

Συγγραφέας: Vandana Shiva 
Πρόλογος: Νίκος Χρυσόγελος 

  Επίμετρο: Γιάννης Παπαδημητρίου 
Παγκόσμιο εμπόριο νερού, φραγματοποίηση, διάνοιξη 
ορυχείων και  ιχθυοκαλλιέργειες. Βαθμιαία κατα-
στροφή του πλανήτη και αποστέρηση των φτωχών 
παγκοσμίως του δικαιώματος στο νερό.   



 
 

 
 
 
 
 
 
 
 
 
 
 
 
 
 
 

 
 
 

Συγγραφέας: Vandana Shiva 
Μετάφραση: Δημήτρης Κωνσταντίνου 

Για τα προβλήματα επιβίωσης που προκαλεί η πα-
γκοσμιοποιημένη, βιομηχανοποιημένη γεωργία 
στους μικροπαραγωγούς, στο περιβάλλον και στην 
ποιότητα της διατροφής των ανθρώπων. 



 
 

 



 
 

 
 

 
Ευχαριστώ τους Maud, Nicole, Carole, Béa, 
Annick, Éric, Thierry, Pascal, Minga, 
Michel και Lucas για την ανάγνωσή τους. 
 
Επίσης τον Οδυσσέα και τον Αχιλλέα 
για τα κρασιά και τους καφέδες που 
πρόσφεραν με τόση τρυφερότητα. 
 

 ΚΑΝΩ ΝΑ ΓΥΡΙΖΕΙ 
Πράξη δανεισμού ή προσφοράς κάποιου 
πράγματος που επιθυμούμε να 
μοιραστούμε, να έχουμε όλοι μαζί. 
Παράδειγμα: Κάνουμε να γυρίζει ένα 
βιβλίο για να ζεσταθούν τα χέρια, το 
μυαλό, η καρδιά... 
 



 
 

 




