


























h

Στην Χώρα Των Τραυμάτων

Μαρία Χαλλούμι

chimeres.gr



θεσσαλονίκη
α’ έκδοση 2016



Μαρία Χαλλούμι

Από μικρή λάτρευε οτιδήποτε αφορά τις 
τέχνες, την συγγραφή, το θέατρο, το χορό 
και την μουσική. Φοιτήτρια πια, ζει μόνιμα 
στην Θεσσαλονίκη. Γεννήθηκε στα Χανιά 
Κρήτης και κατάγεται από την Συρία. Αυτή 
είναι η πρώτη της συλλογή.

διανέμεται με άδεια 
creative commons

by-nc-sa 4.0
© 2016 - Μαρία Χαλλούμι
ISBN 978-1-365-49678-3

σχεδιασμός εξωφύλλου: Σοφία Κυρίσογλου





Ας τα πάρουμε από την αρχή...





Βαρέθηκα τις φιλiες που ξεφτίζουν.

Πυρκαγιές που φουντώνουν

και έπειτα στάχτες και αποκαΐδια.

`

η χώρα των τραυμάτων

9



Παγωμένα τι κάνεις,

βιαστικά φιλιά μη χάσω το τρένο,

ψεύτικη ταύτιση γνώμεων

για εξπρές βράδια και χύσια.

R

μαρία χαλλούμι

10



Ο μεταξοσκώληκας

υφαίνει το κουκούλι του και κάθεται.

Σηκώνεται το πρωί,

Τρώει,

βλέπει κάνα τούρκικο,

Αυνανίζεται,

πηγαίνει τουαλέτα,

κοιμάται...

q

η χώρα των τραυμάτων

11



Ευτυχώς
που φοράω αλεξίσφαιρο γιλέκο,

η μάχη ήταν σκληρή αλλά νίκησα,
πάντα εγώ νικάω. 

Άρπαξα την ψυχή της και την ξέσκισα, 
την κομμάτιασα, 

της έβαλα λίγο σκόρδο, πιπέρι, αλάτι, ρίγανη 
και την έβαλα σε δυνατή φωτιά 

να βγάλει τα ζουμιά της. 
Όταν πήρε χρώμα της έβαλα λίγη σαλτσούλα. 

Μ’ αρέσει η σάλτσα. 
Μετά έπεσα σε χειμερία νάρκη και δεν ξύπνησα ποτέ. 

Αυτό που με πείραξε πολύ 
δεν ήταν ότι δεν ξύπνησα ποτέ, 

ήταν που δεν έμαθα τελικά 
αν βγήκε καλό το φαγητό.

L

μαρία χαλλούμι

12



Σου εύχομαι 

να μην σταματάς να γελάς. 

Να σκάσουν οι αρτηρίες στο κεφάλι σου, 

να πετρώσει το στομάχι σου 

για να μου μοιάσεις.

o

η χώρα των τραυμάτων

13



Εγκεφαλογράφημα καρδίας [Συμπέρασμα]

Κατά τη διάρκεια της υπέρπνοιας, 
της υπνηλίας και της μαλακίας 

παρατηρείται καταγραφή μεμονωμένων 
αμφοτερόπλευρων γενικευμένων πνοών 

από βραδείες ανωμαλίες συχνότητας 4. 5-6. 5 κ.δ. 
είτε με επικράτηση στις μετωποκροταφικές 

στην αριστερή αντλία της καρδιάς
είτε σπανίως με δεξιά επικράτηση 

στη δεξιά ημισφαιρική αντλία.

y

μαρία χαλλούμι

14



Η καρδιά με τ’ αναμμένο κερί 

στέκεται επιβλητικά όμορφη μες στη μουσική νύχτα. 

Μ’ αρέσει να βλέπω τα άψυχα είδωλα 

που αυτή ζωντανεύει. 

Ο εξωτερικός φλοιός της είναι 

σαν μαστίγια συνδεδεμένα με πολύπλοκο τρόπο. 

Μοιάζουν φυλακή ευάερη και ευήλια. 

Αναρωτιέμαι αν το κερί ξέρει 

για την ύπαρξη της φυλακής του. 

Βλέποντας να τρεμοπαίζει η φλόγα του καταλαβαίνω. 

Τελικά του αρέσει εκεί γιατί χορεύει 

και ο χορός χρειάζεται ελευθερία έκφρασης 

και μέσα του 

το φυλακισμένο κερί 

νιώθει ελεύθερο.

'

η χώρα των τραυμάτων

15



Το παράσιτο προσπαθεί να σηκωθεί στο βροχερό δρόμο. 
Δε βλέπει την νταλίκα που έρχεται και έτσι βρίσκεται κάτω 
απ’ τις ρόδες.

Κατά ένα περίεργο τρόπο το παράσιτο μένει ανέπαφο απ’ 
τη σύγκρουση και ευχαριστεί την τύχη του που επιτέλους 
βρίσκει ένα σπίτι κινούμενο μεν και με πολύ φασαρία και 
βρισιές. 

Για κακή του τύχη ένας ζωηρός δράκος βλέπει την νταλίκα 
και αποφασίζει ότι θα ‘χε πλάκα να της βάλει φωτιά, έτσι και 
κάνει. 

Πάραυτα το παράσιτο επιζεί από την κινούμενη μάζα 
φωτιάς. Βλέπει το δράκο και χωρίς δεύτερη σκέψη πηδάει 
στη ράχη του. 

Δε βολεύεται και πολύ, έχει πολύ αέρα και πολλές 
τρίχες αλλά τι να κάνει. Ο δράκος όμως αντιλαμβάνεται την 
παρουσία του και το διώχνει μακριά, δε θέλει να ‘χει κανέναν 
πάνω απ’ το κεφάλι του. 

Το παράσιτο λοιπόν δεν θέλει να σηκωθεί απ’ το βροχερό 
δρόμο και συνεχίζει να μη θέλει 

και εξακολουθεί να μην θέλει…

5

μαρία χαλλούμι

16



Πήγα στη δεξίωση. 

Συνήθως σε τέτοιες εκδηλώσεις κλάνω πολύ, 

όπως προστάζει και το πρωτόκολλο ευγενείας. 

Όμως δεν μου ‘ρθε να κλάσω 

και έτσι 

οι οικοδεσπότες μ ‘έδιωξαν κλοτσηδόν.

M

η χώρα των τραυμάτων

17



Η Αλίκη στη χώρα των τραυμάτων #1

Όταν ήμουν ενός έτους ανέβηκα στη ζυγαριά: «Καταραμένα 
παραπανίσια κιλά, είμαι δύο κιλά και πρέπει να χάσω δύο κιλά, 
θα κόψω τελείως το λάδι από την χορτοφαγική μου δίαιτα».

Αργότερα που μεγάλωσα κατά ένα χρόνο: «Αλίκη, έχεις 
βγάλει ένα σπυράκι, θα γεμίσεις σπυράκια και δεν θα σε θέλει 
κανείς. Πάρε αυτή τη σειρά καθαρισμού σήμερα μόνο με 150 
ευρώ».

Στα τρία μου: «Η Αλίκη διάβαζε κοσμοπόλιταν, είχε ένα πάρα 
πολύ ενδιαφέρον άρθρο για το πώς θα πρέπει να είστε για να 
τον/την κατακτήσετε». 

Στα τέσσερα μου βάλαμε τρέσα εγώ και όλες οι φίλες μου. Οι 
άντρες προτιμούν τις γυναίκες με μακριά μαλλιά.

Στα πέντε μου: «Κάντε τη χαζή. Τρώτε, πίνετε, γελάτε χαζά. 
Πιάνει αυτό στους άντρες για να σας νομίζουν αδύναμη και να 
τονώσουν το εγώ τους». 

Και επιτέλους στα έξι μου παντρεύτηκα και έκανα παιδιά. 
Είμαι πολύ ευτυχισμένη στο σπιτικό μου όπως ευτυχισμένο είναι 
και κάθε άλλο κορίτσι στην ηλικία μου. Δεν δουλεύω γιατί δεν 
χρειάζεται να κουράζομαι. Ευχαριστώ τον Θεό που έχω δύο 
παιδιά και περιμένω το τρίτο. Έχουμε και ένα σκυλάκι. Τον λένε 
Μπόξερ και είναι μπόξερ. Είναι μικρούλι ακόμα, χέζει από δω 
και από εκεί και πρέπει να είμαι διαρκώς από πίσω του να τα 
μαζεύω. Δεν μ’ αρέσει να μαζεύω σκατά, ούτε και να τα τρώω 
αλλά αρέσει στον άντρα μου οπότε το κάνω μ’ ευχαρίστηση.

w

μαρία χαλλούμι

18



Η Αλίκη στη χώρα των τραυμάτων #2

Ξύπνησα και ήμουν εφτά χρονών χωρισμένη με τρία 
παιδιά, τον σκύλο τον κράτησε ο ανεπρόκοπος. Δεν τον 
χώρισα εγώ παρ’ όλο που ήξερα ότι πηδούσε τη μία και την 
άλλη. Μετά από αρκετή κατάθλιψη επιτέλους τον ξεπέρασα. 

Στα οχτώ μου αποφάσισα ν’ αλλάξω στυλ, να γίνω 
επαναστάτρια και αναρχική. Πουλάει άλλωστε. Έκανα 
ωραιότατες τζίβες, πήγαινα σε πορείες και φορούσα 
εναλλακτικά ρούχα. Έκανα εναλλακτικά τατουάζ σε 
εναλλακτικά μέρη. Α και πήγαινα σε εναλλακτικές καφετέριες. 
Ήμουν περήφανη για τον εαυτό μου, αλλά ακόμα δεν είχα 
βρει γκόμενο. 

Έτσι, αποφάσισα πως φταίει που δεν έχω γνώσεις, 
φιλοσοφικές ανησυχίες για τη ζωή, τον θάνατο. Και έτσι, 
πήρα την απόφαση να το ρίξω στο διάβασμα. Και να πεις 
πως ήμουνα καμιά παιδούλα, ολόκληρα εννιά χρόνια είχαν 
περάσει από πάνω μου. Τι Καρλ Μαρξ, τι Μπουκόφσκι, τι 
Κέρουακ, τι Γκόγκολ και άλλους πολλούς. Διάβαζα ώρες 
ατελείωτες. 

Αλλά τίποτα! Μέχρι και γυμναστήριο ξεκίνησα στα έντεκα 
μου και επιτέλους βρήκα την υγειά μου. Άρχισα να βγαίνω 
με τον έναν και με τον άλλον. Άνοιξε η τύχη μου και τα 
πόδια μου επιτέλους. Είδα πως περνούσε η μπογιά μου και 
μάλιστα από πολλούς. Εθίστηκα στο σεξ. Τα παιδιά μου ήταν 
συνέχεια στην γιαγιά. Η αλήθεια είναι ότι έχω να τα δω πάνω 
από ένα μήνα αλλά προσπαθώ να τα κάνω ανεξάρτητα, να 
στηρίζονται στα πόδια τους όπως εγώ.

w

η χώρα των τραυμάτων

19



Επιθανάτιος βομβός 

Παλαιότερα έτρεφα ένα δέος για τα πλυντήρια. Μου 
φαινόταν πολύ μαγική η διαδικασία να βάζεις ένα βρώμικο 
ρούχο, να πατάς κάτι κουμπιά και τσουπ, μετά από λίγο να 
βγαίνει πεντακάθαρο. 

Αυτό ήταν μέχρι να συνειδητοποιήσω την πραγματική 
ύπαρξη των πλυντηρίων. 

Στην πραγματικότητα λοιπόν στο πλυντήριο δε βάζουμε 
ρούχα αλλά μυαλά. Τα βάζουμε στους 90 βαθμούς και τα 
παίρνουμε μετά από 2 ώρες πιο συρρικνωμένα και πιο 
φαινομενικά καθαρά από ποτέ. Κάποιος αδαής θα νόμιζε 
ότι αυτό το κάνουμε για να παίρνουν εκατομμύρια στροφές 
το δευτερόλεπτο και να γινόμαστε πιο έξυπνοι. Μη γελιέστε 
όμως γιατί μία φορά είδα μία πλύση εγκεφάλου με τα μάτια 
μου. 

Απ’ τη στιγμή που μπαίνει στο σατανικό κουτί, αρχίζει 
και τρέχει καυτό νερό και ο εγκέφαλος διαλύεται. Το μόνο 
που βλέπεις είναι ένα κόκκινο ζουμί και μόλις το ξεβγάλεις 
εμφανίζεται απ’ το πουθενά ένας καινούριος εγκέφαλος 
τελείως διαφορετικός με τον προηγούμενο αλλά ολόιδιος 
με όλους τους άλλους πλυμένους εγκεφάλους. Η πλύση 
τότε τελειώνει, ακούγεται ο βομβός του θανάτου και όλα 
ξαναγυρνούν πίσω στην παλιά τους ρουτίνα...

r

μαρία χαλλούμι

20



Οι χάρακες υπάρχουν 

για να στενεύουν το άπειρο 

και οι ταμπέλες 

την ελευθερία.

K

η χώρα των τραυμάτων

21



Ο φίλος μου η Μάργκαρετ, 

ντύνεται με ωραία πολύχρωμα φορέματα, 

παίζει με τις κούκλες της, 

βάφεται, 

πλέκει 

και όταν περπατά 

της αρέσει να κουνιέται. 

Ο φίλος μου η Μάργκαρετ, 

δεν είναι ούτε γυναίκα ούτε άντρας, 

είναι άνθρωπος.

/

μαρία χαλλούμι

22



Πάλι καλά 

που δεν ανήκω στην αφρόκρεμα της κοινωνίας. 

Ζαλίζομαι και ανακατεύομαι πολύ 

όταν μπαίνω στο μπλέντερ.

E

η χώρα των τραυμάτων

23



Κι εγώ σου λέω

Κι εγώ σου λέω ότι είσαι ραπανάκι.
Είμαι ραπανάκι.

Κι εγώ σου λέω ότι είσαι σαλάχι,
Είμαι σαλάχι.

Κι εγώ σου λέω ότι είσαι ρακούν.
Είμαι ρακούν.

Κι εγώ σου λέω ότι είσαι Αλβανή παιδόφιλη
Ε όχι και Αλβανή!!

Z

μαρία χαλλούμι

24



Θέλω να ερωτευτώ έναν αληθινό Κουασιμόδο 
παρά ένα ψεύτικο ιππότη. Ιππότες και άσπρα 
άλογα βλέπουμε πλέον παντού κι όταν δεν 
υπάρχουν τους κατασκευάζουμε. Είναι ένας 
μηχανισμός που περνιέται σε μας από τα 
γεννοφάσκια μας, που βρίσκεται στην κουβέντα 
«να βρεις ένα καλό παιδί, τίμιο, εργατικό με 
λεφτά» που κρύβεται στις αγαπημένες μου 
νουβέλες και στα ρομαντικά μυθιστορήματα. Δεν 
καταλαβαίνουμε πόσο κακό μας κάνει αυτός ο 
μηχανισμός μέχρι να συνειδητοποιήσουμε ότι 
σιγά σιγά γινόμαστε μηχανές ωραιοποίησης 
του διαφορετικού μας εαυτού και των άλλων, 
είτε είναι φίλοι, γκόμενοι/ες, γονείς. Μέχρι να 
ξυπνήσουμε και να αποχρυσώσουμε το χάπι 
έχουμε ένα σωρό βρώμικους συνοδοιπόρους 
όπως κόμπλεξ κατωτερότητας, κατάθλιψη, 
νευρική ανορεξία. Όμως ποτέ δεν είναι αργά 
να κάψουμε οριστικά - και όχι να κόψουμε - τα 
κεφάλια της Ωραίας Λερναίας Ύδρας.

Y

η χώρα των τραυμάτων

25



Καθαριότητα

Με βοήθησε να καθαρίσουμε αυτήν την 
ακαταστασία, μπήκε φως εκεί μέσα, 
λουλούδια για να μου θυμίζουν τη φυσική 
ροή των πραγμάτων και μουσική για να 
μιλά στην ψυχή μου. Επιτέλους όλα θα 
ήταν τακτοποιημένα αλλά θα ‘φευγε και 
έτσι τα ξανάκανα μπουρδέλο όλα, μας 
έδεσα με χειροπέδες και γίναμε μικρές 
πυγολαμπίδες

H

μαρία χαλλούμι

26



Ανέκδοτο ίσως

Γιατί ο πιο γλυκός και τρυφερός 
σκύλος του κόσμου προτιμάει να 
συμπορευτεί με μια ματαιόδοξη και 
ψηλομύτα ύαινα από μια ανασφαλή 
διπολική μαϊμού; Ούτε κι εγώ το 
ξέρω γι’ αυτό σας ρωτώ.

Q

η χώρα των τραυμάτων

27



Εσύ είσαι ο Θεός, 
τα δάκρυα στα μάτια μου 

και το γάργαρο γέλιο 
που δεν ξεκολλάει απ’ τα χείλη μου. 

Εσύ είσαι τ’ άπιαστο όνειρο, 
μια σελήνη μα και ο ήλιος που φώτισε την ψυχή μου. 
Εσύ είσαι όλες οι αποχρώσεις του ηλιοβασιλέματος 

και το ουράνιο τόξο. 
Τ‘ ανακατεμένο μου μυαλό 

από χαρά, 
χορό, 
φόβο, 

ύπαρξή μου εσύ είσαι. 
Αν εσύ είσαι όλα αυτά 

εγώ τι είμαι δεν με νοιάζει, 
αρκεί να μ’ αγαπάς.

=

μαρία χαλλούμι

28



Επίκαιρo

Με έξυναν οι πατούσες μου τις προάλλες, είχα κάνει 
κάτι πληγές. Μόλις κοίταξα στον καθρέφτη συνέβη 
το εξής παράδοξο. Οι πατούσες μου είχαν γίνει 
τρικολόρε. Είχαν πάει κάτι άτιμα πράσινα μικρόβια 
και εγκαταστάθηκαν σε μία πληγή. Μετά πήγαν 
κάτι μπλε μικρόβια σε μια διπλανή πληγή. Ήρθαν 
και κάτι κόκκινα και όλα μεταξύ τους φώναζαν και 
μάλωναν κάθε μέρα και μου ‘παιρναν τ’ αυτιά. Όμως 
όταν έκανα πως κοιμόμουν κάναν πάρτι όλα μαζί 
και τα τσουγκρίζανε. Αλλά επειδή εγώ είμαι μανιακή 
με την καθαριότητα και επειδή το αγαπημένο μου 
χρώμα είναι το άσπρο, έκανα μπάνιο με χλωρίνη 
και καθάρισα. Τώρα θα με νομίζετε για τρελή και θα 
θέλετε να με γνωρίσετε. Με λένε Άρια, χρησιμοποιώ 
Αριέλ, το αγαπημένο μου παιδικό είναι η Άριελ και 
από μουσική μ’ αρέσει η όπερα γιατί ακούω πολλές 
άριες... Με λένε Άρια... Mε λένε Άρια... και είμαι 
προγραμματισμένη να λέω συνέχεια τα ίδια και τα 
ίδια.

I

η χώρα των τραυμάτων

29



Όχι

Σπουδάζεις; Όχι
Δουλεύεις τουλάχιστον; Όχι
Και τι κάνεις στη ζωή σου; Όχι
Μ’ αυτό δεν είναι απάντηση. 
Γιατί νομίζεις ότι αυτές είναι ερωτήσεις;

s

μαρία χαλλούμι

30



Μπε

Τι μπεε ρε, πού νομίζεις ότι βρίσκεσαι, 
σε στάνη; Εδώ είναι στρατόπεδο! 
Ε το ίδιο λέμε, τί φωνάζεις; Μπεεε σε 
καλό σου. 

V

η χώρα των τραυμάτων

31



Νέος Μωυσής

Πήγα στο Όρος Σινά. Εκεί ο Θεός μου έδωσε τις 4 εντολές και μου 
τα είπε έξω απ τα δόντια.

 1η εντολή
«Μην πηγαίνεις εκκλησία. Ρε ηλίθιε δεν έχω σπίτι και αν είχα 
σίγουρα δεν θα ‘μενα σ’ αυτό το χοιροστάσιο. Κάθεσαι και ακούς 
τους πινόκιο τρομοκρατοπαππάδες με μακριά γένια και μαύρους 
φερετζέδες που γεμίζουν συνέχεια την αντλία του μυαλού σου με 
σκατά και διχόνοια. Σου λένε τι είναι καλό και τι κακό, ποιούς ν’ 
αγαπάς και ποιούς να μισείς. Μα είσαι τόσο μαλάκας; Μυαλό δεν 
έχεις; Ελεύθερη βούληση ρε χαμένο κορμί γ’ αυτό σου ‘δωσα για 
να την χρησιμοποιείς! Κάθεσαι και εξομολογείσαι και πιστεύεις θα 
πας στο Παράδεισο! Εδώ ο Παράδεισος, εδώ και η Κόλαση σου, 
κάνε επιλογές! Α και μάθε ότι η ζωή έχει και απ’ τα δύο και φως 
και σκοτάδι.»

2η εντολή
«Μην δεις τηλεόραση, βασικά ειδήσεις κυρίως. Ακόμα δεν έμαθες 
ότι όλα τα χαμένα ταλέντα του Εθνικού Θεάτρου πλέον ανήκουν 
στα Μ.Μ.Ε.; Αν σου λέω π.χ. κάθε μέρα να πας να πεθάνεις και συ 
κάθεσαι και με ακούς θα πας να φουντάρεις! Αυτό λέγεται πλύση 
εγκεφάλου.»

3η εντολή
«Μην δώσεις αίμα στους βαμπιροπολιτικούς. Εκτός του ότι είναι 
βαμπίρ, έχουν και υψηλά επίπεδα τεστοστερόνης και θέλουν να 
σε πάρουν απ’ όλες τις μεριές ξανά και ξανά. Πριν δώσεις κώλο 
λοιπόν, τσίλαρε, στρίψε ένα μπαφάκι και αν γουστάρεις σεξάκι 
πήγαινε σε καμιά πουτάνα ή σε κανένα ζιγκολό. Αυτοί δηλαδή να 
βγουν στη σύνταξη επειδή εσύ είσαι επιπόλαιος;»

4η εντολή
«Αν θέλεις πιστεύεις σε όλα τα παραπάνω! Εγώ εξάλλου μπορεί να 
μην υπάρχω καν, να είμαι μόνο στο μυαλό σου...»

S

μαρία χαλλούμι

32



ασΦΑΛΛΌΣ

Σύμβολο αδυναμίας, 

ένα ανθρώπινο σφάλμα 

και γω ονειρέγομαι επιτέλους 

την ουσιαστική συννένωση 

του άφθαρτου με το επίγειο 

και της φαιάς ουσίας με τη λησμονημένη ψυχή 

για να επέλθει και σε μένα επιτέλους η κάθαρση.

Αχ Μοναξιά 

πόσο ακόμα θα στέκομαι 

πιστή ιέρεια στο βωμό σου....

G

η χώρα των τραυμάτων

33



Εβδομαδιαίο Πρόγραμμα

Δευτέρα - Εκκλησία

Τρίτη - Σχολείο

Τετάρτη - Στράτος

Πέμπτη - Τηλεόραση

Παρασκευή - Ξυπνάω 

Σάββατο - Αντιστέκομαι στη μάζα

Κυριακή - Με βρίσκουν κρεμασμένο, δεν αυτοκτόνησα. 

Τα συμπεράσματα δικά σας.

v

μαρία χαλλούμι

34



Ειδήσεις

Σήμερα έφαγα μια ληγμένη 
ζαμπονοτυρόπιτα. Πήγα λοιπόν 

στη τουαλέτα και έχεσα στη 
τηλεόραση ως συνήθως.

#

η χώρα των τραυμάτων

35



Πέθανα και στη κηδεία μου ήρθε η 
οικογένεια μου και από τους 1000 
φίλους που έχω στ facebook δεν 
ήρθε κανείς. Μόνο το smartphone 
μου ήρθε και πώς να μην έρθει 
αφού ζήτησα να με θάψουν μαζί 
μ’ αυτό.

W

μαρία χαλλούμι

36



Μεταίχμιο

Η σχέση σου με τον εαυτό σου είναι σαν να ακροβατείς σε 
τεντωμένο σχοινί. Ζεις στο μεταίχμιο. Δεν εξηγείται αλλιώς 
το γεγονός της αποθέωσης και της λατρείας που δείχνεις σ’ 
έναν άνθρωπο. Τόση λατρεία ικανή να τον τοποθετήσει στο 
πιο ψηλό βάθρο και συ από κάτω ένα μυρμήγκι άσημο και 
απ’ την άλλη να τον καταδικάζεις σε θάνατο συμβολικό, 
σημαίνων το τέλος οποιασδήποτε σχέσης μαζί σου και να 
τον βάζεις το ίδιο με τα σκατά. Σ’ αυτή τη θέση εσύ είσαι 
προνομιούχoς καθώς ο άλλος δεν αξίζει τίποτα ενώ εσύ όχι 
ότι αξίζεις πολλά αλλά σίγουρα περισσότερα απ’ αυτόν. Η 
αλήθεια όμως γι’ αυτόν τον άνθρωπο, ας τον ονομάσουμε (χ) 
κρύβεται κάπου στη μέση. Κοινότυπο αλλά ισχύον. Ο (χ) δεν 
είναι ούτε Θεός όσο κι αν σε συμφέρει κάποιες φορές μιας 
και ο Θεός είναι αλάνθαστος και ό,τι πει είναι σωστό άρα δεν 
χρειάζεται να σκεφτούμε. Όμως δεν είναι ούτε και τιποτένιος 
και συ ανώτερoς του, παρόλο που πάλι θα σε βόλευε μιας 
και ασυναίσθητα η καρκινική σου Θεοποιημένη συμπεριφορά 
προς αυτόν σε ωθεί σε τέτοιου είδους εκπτώσεις. Στο κάτω 
κάτω τον ίδιο τον (χ) και όποιον (χ,ψ,ω) τον ρώτησες αν έχει 
υψοφοβία τόσο πολύ που τον ανεβάζεις ή αν έχει την καρδιά 
του τέτοια κάθετη πτώση που τρώει; Στη τελική φίλε μου αν 
εσύ δεν έχεις μάθει να αποδέχεσαι πρώτα τον εαυτό σου, αν 
δεν έχεις μάθει να κατηγορείς την πράξη σου όχι όλη σου την 
ύπαρξη κι αν είσαι τόσο εγωκεντρικός φοβιτσιάρης που τους 
διώχνεις πριν να σε διώξουν, δεν σου φταίει κανείς άλλος... 
Κάτσε και κάνε ανασκαφή...

!

η χώρα των τραυμάτων

37



Ζωή

Τι με κοιτάς 
δεν έχει οδηγίες χρήσης.

$

μαρία χαλλούμι

38



Αχαριστία

Όταν σου λείπει το λεμόνι απ’ το φαί σου γκρινιάζεις 
και όταν το έχεις 

πάλι γκρινιάζεις γιατί είναι πολύ λεμόνι.

%

η χώρα των τραυμάτων

39



Φίδι

Η Βικτωρία είναι η αγαπημένη μου φίδι 
και γ’ αυτήν όμως είμαι η αγαπημένη 
της φίδι. Έχουμε περάσει πολλά μαζί 
και της συμπαραστέκομαι μιλώντας 
πίσω απ’ την πλάτη της γιατί έτσι 
κάνουν οι φίδες οι καλές.

l

μαρία χαλλούμι

40



Κάθε χρόνο πάω τις πιο ακατάλληλες 
ώρες στη θάλασσα, κάθε χρόνο 
καίγομαι απ’ τον ήλιο και κάθε χρόνο 
κάνω το ίδιο. Έτσι συμβαίνει και 
στη ζωή μου. Καίγομαι στη θάλασσα 
του έρωτα, πονάω, ξεφλουδίζει η 
καρδιά μου και άντε πάλι απ’ την 
αρχή.

J

η χώρα των τραυμάτων

41



Φυσιολογικός άνθρωπος στη κατσαρόλα με λαχανικά

Συστατικά
ταμπέλες φρέσκες, όχι σκουριασμένες
10 τόνους άσπρη μπογιά
10 εντολές κόκκινες 
2 000.000 «πρέπει» αλατισμένα
200.000 λίτρα συγκρίσεις και πρότυπα
φόβος απεριόριστος
ένα μαχαίρι (για να μην ψάχνει εκείνη την ώρα ο 
άνθρωπος που θέλει να περάσει την πύλη του θανάτου)
ομοιώματα νεκρών ονείρων και ελπίδων (για να δίνουν 
την λανθασμένη εντύπωση ζωής)
1 νάρκισσο καλοποτισμένο
1 νεογέννητο άνθρωπο

Διεργασία 
Βάζουμε τα υλικά όπως είναι στη κατσαρόλα χωρίς να 
τα ψιλοκόψουμε και τα βράζουμε σε δυνατή φωτιά μαζί 
με λάδι, αλάτι, πιπέρι και ρίγανη για μία ώρα. Μετά από 
μία ώρα παίρνουμε τον άνθρωπο, τον βαφτίζουμε το 
όνομα του πατρός και της μητρός μας, τον βάζουμε στην 
κατσαρόλα και είναι έτοιμος. Για πόσο δεν ξέρω... 

Καλή όρεξη σκουλήκια.

,

μαρία χαλλούμι

42



Οι άλλοι βλέπουν ένα σκαντζόχοιρο 

όμως εγώ 

βλέπω ένα νεογέννητο γατάκι.

$

η χώρα των τραυμάτων

43



Το γουρούνι ονειρεύεται να γίνει γεράκι, 

το γεράκι γουρούνι 

και γω 

ονειρεύομαι τη μέρα 

που θα πάψω να ονειρεύομαι τι θέλω να γίνω 

και θα θέλω να είμαι 

αυτό που είμαι.

_

μαρία χαλλούμι

44



Χαμένη Ατλαντίδα 

Η νύχτα φεύγει σα καπνός και παρασέρνει τα όνειρα. 

Ακόμα αυτό που αναζητώ δε βρήκα 

γιατί η τύχη μου μοιάζει 

σα χαμένη Ατλαντίδα. 

O

η χώρα των τραυμάτων

45



Το να ονειρεύεσαι είναι σαν να χορεύεις 

σε φρεσκοσφουγγαρισμένο πάτωμα… 

Οποιαδήποτε στιγμή γλιστράς και πέφτεις.

h

μαρία χαλλούμι

46



Μπήκα στην κατάψυξη για να συντηρήσω 
τα νιάτα μου και την ομορφιά μου, μα 
το ψυγείο ήταν χαλασμένο κι εγώ η 
αγνώμων ξέμεινα για πάντα εκεί μαζί με 
το σάπιο περιτύλιγμα της αρρωστημένης 
μου ψυχής. Στο τέλος πετάχτηκα στη 
χωματερή μαζί με το ψυγείο. 

Πήγα στο σουπερμάρκετ και αγόρασα δύο 
κονσέρβες. Άνοιξα τη μία και είδα όλη την 
ανθρωπότητα. Αναρωτήθηκα τότε πως 
χωράει άραγε μέσα σ’ ένα τόσο μικρό 
κουτί. Άνοιξα και την άλλη και είδα εμένα. 
Θορυβήθηκα αλλά μετά ξανάκλεισα 
την κονσέρβα. Δεν είναι καιρός για 
προβληματισμούς. 

T

η χώρα των τραυμάτων

47



Εναλλακτική εύρεση εργασίας

Έπιασα δουλειά! Μια αράχνη 
ζητούσε θήραμα για τον ιστό της. 
Δεν ήθελα να πάω αλλά τι να 
κάνω; Έτσι πηγαίνω ένα 4ωράκι 
και αυτή έρχεται και αφού παίξει 
μαζί μου μετά με καταβροχθίζει 
και μετά από καμιά ώρα με 
ξερνάει. Στην αρχή γυρνούσα 
σπίτι κλαμένη. Μετά έπρεπε να 
το συνηθίσω γιατί είχα και το 
μεταπτυχιακό και στις μέρες μας 
δύσκολα βρίσκεις δουλειά.

\

μαρία χαλλούμι

48



Πόσο μηνών είστε; 
3! 

Μα φαίνεστε τουλάχιστον 6! 
Όχι αλήθεια 3 είμαι. Τα φασολάκια 

που έφαγα ήταν 3 μήνες στην 
κατάψυξη.

N

η χώρα των τραυμάτων

49



Καλέ πως πάχυνες έτσι; Μισή σε θυμάμαι 
διπλά μου ‘ρθες. Έκανες κάποια δίαιτα 

γιατί θέλω να πάρω 6 με 26 κιλά. 
Ομόρφυνες πολύ ρε! Μπράβο! Σε ζηλεύω! 

Μακάρι να ‘χα τις καμπύλες σου.

b

μαρία χαλλούμι

50



Ντίβα είμαι ό,τι θέλω κάνω.

9

η χώρα των τραυμάτων

51



Μπερδευτήκαμε, είμαι ή δεν είμαι διπρόσωπος;

a

μαρία χαλλούμι

52



Αγοράζω την ανασφάλεια μου και μετά από 
μία ώρα χαράς και ξεγνοιασιάς, το ξεχνάω 

και μένω άφραγκη και ανασφαλής. 

R

η χώρα των τραυμάτων

53



Είμαι ό,τι έχω και έχω ότι είμαι, 

είμαι για να έχω και έχω για να είμαι;

6

μαρία χαλλούμι

54



Πρέπει να ‘ναι πολύ δύσκολο να 
είσαι πιόνι ενός ντόμινο. Δεν έχεις τη 
δυνατότητα να πέσεις ψυχολογικά 
ποτέ. Πρέπει να βαστάς γερά στα πόδια 
σου γιατί έτσι και πέσεις, τη γάμησες 
και συ και όλα τα υπόλοιπα πιόνια. 
Βέβαια κάποια στιγμή, τα πόδια σου 
δεν θα τα νιώθεις και δεν θα ‘ναι επειδή 
ετοιμάζεσαι να πετάξεις ψηλά μικρό 
πιόνι. Θα ‘ναι επειδή θα βουλιάξεις τόσο 
χαμηλά που θα συνηθίσεις τη λάσπη 
και τον κακό οιωνό! Και θα αποτάξεις 
τη βίωση θετικών συναισθημάτων! Και 
καμία ένεση δεν θα μπορεί να σε φέρει 
σ’ αυτό που ήσουν. Παρακαταθήκη για 
τα μελλούμενα λοιπόν! Ποιός ξέρει ίσως 
και να συμβεί κάτι καλό! 

D

η χώρα των τραυμάτων

55



Μου λένε ότι γράφω περίεργα μα δεν γράφω μόνο για έργα. 

4

μαρία χαλλούμι

56



Αυτή η σκιά είναι μαζί μου διαρκώς. 
Ίσως αν συμφιλιωνόμουν μαζί της… 
εκείνη να συνέχιζε να με τυραννά, 
να με φοβίζει και να θέλει να μου 
κάνει κακό. Οπότε ας συμφιλιωθώ 
είναι το καλύτερο και για τους 
πέντε μας. 

I

η χώρα των τραυμάτων

57



Η απόδραση μιας νεροχελώνας

Είμαι μια νεροχελώνα και δε μ’ αρέσει 
το νερό, ούτε να τρώω τρία κροκετάκια 
την ημέρα. Ζω σε μια μπούρδα 
στρογγυλή μ’ ένα ψεύτικο φοίνικα για 
να μου δίνει την εντύπωση του φυσικού 
μου περιβάλλοντος. Νομίζουν ότι είμαι 
ένα αξιοθέατο, ότι είμαι μικρή και 
αδύναμη. Ας το νομίζουν, με βολεύει. 
Σήμερα δραπετεύω. Δε χρειάζεται 
καν να πάρω εκδίκηση και να βάλω 
τον αφέντη μου στη γυάλα όπου τόσο 
καιρό ήταν το σπιτικό μου. Αυτός έχει 
μπει μόνος του εκεί κι ας μην το ξέρει. 
Αυτή είναι η καταδίκη του!

]

μαρία χαλλούμι

58



Η μαμά μου πάθαινε καρδιακή 
προσβολή και ζητούσε βοήθεια. 
Ε κι εγώ της είπα να περιμένει 
λίγο, την έβγαλα φωτογραφία 
και την ανέβασα στο face-
book γράφοντας σχόλιο από 
πάνω, «συμβαίνει τώρα, η 
Μαρία νιώθει αγχωμένη στην 
τοποθεσία Χανιά!!» Έχασα τη 
μητέρα μου αλλά τουλάχιστον 
πήρα πολλά likes. 

C

η χώρα των τραυμάτων

59



Υπάρχει μια μαζοχιστική ευχαρίστηση όταν κλαίω. 
Υπάρχει μια σαδιστική ευχαρίστηση 
να προκαλώ στον εαυτό μου πόνο. 

S

μαρία χαλλούμι

60



Είσαι μ’ έναν άνθρωπο γιατί 
αναζητάς την πληρότητα 
και όταν αλληλεπιδράτε και 
περνάει χρόνος αναζητάς 
την πληρότητα στην μοναξιά 
σου γιατί εκεί που ‘σαι 
μ’ έναν άνθρωπο νιώθεις 
μόνος. 

w

η χώρα των τραυμάτων

61



[αντιστροφή]

Γιγάντια Ζώα κατέλαβαν όλο το γαλαξιακό 
μας σύστημα. Μας ποδοπατούσαν κι εμείς 
τρέχαμε πανικόβλητοι να κρυφτούμε. 
Αλλά που; Μας έπαιρναν και μας έκαναν 
πειράματα. Μας έβγαζαν το δέρμα και 
μας έκαναν γούνες για να ζεσταίνονται το 
χειμώνα. Μας τάιζαν και μας πότιζαν πολύ 
και μετά έσφαζαν χιλιάδες από ‘μας για 
να τραφούν. Μας έπαιρναν για κατοικίδια 
και μας εγκλώβιζαν μακριά απ’ το φυσικό 
μας περιβάλλον. Μας εξευτέλιζαν. Εκείνη 
την νύχτα ο Κρίστοφερ είδε ένα όνειρο, 
παράξενο, τρομακτικό. Σηκώθηκε και 
αφού τεντώθηκε για τα καλά και τα 
χέρια του ακουμπούσαν σχεδόν τον ήλιο, 
έκανε την συνηθισμένη του βόλτα. Όσο 
περπατούσε μίκραινε και άλλο και πιο 
πολύ και ακόμα πιο πολύ. Τόσο που έγινε 
πιο μικρός και από ένα μυρμήγκι. Εκείνη τη 
νύχτα ο Κρίστοφερ ξύπνησε. Είχε δει ένα 
τρομακτικό όνειρο. Σηκώθηκε και χάρηκε 
πολύ που ήταν άνθρωπος και που φερόταν 
σαν γίγαντας αλλά είχε μυαλό μικρότερο 
από του μυρμηγκιού…

5

μαρία χαλλούμι

62



Η σπηλιά του φόβου

Το μικρό άνθος προσπαθεί να σταθεί στη 
θύελλα και στον κατακλυσμό, στα μαύρα 
κοράκια που ‘γιναν φυτοφάγα και έτσι χτίζει 
μια φωλιά και στέκει μέσα προστατευμένο. 
Όταν ο καιρός καλυτερεύει και βγαίνει ο 
ήλιος, ξανάρχονται τα αποδημητικά πουλιά, 
ανθίζει η πλάση και όλος ο κόσμος είναι 
γεμάτος χρώματα και μυρωδιές. Εκείνο, 
τυφλό μες στη σπηλιά του δεν το βλέπει, 
μένει με τον τρόμο στην ψυχή του. Έναν 
υπαίτιο τρόμο για την φυλακή του αλλά 
και μια υπαίτια αγάπη χαμένη… Τώρα έχει 
βγάλει δόντια, γίνεται βαμπίρ, επιτίθεται για 
να μην του επιτεθούν. Τώρα βγαίνει απ’ τη 
φωλιά του αλλά ακόμα δεν είναι ελεύθερο κι 
έτσι ρουφάει τη ζωή όλων των λουλουδιών, 
όμως κάθε φορά που τρώει ένα λουλούδι 
μαραίνεται και ένα κομμάτι απ’ τη ψυχή του… 
Έτσι σβήνει σιγά σιγά, γίνεται στάχτη και 
πάει ελεύθερο πια να ξαναβρεί την αγάπη… 

'

η χώρα των τραυμάτων

63



Ηρακλής Πουμαρό

Τι να κρύβεται άραγε πίσω απ’ το γεγονός 
του ότι καθάρισα σήμερα τ’ αυτιά μου μετά 
από μέρες και βγήκε πολύ κερί ή πίσω απ’ 
το γεγονός του ότι πήγα στην τουαλέτα 
στις 4 η ώρα ή ακόμα στο ότι πίνω 
φραπέ γλυκό με γάλα αντί για γαλλικό 
σκέτο. Αναρωτιέμαι γιατί σήμερα είχα 
2 σκουπιδάκια στο μάτι μου και γιατί τα 
τσιμπήματα από κουνούπια είναι 14; Γιατί 
14 και όχι 4 και όχι κανένα; Γιατί δεν τρώω 
σαλιγκάρια ενώ άλλοι τρελαίνονται; Και 
γιατί τρελαινόσαστε; Τρελαινόμαστε κάθε 
μέρα; Πρέπει να αναλύσουμε διεξοδικά 
κάθε μας κίνηση διότι έτσι κάνουν τα 
ψυχάκια τα σωστά. Κι εμείς στην σάλτσα 
της υπερβολής είμαστε πρώτοι! 

_

μαρία χαλλούμι

64



Ολογλαύκωμα

Ορισμός: Άκρως σοβαρή ασθένεια 
του ματιού που βλάπτει κυρίως 
φασιστοειδή έμβια όντα και έχει 
ως αποτέλεσμα την καταστροφή 
νευρικών κυττάρων του εγκεφάλου 
και την μετατροπή τους σε καφέ 
εκκενώσεις του παχέος εντέρου. Είναι 
υπεύθυνη για ρατσιστικές επιθέσεις. 
Προκαλείται κυρίως από χρόνια 
τυφλής υπακοής και υπηρέτησης 
του συστήματος μέσω σχολείων, 
πανεπιστημίων, τηλεόρασης και 
λήθης του πραγματικού μας εαυτού. 
Σταδιακό αποτέλεσμα: μετάλλαξη σε 
προβατοειδές ον. 

X

η χώρα των τραυμάτων

65



Οικονομία στο χαρτί

Κάνω συλλογή από κωλόχαρτα 
πανεπιστημίου και άλλα φοβερά 
και τρομερά πτυχία έτσι ώστε αν 
μου τελειώσει το χαρτί υγείας να 
χρησιμοποιώ αυτά. 

2

μαρία χαλλούμι

66



Εμείς οι άνθρωποι ξέρουμε να τρώμε 
πατάτες απ‘ το Ισραήλ, να φοράμε ρούχα 
από Ιταλία-Ινδία, να σιδερώνουμε, να 
σκουπίζουμε, να πλένουμε με συσκευές 
από την Κίνα, να πηγαίνουμε ταξίδια σ’ όλο 
τον κόσμο και σ’ όποιο μέρος μας αρέσει να 
μένουμε αλλά αρνούμαστε να αγκαλιάσουμε 
ανθρώπινες ζωές, αρνούμαστε να 
προσφέρουμε βοήθεια σε πρόσφυγες και 
όχι μόνο που έχουν την ανάγκη μας, την 
ανάγκη που έχουμε όλοι από ειλικρινή 
αγάπη, ανθρωπιά και ευγένεια ψυχής! Μα 
τι λέω! Αυτήν την τελευταία την έχουμε 
πουλήσει σε τιμή ευκαιρίας στο διάολο.

; 

η χώρα των τραυμάτων

67



Μια γλυκιά γλυκιά απαγόρευση

Απαγορεύεται να βγαίνει το ουράνιο τόξο μετά από βροχή. 
Απαγορεύεται να ανατέλλει και να δύει ο ήλιος και το 
φεγγάρι.
Απαγορεύονται τα έγχρωμα λουλούδια, ζώα, άνθρωποι.
Απαγορεύονται όλα τα στοιχεία της φύσης.
Ή θα τα βάψουμε λευκά ή θα θανατωθούν. 
Επιτρέπονται τα ψυχιατρεία. Θα φτιαχτούν εκατομμύρια 
για να στεγάσουν όλους όσους οικειοθελώς θα ‘θελαν να 
μείνουν στο απόλυτα υγιές κλίμα ενός ψυχιατρείου. Σ’ 
αυτό το υπέροχο μέρος οι λευκοί άνθρωποι, τα λουλούδια, 
τα ζώα θα διαλέγουν μόνοι τους το cocktail χαπιών που θα 
παίρνουν για πρωινό δεκατιανό μεσημεριανό απογευματινό 
βραδινό. Θα έχουν διάφορες ασχολίες όπως το να βάψουν 
τα εναπομείναντα έμβια όντα άσπρα ή να τα θανατώνουν 
κατά βούληση. Επίσης θα κάνουν πειραματάκια σ’ αυτά 
για να βοηθήσουν και την επιστήμη να προχωρήσει. Θα 
ήταν πρέπον να μην ασχολούνται με τις βασικές τους 
ανάγκες για τροφή, νερό, τουαλέτα, ένδυση, αγάπη. Όλα 
αυτά εξάλλου θα τα ‘χουμε τακτοποιήσει εμείς. Βλέπετε 
δεν έχουμε τα απαραίτητα κονδύλια και έτσι θα πίνουν 
και θα τρώνε τα απόβλητα του καθενός. Τα ρούχα θα 
κατασχεθούν γιατί γεννιόμαστε απ’ τη φύση μας χωρίς 
οπότε είναι ένας φόρος τιμής στη φύση. Όσο για αγάπη 
υπάρχει μπόλικη γι’ αυτούς μιας και επιτρέπεται σε μας 
τη διοίκηση να περιποιούμαστε σωματικά τους αγαπητούς 
μας ασθενείς. 

Με αφάνταστη αγάπη, εκτίμηση και σεβασμό 
Το ΧΡΗΜΑ

p

μαρία χαλλούμι

68



Πηγαίνω στο σχολείο ντεμέκ για να γίνω έξυπνος 
και βγαίνω πιο χαζός απ’ ότι μπήκα. 

&

η χώρα των τραυμάτων

69



Think out of the box

Λατρεύω που στη σχολή μου λένε 
να σκέφτομαι έξω απ’ το κουτί και 
μου κάνουν ένα μάθημα ΓΕΜΑΤΟ 
κουτάκια! Μάλλον μου εφαρμόζουν 
ομοιοπαθητική οι γλυκούληδές μου! 

0/

μαρία χαλλούμι

70



Πονάω τόσο που να φανταστείς έχω σκάσει στα γέλια!

A

η χώρα των τραυμάτων

71



Πινγκ Πονγκ ερωτευμένης 
σαδομαζοχιστικής απανθρωπιάς

Άθλημα απ’ την αρχαιότητα που έχει 
διατηρηθεί και στις μέρες μας. Διεξάγεται 
σε ανοιχτό ή κλειστό χώρο από δύο και 
παραπάνω άτομα τρελά ερωτευμένα 
μεταξύ τους όπου ο ένας ξύνει τις πληγές 
του άλλου ή δημιουργεί καινούριες. Στόχος 
του αθλήματος είναι να κατατροπωθεί 
ψυχικά ο αντίπαλος πρώτος αν και 
είθισται να κατατροπώνονται και οι δύο 
ταυτόχρονα, να πεθαίνουν από αιμορραγία 
και να ανασταίνονται πιο ερωτευμένοι από 
ποτέ. 

E

μαρία χαλλούμι

72



Διάγγελμα

Σήμερα κέρδισα επιτέλους το τζόκερ, 
σήμερα η ανθρωπιά μου πέθανε. 

t

η χώρα των τραυμάτων

73



Κηδεύουμε σήμερα την αγαπημένη 
μας φίλη-μητέρα-κόρη ανθρωπιά. 
Η κηδεία θα πραγματοποιηθεί στον 
ιερό μητροπολιτικό ναό του Αγίου 

Χρήματος του Τιμημένου. 

Οι συγγενείς
Φασισμός, Καπιταλισμός, 

Εκμετάλλευση 

a

μαρία χαλλούμι

74



Και γιατί; Γιατί έτσι μας αρέσει! 

Διαπομπεύουμε τις πουτάνες, τα 
μιάσματα και καλά της κοινωνίας 
που στο κάτω κάτω κάνουν τη 
δουλειά τους, δεν ενοχλούν κανένα, 
όπου οικειοθελώς πηγαίνουμε μαζί 
τους ή θα θέλαμε έστω και άλλους 
και άλλες υψηλά ιστάμενους και 
σπουδαγμένους που μας γαμάνε 
το μυαλό και τη ψυχή με το έτσι 
θέλω, πληρώνουμε τον Φ.Π.Α, λέμε 
ευχαριστώ και ζητάμε να μας πάρουν 
κι απ’ τα αυτιά λίγο. 

O

η χώρα των τραυμάτων

75



Μερικές φορές 
για να ασφαλτοστρώσουν τους δρόμους 

παίρνουν και λίγο πίσσα απ’ την ψυχή μου. 
Φαίνεται πως είμαστε χρήσιμοι 

ακόμα 
κι όταν μαυρίζουμε τους άλλους 

και τον εαυτό μας. 

HI

μαρία χαλλούμι

76



Καλλιτέχνης θα πει

Έχω καλλιτεχνικές ανησυχίες και για να 
τις εκφράσω γράφτηκα σε μια ομάδα 
νεκροθαφτών. Ωραία είναι. Μαζευόμαστε 
κάθε Τρίτη και Πέμπτη και θάβουμε ο ένας 
τον άλλο. Μ’ αρέσει αυτή η ειλικρίνεια 
στην ομάδα μου, γιατί υπάρχουν άλλες 
ομάδες που κάνουν το ίδιο πράγμα με μας 
αλλά στα κρυφά. 

%

η χώρα των τραυμάτων

77



Ο άλλος εγώ

Έχω ένα δεύτερο εαυτό, βγαίνει τα βράδια 
που εγώ κοιμάμαι και κάνει ότι δεν έκανα εγώ. 
Ταξιδεύει απ’ άκρη σ’ άκρη, ουρλιάζει γυμνός 
μες στη μέση του κόσμου, τραγουδάει θαρραλέα 
κοιτώντας τον κόσμο στα μάτια. Δεν αναλώνεται 
σε υλικά αγαθά. Βοηθάει περισσότερο κάθε 
ανθρώπινη ύπαρξη. Λέει όχι, δυνατά, χωρίς να 
φοβάται. Καίει κάθε μέρα και από μια ταμπέλα. 
Δεν κρίνει παρορμητικά! Κολυμπάει με καρχαρίες 
και κροκόδειλους. Κοιμάται μαζί με μαύρες γάτες. 
Γερνάει και το διασκεδάζει. Έχω έναν εαυτό που 
δεν ξεπουλιέται ποτέ και για κανένα. Που νιώθει 
θελκτικός, δεν τον νοιάζει που ναι μόνος του και 
όταν βρίσκει έναν σύντροφο δεν του βγαίνει η 
παρόρμηση να τον φυλακίσει για να ‘ναι πάντα 
μαζί. Που ακούει φωνές, βλέπει μαύρες σκιές και 
κάνει σκέψεις θανάτου χωρίς ίχνος φόβου. Απλά 
αφήνει την πόρτα ανοιχτή και λίγο φαί μήπως 
πεινάσουν αυτοί οι καλεσμένοι του. Που ξέρει 
πότε να τους πει ευγενικά να αποχωρήσουν. Που 
ξερνάει όλα τα χάπια που έχει πάρει, όλη τη κακή 
συμπεριφορά του κόσμου. Έχω δύο εαυτούς που 
με μπερδεύουν και με φοβίζουν όταν μαλώνουν 
μεταξύ τους και που δεν ξέρω πώς να τους 
ισορροπήσω, πώς να ισορροπήσω, ίσως γιατί δεν 
χρειάζεται να υπάρχει για όλα ένα μέτρο…

U

μαρία χαλλούμι

78



Δεν χρειάζεται να πάω 
θέατρο, το υποκριτικό 
ταλέντο στις ανθρώπινες 
σχέσεις αρκεί για να με 

ψυχαγωγήσει. 

F

η χώρα των τραυμάτων

79



Απελπισία

Απελπισία είναι όταν γελάς αλλά μέσα σου κλαις.
Όταν νιώθεις ότι η πιο γερή φιλία που είχες ποτέ 
πάει κατά διαόλου και κανείς δεν φταίει γ’ αυτό.
Όταν ακούς τα λόγια ξυράφια για το μέσα και το 
έξω σου.
Όταν νιώθεις ανήμπορος να αλλάξεις μια χρόνια 
κατάσταση.
Όταν εύχεσαι να είχες ένα μικρό ραβδάκι αλλά 
βλέπεις ότι μόνο στα παραμύθια υπάρχουν αυτά.
Όταν ακόμη πιστεύεις σε παραμύθια.
Όταν εγκαταλείπεις κάτι που λατρεύεις γιατί 
κάποιος κάπου κάποτε σ’ έκανε να το μισείς.
Τα λεφτά που έχεις, που θα ‘θελες να έχεις και 
που ποτέ δε φτάνουν.
Τα λόγια που δεν είπες και θα ‘θελες να πεις.
Οι άνθρωποι που έδιωξες αλλά το μετάνιωσες. 
Το άλλο σου μισό που δεν ήρθε και που δεν θα 
‘ρθει ποτέ τελικά.
Όλα τα νεκροταφεία των παρορμήσεων σου και 
όλες οι κούνιες για τα νεογέννητα πρέπει.
Απελπισία είναι που σέρνω το κουφάρι μου 
ξανακάνοντας τα ίδια τραγικά λάθη…

A

μαρία χαλλούμι

80



Απιστία 

Σκουλήκια που σου τρώνε την καρδιά 
και το μυαλό άλλοτε ευλογημένα 
άλλοτε καταραμένα, γεμίζουν την 
παρούσα απουσία σου. Και συ τα 
ταΐζεις για να μεγαλώσουν και τα 
σερβίρεις άβραστα στον αγαπημένο 
σου, ενώ χορεύεις σε ηδονικά 
κρεβάτια, παλεύοντας απ’ τη μια με 
πρωτόγονες επιθυμίες αερικά και απ’ 
την άλλη με ενοχικά ξίφη. Πάτησε στη 
γη της Επαγγελίας, μόνο πρόσεχε τα 
φίδια και να είσαι ειλικρινής. Απ’ τα 
φίδια γλιτώνεις απ’ τον εαυτό σου, 
δύσκολα! 

@

η χώρα των τραυμάτων

81



Serial Killers

Όλοι μας κρύβουμε μέσα μας έναν δολοφόνο. 
Έναν σκοτεινό μανιακό κατά συρροή δολοφόνο. 
Πνίγουμε την αθωότητα μας και φταίνε οι άλλοι που 
μας κατάντησαν έτσι, πάντα οι άλλοι γιατί έχουν 
αλλάξει οι καιροί. Την δημιουργικότητα μας την 
πετάμε κάτω απ’ το παράθυρο διότι δεν χρειάζεται 
να κατεβάζουμε ιδέες, είναι κουραστικό, άσε, θα 
πάρουμε έτοιμο πράμα. Μαχαιρώνουμε ανθρώπους 
με το να μην τους γνωρίζουμε, γιατί δεν θέλουμε. 
Μάθαμε βλέπεις, ποιους πρέπει να γνωρίζουμε και 
ποιους όχι και ότι αν δεν έχεις να πάρεις απ’ τον 
άλλον κάτι, τότε είναι άχρηστος. Πυρπολούμε τον 
αυθορμητισμό μας με την μανιακή λογική μας, τον 
απόλυτο έλεγχο που πρέπει να ασκούμε πάνω στα 
πράγματα και τους ανθρώπους. Την ευαισθησία μας 
την τσεκουριάζουμε γιατί ο πόνος έχει εισβάλλει 
πολλές φορές μες στη ψυχή μας. Την ομορφιά μας 
την ξεγελάμε με ψευτοπροϊόντα και νυστέρια που 
μας κάνουν πιο ωραίους στη σαπίλα. Βέβαια εμείς 
δεν πτοούμαστε και λογικό είναι, σιγά, τι χάνουμε 
μωρέ; Εμάς. Κατά τα άλλα μια χαρά είμαστε. Τώρα 
που λέω τι είμαστε, κάτι μου ‘ρχεται στο μυαλό περί 
αυτού. Είμαστε λοιπόν όλοι σκοτεινοί αρχάγγελοι 
του Θανάτου που φοβούνται το Θάνατο. Ειρωνεία ε;

8 

μαρία χαλλούμι

82



Προσκυνήστε λοιπόν το τέλειο σώμα, 
θυσιάστε κάθε απόλαυση για την τέλεια 
γράμμωση. Να βγούμε στην παραλία 
θεές. «Και το μπικίνι, τέλειο κορίτσια». 
Γίνεται κολλητή φίλη με τη ζυγαριά και 
μην ξεχνάτε να τηρείτε κατά κανόνα το 
πρόγραμμα. Δεν υπάρχουν καμπύλες, 
μόνο ευθείες. Παντού ευθείες όπως ας 
πούμε στην νερόβραστη ζωή που κάνετε 
που είναι ολόιδια με τα φαγητά που τρώτε. 
Ευθεία που μοιάζει με τον εσωτερικό σας 
κόσμο, τόσο ρηχός, τόσο επιφανειακός. 
Ευθεία όπως την πορεία της γραμμής 
του εγκεφαλογραφήματος σας και του 
καρδιογραφήματος. 

i

η χώρα των τραυμάτων

83



Η μαγεία υπάρχει. 

Ονειρέψου είναι ο μόνος τρόπο να σωθείς 
γιατί είσαι σκηνοθέτης ενός έργου 
με ηθοποιούς που εσύ διαλέγεις, 
με δικό σου σενάριο, σκηνικά, 

δεν ενοχλείς κανένα,
θεατής είσαι συ, 

κόστος μηδέν στο όνειρο 
γιατί στην πραγματικότητα 

αυξάνεται η τιμή 
αλλά αξίζει τον κόπο…

m

μαρία χαλλούμι

84



Αναγεννησιακά ηφαίστεια

Είμαστε ανενεργά ηφαίστεια. Συναναστρεφόμαστε 
με ανθρώπους, μαζεύουμε εμπειρίες άλλες φορές 
καλές, οι καλύτερες της ζωής μας κι υπάρχουν 
φορές που αυτή η συναναστροφή μας κάνει να 
εκραγούμε και να χυθούμε σαν καυτή λάβα που 
παρασέρνει τα πάντα στο πέρασμα της. Και όπως 
κάθε λάβα μετά προσφέρουμε γόνιμο έδαφος για 
σκέψη, χαλάρωση και περισυλλογή. Μόνο που δεν 
είμαι σίγουρη αν όντως καταφέρνουμε να πάψουμε 
να σκεφτόμαστε τα «σκουπίδια», τα περιττά και να 
κρατάμε την ουσία. Αυτό εγώ αποκαλώ αναγέννηση 
ενός ανθρώπου. Όχι ότι δεν χρειάζονται και τα 
περιττά. Παντού μπορείς να βρεις ένα διαμάντι, 
ακόμη και στα σκουπίδια, μόνο να μην συνηθίσεις 
την μπόχα των εσωτερικών σου σκουπιδιών και την 
περάσεις για γιασεμί! Αυτό φοβάμαι! 

3

η χώρα των τραυμάτων

85



86

Και γω πού ανήκω;

Πιστεύω ότι
Ούτε καν
Υπάρχω
Θεωρούν

Εκλεπτυσμένοι
Νομοταγείς

Ανθρωπίσκοι
 

Δεν
Είμαι

Ντροπή
 

Θόρυβος
Είμαι και

Λάκκος ανοιχτός για σας
ΑπΩντα όντα

8

μαρία χαλλούμι



Ονείρωξη = όνειρο + οξύ = ονειρικό οξύ 
που χύνεται για να απαλύνει το πόνο 

της ανυπαρξίας και της μοναξιάς

e

η χώρα των τραυμάτων

87



Ρομάντζο

Ένας λύκος και ένα πρόβατο έχουν ένα 
ρομαντικό δείπνο. Ο λύκος έχει γίνει 
vegetarian και το πρόβατο σαρκοφάγο. 
Φιλιούνται! Τί ωραία σκέφτηκα. Αφού το 
είδα κι αυτό όλα μπορούν να συμβούν. 
Κάνω να φύγω και με σταματάει η 
σπαραξικάρδια φωνή του λύκου, το 
πρόβατο τον είχε δαγκώσει θανάσιμα. 
Λίγα λεπτά μετά πέθανε! Στεναχωρήθηκα 
πολύ. Πήγα στο τραπέζι να συμπαρασταθώ 
στο πρόβατο. Τα είπαμε, δειπνήσαμε, 
φιληθήκαμε. Εμένα με σεβάστηκε δεν 
έβγαλε δόντια… Ένα λιοντάρι με πρόσωπο 
νυφίτσας είχε ένα ρομαντικό δείπνο μ’ ένα 
πρόβατο μέχρι… που το έκανε βραστό…

E

μαρία χαλλούμι

88



Τρελάζω

Η τρέλα κοντοζυγώνει και απ’  τα ρουθούνια σου 
βγάζεις φωτιές σαν τον Μινώταυρο. Στο μυαλό 
σου οι σκέψεις σου κάνουν αγώνες δρόμου. 
Ωραίοι που είναι αυτοί οι διακοσμητικοί νάνοι στον 
κήπο! Μοιάζουν λίγο με την οικογένεια σου που 
βαλσάμωσες. Τα κόκκαλα σου χορεύουν έξω απ’ το 
σώμα σου ενώ εσύ κοιτάς υπνωτισμένος το μαχαίρι, 
τη παγωμάρα της λείας κοφτερής του επιφάνειας. 
«Πολύ κέτσαπ έχυσα στο πάτωμα, δεν θα μείνει 
για τα μακαρόνια. Τώρα θα κόψω το κρέας σε ίσα 
κομμάτια, ένα του Χριστού, ένα της Παναγίας, ένα 
για το σπίτι...» Ακούγονται σειρήνες, μπαίνεις σ’ ένα 
πιάνο με ουρά και ένα παιδί χωρίς μάτια κατεβάζει 
το καπάκι για να φτιάξει τη νέα πρωτοποριακή 
γρανίτα από φρέσκο αίμα κι αν και νεκρός και συ 
την δοκιμάζεις, λησμονώντας πάντα πως εσύ είσαι 
το παιδάκι, εσύ το πιάνο και η γρανίτα... 

h

η χώρα των τραυμάτων

89





that’s all folks!

Η Χώρα Των Τραυμάτων
Μαρία Χαλλούμι

2016
chimeres.gr



this is not the end...






