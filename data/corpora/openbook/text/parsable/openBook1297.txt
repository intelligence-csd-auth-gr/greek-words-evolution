





















Six


		
			
		

	« 6 »
 

«1»
 
Το ταξί φρέναρε απότομα μπροστά από το ξενοδοχείο, μία ώρα μετά την άφιξη μου στη Νέα Υόρκη.  Ψάχναμε για αρκετή ώρα το συγκεκριμένο ξενοδοχείο, καθώς ο οδηγός, Ινδός, δεν ήξερε πώς να χρησιμοποιεί το GPS για να κατευθυνθούμε σωστά στον προορισμό μας. 
Τον πλήρωσα και έμεινα έξω από το ξενοδοχείο με τη βαλίτσα μου στο χέρι, καθώς πάγωνε το πρόσωπο μου από τον κρύο, χειμωνιάτικο αέρα. Ένιωθα ένα ρίγος σε όλο μου το κορμί, αν και καταβάθος ήξερα ότι δεν έπρεπε να νιώθω τίποτα. Τίποτα μετά από το αποψινό βράδυ.
Κατευθύνθηκα προς το lobby και έγνεψα για να καλησπερίσω τον χαμογελαστό ρεσεψιονίστ. 
« Έχετε κάνει κράτηση»; 
« Ναι. Στο όνομα Τίνα Μαρτίνεζ». 
« Α! Η κα. Μαρτίνεζ! Σωστά, σωστά. Το δωμάτιο σας είναι στον τέταρτο όροφο. Ο αριθμός σαράντα επτά.» 
Έκανε νόημα, σε ένα πιτσιρίκι, όχι πάνω από δεκαέξι ετών για να παραλάβει τη βαλίτσα μου και εκείνο με τη σειρά του με καθοδήγησε στο μικρό ασανσέρ που μετά βίας χωρούσε δύο άτομα μαζί.
Δέκα δολάρια στην νέα Αμερική, είναι το μεροκάματο των περισσοτέρων, οπότε το φιλοδώρημα για τον μικρό ήταν γενναιόδωρο. 
Κοίταξε το χαρτονόμισμα στη χούφτα του και με ένα χαμόγελο γεμάτο έκπληξη έκλεισε την πόρτα του δωματίου μου. Του νέου μου δωματίου. 
Στο δωμάτιο κυριαρχούσαν κυρίως τα χρώματα του μπλε και του κρεμ. Μπλε βαριές κουρτίνες που θύμιζαν μεσαιωνικό πλούτο και κρεμ κάλυμμα στο κρεβάτι. Απέναντι ακριβώς μία τηλεόραση πάνω σε ένα σκούρο έπιπλο και ένα μικρό τραπεζάκι με μερικές λευκές κόλλες χαρτί πάνω του. Παραδοσιακά, πάνω στο μαξιλάρι υπήρχε ένα μικρό σοκολατάκι με γέμιση λικέρ, το οποίο έκρυψα μέσα στο συρτάρι του κομοδίνου μου. 
Δεν είχα αγγίξει σοκολάτα εδώ και τρία χρόνια περίπου. Μετά από εκείνο το περιστατικό με την Αλεξ. Θεωρούσα ότι η σοκολάτα ήταν υπεύθυνη τότε. Ή μήπως η λαιμαργία μου, ή μήπως η φιλότιμη προσπάθεια της Αλεξ, να ικανοποιεί κάθε μου επιθυμία και να με φωνάζει συνέχεια «ε, κολλητή», «ε, κολλητή»; Τότε που η Αλεξ…
Τις σκέψεις μου διέκοψε απότομα ο ήχος του κινητού μου τηλεφώνου. Τον συγκεκριμένο αριθμό κλήσης, τον είχε μόνο ένας άνθρωπος σε ολόκληρο τον πλανήτη και περίμενα εδώ και πολύ καιρό την τελευταία μας επικοινωνία. 
« Γωνία Πάλμερ και 73ης. κλαμπ “ Cult”»
Έκλεισε απότομα το τηλέφωνο και ξέπνοη κράτησα τη διεύθυνση μέσα στο μυαλό μου. Απενεργοποίησα τη συσκευή και έσπασα την κάρτα sim στα δύο. Όταν θα έβγαινα από το ξενοδοχείο θα ξεφορτωνόμουν μια και καλή και το κινητό. 
Ξεντύθηκα αργά προσπαθώντας να σαγηνεύσω το είδωλο στον καθρέφτη. Έπρεπε να ήμουν το ίδιο ποθητή και απόψε. Ακούμπησα τα καινούργια μου ρούχα πάνω στο κρεβάτι και αφαίρεσα τα καρτελάκια με τις τιμές. Όλα τα ρούχα που περιείχε η βαλίτσα ήταν ολοκαίνουργια και αγορασμένα από τις μπουτίκ του αεροδρομίου. Το ίδιο και τα εσώρουχα μου. Έκανα ένα ζεστό ντους και άφησα το νερό καυτό να με κυριεύσει. Ένιωθα πιο ήρεμη τώρα, αν και η καρδιά μου εξακολουθούσε να χτυπάει γοργά και με ένα ρυθμικό τόνο.  
Η ώρα ήταν εννιά και είκοσι, όταν βγήκα έξω από το ξενοδοχείο και ο κρύος άνεμος είχε κοπάσει, δίνοντας τη θέση του σε ένα απαλό αεράκι και έναν ουρανό γεμάτο αστέρια. 
Ένα ταξί με περίμενε ακριβώς μπροστά από την πόρτα του ξενοδοχείου, ακριβώς όπως το είχα ζητήσει. 
Επανέλαβα τη διεύθυνση και ο οδηγός ξεκίνησε για την χαραγμένη πορεία του. 
Μάλλον ήθελε να μου πιάσει κουβέντα, αλλά κατάλαβε πως δεν ανταποκρινόμουν στις ερωτήσεις του και προτίμησε να με αφήσει ήσυχη να χαζέψω έξω από το παράθυρο. Ανάμεσα μας υπήρχε ένα διαχωριστικό αλεξίσφαιρο τζάμι και μία μικρή υποδοχή για να πληρώνουν οι πελάτες. 
Σε είκοσι λεπτά ήμασταν ακριβώς μπροστά από το κλαμπ “Cult”. 
Κοίταξα γύρω μου, κυρίως για να χαρτογραφήσω την περιοχή και να ξέρω πως θα κινηθώ φεύγοντας. Απέναντι ακριβώς υπήρχε μία στάση λεωφορείου και πίσω του ένα εστιατόριο self service, λίγο πιο δίπλα ένα δεύτερο κλαμπ με αρκετούς θαμώνες νεαρής ηλικίας να περιμένουν στη σειρά για μία είσοδο, ένα κατάστημα οπτικών και στην απέναντι γωνία ένα μαγαζί με αντίκες. Μου έκανε ιδιαίτερη εντύπωση, γιατί παρόλο της προχωρημένης ώρας το μαγαζί ήταν ανοιχτό και εξυπηρετούσε κόσμο. Πιθανόν, να πουλούσαν κλεμμένα αντικείμενα στον ιδιοκτήτη για μερικά δολάρια. Εν γνώσει του φυσικά. 
Έξω από το κλαμπ “Cult”, υπήρχε μία παρέα με κοπέλες και δυο νεαροί που τις φλέρταραν. Ένας καλογυμνασμένος κύριος εμπόδιζε την είσοδο σε όσους δεν τους γέμιζαν το μάτι. 
Έβγαλα το παλτό μου και το κράτησα ανάμεσα στα χέρια μου. Το δερμάτινο μαύρο μου φόρεμα ήταν ιδιαίτερα προκλητικό και χωρίς δεύτερη κουβέντα ο γυμνασμένος άντρας άνοιξε την πόρτα για να περάσω. 
Το ντεκολτέ του φορέματος είχε σχήμα καρδούλας και  πίεζε το στήθος μου. Ένιωσα μικρά τσιμπήματα στην περιοχή της καρδιάς, αλλά δεν έδωσα σημασία.
Προχώρησα προς τα μέσα, με τον βόμβο της μουσικής να μου τρυπάει τα αυτιά.  
Για να βρεθείς στο κέντρο του κλαμπ, για όσους ήθελαν να χορέψουν, έπρεπε να κατέβεις περίπου δεκαπέντε σκαλοπάτια, ενώ σε κυκλική μορφή γύρω από την πίστα και στο ύψους της εισόδου, υπήρχαν τραπέζια με διαχωριστικές κουρτίνες, για όσους ήθελαν να διασκεδάσουν prive.
Κατέβηκα αργά τα σκαλοπάτια, ρίχνοντας μερικές από τις καστανές μου μπούκλες στο πλάι. Ήθελα να κερδίσω τα βλέμματα και κυρίως να με προσέξουν όσοι κάθονταν στα θεωρία. 
Ένιωθα να με ξεγυμνώνουν με τα βλέμματα τους και άλλοι να έχουν ήδη ερεθιστεί από την παρουσία μου. Κατευθύνθηκα προς τον barman ζητώντας να πιω μια μπύρα. 
Δεν έπινα αλκοόλ, αλλά κάτι έπρεπε να πιω εδώ μέσα. Έψαχνα εξονυχιστικά με το βλέμμα μου όσους “κρύβονταν” πίσω από τις  κουρτίνες. 
Με πλησίασε ένας άντρας με μαύρο κουστούμι. Τον κοίταξα διαπεραστικά, αποθαρρύνοντας τον να μου μιλήσει, και έτσι έκανε μεταβολή και γύρισε στην παρέα του. 
Κοίταξα ξανά προς τα πάνω και τότε βρήκα αυτόν που περίμενα. Είχα ξαναελεγξει το συγκεκριμένο δωμάτιο, αλλά η ξανθιά γυναίκα έκρυβε το πρόσωπο που περίμενα με λαχτάρα να δω. 
Η καρδιά μου άρχισε να χτυπά πιο δυνατά. 
Δεν έπρεπε να τα χάσω. Όχι τώρα, όχι απόψε. 
Έκανα νόημα στον barman να με πλησιάσει και του ζήτησα να στείλει μία σαμπάνια στο συγκεκριμένο τραπέζι. 
« Συνόδευσε το με ένα ποτήρι», εκείνος έκανε νόημα σε μία από τις σερβιτόρες ψιθυρίζοντας στο αυτί της και δείχνοντας με το βλέμμα του. 
Η κοπέλα ανέβηκε γρήγορα τα σκαλοπάτια με το δίσκο της και με την κρύα σαμπάνια, προσέχοντας να μη πέσει κάτω. Έφτασε μπροστά από τις κόκκινες κουρτίνες και παραμέρισε μία για να μπει μέσα. 
Εκείνος σηκώθηκε όρθιος και κοίταξε το δάχτυλο της κοπέλας που με στιγμάτιζε για τα μάτια του και μόνο. 
Τον κοίταξα μέσα στα μάτια με τη σειρά μου. 
Αποκλείεται να με είχε αναγνωρίσει.
Η σερβιτόρα απομακρύνθηκε κλείνοντας την κουρτίνα πίσω της και μετά από δύο λεπτά έφυγε και η ξανθιά φτιάχνοντας τη φούστα της. 
Ήταν ανικανοποίητος και διψούσε. 
Η σερβιτόρα με πλησίασε ανακοινώνοντας μου ότι με περιμένει στο τραπέζι του. Φυσικά και θα με περίμενε στο τραπέζι του. 
Ερεθισμένος και γεμάτος απορία για τη γυναίκα που τον κέρασε σαμπάνια και ζητούσε την προσοχή του. Θύμα της γοητείας του, θύμα του ακέραιου χαρακτήρα του και της porche του. Θύμα των περιστάσεων του. 


 
Έκλεισα πίσω μου τις κουρτίνες για να αποφύγω όλα τα βλέμματα και τον άφησα να με περιεργαστεί με τα μάτια του. 
« Λοιπόν μωρό, από μου μας ξεφύτρωσες εσύ;»
« Σου άρεσε η σαμπάνια;»
« Ω! ναι! Αλλά περισσότερο μου αρέσεις εσύ!»
Άπλωσε το χέρι του και εγώ επιδέξια τοποθέτησα τους μηρούς μου στο άγγιγμα του. 
« Δε θα μου πεις το όνομα σου;» 
« Τζινξ»  
« Λοιπόν Τζινξ, από το λίγο που σε παρατήρησα, εμείς οι δύο ταιριάζουμε. Και ξέρεις γιατί; Γιατί όταν θέλουμε κάτι, το παίρνουμε. Έτσι και εσύ. Με είδες, σου άρεσα και τώρα θέλεις να με πάρεις, σωστά; » 
« Σωστά. Και εσύ;»
« Εγώ πάντα παίρνω αυτό που θέλω» 
Έχωσε το κεφάλι του στο λαιμό μου και άρχισε να με φιλάει και να με δαγκώνει, ενώ παράλληλα με τραβούσε όλο και πιο κοντά του. Η ερεθισμένη του φύση ξεχώριζε ανάμεσα στα σκέλια του, ενώ το στόμα του ήταν καυτό από την προσμονή. 
Τραβήχτηκα λίγο μακριά του, φοβούμενη μήπως ακούσει τους χτύπους της καρδιάς μου. Ένιωθα πάλι την ίδια πίεση στο στήθος και τα μικρά τσιμπηματάκια στο μέρος της καρδιάς. 
Περίμενα πολύ καιρό αυτή τη μέρα. Δεν χωρούσαν λάθη και θα είχα μόνο μια ευκαιρία. Η μουσική συνέχισε δυνατά να τραβάει τα πλήθη στο κέντρο του κλαμπ και όλοι χόρευαν με τον ρυθμό που ήθελε ο D.J. 
Εκείνος με πήρε στην αγκαλιά του και εκμεταλλευόμενη εγώ τη θέση μου άνοιξα τα πόδια μου και τον τύλιξα ανάμεσα τους. Ήμουν από πάνω του σφίγγοντας τους γοφούς μου για να ακινητοποιήσω τους καρπούς του που είχα δεσμεύσει κάτω από τα πόδια μου. 
« Συνήθως δεν μου αρέσει η γυναίκα από πάνω, αλλά μαζί σου θα κάνω μια εξαίρεση.» 
«Πίστεψε με, θα σου αρέσει πολύ» 
Άνοιξα βίαια τα κουμπιά από το πουκάμισο του και κατέβασα το φερμουάρ από το τελείωμα της καρδούλας ντεκολτέ, μέχρι κάτω. 
Τα μάτια του στο θέαμα του στήθους μου ήταν γεμάτα έκπληξη. Η στύση του άρχισε να με πιέζει, αλλά πλέον τον είχα ακριβώς εκεί που ήθελα. 
Το μικρό ξίφος που κάλυπτε το στήθος μου, τώρα βρισκόταν ανάμεσα στα δάχτυλα μου και η κόγχη του άγγιζε το μήλο του Αδάμ. 
Με κοίταξε γεμάτος απορία, σαν να αναρωτιόταν ποια είμαι. Τι ζητούσα και γιατί τον απειλούσα μέσα στο ίδιο του το κλαμπ με ένα κοφτερό ξίφος. 
« Ακόμα δεν με θυμήθηκες » ;
« Ποια είσαι » ; 
Η στύση του τώρα άρχισε να υποχωρεί και τη θέση της παρέδωσε στις σταγόνες ιδρώτα που κυλούσαν στο πρόσωπο του. 
Με μία απότομη κίνηση, έμπηξα το ξίφος μου στο λαιμό του χωρίς να βρω πουθενά αντίσταση, Το αίμα άρχισε να κυλάει και για μια στιγμή μου φάνηκε πως οι κόρες του ματιών του έχασαν το χρώμα τους. Σηκώθηκα από πάνω του αφαιρώντας το μικρό ξίφος από το λαιμό του. Άρχισε να στάζει αίμα πάνω στη μαύρη μοκέτα και εκείνη τα ρουφούσε χωρίς να αφήνει σημάδια γύρω μου. 
Σκούπισα το ξίφος με το σακάκι του και έπειτα το ξανατοποθέτησα στην αρχική του θέση, κουμπώνοντας παράλληλα και το φερμουάρ από το φόρεμα μου. 
Στο κλαμπ, η μουσική συνέχισε να ξεσηκώνει τα πλήθη και ήταν η ευκαιρία μου για να φύγω ακριβώς όπως ήρθα. 
Φόρεσα το παλτό μου ώστε να κρύβει το δερμάτινο φόρεμα και έβγαλα την περούκα τοποθετώντας την προσεκτικά στην εσωτερική τσέπη του παλτού μου. 
Τα κοντά μαλλιά μου ήταν σαν αγορίστικα τώρα και με μία απότομη κίνηση σκούπισα με το χέρι μου και το έντονο κραγιόν που φορούσα μέχρι εκείνη την ώρα. 
Έριξα μία τελευταία ματιά στο άψυχο πτώμα του Τσακ. Φυσικά και ήξερα το όνομα του. Κοιμόμουν και ξυπνούσα τα τελευταία τρία χρόνια γνωρίζοντας πολύ καλά ποιος είναι. 
Βγήκα από την μπροστινή πόρτα ακριβώς όπως ήρθα. Ο πορτιέρης δεν μου έδωσε καμία σημασία καθώς έκλεινε την πόρτα πίσω μου. Σκέφτηκα πως το αγορίστικο κούρεμα  μου δεν ταίριαζε καθόλου με τη θηλυκή μου πλευρά, αλλά και πάλι τι σημασία είχε, αφού όλα τελείωσαν. 
Μπήκα στο πρώτο ταξί που βρήκα και σε λίγη ώρα ήμουν και πάλι στο δωμάτιο του ξενοδοχείου μου. 
Χώθηκα στο μπάνιο αφού τοποθέτησα όλα τα ρούχα που φορούσα μέσα σε μία μαύρη σακούλα. Το νερό έτρεχε πάνω μου σα καθαγιασμένο και χαλάρωνε κάθε μυ του κορμιού μου. Τυλίχτηκα με το λευκό, αφράτο μπουρνούζι και κάθισα στην άκρη του κρεβατιού ανυπομονώντας να γίνει κάτι. 
Η ώρα ήταν ήδη δύο, αλλά δεν μπορούσα να κοιμηθώ. Έπλεξα τα δάχτυλα μου πάνω στο στήθος μου και έμελλα να κοιτάζω το νταβάνι, ενώ τα οχήματα που διέσχιζαν τον δρόμο έφταναν σαν ένα μικρό μυρμήγκιασμα στα αυτιά μου. 
Ξανακοίταξα το ρολόι και ήδη η ώρα ήταν περασμένες τέσσερις. Φόρεσα το τζίν μου και ενημέρωσα την ρεσεψιόν να μου καλέσει ένα ταξί για το αεροδρόμιο. 
Σε λίγο χτύπησε η πόρτα του δωματίου μου. 
«Δεν μπορεί..!», σκέφτηκα, αλλά και πάλι τι σημασία είχε. 
Ήταν ο μικρός που είχε κουβαλήσει μέχρι εδώ τη βαλίτσα μου το ίδιο απόγευμα. 
«  Ήρθα να πάρω τα πράγματα σας. Το ταξί είναι κάτω και περιμένει» 
«  Σε ευχαριστώ.. Πώς σε λένε;»
« Τομ», αποκρίθηκε. 
« Λοιπόν Τομ, σήμερα είναι η τυχερή σου μέρα. Επειδή πέρασα πολύ όμορφα απόψε, θα σου δώσω αυτό.»
Έβγαλα από το πορτοφόλι μου πεντακόσια δολάρια και τα έχωσα στην παλάμη του μικρού. 
«   Είναι πολλά λεφτά.» 
«  Δεν πειράζει. Μπορείς να κεράσεις τους φίλους σου παγωτά αν θέλεις.» 
« Και μπορώ να πάρω και δώρο στην αδερφή μου που είχε γενέθλια»
« Να τα κάνεις ότι θέλεις. Είναι δικά σου τώρα». 
Ο Τομ έχωσε βιαστικά το χέρι του στην τσέπη και έβγαλε μερικά σοκολατάκια από μέσα σε πολύχρωμα χαρτάκια. Άπλωσε το χέρι του προς εμένα και εγώ χωρίς δεύτερη σκέψη, τα τύλιξα στις χούφτες μου. 
Αφού τα τοποθέτησα μέσα στην τσέπη του παλτού μου, έβγαλα ένα και άρχισα να το μασουλάω με αμαρτωλή λαιμαργία. 
Ο Τομ πήρε τη βαλίτσα μου και εγώ τη μαύρη σακούλα και καθώς βγαίναμε από το ξενοδοχείο πέταξα τη σακούλα στον απέναντι κάδο σκουπιδιών. 
Είχα κερδίσει την εμπιστοσύνη του, οπότε ήμουν σίγουρη πως δεν θα έτρεχε να δει τι πέταξα. 
 
Σε μία ώρα ήμουν στον αεροδρόμιο J.F.K. Αν και κόντευε έξι η ώρα το αεροδρόμιο ήταν γεμάτο με κόσμο και ουρές μπροστά από τα stand των αεροπορικών εταιρειών. Προχώρησα με τη βαλίτσα μου προς τον δικό μου προορισμό και περίμενα να έρθει η σειρά μου. 
Οι υπάλληλοι των αερογραμμών είναι πάντα χαμογελαστοί και εξυπηρετικοί. Προς στιγμή σκέφτηκα ότι αυτοί οι άνθρωποι πρέπει να δουλεύουν στις δημόσιες υπηρεσίες και όχι οι νωθροί, γερασμένοι από την ανία, δημόσιοι υπάλληλοι. 
Μετά το check in και σαν κλασσική γυναίκα, προχώρησα προς τα καταστήματα με τα αφορολόγητα. Χάζευα τις βιτρίνες για αρκετή ώρα. Ξαφνικά στο είδωλο της βιτρίνας και σαν σκιά, παρατήρησα δύο άντρες, με μαύρα κουστούμια να με πλησιάζουν. 
Τα χέρια μου πάγωσαν, το κεφάλι μου άρχισα να το νοιώθω βαρύ πάνω μου και νόμιζα πως θα λιποθυμούσα από την έλλειψη οξυγόνου.
Άκουσα τα βαριά τους βήματα πίσω μου. 
Τελικά τα είχαν ανακαλύψει όλα. Ήξεραν ποια είμαι, για το παρελθόν μου, για τον ερχομό μου στη Νέα Υόρκη, για το φόνο που είχα διαπράξει. 
Το φόνο. Όχι, όχι, ήταν η τιμωρία που έπρεπε να είχε επιβληθεί πριν από τρία χρόνια στον Τσακ για τα δικά του εγκλήματα. Για τις δικές του πράξεις. Για το φόνο που εκείνος είχε διαπράξει. Απέναντι μου, απέναντι στην Αλεξ. 
Για την πικρία που πότισε σε τόσες οικογένειες. 
Ένοιωθα την ανάσα μου να βγαίνει αργά μέσα από τα πνευμόνια μου, προσπαθώντας να ρουφήξω και τις τελευταίες σταγόνες ελεύθερου αέρα. 
Οι άντρες με τα μαύρα κοντοστάθηκαν δίπλα μου, φλυαρώντας για τα εσώρουχα τις βιτρίνας και χαχανίζοντας ποιο σετ εσωρούχων θα ταίριαζε στις γυναίκες τους. 
Απομακρύνθηκαν ακριβώς όπως ήρθαν, την ώρα που από τα μεγάφωνα του JFK ακουγόταν ο αριθμός της πτήσης μου. 
Κάθισα στη θέση μου μέσα στο αεροπλάνο δίπλα στο παράθυρο, όπως πάντα. Οι αεροσυνοδοί ακολούθησαν την τυπική διαδικασία και σε λίγη ώρα πετούσαμε για προορισμό την Ισπανία.Αποκοιμήθηκα λίγο μετά την απογείωση μας. Ήμουν εξουθενωμένη και το μόνο που ήθελα ήταν να κοιμηθώ. 
Νομίζω πως άρχισα να ονειρεύομαι, αλλά αυτή τη φορά το όνειρο μου είχε αλλάξει. Ήταν απλά ένα παράξενο όνειρο χωρίς νόημα, για ένα κάστρο, με ιππότες και πριγκίπισσες. Ξύπνησα από το κλάμα ενός μωρού στην πρώτη θέση. Κάτι θα είχε ταράξει και τον δικό του ύπνο. Άνοιξα το σκιάστρο του παραθύρου μου και παρατήρησα τα πράσινα λιβάδια κάτω από το αεροπλάνο. 
Σε λίγο θα φτάναμε στη Μαδρίτη. 
 
Μετά την προσγείωση και την παραλαβή της βαλίτσας μου, προχώρησα στον έλεγχο των διαβατηρίων.
« Καλώς ήρθατε πίσω κα. Μαρτίνεζ», αποκρίθηκε ο υπάλληλος και συνέχισα προς την έξοδο του αεροδρομίου. 
Το νέο αεροδρόμιο ήταν αρκετά μακριά από το σπίτι και έτσι βρισκόμουν στο διαμέρισμα λίγο μετά τη μία το μεσημέρι. 
Κάλεσα αμέσως στην τράπεζα με την οποία συνεργαζόμουν και ζήτησα να μιλήσω με τον διευθυντή. 
« Μάρκο καλησπέρα. Θα ήθελα τη μεταφορά ενός ποσού σήμερα. Γίνεται;»
« Μα φυσικά. Για τι ποσό μιλάμε;»¨
«Ένα εκατομμύριο δολάρια»
« Τόσα λεφτά;» 
« Ναι. Σε παρακαλώ να σταλούν στον ίδιο λογαριασμό με την προηγούμενη κατάθεση.»
« Τίνα..;»
« Είμαι εντάξει. Αλήθεια. Θα σε δω αύριο στο μνημόσυνο.»
« Θα είμαι και εγώ εκεί.»
Άλλαξα βιαστικά τα ρούχα μου και πήρα το μικρό smart ακολουθώντας τον περιφερειακό δρόμο προς την εξοχή. 
Το εξοχικό σπίτι των Κρόουλ, ήταν ανάμεσα σε μηλιές.  Τα άνθη τους γέμιζαν το πλακόστρωτο δρομάκι μπροστά από το σπίτι, την άνοιξη. Παρόλα αυτά, ακόμη και σήμερα η γη που πατούσα ευωδίαζε σαν τα άνθη της μηλιάς την άνοιξη. 
Οι Κρόουλ, είχαν ανέκαθεν αδυναμία στα μικρά οικόσιτα ζωάκια, έτσι το σπίτι, μπορούσες να το χαρακτηρίσεις φάρμα, παρά πολυτελή εξοχική κατοικία. 
Η κα. Κρόουλ, Αμερικανίδα με ξανθοκόκκινα μαλλιά καθόταν στα πέτρινα σκαλοπάτια έχοντας στην αγκαλιά της την αγαπημένη της γάτα. 
« Τίνα! Πόσο χαίρομαι που σε βλέπω κόρη μου!»
«  Γεια σας κα. Κρόουλ. Πώς είστε;» 
« Σε περίμενα, ξέρεις. Και εκείνη σε περίμενε.»
« Πώς είναι η Αλεξ;»
« Δε θα το πιστέψεις! Έφαγε!»
« Έφαγε; Τι.. Μα…»
« Ζήτησε γερμανικά ψωμάκια μαζί με γάλα»
« Που είναι τώρα;» 
« Στον κήπο.. Ήθελε να μείνει μόνη της, αλλά νομίζω πως δεν θα  πει όχι στην παρέα σου.»
Έκανα το γύρω του σπιτιού, και πλησίασα την αδύνατη κοπέλα που καθόταν σε μία κούνια με τα χέρια της να κρέμονται στο πλάι. Η ζακέτα της κρεμόταν η μισή κάτω, ακουμπώντας στο χώμα και τα μαλλιά χάιδευαν το πρόσωπο της στο χειμωνιάτικο αεράκι. 
Αν και χειμώνας, η μέρα σήμερα ήταν υπέροχη και ο χειμωνιάτικος ήλιος σου επέτρεπε μία βόλτα κάτω από τις αχτίνες του. 
Τύλιξα ξανά τη ζακέτα πάνω της και τη φίλησα στο μάγουλο. Ήταν ζεστή και τα μαύρα της μάτια κοίταζαν το άπειρο. Κοίταζαν μακριά στα λιβάδια που απλώνονταν πέρα από το σπίτι τους και τα γυμνά δέντρα. 
Δεν περίμενα να μου μιλήσει. Ήξερα ότι ο πόνος της ήταν βουβός μετά το συμβάν και η Αλεξ δεν μιλούσε παρά μόνο για να ζητήσει νερό. 
Η καθημερινή της διατροφή ήταν ελάχιστη και πολλές φορές κατά τη διάρκεια του έτους οι επισκέψεις της στο νοσοκομείο λόγω κακής ή καθόλου διατροφής ήταν σε εβδομαδιαία βάσει. 
Τα δάχτυλα της ήταν σαν φτιαγμένα από χρυσό και σχεδόν σκελετωμένα. 
« Αλεξ, πρέπει να σου πω κάτι.»
«…»
« Βρήκα τον Τσακ.», με κοίταξε με συμπόνια, χωρίς να περιμένει τι θα ακολουθήσει. 
«Αλεξ, τον σκότωσα.»
Ήμουν τόσο ψυχρή και παράλληλα ένιωθα  την καρδιά μου να παγώνει. Η σκέψη των όσων έκανα, σε διαφορετική περίπτωση θα μου προκαλούσε αναγούλα, αλλά τώρα προτίμησα μόνο να ξεροκαταπιώ πριν συνεχίσω την αφήγηση μου. 
Η Αλεξ, συνέχισε να με κοιτάζει με εκείνο το θλιμμένο της βλέμμα, χωρίς να μπορώ να διακρίνω αν με συγχωρούσε για τις πράξεις μου ή αν με λυπόταν για όλα όσα έκανα. Νόμιζα πως μπορούσε να δει μέσα στο μυαλό μου, να διαβάσει τις σκέψεις μου και σαν σκιά ήταν δίπλα μου σε όσα ήδη διαδραματίστηκαν. 
Προτίμησα να ακολουθήσει η σιωπή, γνωρίζοντας πολύ καλά πως η Αλεξ είχε πιστέψει την πράξη μου. 
Πέρασαν αρκετά λεπτά πριν μιλήσει η ίδια, και μου φάνηκε πως η νύχτα ερχόταν πιο γρήγορα από άλλες φορές. Μπορούσα να διακρίνω το ροζ φεγγάρι και μερικά μωβ ροζ σύννεφα που είχαν πλημμυρίσει τον ουρανό ακολουθώντας τον ήλιο τη δύση του. 
Κάποια στιγμή άνοιξε το μικρό στοματάκι της και άκουσα την λεπτή φωνή της, που μετά βίας έβγαινε από τα χείλη της. 
«Ζήτησε συγχώρεση;»
«Ναι.»
Ένα αμυδρό χαμόγελο φώτισε το προσωπάκι της και οι επόμενες λέξεις της ήταν για να ζητήσει λίγο γάλα. 
Είχαν περάσει τρία χρόνια από τότε που η Άλεξ είχε να χαμογελάσει.  Τρία χρόνια που ζούσε στον βουβό της πόνο, χωρίς να μιλάει ή να τρώει, θεωρώντας υπεύθυνη τον ευατό της για την αυτοκτονία του πατέρα της. 
Τρία χρόνια μετά τον βιασμό της από τον Τσακ μέσα στο ίδιο της το σπίτι. Στο σπίτι που θεωρούσε το πιο ασφαλές σημείο του κόσμου.
Δυόμιση χρόνια μετά τη γέννηση της Χλόης, καρπός όχι του πρώτου της έρωτα, αλλά συνέχιση της γενιάς της από τον βιαστή της. 
Δυο χρόνια, μετά την αυτοκτονία του πατέρα της, θεωρώντας υπεύθυνο τον ίδιο του τον ευατό  για την διαταραγμένη υγεία της κόρης του και για το «μπάσταρδο», έτσι συνήθιζε να αποκαλεί την Χλόη. 
Ενά μίση χρόνο, από τότε που η Άλεξ έκοψε τις φλέβες της προσπαθώντας να λυτρωθεί από τον πόνο, και ήταν μόνο δεκαεννιά ετών. 
Ένα χρόνο, από τότε που εντόπισα τα ίχνη του Τσακ και περίμενα την κατάλληλη ευκαιρία να τον ξεφορτωθώ. 
Μία μέρα μετά τη δολοφονία του Τσακ…
Και να που τώρα καθόμουν πλάι της, ανακουφισμένη, θεωρώντας πως είχα κάνει τη πιο σωστή πράξη. 
Μας πλησίασε η μητέρα της έχοντας στην αγκαλιά της τη Χλόη και μερικά μπισκότα. Έβγαλα από τη τσέπη μου τα σοκολατάκια που μου είχε δώσει ο Τομ και τα έβαλα με προσοχή στα μικρά χεράκια της Χλόης. 
Η Αλεξ τράβηξε απότομα το βλέμμα της από την κόρη της. Η μικρή το ένιωσε, παρά το κατάλαβε και έσκυψε το κεφάλι κοιτάζοντας τα σοκολατάκια στα χέρια της. Την πήρα στην αγκαλιά μου και απομακρυνθήκαμε για να παίξουμε το αγαπημένο της παιχνίδι. Η Χλόη ήταν ένα υγιέστατο και χαμογελαστό μωράκι, παρόλο που μόνο η γιαγιά της και εγώ τη φροντίζαμε. 
Το μικρό της δαχτυλάκι μου έδειξε τα ροζ συννεφάκια και κοιτάζοντας με μου είπε : 
«Πεταλούδα..» 
 



«2»
 
Ο ήλιος ήταν καυτός αυτή την ώρα της ημέρας και η κίνηση στους δρόμους αφόρητη. Είχα βαρεθεί την ίδια διαδρομή κάθε μέρα. Νόμιζα πως έβλεπα τους ίδιους ανθρώπους ακόμη και τους πεζούς στα φανάρια που περίμεναν για να διασχίσουν τον δρόμο. Η ίδια καθημερινότητα εδώ και δεκατρία χρόνια. Το ίδιο κτίριο, ο ίδιος χώρος στάθμευσης, μόνο οι υπάλληλοι αλλάζανε κάθε τέσσερα, πέντε χρόνια. Άλλοι τα παρατούσαν και άλλοι έβρισκαν κάτι καλύτερο και πιο ευέλικτο. 
Ήταν δύσκολη δουλειά η ελεγκτική εταιρεία και ιδιαιτέρα ο έλεγχος πολυεθνικών κολοσσών που στο πέρασμα τους άφηναν πληγές οικονομικών ανοιγμάτων, κενές θέσεις εργασίας και ανεργία παράλληλα, κάλυψη αναγκών των καταναλωτών και ανικανοποίητους πελάτες.
Η θέση μου ως προέδρου στην εταιρεία των Αραβικών Εμιράτων, ήταν αναμενόμενη καθώς είχα σπουδάσει στον δυτικό κόσμο και παράλληλα γνώριζα και την αυταρχική κοινωνία των ανατολικών χωρών. 
Οι σκέψεις μου συνέχισαν να πλανώνται μέχρι το επόμενο φανάρι που άναψε πράσινο για τους οδηγούς και κόκκινο για τους πεζούς να καθίσουν φρόνιμα στην άκρη, συνέχισα την πορεία μου μηχανικά προς την εταιρεία μου. 
Λίγη ταχύτητα παραπάνω δεν έβλαψε ποτέ κανέναν σκέφτηκα, και προσπέρασα ένα φορτηγό που με εμπόδιζε εδώ και αρκετή ώρα να φτάσω στον προορισμό μου. 
Το Nissan micra που ήταν μπροστά από το φορτηγό το είδα τελευταία στιγμή να αλλάζει πορεία και να εισέρχεται στη δική μου λωρίδα. Ξεστόμισα μια βρισιά και πριν το καταλάβω είχα ήδη χτυπήσει το μικρό Nissan εκτοξεύοντας το στην άκρη του δρόμου. 
Ο φορτηγατζής που ακολουθούσε άρχισε να κορνάρει με μανία, ενώ είδα καθαρά τις χειρονομίες που έκανε μέσα από το τζάμι του. 
Πάρκαρα το αυτοκίνητο μου μπροστά από το micra και έτρεξα προς το τρακαρισμένο αυτοκίνητο για να ελέγξω την κατάσταση του οδηγού. 
Η πόρτα του οδηγού είχε κολλήσει και έτσι έκανα τον κύκλο του οχήματος. Μέσα διέκρινα μια φιγούρα με το πρόσωπο πάνω στο τιμόνι και τα χεριά σχεδόν άψυχα να κρέμονται από το πλάι του κορμιού. 
Κάθισα στη θέση του συνοδηγού, και έγειρα το σώμα προς τα πίσω. Ήταν μία γυναίκα. Ξανθιά, με σαρκώδη χείλη και ένα μικρό τατουάζ στο σβέρκο της. Μερικές σταγόνες αίμα κυλούσαν από το μέτωπο της και λέκιαζαν το λευκό πουκάμισο της. 
Την απελευθέρωσα από τη ζώνη ασφαλείας και την τράβηξα έξω από το αυτοκίνητο.  Την κράτησα στην αγκαλιά μου, ενώ ταυτόχρονα και άλλοι οδηγοί είχαν σταματήσει τα αυτοκίνητα τους και κατευθύνονταν προς το μέρος μου. 
Απαίτησα να μου φέρουν νερό για να βρέξω το πρόσωπο της που τώρα είχε το χρώμα της ώχρας. Από μακριά άκουγα τον διαπεραστικό ήχο της σειρήνας του ασθενοφόρου. Άνοιξε τα μάτια της και με κοίταξε. 
« Είσαι καλά; Πώς νοιώθεις;» της μίλησα σε μία γλώσσα που προφανώς άκουγε για πρώτη φορά, έτσι επανέλαβα την ερώτηση μου στα αγγλικά. 
« Ζαλίζομαι..», μου αποκρίθηκε και ξαναέκλεισε τα μάτια της. 
Το ασθενοφόρο έφτασε σε ελάχιστα λεπτά και σε λίγη ώρα ήμασταν στο νοσοκομείο. Ενημέρωσα τους γιατρούς για το ποιος ήμουν και ότι είχα προκαλέσει το ατύχημα. Τους ενημέρωσα ότι η κοπέλα δεν ξέρει λέξη αραβικά και ότι καλό θα ήταν να της μιλάνε στα αγγλικά. 
Η νοσοκόμα με ενημέρωσε πως θα έπρεπε να περιμένω μέχρι να συνέλθει η κοπέλα, αν και κατάβάθος ήξερα πως είχαν κιόλας ειδοποιήσει την αστυνομία για κάθε ενδεχόμενο. Περίμενα στην αίθουσα αναμονής, ώσπου άνοιξε η πόρτα’ η ξανθιά γυναίκα ήταν πάνω σε ένα φορείο και ακολουθούσε ο γιατρός. 
« Είναι καλά. Αλλά δεν πρέπει να κοιμηθεί για τις επόμενες 24 ώρες. Θα την κρατήσουμε εδώ για δύο τρεις ώρες, αλλά δυστυχώς μετά θα πρέπει να φύγει.» 
« Σας μίλησε; Είπε το όνομα της ;» 
« Ναι, είναι από τη Σικελία και ήρθε εδώ για το γάμο μιας φίλης της. Τη λένε Μπέλλα.»
« Θα μπορούσα να τη δω;»
« Ναι, φυσικά.» 
 
Κατευθυνθήκαμε στο δωμάτιο της κοπέλας. Ήταν μαζί με άλλες γυναίκες και οι νοσοκόμες την είχαν βολέψει σε ένα κρεβάτι στην άκρη του δωματίου δίπλα στο παράθυρο. 
Είχε γερμένο το κεφάλι της στο πλάι και κοίταζε τους κεντρικούς δρόμους της πόλης. Τα μαλλιά της σκέπαζαν τη μία πλευρά του στήθους της και το σεντόνι σαν δεύτερο δέρμα αγκάλιαζε τα πληθωρικά σημεία του κορμιού της. Τα ρούχα της ήταν ακουμπημένα και διπλωμένα σε μία καρέκλα δίπλα της. Πλησίασα το κρεβάτι της, ενώ ο γιατρός έλεγχε τις υπόλοιπες ασθενείς του δωματίου. 
«  Με λένε Χατέμ.»
« Μπέλλα» μου αποκρίθηκε και μου χαμογέλασε. 
« Είμαι αυτός που προκάλεσε το ατύχημα.»
« Δεν πειράζει. Το είχα νοικιάσει από το αεροδρόμιο άλλωστε.» 
«Συγγνώμη.»
«Δεκτή. Είμαι καλά τώρα.»
Κράτησα τα ρούχα της στην αγκαλιά μου και έκατσα δίπλα της. 
« Ο γιατρός είπε, πως ήρθες στην πόλη για ένα γάμο».
« Ναι, για τον γάμο της καλύτερης μου φίλης. Έγινε πριν δυο μέρες. Σήμερα θα έφευγα για να επιστρέψω στη Σικελία, αλλά κάτι με σταμάτησε», χαμογέλασε και τίναξε μία μικρή τούφα από τα μαλλιά της. 
« Χρειάζεσαι κάτι;»
« Όχι, μόνο θέλω να κοιμηθώ…»
« Ο γιατρός είπε, πως δεν πρέπει να κοιμηθείς για είκοσι τέσσερις ώρες.»
«Μα νυστάζω!»
Έπιασε το χέρι μου και το κράτησε μέσα στο  δικό της. Ήταν τόσο ζεστό που θύμιζε τη ζεστή άμμο, τα ζεστά νερά που κυρίευαν τον τόπο μου, τη θέρμη ενός γυναικείου κορμιού δίπλα μου. 
Την κοίταξα εξονυχιστικά από πάνω μέχρι το τελείωμα του σεντονιού. Σαν να κατάλαβε τις τολμηρές σκέψεις μου και τράβηξε απότομα το χέρι της για να χαϊδέψει το λαιμό της. Στεκόταν σαν χρυσό άγαλμα μπροστά μου με το χρυσαφένιο της χρώμα και τα ξανθά της μαλλιά να με μαγεύουν. Έκλεισε τα μάτια της χωρίς να πει τίποτα, και την άφησα για λίγα λεπτά να ξεκουράσει το σώμα της και το μυαλό της. 
Είχα ήδη ενημερώσει την εταιρεία σχετικά με την καθυστέρηση μου και ζήτησα από τη γραμματέα να ακυρώσει όλα μου τα ραντεβού για σήμερα. 
Ο γιατρός ενημέρωσε πως σε μισή ώρα τα απαραίτητα έγγραφα για το εξιτήριο της Μπέλλα θα ήταν έτοιμα, αλλά απαγόρευσε οποιαδήποτε μετακίνηση με αεροπλάνο για τις επόμενες 48 ώρες. 
Σε μία ώρα ήμασταν στο σπίτι μου. Το προσωπικό ασφαλείας μου, είχε ήδη μετακινήσει το τρακαρισμένο όχημα και κανόνισε την πληρωμή της εταιρείας ενοικιάσεων, ενώ η βαλίτσα της Μπέλλα βρισκόταν ήδη στο μεγάλο υπνοδωμάτιο, όπως το είχα ζητήσει. 
Η Μπέλλα μπήκε στο σπίτι από την κύρια είσοδο κοιτώντας με τα πελώρια καστανά της μάτια την οροφή του σπιτιού. Τα κρυστάλλινα διακοσμητικά και το λιοντάρι από γρανίτη τράβηξαν την προσοχή της αμέσως και σαν μικρό κοριτσάκι προσπάθησε να τυλίξει τα χρυσαφένια της χέρια γύρω από τον λαιμό του θηρίου. 
« Εδώ μένεις;», απόρρησε και συνέχισε να κοιτάζει τους πελώριους καθρέφτες και τα χρυσά διακοσμητικά. 
« Σου αρέσει»;
« Είσαι βασιλιάς ή κάτι τέτοιο;»
Απέφυγα την ερώτηση της,  θεωρώντας την παιδιάστικη και κατευθύνθηκα προς την κεντρική σκάλα του σπιτιού. Συνέχισε να με ακολουθεί σαν υπνωτισμένη και ανέβηκε και εκείνη τα σκαλοπάτια μέχρι το μεγάλο υπνοδωμάτιο. 
« Μπορείς να ξεκουραστείς εδώ. Θα σε αφήσω να κάνεις ένα μπάνιο, αλλά δεν πρέπει να κοιμηθείς, εντάξει»;
«Εντάξει». 
Έκλεισα την πόρτα πίσω μου και προχώρησα αργά προς το δωμάτιο των ξένων. Πέταξα τα ρούχα μου στην άκρη και μπήκα γυμνός μέσα στο μπάνιο και κάτω από το κρύο νερό. Η σκέψη μου ήταν σε εκείνη και στο χρυσαφένιο δέρμα της. Θα της ζητούσα να βγούμε για δείπνο, άλλωστε θα έπρεπε να την κρατήσω ξύπνια μέχρι αργά το βράδυ. Και πως θα κατάφερνα να την κρατήσω εδώ για περισσότερο; Η επόμενη πτήση για Ρώμη ήταν σε δύο ημέρες, επομένως είχα χρόνο για να τη γνωρίσω καλύτερα. Να με γνωρίσει και εκείνη καλύτερα. 
Πέρασε καιρός από τότε που μια γυναίκα είχε ξαπλώσει στο κρεβάτι μου και καθώς φορούσα το πουκάμισο μου κατευθύνθηκα προς το δωμάτιο της για να βεβαιωθώ πως όλα ήταν καλά. 
Μα ποιον κοροϊδεύω; Αφού το μόνο που ήθελα ήταν απλά να τη δω. Να δω τι θα φορούσε, να αγγίξω τα βρεγμένα της μαλλιά και να μυρίσω το άρωμα της. 
Χτύπησα την πόρτα χωρίς να πάρω καμία απάντηση. Προσπάθησα να διακρίνω κάποιον ήχο από το εσωτερικό της κάμαρας, αλλά χωρίς αποτέλεσμα. Πιθανόν, να είναι ακόμα στο μπάνιο. Άνοιξα σιγά, σιγά την πόρτα και την είδα ξαπλωμένη στο κρεβάτι, σκεπασμένη με ένα σατέν σεντόνι και με τα βρεγμένα της μαλλιά να λεκιάζουν τη ασορτί μαξιλαροθήκη. 
Φαινόταν σαν να ονειρευόταν και μικρές κινήσεις των δακτύλων της προδίδαν πως ήταν κακό όνειρο. Άγγιξα απαλά το μέτωπο της για να την ηρεμήσω και ανέβασα το σεντόνι λίγο πιο πάνω κοντά στο λαιμό της. 
Η πεταλούδα που είχα διακρίνει λίγο μετά το ατύχημα δεν ήταν τώρα εκεί. Θεώρησα πως ήταν κάποιο αυτοκόλλητο και πως το νερό είχε αφαιρέσει το γλυκό της σύμβολο. 
Διαπίστωσα πως κοιμόταν γυμνή και το μόνο που μπόρεσα να κάνω ήταν να κρατήσω την ανάσα μου για όση ώρα στεκόμουν από πάνω της. Άνοιξε τα μάτια της σαν κοιμισμένο κοριτσάκι και με κοίταξε. 
« Σου είπα ότι δεν πρέπει να κοιμη..»
Δεν πρόλαβα να ολοκληρώσω τη πρόταση μου και τα χείλη της βρέθηκαν πάνω στα δικά μου. Με φιλούσε με λαγνεία και ανταποκρινόμουν το ίδιο με εκείνη. Με τύλιξε με τα χέρια της και με τράβηξε κοντά της. Άρχισα να αγγίζω το λαιμό της και το στήθος της, ενώ δεν μπορούσα να τραβήξω τα χείλη μου πάνω από τα δικά της. Έβγαλε το πουκάμισο μου και άρχισε να χαϊδεύει το θώρακα μου, ενώ τα χέρια μου ήταν ήδη στους μηρούς της χαϊδεύοντας ακόμα και τις πιο μικρές σταγονίτσες ιδρώτα που κυλούσαν πάνω στο κορμί της. 
Ήταν σαν όνειρο πάνω στα ασημένια σατέν σεντόνια, ένα όνειρο που δεν ήθελα να τελειώσει με τίποτα. 
Συνέχισε να σφίγγει πάνω της, γυμνός όπως ήμουν τώρα και να πιέζει την ερεθισμένη μου φύση, πάνω στο υγρό μισοφέγγαρο της. Τα κορμιά μας δεν άργησαν να γίνουν ένα και εκείνη ένοιωθε όλο το βάρος του κορμιού μου πάνω της και την εμμονή που είχα για την ικανοποίηση της δική της και τη δική μου. 
Άρχισε να αγκομαχάει και να βαριανασαίνει, δεκτική σε ότι και αν έκανα στο κορμί της. Έσφιξα το λαιμό της, καθώς εκείνη έγερνε το κεφάλι προς τα πίσω κλείνοντας τα μάτια της και βαριανασαίνοντας από την ηδονή που της προσέφερα. Έσφιξε τα σεντόνια με τα λεπτά της δάχτυλα και τα πόδια της τυλιγμένα γύρω μου με πίεζαν να συνεχίσω την απλόχερη προσφορά ηδονής. 
Δεν άργησα να τελειώσω μέσα της και εκείνη φωνάζοντας από απόλαυση με κράτησε πάνω της για να νοιώθω όλους τους σπασμούς που κυρίευσαν το κορμί της. 
Ξάπλωσα δίπλα της και εκείνη γύρισε μπρούμυτα αγκαλιάζοντας το μαξιλάρι με τα δυο της χέρια και αφήνοντας το κορμί της εκτεθειμένο για τα μάτια μου και μόνο. 
Δεν χρειαζόταν να μιλήσουμε. Η σιωπή ανάμεσα μας τα πρόδιδε όλα. Λες και γνωριζόμασταν από καιρό. Δεν χρειαζόταν ούτε αγκαλιές, ούτε τρυφερά λόγια, ούτε απενοχοποιητικά φιλιά. Με ήθελε και την είχα, και αυτό ήταν αρκετό και για τους δύο. 
« Μπέλλα, μη κοιμηθείς. Θα με κάνεις να ανησυχώ» 
« Θα πρέπει να επαναλάβουμε αυτό που κάναμε για να με κρατήσεις ξύπνια.» 
« Σήκω, πρέπει να σε χτυπήσει ο καθαρός αέρας για να συνέλθεις. Σίγουρα θα πείνασες, σωστά; Ώρα να πάμε για φαγητό. Ετοιμάσου και θα σε περιμένω κάτω, εντάξει» 
« Εντάξει»
« Μη με κάνεις να σε σηκώσω με το ζόρι», και χαμογελώντας τη τράβηξα κοντά μου.
Διέκρινα και πάλι τη μικρή πεταλούδα, αλλά αυτή τη φορά ήταν  στη μέση της. Μου έκανε εντύπωση, αλλά πριν προλάβω να τη ρωτήσω, μου έσκασε ένα φιλί στο στόμα και κλείστηκε στο μπάνιο. Άκουσα το νερό να τρέχει πάνω της και γύρισα και εγώ στο δωμάτιο για να ετοιμαστώ. 
Κατέβηκα τα σκαλοπάτια, ενημερώνοντας την οικονόμο, πως δεν θα μέναμε για φαγητό στο σπίτι, αλλά να ετοίμαζε ένα πλούσιο πρωινό για τη δεσποινίδα το επόμενο πρωί. Καθώς έδινα και τις τελευταίες οδηγίες στο υπηρετικό προσωπικό, την είδα να κατεβαίνει τα σκαλοπάτια. 
Φορούσε ένα λευκό φόρεμα με λεπτά τιραντάκια, και λευκά πέδιλα. Οι λευκές κορδέλες από τα πέδιλα της αγκάλιαζαν τις γάμπες της μέχρι το γόνατο και μία μπλε καρδούλα στόλιζε το λαιμό της. Τα ξανθά της μαλλιά στόλιζαν τους ώμους της και τα χέρια της αφημένα να αγγίζουν τους γοφούς της, ολοκλήρωναν τη φιγούρα που με είχε μαγέψει. 
Κάθισε δίπλα μου στη θέση του συνοδηγού πλέκοντας τα δάχτυλα της στο δικό μου χέρι και στύλωσε το βλέμμα της μπροστά προσπαθώντας να αποφύγει το βλέμμα μου. Κοίταξα τον λεπτό καρπό της και διέκρινα για μία ακόμη φορά τη μπλε πεταλούδα στην εσωτερική πλευρά του καρπού της. Νόμιζα πως ήταν κάποιο  μαγικό κόλπο ή ίσως εγώ να μην είχα παρατηρήσει καλά την πεταλούδα. Ετοιμαζόμουν για μία ακόμη φορά να τη ρωτήσω, όταν γύρισε και με κοίταξε με τα μεγάλα εκφραστικά της μάτια, σαν να περίμενε να πως θα αποκάλυπτα ένα μεγάλο μυστικό για τον εαυτό μου, όχι για εκείνη. 
Τελικά, έβαλα μπροστά τη μηχανή του αυτοκινήτου και ξεκινήσαμε για το αγαπημένο μου εστιατόριο κοντά στη θάλασσα. Σε όλη τη διαδρομή χάζευε τα αυτοκίνητα και τους πεζούς, ενώ πρόσεχε λεπτομέρειες που εγώ δεν είχα προσέξει πότε πιο πριν, αν και έκανα τη συγκεκριμένη διαδρομή τουλάχιστον δύο φορές την εβδομάδα, αν όχι και περισσότερο. 
Φτάνοντας στο εστιατόριο καθίσαμε στο τραπέζι όπου καθόμουν πάντα σε γεύματα με οικονομικούς συμβούλους ή με τις συντροφιές μου. Εδώ και πολύ καιρό δεν είχα μόνιμη σχέση, αλλά τουλάχιστον όταν το χρειαζόμουν, μπορούσα να βρω συντροφιά πολύ εύκολα. 
Στο παρελθόν είχα παντρευτεί, αλλά μετά από τρία χρόνια έντονων καυγάδων και ασυμφωνίας χαρακτήρων, προχωρήσαμε στο διαζύγιο. Εκείνη επέστρεψε στην Αμερική και εγώ παρέμεινα στη χώρα μου έχοντας πια κατακτήσει σημαντική θέση μέσα στην εταιρεία. 
Οι γονείς μου φυσικά δεν χάρηκαν καθόλου με την τότε απόφαση μου και με το γεγονός ότι καθυστερούσα να τους δώσω ένα εγγόνι που τόσο λαχταρούσαν, αλλά σιγά σιγά με τον καιρό προσαρμόστηκαν στην ιδέα.
«Να καθίσω δίπλα σου; Είμαστε μόνοι μας στο τραπέζι.» και χωρίς να περιμένει για τη θετική μου απάντηση σηκώθηκε και τράβηξε την καρέκλα της για να καθίσει κοντά μου. Διέκρινα πάλι την μπλε πεταλούδα στο καρπό της και έτσι καθησυχάστηκαν οι σκέψεις μου ότι μπορεί το μυαλό μου να έπαιζε παιχνίδια με τις εικόνες. Προφανώς η πεταλούδα ήταν όλη την ώρα εκεί, από τη στιγμή του ατυχήματος μέχρι και τώρα, οπότε δεν έδωσα σημασία στο γλυκό ζουζούνι που κοσμούσε το χέρι της Μπέλλα. 
Παραγγείλαμε το φαγητό μας και περιμέναμε με ένα μπουκάλι κόκκινο γλυκό κρασί και δύο πράσινες σαλάτες διακοσμημένες με φρούτα να στολίζουν το τραπέζι.
«Μπέλλα, θα ήθελα να μάθω για σένα.»
« Είμαι έτοιμη να λύσω τις απορίες σου».
«Θα ήθελα να μάθω που μένεις, τι δουλειά κάνεις; Τι σου αρέσει να τρως; Τα αγαπημένα σου χρώματα; Αν…αν έχεις κάποια σχέση στη ζωή σου;»
«Νομίζω πως μόνο αυτό θέλεις να μάθεις τελικά..»
« Ίσως.»
«Όχι, δεν έχω σχέση αυτή τη στιγμή. Δεν είμαι παντρεμένη, ούτε αρραβωνιασμένη και ζω μόνη μου σε ένα μικρό διαμέρισμα στη κάτω Σικελία κοντά στη θάλασσα.»
« Οι γονείς σου;»
« Δεν ζουν..»
«Λυπάμαι πολύ»
« Δεν πειράζει.»
Ήπιε μερικές γουλιές από το κρασί της και περίμενε με τα χέρια της μπλεγμένα ανάμεσα από τα δικά μου. Τα χέρια της ήταν παγωμένα παρόλο που η θερμοκρασία είχε ανέβει στους είκοσι οχτώ βαθμούς κελσίου. Η νύχτα ήταν ζεστή και το φεγγάρι φαινόταν να σχίζει τον ουρανό με τη δρεπανοειδή μορφή του. 
Άρχισε να τρώει με όρεξη το φαγητό της αν και το δεξί της χέρι παρέμενε ακουμπημένο πάνω στο πόδι μου, σαν μία ένδειξη σεβασμού ή ασφάλειας, σαν να κατάλαβε τι σκεφτόμουν και το τράβηξε απότομα πίνοντας μία γουλιά κρασί. Από το διπλανό τραπέζι, παρατήρησα ότι την κοίταζαν με λαγνεία, χωρίς εκείνη να ανταποδίδει στα ενοχλητικά βλέμματα, ενώ ένα μικρό διακριτικό ξεροβήξιμο, επανέφερε τους θαμώνες στη θέση τους κοιτάζοντας με λαιμαργία πλέον τα πιάτα τους. 
« Έγινε κάτι ;», απόρρησε και με κοίταξε με τα πονηρά αθώα μάτια της. 
« Όχι, συνέχισε το φαγητό σου.»
« Θα γυρίσουμε σπίτι αμέσως;»
« Γιατί ρωτάς;»
« Θέλω να κοιμηθούμε μαζί.» 
Η επιθυμία  της, ήταν σαν δική μου ευχή που πραγματοποιείται και με ένα νεύμα ζήτησα τον λογαριασμό.
Σε λίγη ώρα ήμασταν και πάλι πίσω στο σπίτι. Τα βλέφαρα της ήταν κλειστά καθώς είχε αποκοιμηθεί στη διαδρομή. Τη σήκωσα στην αγκαλιά μου και τη τοποθέτησα στο κρεβάτι. 
Η Καμίλ, η οικονόμος του σπιτιού είχε στολίσει το δωμάτιο με τριαντάφυλλα, ενώ ένα απαλό αεράκι, μετέτρεπε τις κουρτίνες σε μανδύες θηρίων. Οι σκιές από τα έπιπλα έπεφταν βαριές επάνω στους τοίχους, σαν να προσπαθούσαν να τυλίξουν τη χάρη της και να ταράξουν το ύπνο της. Κάθισα κοντά της παρατηρώντας κάθε ανάσα της και κάθε χτύπο της καρδιά της. Ένιωσε την παρουσία μου κοντά της και ακούμπησε το κεφάλι της πάνω στα γόνατα μου.
Δεν άνοιξε τα μάτια της, αλλά ήδη είχε αρχίσει να με ερεθίζει η ανάσα της πάνω μου. Έσκυψα και τι φίλησα στο μάγουλο ψιθυρίζοντας της ότι μπορούσε να μου κάνει ότι ήθελε. Άνοιξε τα μάτια της και με κοίταξε με εκείνο το λάγνο βλέμμα και άρχισε να ξεκουμπώνει τα κουμπιά μου ένα ένα. Σε κάθε ξεκούμπωμα, με φιλούσε στο θώρακα μου ενώ χρησιμοποιούσε και τη καυτή της γλώσσα για να αποτελειώσει κάθε φιλί. 
Την κοίταζα σα χαμένος, μη μπορώντας να κάνω κάτι. Συνέχισε να με φιλάει μέχρι που με έριξε πάνω στα δροσερά σεντόνια. Έβαλε τα χέρια μου πάνω στο στήθος της και ρυθμικά κουνούσε το κορμί της ηδονικά από πάνω μου. Τη κράτησα στην αγκαλιά μου και εκείνη με έσφιξε πάνω της στο στήθος της. Κάθε σημείο του κορμιού της ήταν υγρό και τα βογκητά της δεν άργησαν να με φτάσουν για μία ακόμη φορά στην αποκορύφωση που μου πρόσφερε.
Έγειρε το σώμα της προς τα πίσω, ενώ ο ιδρώτας κυλούσε ανάμεσα από τα στήθη της και ξάπλωσε στο πουπουλένιο μαξιλάρι αφήνοντας ένα βογκητό χαλάρωσης. Ξάπλωσα δίπλα της και κοίταζα το κορμί της και την επίπεδη κοιλιά της καθώς ανέπνεε. Άφησα τα δάχτυλα μου να ταξιδεύουν στις καμπύλες της χωρίς να μιλάμε μεταξύ μας. Η σιωπή ήταν αρκετή και μας έκανε και τους δύο να νοιώθουμε βολικά. 
Δεν ξέρω αν αποκοιμήθηκα εγώ πρώτος ή εκείνη, αλλά σαν να μην είχε περάσει πολύ ώρα από τη τελευταία μας επαφή και εκείνη κάτω από τα σκεπάσματα ικανοποιούσε τη δίψα της και εμένα μαζί. Το στόμα της τόσο ζεστό και υγρό και κάθε σταγόνα σάλιου με ερέθιζε περισσότερο. 
Δεν μπορούσα να πιστέψω ότι αυτή η γυναίκα με ξελόγιαζε τόσο πολύ. Η γυναίκα, που σαν αβοήθητο κοριτσάκι την τράβηξα έξω από ένα αυτοκίνητο και με κοίταζε με τα χλωμά της μάτια. Τώρα σήκωνε το λάγνο της βλέμμα και με κοίταζε σαν να μου πρόδιδε τις αμαρτωλές, πονηρές της σκέψεις και το τι θα επακολουθούσε. 
Έσφιξα τα σεντόνια καθώς παραδινόμουν στα θέλω της και ένα αγκομαχητό βγήκε από τα χείλη μου. Εκείνη σηκώθηκε από το κρεβάτι και πλησίασε το παράθυρο, γυμνή όπως ακριβώς έπρεπε να είναι μαζί μου. 
Με κοίταξε πάλι τα μεγάλα της μάτια σαν να απομυθοποιούσε έναν θεό. Σαν να καταλάβαινε κάθε αδυναμία και κάθε θέλω μου. Ένοιωσε πως τα αισθήματα μου για εκείνη ήταν μοναδικά και με πλησίασε γέρνοντας το κεφάλι στο πλάι.  
« Νομίζω πως θέλεις κάτι να μου πεις;» και έβαλε το κεφάλι μου ανάμεσα στις παλάμες της. 
« Θέλω να μείνεις.»
«Εδώ;»
«Εδώ, μαζί μου.»
«…»
«Έχεις αφήσει υποχρεώσεις πίσω σου στη Σικελία;»
«Θα μείνω για λίγο ακόμη. Μέχρι να με βαρεθείς» και χαμογελώντας κατευθύνθηκε προς το μπάνιο.
Το χρυσό ρολόι στο κομοδίνο έδειχνε εφτά ακριβώς. Συνέχισα να κοιτάζω το ρολόι, περιμένοντας τα λεπτά να περάσουν, αλλά ο δείκτης παρέμενε κολλημένος στις εφτά ακριβώς. Το πήρα στα χέρια μου κουνώντας το πάνω κάτω για να αρχίσουν να κινούνται τα γρανάζια, αλλά χωρίς αποτέλεσμα. 
Το αεράκι που έμπαινε μέσα στο δωμάτιο με καλούσε να σταθώ μπροστά στο παράθυρο, όπως εκείνη πριν από λίγο. Η θέα ήταν μαγευτική και μία βόλτα στη θάλασσα ήταν ότι πρέπει για αυτό το πρωινό Σαββάτου. Χαμήλωσα το βλέμμα μου στα χεριά της καθώς με τύλιξαν από τη μέση και ακούμπησε το μικρό της κεφαλάκι στη πλάτη μου. Άγγιξα τα χέρια της και τα χάιδεψα, ενώ για ακόμη μια φορά η μικρή μπλε πεταλούδα είχε εξαφανιστεί από τον καρπό της. Καθώς με κρατούσε στην αγκαλιά της γύρισα για να τη κοιτάξω, αλλά ένα μικρό έντομο τράβηξε τη προσοχή μου, καθώς ήταν στην άκρη του περβαζιού. Άπλωσα το δάχτυλο μου να το αγγίξω και εκείνο σαν να μεταμορφώθηκε ξαφνικά μπροστά μου, άνοιξε τα σκουρόχρωμα μπλε φτερά του και πέταξε μακρυά.
Μια μικρή μπλε πεταλούδα…
 

«3»
 
Η βροχή δεν έλεγε να σταματήσει και συνέχισε να μαστιγώνει το παράθυρο του δωματίου μου. Ήταν περασμένες εφτά και ήδη είχε νυχτώσει στο Λονδίνο. Η υγρασία και η ομίχλη δεν έλεγαν να αφήσουν ήσυχο τον ήλιο να ξεπροβάλλει. Αλήθεια πότε ήταν η τελευταία φορά που έβαλα τα γυαλιά ηλίου μου; Και που στο καλό τα είχα αφήσει πάλι; 
Έκατσα και πάλι στο γραφείο μου, δαγκώνοντας ένα μικρό κεκάκι. Έπρεπε οπωσδήποτε να τελειώσω την εργασία μου για τα καιρικά φαινόμενα και τις διατμήσεις για να τη παραδώσω στο πανεπιστήμιο μέχρι το τέλος της εβδομάδας. Συνέχισα να πληκτρολογώ και την επόμενη παράγραφο, όταν άκουσα φωνές από το διάδρομο της πολυκατοικίας. 
Το διαμέρισμα μου ήταν στην οδό Glenthorpe ‘ δεν ήταν πολυσύχναστος δρόμος, ειδικά τις νύχτες, αλλά ήταν κοντά στο Morden Park, όπου μπορούσα να πηγαίνω για τρέξιμο τα γεμάτα υγρασία πρωινά. Επιπλέον, υπήρχε μία αγορά με φρέσκα λαχανικά και φρούτα, όπου μπορούσες τις πρωινές ώρες να αγοράσεις ότι ήθελες και όσο ήθελες. Ήταν η αγαπημένη μου στιγμή της ημέρας, γιατί έτσι μπορούσα να βλέπω και τον Ρόμπερτ.
Ο Ρόμπερτ ήταν ένα σημαντικό κεφάλαιο της ζωής μου. Δεν είχαμε σχέση, αλλά θα το ήθελα πάρα πολύ. Ο Ρόμπερτ μου, ήταν ήδη παντρεμένος και έμενε μερικά τετράγωνα πιο κάτω μαζί με τη σύζυγο του τη Σαμ, από το Σάμερ. Μα ποιος θα ονόμαζε το παιδί του «καλοκαίρι»; Επιπλέον ο Ρόμπερτ είχε και ένα γιο. Ένα μικρό αγοράκι που το κρατούσα μία φορά την εβδομάδα, όταν ο Ρόμπερτ και η Σαμ πήγαιναν θέατρο ή σινεμά.
Ο Ρόμπερτ ήταν πάντα γενναιόδωρος μαζί μου για την τρίωρη αμοιβή του baby – sitting και πάντα με συνόδευε μέχρι την είσοδο του σπιτιού μου όταν αργούσαν να επιστρέψουν από τη νυχτερινή τους έξοδο. Συνήθως μιλούσαμε περί ανέμων και υδάτων στις λιγοστές αυτές διαδρομές, αλλά φαινόταν να δίνει σημασία σε καθετί που του έλεγα. 
Τα πρωινά, τον έβλεπα στο πάρκο όπου πήγαινα για τρέξιμο. Με χαιρετούσε συνήθως με ένα νεύμα χωρίς να σταματήσει την άσκηση του και εγώ φρόντιζα να ανταποδίδω τον χαιρετισμό με την ίδια σοβαρότητα. Μία φορά με φίλησε κιόλας στο μάγουλο. Ήταν παραμονή των γενεθλίων μου και τους ενημέρωσα πως δεν μπορούσα να κρατήσω τον μικρό το επόμενο βράδυ, αν και το ήθελα σαν τρελή για να μπορέσω να ξαναδώ τον Ρομπερτ. Έτσι την επόμενη Παρασκευή μου έδωσε ένα μικρό πακετάκι και ένα φιλί στα χείλη, σαν ευχή για τα γενέθλια μου. Το φιλί ήταν τόσο φευγαλέο στη προσπάθεια μας να γυρίσουμε μάγουλο με μάγουλο, τελικά συναντήθηκαν τα χείλη μας. Ήταν σαν όνειρο. Ευτυχώς που δεν ήταν η Σαμ στο σπίτι εκείνη τη μέρα. Δε το συζητήσαμε ποτέ και θεωρήσαμε φυσικά πως έγινε κατά λάθος.  Το πακετάκι είχε μέσα ένα μικρό ασημένιο καθρεφτάκι μαζί με ένα χτενάκι με το αντίστοιχο σκάλισμα λουλουδιών στο τελείωμα του. Σίγουρα το είχε διαλέξει η Σαμ, αλλά εμένα μου αρκούσε που μου το έδωσε εκείνος.
Σε δύο μέρες θα τον ξαναέβλεπα. Συνήθως όταν έβρεχε δεν πήγαινε στο πάρκο για τρέξιμο και έτσι όπως έβρεχε σήμερα, προμήνυε το βροχερό αυριανό πρωινό. 
Συνέχισα να πληκτρολογώ και οι φωνές συνεχίστηκαν για πολύ ώρα στο διάδρομο της πολυκατοικίας. Πάλι ο Τσαρλς έφαγε το μισθό του στον ιππόδρομο και για μία ακόμη φορά η Μπρίττανη τσίριζε από υστερία που θα έπρεπε να συντηρήσει εκείνη το σπίτι και να πληρώσει το ενοίκιο. Αναρωτιόμουν γιατί δεν τον χώριζε.. 
Τα ξημερώματα περίπου η εργασία μου είχε ολοκληρωθεί με επιτυχία και εκτύπωνα και τις τελευταίες σελίδες προς παράδοση. Έτσι αύριο θα μπορούσα να αφιερώσω τη μέρα μου στα μαγαζιά. Ίσως να αγόραζα ένα καινούργιο φόρεμα για να εντυπωσιάσω τον Ρόμπερτ.  Ήξερα ότι το αγαπημένο του χρώμα ήταν το μπλε. Είχε μπλε αυτοκίνητο, πολλά μπλε κουστούμια, γαλάζια φόρμα γυμναστικής, ακόμη και οι κουρτίνες στο σαλόνι τους, είχαν ένα βαθύ μπλε χρώμα. 
Νομίζω πως με την σκέψη του αποκοιμήθηκα για λίγη ώρα στο κρεβάτι μου αγκαλιάζοντας τον αρκούδο μου, μέχρι που το ξυπνητήρι με ξύπνησε βάναυσα από το λήθαργο μου. Δεν θυμάμαι τι όνειρο είδα, θυμάμαι όμως ότι ένιωσα να πέφτω σε μία στιγμή και να ξανασηκώνομαι στο λεπτό. Είχα διαβάσει στη βιβλιοθήκη του πανεπιστημίου, ότι τα όνειρα των ανθρώπων κρατάνε μόλις μερικά δευτερόλεπτα. Τα δικά μου κρατούσαν σίγουρα παραπάνω, ειδικά αφού μπορούσα να ονειρεύομαι ακόμα και όταν ήμουν ξύπνια, όπως όλες οι γυναίκες άλλωστε. 
Έφτιαξα το γιακά από το πουκάμισο μου και συνέχισα να διορθώνω τις μπούκλες από τα μαλλιά μου. Τα χείλη μου ήταν λίγο χλωμά, ίσως έπρεπε να τονίσω το μακιγιάζ μου. 
Προτίμησα να περπατήσω μέχρι το πανεπιστήμιο, παρά να χρησιμοποιήσω το μετρό, καθώς αυτή την ώρα την ημέρας ήταν αποπνικτική η κατάσταση. Κρατούσα την εργασία μου και με τα δύο μου χέρια σαν να ήταν το πολυτιμότερο αγαθό. Οι καθηγητές μου θα έμεναν σίγουρα ικανοποιημένοι από την απόδοση μου και από το μέγεθος της εργασία. Ίσως να μου πρότειναν και μία θέση στην πανεπιστημιακή κοινότητα. Για αρχή σαν βοηθός και έπειτα δική μου έδρα. 
Οι σκέψεις αυτές πάντα αναπτερώνουν το ηθικό μου και με σίγουρα βήματα κατευθύνθηκα στην κύρια αίθουσα. Ευτυχώς δεν χρειαζόταν να ετοιμάσω παρουσίαση σχετικά, η φωνή μου αποκλείεται να έβγαινε από τα χείλη μου μπροστά σε κοινό. Ήμουν αρκετά συνεσταλμένη και ίσως γι αυτό να μην είχα σχέση εδώ και πολύ καιρό σε αντίθεση με τα υπόλοιπα κορίτσια της ηλικίας μου. Ο καθηγητής Μακρόι με υποδέχτηκε με ένα χαμόγελο, που αμέσως εξευμένισε όλους μου τους φόβους. Έριξε μία πρόχειρη ματιά στην εργασία μου, δίνοντας ιδιαίτερη σημασία στα στατιστικά για τα ατυχήματα που έχουν προκαλέσει τα ακραία καιρικά φαινόμενα σε όλα τα αεροδρόμια της Ευρώπης και της Αμερικής και στο φωτογραφικό υλικό. 
« Μπεθ, είμαι σίγουρος πως θα αριστεύσεις. Η εργασία σου φαίνεται δομημένη και πλούσια σε περιεχόμενο. Μπράβο σου!» και σήκωσε λίγο πιο ψηλά τα γυαλιά του για να ελέγξει με περισσότερη προσοχή τη βιβλιογραφία. – « Η βαθμολογία σου θα αναρτηθεί στον πίνακα ανακοινώσεων, μαζί με όλες τις υπόλοιπες φυσικά. Τα τελικά αποτελέσματα θα είναι σε μία βδομάδα.»
Έξω από την πανεπιστημιακή κοινότητα πλήθος φοιτητών, παρά το ψιλοβρόχι έφτιαχναν μικρά πηγαδάκια. Χαιρέτησα μερικούς γνωστούς που παρακολουθούσαμε μαζί τα εργαστηριακά μαθήματα και κατευθύνθηκα προς την έξοδο της σχολής. Με τις φίλες μου δεν είχα κρατήσει ιδιαίτερη επαφή καθώς έριξα μεγάλο βάρος στα μαθήματα και στη διατριβή μου, οπότε σιγά σιγά με τον καιρό χαθήκαμε. Δεν με ενοχλούσε όμως καθώς ήταν επιλογή μου και επιπλέον δεν ήθελα οι διασκεδάσεις και οι παμπ, να στερήσουν τα βράδια Παρασκευής που έβλεπα τον Ρομπερτ. 
Τα μαγαζιά ήταν γεμάτα με κόσμο και εμπριμέ φορέματα  κοσμούσαν τις βιτρίνες των καταστημάτων. Το βλέμμα μου ξεχώρισε αμέσως ένα γαλάζιο φόρεμα με λευκή ζώνη. Τα μανίκια του κοσμούσαν στο τελείωμα τους μπλε πεταλούδες, ενώ το ντεκολτέ σε σχήμα U προκαλούσε τις φαντασίες. Αν και δεν είχα τέλειο σώμα, αποφάσισα να το δοκιμάσω και χωρίς δεύτερη σκέψη το είχα κιόλας στα χέρια μου καθώς πλήρωνα στο ταμείο. Σίγουρα θα το φορούσα αύριο το βράδυ και θα ήμουν πιο όμορφη από τη Σαμ.  Έπρεπε να αλλάξω και χτένισμα. Ίσως και χρώμα στα μαλλιά μου. 
Καθώς έβγαινα από το μαγαζί είδα παρκαρισμένο το αυτοκίνητο του Ρομπερτ. Τέτοια ώρα συνήθως ήταν στο δικηγορικό του γραφείο, οπότε θεώρησα ότι είχε έρθει να επισκεφτεί κάποιον πελάτη του. Πλησιάζοντας διέκρινα ότι ο Ρομπερτ ήταν στη θέση του και δίπλα του μία γυναίκα. Δεν ήταν η Σαμ. Εκείνος έσκυψε και τι φίλησε με πάθος, ένιωσα το κεφάλι μου να γυρίζει, τις ψιθύρισε κάτι στο αυτί και εκείνη χαμογέλασε πονηρά κοιτάζοντας έξω από το παράθυρο, πόσο μόνη ένιωθα μέσα σε τόσο κόσμο. Σαν να κατέρρευσε ξαφνικά όλος ο κόσμος γύρω μου. Τα πόδια μου δεν με κρατούσαν. Γιατί να φιλάει εκείνη και όχι εμένα. Ποια ήταν εκείνη; Τι παραπάνω είχε από μένα και καθόταν δίπλα του; 
Στύλωσα στον τοίχο πίσω μου παραπατώντας και προσπαθώντας να αναπνεύσω. Ήμουν τόσο ερωτευμένη με τον Ρομπερτ και τόσο καιρό δεν αποκάλυπτα τα αισθήματα μου για εκείνον. Δεν ήθελα να του δημιουργήσω προβλήματα και κυρίως δεν ήθελα να κάνω κάτι που θα τον πλήγωνε. Το μυαλό μου γύριζε και σκεφτόμουν τη Σαμ. Η καημένη, θα πληγωνόταν πολύ αν το μάθαινε. 
Άνοιξε η πόρτα του αυτοκινήτου και η κοπέλα αποχαιρετώντας τον Ρομπερτ, πέρασε στην απέναντι πλευρά του δρόμου και μπήκε σε ένα μαγαζί με εσώρουχα. Εκείνος έβαλε μπροστά τη μηχανή και έφυγε με ταχύτητα, ενώ εγώ κοιτάζοντας τον τοίχο σταμάτησα να αναπνέω. 
Πέρασα απέναντι για να ακολουθήσω την κοκκινομάλλα γυναίκα που βγήκε από το αυτοκίνητο του. Την παρακολουθούσα έξω από τη βιτρίνα του καταστήματος να διαλέγει μαύρα εσώρουχα με κόκκινες κορδέλες. Το κόκκινο δεν άρεσε ποτέ στο Ρόμπερτ. Τι υποκριτής! Η κοπέλα αγόρασε τα εσώρουχα και βγαίνοντας από το μαγαζί κατευθύνθηκε δυτικά, προς το εμπορικό κέντρο. 
Συνέχισα να την ακολουθώ από απόσταση, προσέχοντας κάθε αγορά της. Το σώμα της είχε τις σωστές αναλογίες και παρατήρησα πως φορούσε ψηλοτάκουνες γόβες, σε αντίθεση με εμένα και τα λευκά αθλητικά μου παπούτσια. Φορούσε ένα εφαρμοστό τζην και ένα καφέ, δερμάτινο τζάκετ, ενώ κρατούσε σε παρόμοια απόχρωση μία γυναικεία τσάντα. 
Μπήκε στο επόμενο μαγαζί με ρούχα και άρχισε να κοιτάζει φορέματα για να αναδείξει το πρόστυχο σώμα της και το αξιοζήλευτο ντεκολτέ της. Πήρα μία βαθιά ανάσα και την πλησίασα. Η καρδιά μου χτυπούσε σαν τρελή. Μήπως έπρεπε να της μιλήσω; Να της πω τι όμως; Διάλεξε ένα μαύρο φόρεμα, ενώ το θάρρος μου με εγκατέλειπε και την προσπέρασα για να βρεθώ απέναντι της. 
Ήταν έντονα βαμμένη και τα χείλη της είχαν ένα κατακόκκινο χρώμα σαν κεράσι.  Τα νύχια της επίσης βαμμένα σε έντονο κόκκινο, ενώ τους καρπούς τους τύλιγαν πλήθος χρυσών κρίκων. Δάγκωνα τα χείλη μου όσο την έβλεπα να διαλέγει ρούχα. Το σώμα της ήταν γυμνασμένο, ενώ εγώ πάλευα κάθε πρωί με την υγρασία για να χάσω μερικά περιττά κιλά. Χτύπησε το κινητό της και απομακρύνθηκε προς τα δοκιμαστήρια κρατώντας στην αγκαλιά της τα ρούχα που διάλεξε. Τράβηξα και εγώ ένα φόρεμα και πήγα να το δοκιμάσω. 
«…Καλός ήταν… Ναι, το ξέρω. Είπε πως θα το κοιτάξει και αυτό και θα μιλήσει κάποια στιγμή στη Σαμ. Κανονίσαμε να πάμε και ταξίδι στη Νίκαια. Δεν ξέρω… Ίσως το επόμενο Σάββατο.  Πήρα ένα φοβερό μαγιό! Θα περάσω να στο δείξω σήμερα. Σίγουρα θα του σηκωθεί του Ρομπ μόλις το δει πάνω μου..»
Βγήκα βιαστικά από το δοκιμαστήριο και προχώρησα ζαλισμένη προς την έξοδο. Κρατούσα ακόμη στα χέρια μου το ρούχο που τυχαία είχα διαλέξει φτάνοντας στο σπίτι παρατήρησα ότι ήταν το ίδιο μαύρο φόρεμα με εκείνο που διάλεξε η κοκκινομάλλα. 
Ένιωθα το στήθος μου να πονάει και το πίεσα με το χέρι μου προσπαθώντας να σταματήσω τον πόνο, αλλά χωρίς αποτέλεσμα. Ένιωθα τα ρούχα μου να με πνίγουν και κατέληξα κάτω από το ντους να με χτυπάει το κρύο νερό και να βρέχει τα ρούχα μου και το σώμα μου. Το μυαλό μου ήταν κενό και το μόνο που σκεφτόμουν ήταν η κοκκινομάλλα γυναίκα και ο Ρόμπερτ. Ο Ρόμπερτ να τη φιλάει, ο Ρομπερτ να την αγκαλιάζει, ο Ρόμπερτ να της χαμογελάει, ο Ρόμπερτ να της κάνει έρωτα. Πόσο τη ζήλευα και πόσο θα ήθελα να είμαι στη θέση της. Και τι με εμπόδιζε πλέον να είμαι στη θέση της;
Σκούπισα τα μαλλιά μου αφήνοντας πίσω μου τα βρεγμένα μου ρούχα και γυμνή κοιτάχτηκα στον καθρέφτη μέσα στο υπνοδωμάτιο μου. Για να έχω μία επιτυχημένη καριέρα και να διαπρέψω στη σχολή, ξέχασα να κοιτάξω τη γυναίκα   Μπεθ μέσα μου. Θα μπορούσα να είμαι και εγώ προκλητική. Θα ήμουν και εγώ προκλητική και ποθητή. Μπορώ και εγώ να σαγηνεύσω έναν άντρα. 
 
Την επόμενη μέρα σηκώθηκα νωρίς το πρωί πηγαίνοντας προς τη τράπεζα για να σηκώσω μερικά χρήματα. Οι γονείς μου είχαν μία εταιρεία ζαχαρωτών στη Γλασκόβη και το μηνιαίο έμβασμα ήταν πάντα διπλάσιο από όσα είχα ανάγκη. Πάντα περίσσευαν χρήματα και η μητέρα μου έλεγε ότι δεν τρώω σωστά και ότι δεν μαγειρεύω καθόλου γι αυτό και δεν ξόδευα τα λεφτά. Έκανα ανάληψη και έβαλα σε εφαρμογή το σχέδιο μου. 
Κατευθύνθηκα προς το εμπορικό κέντρο όπου και χθες είχα ακολουθήσει την κοκκινομάλλα και μπήκα στο μαγαζί με τα ρούχα. Αγόρασα δύο μαύρα φορέματα με βαθύ ντεκολτέ που αγκάλιαζαν επιδέξια του μηρούς μου και μία χρυσή ζώνη. Πλήρωσα στο ταμείο και μία αίσθηση αναγέννησης κυρίευσε το κορμί μου.  Συνέχισα στο επόμενο μαγαζί με τα εσώρουχα διαλέγοντας μαύρα δαντελωτά εσώρουχα με λεπτή, απαλή υφή. Διάλεξα και κόκκινα εσώρουχα φτιαγμένα από σατέν. 
Στο επόμενο μαγαζί αγόρασα μαύρες γόβες. Ήταν η πρώτη φορά που περπατούσα με ψηλές γόβες και η υπάλληλος με κράτησε λόγω της αστάθειας μας, αποφεύγοντας το πέσιμο. Η καταναλωτική μου μανία με οδήγησε και στο κομμωτήριο. 
« Έχετε κλείσει ραντεβού;»
«Όχι, αλλά θα ήθελα μία αλλαγή.»
« Θα περιμένετε λίγο.»
Κάθισα ενώ μου σέρβιραν ένα καφέ και σκεφτόμουν ότι το κόκκινο χρώμα δεν είναι τελικά τόσο άσχημο όσο έδειχνε σε εκείνη. Θα μπορούσα να διαλέξω ένα πορφυρό χρώμα ή ίσως κάτι πιο γήινο, σαν τη Τζούλιαν Μουρ ή τη Νικόλ Κίντμαν. Άρχισα να ξεφυλλίζω περιοδικά ενώ με την άκρη του ματιού μου διέκρινα τις κομμώτριες που είχαν σαστίσει με την ταχύτητα που ξεφύλλιζα. Σταμάτησα απότομα όταν βρήκα αυτό που έψαχνα. Κόκκινο μαλλί με ξανθές ανταύγειες. Δυνατές αποχρώσεις του κόκκινου με απόλυτη θηλυκότητα του ξανθού. 
Σε λίγο ήρθε η σειρά μου και κοιτάζοντας τη κομμώτρια μέσα στα μάτια της έδειξα τη φωτογραφία. 
« Θέλω να με κάνεις σαν αυτή. » Η κοπέλα κοίταζε μία τη φωτογραφία και μία εμένα. Κατάλαβε πως δεν ήθελα να το συζητήσω, ούτε να δεχτώ τις ιδέες της και έτσι απλά μου ζήτησε να καθίσω. 
 
Κοιταζόμουν στο καθρέφτη με τις ώρες όταν επέστρεψα στο σπίτι, χωρίς να αναγνωρίζω τη γυναίκα στο είδωλο. Εγώ είμαι αυτή; Είμαι τόσο διαφορετική. Τόσο ποθητή.. ίσως όχι όσο εκείνη, αλλά μπορεί περισσότερο. Μία τέτοια αλλαγή δεν θα περνούσε απαρατήρητη από τον Ρόμπερτ. Μία τέτοια αλλαγή σίγουρα θα τον έκανε να με κοιτάξει. Ίσως και να με φλέρταρε. Ίσως να ζητούσε να γίνω το κορίτσι του και να πήγαινε μαζί μου στη Νίκαια. 
 
Την επόμενη μέρα σηκώθηκα νωρίς το πρωί για το συνηθισμένο μου τρέξιμο. Έβαλα μία καινούργια φόρμα που είχα αγοράσει χθες, συνέπεια της καταναλωτικής μου μανίας , λευκή με κόκκινες γραμμές στο πλάι. Τόνιζε ιδιαίτερα τις καμπύλες μου και ανασήκωνε τους γλουτούς μου. Φόρεσα το mp3 player και ξεκίνησα τη βόλτα μου με ένα χαλαρό τρέξιμο. Τα μαλλιά μου ανέμιζαν σε κάθε μου κίνηση, ενώ παρατήρησα πως οι άντρες με κοιτούσαν καθώς έτρεχα. Επιπλέον, δεν φορούσα και τα συνηθισμένα στρόγγυλα γυαλιά μου, τα οποία είχα αντικαταστήσει με φακούς επαφής. 
Ο Ρόμπερτ ήταν εκεί φυσικά. Τον προσπέρασα από την αντίθετη κατεύθυνση χαιρετώντας τον με ένα νεύμα, ενώ εκείνος στη προσπάθεια του να με αναγνωρίσει, σταμάτησε το τρέξιμο και έμεινε να με κοιτάζει με απορημένο βλέμμα μέχρι που χάθηκα από το οπτικό του πεδίο. 
Στην επόμενη στροφή κάθισα σε ένα ξύλινο παγκάκι χαζεύοντας τους σκύλους με τους ιδιοκτήτες τους να παίζουν φρίσμπι ή να προσπαθούν να τα εκπαιδεύσουν να κάθονται κάτω σε κάθε διαταγή. Από μακρυά είδα τον Ρομπερτ με αργό βήμα να με πλησιάζει. Σήκωσα ψηλά το κορμί μου τινάζοντας προς τα πίσω τα φλεγόμενα μαλλιά μου και άφησα τον ελάχιστο ήλιο να δώσει την αρμόζουσα λάμψη. 
 
« Να καθίσω δίπλα σου;»
«Φυσικά.»
«Γνωριζόμαστε από κάπου;»
«Ίσως», ακόμη και ο τόνος της φωνής μου είχε αλλάξει. Αν όλα αποτύγχαναν, σίγουρα θα έκανα καριέρα στις ροζ γραμμές. 
« Με λένε Ρόμπερτ. Εσένα;»
« Έχει σημασία το όνομα μου;»
« Για μένα ναι»
« Μπα, γιατί;»
« Θέλω να σε γνωρίσω καλύτερα»
Έσφιγγα τα χέρια μου το ένα μέσα στο άλλο, σε μια προσπάθεια αυτοσυγκράτησης. Έτοιμη ήμουν να του χιμήξω τσιρίζοντας πως είχε πηδήξει όλες τις κοκκινομάλλες της Αγγλίας, και μάλιστα ένας άντρας που ισχυριζόταν ότι το κόκκινο δεν είναι θηλυκό. 
« Λοιπόν;» 
« Ώστε θέλεις να με γνωρίσεις καλύτερα;»
« Είσαι πολύ όμορφη. Και ποιος δεν θα ήθελε;»
« Έλα στο σπίτι μου».
« Τι εννοείς;»
«Τι δεν κατάλαβες από αυτό που είπα;» και σηκώθηκα όρθια κουνώντας τον κορμί μου ρυθμικά και περπατώντας αργά στο μονοπάτι του πάρκου.
Σηκώθηκε και εκείνος και με πλησίασε με γρήγορο βήμα για να μη χάσει ούτε λεπτό από τη συντροφιά μου. Με έπιασε από το χέρι για να περάσουμε το δρόμο προς τη πολυκατοικία μου, λέγοντας κάτι του τύπου ότι ξέρω μία κοπέλα που μένει εδώ. Φυσικά δεν έδωσα σημασία για να μη προδοθώ και έσφιξα το χέρι του μέσα στο δικό μου. 
Μπαίνοντας στο ασανσέρ της πολυκατοικίας, τον κόλλησα απέναντι μου και τυλίγοντας τον στην αγκαλιά μου άρχισα να τον φιλάω με πάθος στα χείλη. Με κράτησε από τη μέση και σηκώνοντας το σώμα μου προς τα πάνω τον τύλιξα με τα πόδια μου και συνέχισα να τον φιλάω. Ανταποκρινόταν σε κάθε μου φιλί με το ίδιο πάθος, ενώ βγαίνοντας από το ασανσέρ με κόλλησε στον τοίχο ενώ κατέβαζε το φερμουάρ της μπλούζας μου. 
Μπήκαμε στο διαμέρισμα μου και βγάλαμε τα ρούχα μας σε ελάχιστο χρόνο. Δεν άργησε να τελειώσει μέσα σε πλήθος βογκητών και αγκομαχητών. Ξάπλωσε δίπλα μου προσπαθώντας να βρει την ανάσα του, ενώ και το δικό μου στήθος ανεβοκατέβαινε από την ηδονή που μόλις μου είχε προσφέρει. 
Δεν τον μισούσα εκείνη την ώρα, τον ήθελα και εγώ όσο με ήθελε και εκείνος. Τον ήθελα από τη πρώτη στιγμή που τον γνώρισα και τώρα εκμεταλλευόμουν την αδυναμία του. Μισούσα εκείνη όμως, τη ζήλευα που είχε γευτεί τα ίδια φιλιά και τα ίδια χάδια. 
« Θέλω να μου πείς το όνομα σου.»
« Ελίζα»
« Ένα όμορφο όνομα για ένα όμορφο κορίτσι. Θα κάνω ένα ντους και μετά θα φύγω.»
Πήρα μία βαθιά ανάσα και τον άφησα να συνεχίσει. 
« Θέλω να σε ξαναδώ »
« Δεν είναι καλή ιδέα »
« Ξέρω που μένεις»
Τελείωσε με το ντους του και βιαστικά ντύθηκε. Με αποχαιρέτησε με ένα πεταχτό φιλί στα χείλη και έκλεισε πίσω του την πόρτα. 
Αποκοιμήθηκα για αρκετές ώρες, ίσως λόγω της έντασης των τελευταίων ημερών και όταν ξύπνησα ο ήλιος είχε ήδη δύσει. Έκανα ένα ντους και ανακάθισα στο κρεβάτι, σκεπτόμενη τα όσα είχαν γίνει τις τελευταίες μέρες. Ένιωθα το σώμα μου να μουδιάζει, σαν να απελευθερωνόμουν από το κορμί μου. Ήμουν πιο ήρεμη, ίσως επειδή συνειδητοποίησα ότι ο Ρόμπερτ δεν άξιζε της τόσης προσοχής μου. 
Ακούστηκε ο ήχος από το κινητό μου. Ήξερα καλά ποιος ήταν στην άλλη γραμμή. 
« Μπεθ, Μπεθ καλή μου, γεια σου! Είμαι η Σαμ, τι κάνεις;»
« Γεια σου Σαμ.»
« Μπεθ θα με σώσεις απόψε. Μας έχουν καλέσει σε δείπνο οι Γουόρκσάιρ και ξέρεις πως κάνουν όταν κυκλοφορούν μικρά παιδιά στο σπίτι. 
« Ναι, ξέρω», δεν ήξερα.
« Μπορείς να κρατήσεις τον μικρό μου σήμερα, έτσι;»
« Ναι, θα είμαι σε μισή ώρα εκεί.»
« Ω, είσαι τόσο καλή. Τα λέμε σε λίγο»!
«Ναι, είμαι.» , απάντησα σε ένα τηλέφωνο που τώρα βούιζε μέσα στα αυτιά μου. 
Έβαλα το μαύρο μου φόρεμα, τι μαύρες μου γόβες, τη χρυσή μου ζώνη και το μαύρο μου παλτό. Χτένισα τα μαλλιά μου ισιώνοντας τις άκρες και δίνοντας όγκο με τα δάχτυλα μου. Δεν παρέλειψα να βάλω το κόκκινο κραγιόν στα χείλη μου, ενώ έβαψα έντονα τα μάτια μου τονίζοντας τις βλεφαρίδες μου. 
Σε μισή ώρα ήμουν εκεί. Χτύπησα το κουδούνι και παίρνοντας μία βαθιά ανάσα αντίκρισα τον Ρόμπερτ απέναντι μου. Το μαρτίνι που κρατούσε στα χέρια του, έπεσε στο πάτωμα λερώνοντας το χαλί και σπάζοντας σε δυο κομμάτια το λεπτό ποτήρι. Ο θόρυβος τον επανέφερε στο κατώφλι του σπιτιού του και πριν προλάβει να μιλήσει είχα ήδη μπει μέσα. Ακούστηκε η φωνή της Σαμ, που με αποκαλούσε Μπεθ και το καλωσόρισμα της. Εκείνος έσκυψε να μαζέψει τα δύο κομμάτια και συνέχισε να κοιτάζει τις γάμπες μου ενώ εγώ τοποθετούσα το παλτό μου στη κρεμάστρα πάνω από το κεφάλι μου. 
« Ελίζα, εννοώ Μπεθ…»
«Για σένα Ελίζαμπεθ.»
Ο μικρός με υποδέχτηκε με τη γνωστή αγκαλιά του λέγοντας μου πόσο όμορφη έδειχνα και πόσο ήθελε να μου δείξει τα καινούργια του παιχνίδια. Έκατσα στο χαλί μαζί του, ενώ ο Ρόμπερτ με παρακολουθούσε σαν υπνωτισμένος να μιλάω με το γιο του. 
Η Σαμ μπήκε στο δωμάτιο αποχαιρετώντας τον μικρό με ένα φιλί στο μέτωπο και λέγοντας μου πόσο μου πήγαινε το νέο χρώμα στα μαλλιά μου.
« Ρόμπερτ, τι λες; Να τα κάνω και εγώ έτσι; Ρόμπερτ; Ρόμπερτ;»
Η ματιά μου ήταν τόσο διαπεραστική που ο Ρόμπερτ τινάχτηκε ολόκληρος γνέφοντας στη Σαμ θετικά. Η πόρτα πίσω τους έκλεισε αφήνοντας με μόνη μου με τον μικρό και τα στρατιωτάκια του. 
 
Τρείς ώρες μετά, οι γόβες μου ήταν πάνω στο χαλί και ο μικρός στην αγκαλιά μου να πίνει το γάλα του από το μπιμπερό. Δεν την είχε κόψει αυτή τη συνήθεια, παρά τις προσπάθειες της Σαμ και τον ευχαριστούμε να πίνει το γάλα του έτσι.  Αποκοιμήθηκε σε λίγα λεπτά και εγώ τον έβαλα στο κρεβάτι του σκεπάζοντας τον με την κουβέρτα του Toy Story. 
Άκουσα βήματα στην είσοδο και βγήκα στο διάδρομο ξεχωρίζοντας τη φιγούρα του Ρόμπερτ και της Σαμ.
«  Γεια σας»
«  Γεια σου Μπεθ. Ο Έντουαρτ;»
«  Ήπιε το γάλα του και κοιμάται»
« Είσαι θησαυρός Μπεθ. Και εγώ είμαι πολύ κουρασμένη και νυστάζω πολύ!» 
«Ναι.. και εγώ καλύτερα να πηγαίνω. Καληνύχτα»
« Μπεθ, θα σε συνοδέψω μέχρι το σπίτι σου. Δεν έχεις πρόβλημα Σαμ έτσι;»
« Όχι, γλυκέ μου και μη ξεχάσεις να πληρώσεις τη Μπεθ», αποκρίθηκε με ένα χασμουρητό η Σαμ και προχώρησε προς τη κρεβατοκάμαρα της. 
Εκείνος έμεινε να με κοιτάζει με τα μεγάλα μπλε μάτια του ενώ εγώ φορούσα τις γόβες μου. Μου άνοιξε τη πόρτα και σε λίγο η υγρασία τρυπούσε τα κόκαλα μας καθώς κατευθυνόμασταν προς το σπίτι μου. Δεν μιλούσαμε στη διαδρομή. Είχα χώσει τα χέρια μου στις τσέπες, ενώ εκείνος μου έριχνε κλεφτές ματιές σαν να προσπαθούσε να ξεκινήσει κουβέντα. Φτάνοντας στο στενό με στρίμωξε ανάμεσα στα χέρια του και στο τοίχο πίσω μου. 
« Τι θέλεις;»
« Μόνο τη συνηθισμένη αμοιβή μου»
« Μη μου λες βλακείες εμένα. Πες μου τι στο διάολο θέλεις;»
«Σου είπα»!
« Γιατί το έκανες αυτό;»
«Τι έκανα πάλι;»
« Κάναμε σεξ το πρωί! Ενώ ήξερες ποιος ήμουν»
«Εσύ γιατί το έκανες;»
«Εγώ δεν ήξερα ποια είσαι»!
«Δεν εννοώ αυτό. Εννοώ που έκανες σεξ με μία άγνωστη.»
«Δεν είχα ιδέα ότι ήσουν εσύ»
« Τότε γιατί; Απλά επειδή είμαι κοκκινομάλλα; Σε τραβάνε πολύ οι κοκκινομάλλες τελευταία, έτσι Ρομπ;»
Γούρλωσε τα μάτια του σαν να του είχα μόλις ανακοινώσει ότι ο κόσμος θα καταστραφεί σε πέντε λεπτά. Τράβηξε τα χέρια του μακριά μου και έσκυψε το κεφάλι ενώ έκανε μερικά βήματα προς τα πίσω. 
« Θα της το πεις;» 
« Όχι, είναι δικό σου πρόβλημα.»
« Και εσύ;»
«Εγώ την άλλη Παρασκευή θα είμαι και πάλι στο σπίτι σου για να προσέχω τον Εντ, ενώ εσύ θα είσαι στο θέατρο με τη Σαμ.»
Με κόλλησε για άλλη μία φορά στο τοίχο προσπαθώντας να αγγίξει τα χείλη μου, αλλά του ξεγλίστρησα, χωρίς να με αγγίξει. Ένιωθα τα μάτια μου να βουρκώνουν και έτρεξα προς την είσοδο της πολυκατοικίας ανεβαίνοντας στο διαμέρισμα μου από τις σκάλες. Δεν περίμενα να τρέξει από πίσω μου, όμως εκείνος το έκανε και με ακολούθησε μέχρι το διαμέρισμα μου. 
« Σε θέλω»
« Εγώ θέλω να φύγεις»
« Θέλω την Ελίζα. Μόνο εκείνη.»
« Δώσε μου το πορτοφόλι σου.»
« Τι πράγμα;»
« Δώστο  μου» 
Άνοιξα το πορτοφόλι του, τράβηξα μερικά χαρτονομίσματα, ίσως λίγα παραπάνω από τη συνηθισμένη μου αμοιβή και το επέστρεψα στον κάτοχο του. 
« Σας ευχαριστώ που με φέρατε στο σπίτι. Καληνύχτα», αποκρίθηκα και τον άφησα μόνο του στο διάδρομο 
Άκουσα τα βήματα του στις σκάλες καθώς κατέβαινε και εγώ ξάπλωσα με τα ρούχα στο κρεβάτι. 
 
Τέσσερις μέρες μετά ο ήλιος ήταν η πιο ευχάριστη παρουσία στο Λονδίνο και εγώ φόρεσα το γαλάζιο μου φόρεμα με τις μπλε πεταλούδες και κατευθύνθηκα προς τη σχολή. Σίγουρα τα αποτελέσματα είχαν αναρτηθεί και έπρεπε να δω την τελική μου βαθμολογία. Μπήκα στη σχολή, ενώ ένα αγόρι μου σφύριξε και εγώ του χαμογέλασα, σαν να ανταπέδιδα την κίνηση φλερτ. 
Η Έιμι, συμφοιτήτρια, με πλησίασε με το πιο λαμπερό της χαμόγελο, λέγοντας μου πως αρίστευσα. Τα μάτια μου έλαμψαν και έτρεξα προς τον πίνακα ανακοινώσεων για να βρω το όνομα μου. 
Ο καθηγητής Μακρόι ήταν εκεί κοντά και με πλησίασε απλώνοντας το χέρι του για μια επίσημη χειραψία. 
« Συγχαρητήρια δεσποινίς.»
« Σας ευχαριστώ καθηγητά»
« Αυτό ήταν λοιπόν. Τελείωσε.»
« Ναι, αυτό ήταν.»
« Ξέρεις Μπεθ, θα μπορούσες να εργαστείς στην ακαδημία. Μυαλά σαν το δικό σου είναι πάντα χρήσιμα στην πανεπιστημιακή κοινότητα.»
« Θα το σκεφτώ καθηγητά.» 
« Θα ήθελες να το συζητήσουμε το βράδυ;»
« Σε δείπνο;»
« Μου κάνεις πρόταση Μπεθ για ραντεβού; Δεκτή»
« Μα εγώ…»
« Μου αρέσει το φόρεμα σου πολύ. Τι είναι αυτά;»
« μπλέ πεταλούδες»…
 

«4»
 
Η μυρωδιά από το πούρο του με ενοχλούσε, αλλά προτίμησα να μη μιλήσω. Καθόταν εκεί, στην πράσινη βελούδινη πολυθρόνα κοιτάζοντας έξω από το παράθυρο σαν να περίμενε να εντοπίσει κάποια ύποπτη κίνηση μέσα στη βροχή. Πλησίασα και εγώ δίπλα του κοιτάζοντας από το παράθυρο, διακρίνοντας μόνο τους φρουρούς στην είσοδο. Ένα ίχνος καπνού έκαψε προς στιγμή τα ρουθούνια μου και απομακρύνθηκα πίσω από τη βελούδινη πολυθρόνα. 
« Λοιπόν Τζον;» 
« Νομίζω πως δεν έχει και άλλη επιλογή».
« Και εγώ έτσι νομίζω» και έσβησε το πούρο το στο κρυστάλλινο τασάκι δίπλα του. 
« Τζον, θέλω να με ενημερώνεις για κάθε κίνηση του. Ποντάρω πολλά σε αυτή την επιτροπή και το ξέρεις.»
« Το ξέρω Γερουσιαστή».
« Μμ. Ωραία. Θα περιμένω ενημέρωση σου.»
Κατευθύνθηκα προς την έξοδο του γραφείου, αλλά η βροντερή φωνή του με σταμάτησε. Εδώ και χρόνια υπάκουα στις διαταγές του Γερουσιαστή, οπότε πλέον δεν μου φαινόταν τίποτα ανήθικο ή καταπάτηση του εγωισμού μου.
« Τζον, ο μαύρος χαρτοφύλακας είναι δικός σου. Μια μικρή αμοιβή.» 
Πήρα τον χαρτοφύλακα και με ένα νεύμα ευχαρίστησης κατευθύνθηκα προς την κύρια είσοδο της κατοικίας για να φύγω. Επισκεπτόμουν πολλά χρόνια τον Γερουσιαστή στην προσωπική του κατοικία και πλέον μπορούσα να φεύγω από την κύρια είσοδο, ακριβώς όπως ερχόμουν. 
Η Λόρα, η μικρή κόρη του γερουσιαστή με πλησίασε, φορώντας ένα κόκκινο εφαρμοστό φόρεμα. Είχε περάσει ένας χρόνος από τότε που χωρίσαμε. Ο πατέρας της φυσικά δεν έμαθε ποτέ για αυτή τη σχέση και έτσι αποφεύγαμε τις δημόσιες εμφανίσεις. Ερχόταν εκείνη συνήθως στο σπίτι μου για μερικές ώρες και μετά έφευγε. 
« Λοιπόν Τζον, ακόμα είσαι το κουταβάκι του πατέρα μου;»
« Γεια σου Λόρα.»
« Τι σου ζήτησε αυτή τη φορά; Να λαδώσεις τα μέλη του Κογκρέσου; Να απειλήσεις κανέναν βουλευτή;»
« Και εγώ χάρηκα που σε είδα Λόρα».
Τράβηξα τη μαύρη μου ομπρέλα από τη θήκη και κρατώντας το μαύρο χαρτοφύλακα κατευθύνθηκα προς το αμάξι μου. Ξεκίνησα κάνοντας τη συνηθισμένη διαδρομή μέχρι το σπίτι μου. Το διαμέρισμα μου ήταν σε ένα ήσυχο δρόμο της πρωτεύουσας, όπου μπορούσε κανείς να εκτιμήσει τους φιλικούς γείτονες και την ηρεμία που σου παρείχε. 
Τα έπιπλα που διακοσμούσαν το σπίτι ήταν σε νεοκλασική γραμμή και σε σκούρα χρώματα, ενώ μία μεγάλη κόκκινη πολυθρόνα δίπλα από το τζάκι ήταν η αγαπημένη μου γωνιά για να παίζω σκάκι με αντίπαλο τον  εαυτό μου. Τη συγκεκριμένη παρτίδα την είχα ξεκινήσει πριν από δύο βδομάδες και τώρα έπαιζαν τα λευκά. Ίσως το αλογάκι να έκανε μία στρατηγική κίνηση απόψε. 
Τοποθέτησα τον χαρτοφύλακα πάνω στο γραφείο και άνοιξα τη θήκη με τον ίδιο συνδυασμό που υπήρχε πάντα. Το ποσό ξεπερνούσε το μισό εκατομμύριο αν και δεν χρειάστηκε να τα μετρήσω. Ένα μεγάλος μέρος του ποσού θα πήγαινε για λάδωμα, όπως ακριβώς είχε προβλέψει η Λόρα ή για τον υπόκοσμο, ώστε να απειλήσει τα πρόσωπα που επιθυμούσα. Τα υπόλοιπα χρήματα θα παρέμεναν στα χέρια μου. Ένα απλό παιχνίδι κυρίων. 
Άνοιξα ένα μπουκάλι γάλα και το ήπια με λαχτάρα, δροσίζοντας τον λαιμό μου. Παράλληλα πάτησα το ον στο cd player για να ηρεμήσω ακούγοντας την αγαπημένη μου μουσική. Η λίστα σήμερα περιλάμβανε μουσική δωματίου, μπαρόκ τρίο σονάτα. Η μελωδία ξεκίνησε και εγώ μπήκα στο ντουζ για ένα χαλαρωτικό μπάνιο. Νομίζω πως αύριο θα αφιερώσω τη μέρα μου σε μία συνάντηση μόνο. Ήταν αρκετή άλλωστε, ειδικά αν πετύχαινε για το σκοπό που την προόριζα. 
Άνοιξα το συρτάρι του κομοδίνου μου. Εκεί μέσα υπήρχαν περίπου τριάντα συσκευές κινητών και απενεργοποιημένες κάρτες sim. Τοποθέτησα μία στο πρώτο κινητό και αφού ντύθηκα, έβαλα τη συσκευή στη τσέπη του σακακιού μου. Σταμάτησα τη μουσική, την ώρα που το λευκό άλογο, έριχνε ένα στρατιωτάκι της μαύρης βασίλισσας. 
Κατέβηκα τα σκαλοπάτια, ποτέ δεν έπαιρνα το ασανσέρ, αποφεύγοντας να κλειστώ μαζί με άλλους ανθρώπους στον ίδιο χώρο και κατευθύνθηκα προς το αυτοκίνητο μου. Οδηγούσα για αρκετή ώρα, μέχρι που έφτασα στην οδό 1600 Pennsylvania Avenue. Ο δρόμος δεν είχε κίνηση αυτή την ώρα και έτσι στάθμευσα το αυτοκίνητο μου στην άκρη ανάβοντας παράλληλα τα αλαρμ. Ενεργοποίησα τη συσκευή και την κάρτα sim και κάλεσα τον αριθμό. 
« Ναι»
« Εγώ είμαι. Θέλω να σε δω»
« Τώρα;»
« Καλύτερα αύριο»
« Στο μνημείο. Το μεσημέρι»
Έκλεισε το τηλέφωνο και εγώ πέταξα τη συσκευή στο δρόμο, γνωρίζοντας πως το επόμενο αυτοκίνητο θα τη πατούσε. Συνέχισα να οδηγώ μέχρι το αγαπημένο μου μπαρ, όπου σύχναζαν νεαροί εκλέκτορες, δημοσιογράφοι, δικηγόροι. Η γενιά μου στο μεγαλείο της και κατακτώντας την Ουάσινγκτον. 
« Τζόν! Χρόνια και ζαμάνια φίλε!»
« Γεια Μπομπ. Πως πάει;»
« Καλά φίλε. Γίνεται χαμός από τότε που ακούσανε για την ειδική επιτροπή και όλοι ψοφάνε να μάθουν λεπτομέρειες.» 
« Ώστε έτσι.. Βάλε μου ένα διπλό με πάγο» 
« Οκ. man.»
Ο Μπομπ, μπάρμαν και ιδιοκτήτης του μπαρ. Ήξερε για όλους και για όλα. Αν ήθελες πληροφορίες, του έχωνες μερικά δολάρια κάτω από το ποτήρι και εκείνος σου έλεγε ότι ζητούσες. Συνήθιζε να λέει ότι οι μεθυσμένοι και οι πεθαμένοι σου λένε πάντα την αλήθεια. Μόνο που τους δεύτερους τους ακούει ο ιατροδικαστής. 
Ήταν ήδη περασμένες έντεκα και το μαγαζί είχε ελάχιστο κόσμο, ενώ η βροχή έξω ξέπλυνε τους δρόμους από όλη της βρωμιά. Το κουδουνάκι της εισόδου ήχησε καθώς άνοιξε η πόρτα και γύρισα να κοιτάξω, κυρίως επειδή δεν είχα να κάνω τίποτα καλύτερο. Μία γυναίκα με μαύρα, μακριά μαλλιά μπήκε στο μπαρ και συνέχισα να τη χαζεύω μέχρι που κάθισε στο μπαρ δυο θέσεις πέρα από μένα.
Μου χαμογέλασε και ανταπέδωσα και εγώ τον φιλικό χαιρετισμό. Πλήρωσα τον Μπομπ και νιώθοντας τη βροχή στο πρόσωπο μου συνέχισα τη διαδρομή μου. Σε λίγη ώρα ήμουν στο σπίτι κάτω. Ήταν ζεστό μία τέτοια νύχτα φθινοπώρου, παρόλο που δεν είχα ανάψει ούτε το τζάκι ούτε τη θέρμανση. 
Η πόρτα χτύπησε πριν προλάβω να βγάλω τα παπούτσια μου. Κόντευε δώδεκα η ώρα και δεν είχα διάθεση για επισκέψεις τέτοια ώρα, όποιος και αν ήταν. Άνοιξα τη θήκη του όπλου μου και κρατώντας το με το αριστερό μου χέρι κατευθύνθηκα προς την είσοδο. 
 
« Ποιος είναι;»
« Εγώ είμαι.», ακούστηκε η φωνή της Λόρα και αμέσως άνοιξα τη πόρτα. Ήταν μούσκεμα από τη βροχή και τα μαλλιά της γυάλιζαν στο μικρό φως της εισόδου.  
« Τι θέλεις εδώ τέτοια ώρα;»
« Ηρθα να σε δω.»
« Καλύτερα να φύγεις. Δεν έχω όρεξη.» 
« Τζόν.» Με πλησίασε τόσο που ένιωθα την ανάσα της στο λαιμό μου. Το άρωμα της ήταν μεθυστικό, αλλά όχι τόσο ώστε να ξεχάσω τη συμπεριφορά της πριν από ένα χρόνο. Την έσπρωξα μακριά μου, δείχνοντας  την πόρτα. 
« Μη σε κρατάω. Το δρόμο τον ξέρεις»
Έφυγε και εγώ κατευθύνθηκα προς το δωμάτιο μου. 
 
Η ώρα ήταν δώδεκα και πέντε και το ραντεβού μου ακόμη δεν είχε φανεί. Στύλωσα με τους αγκώνες στο λευκό περβάζι αγναντεύοντας το πάρκο και την ηρεμία που μου παρείχε. Άκουσα τον χαρακτηριστικό ήχο από το μπαστούνι του γέροντα, αλλά παρόλα αυτά δεν κοίταξα πίσω μου. Ήξερα πως σιχαινόταν να του παρέχουν οποιαδήποτε βοήθεια, από τη στιγμή που δεν το είχε ανάγκη. 
« Κάθε φορά μου φαίνεσαι και ποιο δυνατός Πατρικ.»
« Μη με δουλεύεις Τζον» χαμογελώντας με πλησίασε και ανταπέδωσα το χαμόγελο με ένα μικρό νεύμα χαιρετισμού. 
« Πώς είναι η Μελ; Τα παιδιά;» 
« Θα γίνω για μία ακόμη φορά παππούς Τζον.»
« Το τέταρτο, σωστά;»
« Ναι. Σωστά.»
« Αν είναι αγόρι, προώθησε τον στην πολιτική. Που ξέρεις, μπορεί να είναι ο επόμενος πρόεδρος τον Η.Π.Α.»
« Δεν θα ζήσω τόσο πολύ Τζον.»
« Ίσως, αλλά και πάλι δίδαξε τον από μικρό»
« Τζον, η επιτροπή μετά τη στελέχωση της, θα αποφανθεί για τους νέους προμηθευτές του στρατού.»
«  Το ξέρω.»
« Ξέρουμε ποιοι θα είναι στην επιτροπή;»
« Έχω δύο ονόματα. Του χεριού σου.», έσπρωξα ένα μικρό χαρτάκι στο γέρικο χέρι του άντρα και εκείνος χαμογέλασε με ικανοποίηση βλέποντας τα ονόματα. 
« Ο παντογνώστης Τζον. Τι θα έκανα χωρίς εσένα; Ο τρίτος;» 
« Ξέρω μόνο ότι είναι γυναίκα και μάλιστα χαϊδεμένη του Μεγάλου.»
« Ερωμένη;»
« Όχι. Διασταυρωμένο. Μόνο τη προστατεύει. Κανένας δεν ξέρει το όνομα της, παρόλο που την έχουν δει στο γραφείο του. Μπαίνει και φεύγει μέσα σε λίγη ώρα. Ποτέ την ίδια μέρα ή την ίδια ώρα.»
« Πρέπει να μάθουμε Τζον! Να βρούμε την αδυναμία της και να την πατήσουμε κάτω.»
« Δεν θα είναι εύκολο»
« Ποτέ δεν είναι εύκολο»
 
Ο ήλιος ήταν βάλσαμο αυτή την ημέρα και ακολούθησα τον Πατρικ μέχρι το αυτοκίνητο του συνοδεύοντας τον. Ο σοφέρ και σωματοφύλακας του, του άνοιξε τη πόρτα και εκείνος έκατσε μέσα, παίρνοντας στα χέρια του ένα κίτρινο φάκελο. 
« Τζον, σε αγαπάω περισσότερο από τα αχάριστα παιδιά μου. Και ξέρεις γιατί; Γιατί, εκτιμάς ότι σου δίνουν.»
Άπλωσε το χέρι του, παραδίδοντας μου τον φάκελο. Το αυτοκίνητο έκανε αναστροφή στο χαλικόδρομο και σηκώνοντας σκόνη πίσω του απομακρύνθηκε με ταχύτητα. 
Ο φάκελος περιείχε μισό εκατομμύριο. Οι πληροφορίες στην Ουάσινγκτον και η εμπιστοσύνη κόστιζαν, και ευτυχώς είχα με το μέρος μου τους σημαντικότερους άντρες της χώρας, χωρίς να ξέρει ο ένας την ύπαρξη του άλλου. 
Τα λεφτά για αυτή τη δουλειά, ήταν κάτι παραπάνω από καλά. Ήταν η δύναμη για να κινώ τον ήλιο στις θέσεις που όριζαν οι θνητοί θεοί. Ποτέ δεν ήταν αρκετά για αυτή τη δουλειά και πάντα χρειαζόμουν και άλλα. Όχι τόσο για μένα, αλλά κυρίως γιατί οι πληροφοριοδότες μου ήταν ιδιαίτερα άπληστοι για μερικά δολάρια. Τα περισσότερα από αυτά κατέληγαν σε δικούς μου λογαριασμούς στην Ευρώπη. 
Η Παρασκευή ήταν πάντα μία μέρα ξένοιαστη. Μία βόλτα στο νησάκι του Ρούσβελτ ήταν ότι έπρεπε για να σκεφτώ τις επόμενες κινήσεις μου. 
Ξάπλωσα στο γρασίδι, ενώ ο ήλιος ζέσταινε το κορμί μου και έκλεισα τα μάτια μου σκεπτόμενος τη διαδρομή μέχρι την επίτευξη των στόχων μου. 
Μία σκιά έμελε να κλείσει τον ήλιο μου και άνοιξα τα μάτια μου για να δω το θρασύ που τόλμησε να παίξει μαζί μου. Σίγουρα ήταν κάποιο παιδάκι. Μέχρι να προσαρμοστούν τα μάτια μου στο φως υπό σκιά, μου πηρέ μερικά δευτερόλεπτα. 
« Τι στο..»
« Γεια»
« Γνωριζόμαστε;»
« Χαιρετηθήκαμε χθες. Στο μπαρ του Μπομπ.»
Η κοπέλα με τα μαύρα μαλλιά, ήταν τώρα από πάνω μου να με κοιτάζει με τα μεγάλα μαύρα μάτια της και με το πιο αθώο χαμόγελο να μου μιλάει. Είχε ένα ανοιχτόχρωμο χρώμα για μαύρη και λεπτά χαρακτηριστικά. 
« Κοιμόσουν;»
« Εγώ; Όχι βέβαια» 
« Εγώ νομίζω πως κοιμόσουν. Είμαι η Κιτ.»
« Τζον»
«Να σε βοηθήσω να σηκωθείς;»
« Είμαι εντάξει»
Προχωρήσαμε κάτω από τη σκιά ενός δέντρου και καθίσαμε ο ένας δίπλα στον άλλον αγναντεύοντας το ήσυχο νερό απέναντι μας.  
« Τι κάνεις εδώ;»
« Βόλτα, εσύ;»
« Και εγώ»
« Δεν δουλεύεις σήμερα;»
«Όχι»
«Τι δουλειά κάνεις Κιτ;»
« Είμαι αξιωματικός στο ναυτικό.»
« Δύσκολη δουλειά για γυναίκα.»
« Ήταν στην αρχή, αλλά τώρα όλα είναι εντάξει. Κέρδισα τον απαιτούμενο σεβασμό φαίνεται».
«Εσύ; Τι δουλειά κάνεις ;»
« Είμαι οικονομικός αναλυτής»
« Αλήθεια; Και εγώ νόμιζα πως είσαι ναυαγοσώστης».
« Συγγνώμη;»
« Ξέρεις τώρα. Σε βάζουν οι πλούσιοι να κάνεις τις βρωμοδουλειές τους, να μαζεύεις πληροφορίες, γενικά να τους γλιτώνεις από τρικυμιώδες δύσκολες καταστάσεις.»
« Κάνω και αυτό αν χρειαστεί.»
« Ωραία.»
« Μου είπαν πως ψάχνεις κάποια»
Τα μάτια μου γούρλωσαν, αλλά προσπάθησα να μη δείξω τη ταραχή μου. 
« Σε ενημέρωσαν λάθος».
« Θέλω το φάκελο που σου έδωσε ο κ. Μπροντ και θα έχεις το όνομα της».
« Προφανώς αστειεύεσαι»
« Όχι, όταν πρόκειται για λεφτά Τζον. Θα βγάλετε όλοι από αυτή τη δουλειά. Η επιτροπή θα αποφανθεί μία βδομάδα αφού ανακοινωθεί το νομοσχέδιο. Και ήδη τα δυο μέλη της επιτροπής είναι μιλημένα. Σας “κολλάει” μόνο το τρίτο μέλος. Σωστά;»
« Πως.. Πως τα ξέρεις όλα αυτά;»
« Υπάρχουν δύο ονόματα στο τραπέζι Τζον. Δυο προμηθευτές θα κυριαρχήσουν και εσύ δουλεύεις και για τους δύο. Ήδη έχεις βγάλει, πόσα; Ένα, δύο εκατομμύρια από αυτή την υπόθεση;  Τον φάκελο θέλω και θα έχεις το όνομα που ζητάς.»
« Πρώτα το όνομα»
«Με τίποτα», σηκώθηκε έτοιμη να φύγει. Έτρεξα από πίσω της, ενώ είχε προχωρήσει αρκετά μέτρα μακριά μου και έβγαλα τον φάκελο από το σακάκι μου. 
« Είναι δικός σου. Το όνομα τώρα»
« Κατρίν Λέτζερ.»
« Τη ξέρεις;»
« Φυσικά.»
« Που θα τη βρω;» 
« Ζητάς πολλά. Και ο φάκελος είναι ελαφρύς.»
Την έπιασα από το μπράτσο πιέζοντας με τα δάχτυλα μου. Έκανε ένα μικρό μορφασμό πόνου, αλλά έπρεπε να περιμένω πως σε ένα σκληραγωγημένο κορίτσι δεν περνάνε αυτά. Τη τράβηξα κοντά μου πλησιάζοντας το στόμα μου στο αυτί της. Το άρωμα της τρύπησε τα ρουθούνια μου, ερεθίζοντας τα εγκεφαλικά μου κύτταρα. 
Η μυρωδιά του σώματος της, σαν γιασεμί, την μετέτρεψε μπροστά στα μάτια μου, από άπληστη γυναίκα, σε βασίλισσα. Το δέρμα της ήταν τόσο απαλό, που ήθελα μόνο να το φιλήσω. Οι σκέψεις μου για οποιαδήποτε απειλή εναντίον της, έσβησαν σαν κακό όνειρο και έμεινα να αναπνέω πάνω της.
Πρέπει να ήμασταν έτσι για αρκετά λεπτά, αλλά και εκείνη δεν έκανε καμία κίνηση, παρά μόνο να έχει κλειστά τα μάτια της. Χαλάρωσα τη δύναμη μου από το μπράτσο της και ψιθύρισα στη βασίλισσα. 
« Θα σου δώσω το ποσό που ζητάς, μόλις εγκριθούν τα εργοστάσια από την επιτροπή και υπογραφεί ο προϋπολογισμός για τα νέα οπλικά συστήματα. Είμαστε σύμφωνοι;» 
« Σύμφωνοι» 
Έτρεξε μακριά μου, ενώ εγώ γύρισα πίσω στη σκιά του δέντρου. Τα πράγματα είχαν εξελιχθεί καλύτερα από ότι περίμενα. Ενώ τώρα το μόνο που έπρεπε να κάνω, ήταν να βρω όσες περισσότερες πληροφορίες μπορούσα για την Κατρίν Λέτζερ. 
Γύρισα στο σπίτι, αφού έκανα μερικά τηλέφωνα για τρέξει όσο τον δυνατόν πιο γρήγορα η διαδικασία. Μετά από ένα κρύο ντουζ πήγα στο μπαρ του Μπομπ. Έπρεπε να μάθω από τον Μπομπ, όσα περισσότερα γνώριζε για την Κιτ, αλλά και για την Κατρίν. 
Το μπαρ, τα απογεύματα το λειτουργούσε η αδερφή του Μπομπ, σερβίροντας και κρύα σάντουιτς . Παρήγγειλα ένα και της είπα να μου το σερβίρει στο γραφείο του Μπομπ. Στο πίσω μέρος του μπαρ, ο καθένας θα περίμενε να βρει παράνομο τζόγο, ναρκωτικά, γυναίκες, αλλά εκεί ήταν απλά ο Μπομπ με το play station να ανταγωνίζεται τον ανιψιό του στο ραλλάκι. 
« Ει δικέ μου! Πως πάει;»
« Κερδίζεις ή χάνεις;»
« Χάνω Τζον! Από ένα οχτάχρονο!»
« Μπόμπ, θέλω μερικές πληροφορίες.»
« Ότι θέλεις Τζον. Δεν ξεχνάω τους καλούς φίλους. Ζητά μου ότι θέλεις.» και συνέχισε να κοιτάζει με μανία την οθόνη.
« Ξέρεις κάποια Κιτ;» 
« Κιτ..Κιτ..»
« Ήρθε χθες το βράδυ, λίγο πριν φύγω. Η κοπέλα με τα μαύρα μαλλιά.» 
«Α! Η Κιτ.. Ε, ναι τη ξέρω. Πολύ παγερή γκόμενα δικέ μου.. Είναι κάτι με το στρατό. Όλες αυτές του στρατού είναι παγερές. Γαμώτο! Έχασα πάλι!»
Ο μικρός άρχισε να χαχανίζει, ενώ ένα αμυδρό χαμόγελο σχηματίστηκε και στα δικά μου χείλη καθώς απομακρύνθηκε ο μικρός για να ζητήσει και άλλη πορτοκαλάδα. 
« Που μένει;» 
«Δυτικά νομίζω. Δεν τη ξέρω πολύ καλά.  Πίνει συνήθως ένα ποτό και μετά φεύγει. Μια φορά είχε φέρει και την παρέα της εδώ. Είχε πάρει προαγωγή ή κάτι τέτοιο και κερνούσε τις φίλες της.» 
« Άκουσες να έχει καμία φίλη Κατρίν εκείνο το βράδυ μαζί της;»
« Κατρίν όχι, αλλά υπήρχε μία Κέιτ. Υποκοριστικό του Κατρίν, ίσως;»
« Άρα υπάρχει.»
« Ποιος φίλε;» 
« Μπομπ, τι έχεις μάθει για την επιτροπή μέχρι στιγμής;»
« Όπα φίλε. Αυτά εσύ τα μαθαίνεις πρώτος.» 
« Θέλω να μου πεις.» 
« Οι δημοσιογράφοι λένε ότι είναι κόλπο για να περνάνε τα σχέδια των βουλευτών και να επωφελούνται οι μεγάλοι. Ανέφεραν, ότι ήδη έχει εγκρίνει το Κογκρέσο το ποσό του προϋπολογισμού. Και έχει πολλά μηδενικά από πίσω. Ξέρεις τώρα, μετά την ενδεκάτη Σεπτεμβρίου, αυτά μετράνε πιο πολύ. Ένας δημοσιογράφος μου είπε πως θα ρίξουν πολλά λεφτά και στα κολλέγια. Και ξέρεις σε ποια τμήματα; Στη πληροφορική. Ο πόλεμος θα γίνεται με μηδέν ένα φίλε μου. Η επιτροπή είναι βιτρίνα.» 
« Ξέρεις το τρίτο μέλος;»
« Με ρωτάς για την Κιτ και δεν ξέρεις ποιο είναι το τρίτο μέλος;»
« Τι εννοείς;»
« Η Κιτ θα είναι στην επιτροπή»
 
Πως μου ξέφυγε αυτή η λεπτομέρεια;  Η Κιτ ήξερε ότι ο ρόλος της στην επιτροπή δεν θα είχε μεγάλη σημασία. Δεν θα μπορούσε να αλλάξει τις αποφάσεις, αφού θα καταψηφιζόταν η γνώμη της δύο υπερ. Γιατί να μη βγάλει και εκείνη μερικά φράγκα από αυτή τη δουλειά; 
Ο Μπομπ έμαθε τη διεύθυνση της και τη σημείωσε σε ένα χαρτάκι. Σε λίγη ώρα ήμουν έξω από το σπίτι της. Ίσως να περίμενα μία πιο κοσμική γειτονιά, αλλά δεν διέφερε σε τίποτα από μία γειτονία του Μπρονξ. Το διαμέρισμα της ήταν στο τρίτο όροφο και χτύπησα το κουδούνι, ενώ από μέσα ακουγόταν τζαζ απαλή μουσική. 
« Τι κάνεις εσύ εδώ;»
« Ηρθα να μιλήσουμε»
Κατάλαβε πως δεν ήμουν απειλή για εκείνη και έτσι μου πρότεινε να καθίσω και να μου βάλει ένα ποτό. 
Το σπίτι της ήταν διακοσμημένο με φινέτσα και αρκετές φωτογραφίες από την οικογένεια της κοσμούσαν μια μικρή γυάλινη βιτρίνα μαζί με μικρά κρυστάλλινα μπιμπελό. Κάθισα σε μία λευκή δερμάτινη πολυθρόνα και περίμενα το ποτό μου. 
Η Κιτ με πλησίασε και έκατσε δίπλα μου στον καναπέ. Φορούσε ένα λευκό φόρεμα που ερχόταν σε αντίθεση με το δέρμα της, ενώ το άρωμα του σώματος της ήταν σε απόλυτη αρμονία με τον χώρο. Ένα χρυσό βραχιόλι κοσμούσε το μπράτσο της. Σηκώθηκα από τη θέση μου πλησιάζοντας τη δεύτερη βιτρίνα. Μέσα υπήρχαν μερικές πεταλούδες, σαν συλλεκτικά είδη με μία καρφίτσα καρφωμένη διακριτικά. 
« Συλλογή από πεταλούδες»
« Ναι.»
«Δε μου μοιάζεις τύπος γυναίκας που συλλέγει πεταλούδες.»
« Αυτό είναι μία Maculinea arion. Αλλιώς λέγεται και μεγάλη μπλε πεταλούδα.» 
« Κιτ, γιατί ζήτησες τα λεφτά;»
« Σου εξήγησα»
« Μία γυναίκα που μαζεύει πεταλούδες, δεν παίρνει μισό εκατομμύριο και κάθεται ήσυχη. Θέλω να ξέρω.»
Έσκυψε το κεφάλι και ξανακάθισε στον καναπέ. Ήπιε μία γουλιά από το ποτό της και με κοίταξε μέσα στα μάτια. Ένα διαπεραστικό βλέμμα που σήμαινε ότι τίποτα δεν είναι αυτό που φαίνεται. 
« Τζον, η επιτροπή είναι μιλημένη και το ξέρεις. Τους δώσατε όμως λίγα. Πολύ λίγα. Θα τους δώσω τα διπλά και έτσι ο προϋπολογισμός των οπλικών συστημάτων θα μειωθεί κατά ογδόντα τις εκατό»
« Μα τι είναι αυτά που λες;»
« Αν μειωθεί ο προϋπολογισμός, οι εργοδότες σου δεν θα κερδίσουν, παρά μόνο μερικά ψίχουλα. Δεν θα αναλάβουν την έρευνα και ούτε θα παραδώσουν τα οπλικά συστήματα στην κυβέρνηση.»
« Και όλα αυτά γιατί;»
« Τι εννοείς γιατί; Τα μέλη της επιτροπής είναι τόσο άπληστα στο χρήμα που θα έκαναν τα πάντα για τα λεφτά. Λαδώνοντας αυτούς, απλά δεν θα δημιουργηθούν τα νέα οπλικά συστήματα.»
« Προτιμάς να χρηματοδοτηθούν από άλλες χώρες;»
« Αυτό ας το αναλάβει η CIA. Εκεί δούλευες! Ξέρεις πως γίνονται αυτά.»
« Κιτ, κάνεις λάθος»
«Θα δεις πως στο τέλος, δεν θα έχω κάνει λάθος εγώ»
 
Βγήκα από το σπίτι της νοιώθοντας ηττημένος και καταβεβλημένος. Το αίσθημα της ήττας κυριευσε το σώμα μου, αλλά παρόλα αυτά η δουλειά θα συνεχιζόταν ακριβώς όπως είχε ξεκινήσει. Το μόνο που χρειαζόταν ήταν απλά περισσότερα δολάρια και τα είχαν. 
Έριξα το σακάκι μου στον ώμο και συνέχισα να περπατάω κάτω από τα κοκκινόφυλλα δέντρα. Ένα ποτό στον Μπομπ, ήταν ότι πρέπει… 
 


«5»
 
Δεν ήξερα τι ώρα ήταν, αλλά σίγουρα ήταν αργά το απόγευμα. Ο ήλιος το χειμώνα έδυε πιο νωρίς και το απόλυτο σκοτάδι γέμιζε κάθε γωνία του δωματίου μου. Η μυρωδιά της κλεισούρας κυριαρχούσε μέσα στο δωμάτιο ενώ και εγώ η ίδια ένιωθα τόσο βρώμικη. 
Το σώμα μου είχε μουδιάσει και για να ηρεμήσω το μυϊκό πόνο και τον πονοκέφαλο που κυριαρχούσε στο κεφάλι μου γύρισα πλευρό και έμελλα να κοιτάζω τα κουτιά με τα χάπια στο ξύλινο κομοδίνο μου. Δύο ποτήρια με νερό ήταν δίπλα από αυτά, ενώ μία φέτα τυρόψωμο, σχεδόν μπαγιάτικη, στριμωχνόταν ανάμεσα από τα πολύχρωμα φάρμακα. Ένα μούδιασμα κυρίευσε τη σπονδυλική μου στήλη. Ήθελα να φωνάξω για να με ακούσει κάποιος, αλλά ποιος; Ποιος νοιαζόταν αν πέθαινα εδώ που ξάπλωνα ή την ώρα που θα έκανα μπάνιο; 
Σήκωσα το λιπόσαρκο κορμί μου και κατευθύνθηκα προς το μπάνιο. Τα χρώματα στα πλακάκια μαζί με το λευκό φως που έπεφτε πάνω τους έκαιγαν τα μάτια μου. Σχεδόν με μηχανικές κινήσεις τελείωσα τη δουλειά μου, ενώ πέταξα την πετσέτα στο πάτωμα μόλις σκούπισα τα χέρια μου. Κοίταξα το πρόσωπο μου στον καθρέφτη.  Φαινόμουν και ένιωθα τόσο γερασμένη, που αν αποκάλυπτα σε κάποιον την πραγματική μου ηλικία θα πέθαινε από τα γέλια. Ο λαιμός μου ήταν γεμάτος κόκκινα σημάδια και ρυτίδες, προφανώς από τη πολύωρη στάση μου στο κρεβάτι. Το μέτωπο μου είχε δύο τρεις ρυτίδες, ενώ μαύροι κύκλοι είχαν σχηματιστεί κάτω από τα μάτια. Είχα να βγω έξω από το σπίτι εδώ και δεκαπέντε μέρες. Δεν υπήρχε η ανάγκη για να κάνω κάτι τέτοιο άλλωστε.
Άκουσα κλειδιά στη πόρτα να γυρίζουν και χωρίς να κοιτάξω περίμενα. 
« Άννα; Άννα; Που είσαι;»
Η Γκλόρια, ανέβηκε τις σκάλες που οδηγούσαν στο υπνοδωμάτιο μου και με βρήκε να κάθομαι στο καπάκι της τουαλέτας. 
« Εδώ είσαι πουλάκι μου!»
« Τι θέλεις;» 
« Τι μυρίζει έτσι;» Γύρισε το κεφάλι της δεξιά και αριστερά για να δει από πού προερχόταν η μυρωδιά της κλεισούρας. 
« Το σπίτι»
« Μάλλον εσύ είσαι. Από πότε έχεις να κάνεις μπάνιο;»
Συνέχισε να μιλάει, χωρίς να της δίνω πολύ σημασία, αλλά αυτή ήταν η Γκλόρια ούτως ή άλλως. 
Τη Γκλόρια τη γνώρισα στο κολλέγιο όπου ήμουν εσώκλειστη μετά από επιθυμία των γονιών μου. Μοιραζόμασταν το ίδιο δωμάτιο και είχαμε παρόμοια μαθήματα, οπότε δεν αργήσαμε να γίνουμε καλές φίλες. Εκείνη ακλούθησε τη νομική σχολή μετά την αποφοίτηση και σήμερα είναι δικηγόρος, εγώ προτίμησα να κλειστώ στον ευατό μου. 
Η Γκλόρια είχε ήδη παντρευτεί και χωρίσει μέσα σε δύο χρόνια αν και ο καρπός του έρωτα της κυριαρχούσε στο σπίτι και άκουγε στο όνομα Χοσέ. Ένα μικρό, ζωηρό αγοράκι, το οποίο με φώναζε θεία κάθε φορά που με έβλεπε. 
Ξάπλωσα και πάλι στο κρεβάτι ενώ η Γκλόρια μου έφερε ένα δίσκο με κινέζικο φαγητό και ένα ποτήρι με φυσικό χυμό.
« Δε το θέλω»
« Δε με νοιάζει. Θα το φας»
« Δε πεινάω»
« Άννα!»
Έχωσε μία μικρή μπάλα ρυζιού στο στόμα μου και εγώ έμεινα εκεί να αναμασάω την ίδια μπουκιά ξανά και ξανά. Ήταν φανερός ο εκνευρισμός της και κάθε φορά που η καλή μου φίλη ήταν εκνευρισμένη, καθάριζε. Καθάριζε ότι έβρισκε μπροστά της. Άπλυτα πιάτα, τουαλέτες, άπλυτα ρούχα. Μπορούσε σε μία ώρα να καθαρίσει το προεδρικό μέγαρο και να καλέσει και φίλους για φαγητό. 
« Άννα, αύριο θα έρθει ένας φίλος»
« Δεν θέλω να δω κανένα φίλο σου»
« Άννα δεν μπορεί να συνεχιστεί αυτό! Μεγάλη κοπέλα είσαι! Πρέπει να σοβαρευτείς!»
« Σου είπα δεν θέλω κανέναν.»
«Αυτός δεν είναι ο κανένας. Είναι ειδικός. Και κούκλος», τόνισε τη λέξη κούκλος με ιδιαίτερη προσοχή για να κεντρίσει το ενδιαφέρον μου, αλλά χωρίς αποτέλεσμα. 
« Δεν με ενδιαφέρει.»
« Αύριο το απόγευμα θα έρθουμε μαζί. Ειδοποίησα και την Άνχελα, να αρχίσει το καθάρισμα πρωί πρωί.»
« Γκλόρια δεν…»
« Δεν ακούω κουβέντα»,  άφησε το δίσκο δίπλα μου με την ελπίδα ότι θα έτρωγα το υπόλοιπο γεύμα, αλλά και με τη βεβαιότητα ότι το πρωί η Άνχελα θα το πετούσε στα σκουπίδια. 
Το μικρό φως από το πορτατίφ στο κομοδίνο, έκρυβε τις σκιές που προσπαθούσαν να ξεπεταχτούν από τη ντουλάπα μου. Δεν με φόβιζαν, καθώς είχα συνηθίσει εδώ και αρκετά χρόνια να κάθομαι μόνη μου στο μισοσκόταδο. 
Ο πονοκέφαλος συνέχισε να βασανίζει το κορμί μου και όπως θα έλεγε και ένας φιλόσοφος, είχα εγκεφαλικές οδύνες τοκετού. Πως είναι άραγε ένας τοκετός; Το τελευταίο που θα άντεχε το κορμί μου τώρα, θα ήταν ένας επώδυνος τοκετός. Κράτησα σφιχτά το μπουκαλάκι με τα χάπια και δυο από αυτά βρέθηκαν στο στόμα μου μαζί με μια γουλιά νερό. 
 
Η Άνχελα είχε έρθει πολύ πριν εγώ ανοίξω τα μάτια μου. Το σπίτι μύριζε βανίλια και εκείνη τώρα τραβώντας τις κουρτίνες, αέριζε και το δικό μου υπνοδωμάτιο.
«Με βασανίζεις»
« Καλημέρα κυρία. Το μπάνιο σας είναι έτοιμο»
Σήκωσα το κορμί μου και κατευθύνθηκα προς το μπάνιο. Μύριζε έντονα χλωρίνη ενώ καθαρές πετσέτες μαζί με ένα πράσινο σαπούνι με περίμεναν για να με καθαρίσουν. Έβγαλα άτσαλα τα ρούχα μου αφήνοντας τα να πέσουν στο πάτωμα και χώθηκα στο ζεστό νερό. Η Άνχελα, άρχισε να ρίχνει νερό επάνω μου και η σαπουνάδα έκλεινε τα μάτια μου και τα ρουθούνια μου. Για αρκετή ώρα με έτριβε, ενώ ανέφερε συνέχεια πως ακόμα και οι γριές κάνουν μόνες τους μπάνιο. Με σκούπισε με τη λευκή πετσέτα και στέγνωσε τα μαλλιά μου, ενώ τα χέρια μου παρέμεναν κρεμασμένα στο πλάι χωρίς να έχω τη δύναμη ή τη θέληση να τα σηκώσω για να τη βοηθήσω έστω και λίγο με τη στάση του κορμιού μου. 
Το σπίτι πλέον ήταν πεντακάθαρο ενώ αυτή η μυρωδιά βανίλιας μου θύμιζε τις κούκλες που είχα μικρή. Τα ρουχαλάκια τους και τα μαλλιά τους μύριζαν ακριβώς το ίδιο και πάντα τις κρατούσα στην αγκαλιά μου για να κοιμηθώ το βράδυ φοβούμενη το σκοτάδι. 
Η Άνχελα, έμεινε στο σπίτι μέχρι να τελειώσω το φαγητό μου και έπειτα φόρεσε τα αθλητικά της και κατέβηκε γρήγορα τις σκάλες. Κάθισα στην πράσινη βελούδινη πολυθρόνα κοντά στο παράθυρο παρέα με μία κούπα ζεστό καφέ. Η μυρωδιά του καφέ με έκανε να χαλαρώσω ακόμη πιο πολύ και για αρκετή ώρα ο πονοκέφαλος είχε κρυφτεί. 
Μετά από λίγο άκουσα τη Γκλόρια να ανεβαίνει τις σκάλες και ακολουθούσαν πίσω της βαριά αντρικά βήματα. Ο κούκλος, σκέφτηκα και σηκώθηκα όρθια ακουμπώντας με το δεξί μου χέρι το μπράτσο της πολυθρόνας για να μη καταρρεύσω. Η Άνχελα μου είχε φορέσει μία ροζ μεταξωτή νυχτικιά με δαντέλα και μία ίδια λεπτή ρόμπα σκέπαζε το υπόλοιπο κορμί μου. Έδεσα με προσοχή τη λεπτή ζώνη στη μέση μου και έμεινα εκεί όρθια μέχρι που η Γκλόρια εμφανίστηκε στο δωμάτιο με το λαμπρό της χαμόγελο. 
« Άννα, πως είσαι; Να σου γνωρίσω τον Αλεχάντρο»
Ξεπρόβαλλε από πίσω της ένας άντρας με γκρίζο κουστούμι και λευκό μπλουζάκι. Ένα ασημένιο ρολόι στο δεξί του χέρι, πρόδιδε πως ήταν αρκετά ευκατάστατος, το οποίο παρατήρησα καθώς μου άπλωνε το χέρι για να χαρεί για τη γνωριμία. Τα γκρίζα του μαλλιά ήταν περιποιημένα, ενώ η κολόνια που φορούσε ήταν δροσερή σαν ανοιξιάτικο πρωινό. Τα μάτια του γαλάζια, με κοίταξαν εξονυχιστικά από πάνω μέχρι κάτω. 
Η Άννα κατευθύνθηκε στη κουζίνα για να σερβίρει λίγο καφέ στον προσκεκλημένο της και εκείνος έμεινε στο σαλόνι μαζί μου. 
« Συλλογή από νομίσματα; Φοβερά κομμάτια»
« Ναι, του πατέρα μου.»
« Εσείς δεν τη συνεχίσατε;»
« Όχι. Το θεωρώ χαζό να συλλέγεις νομίσματα.»
« Μη το λέτε. Άκουσα για ένα νόμισμα τη τηλεόραση που πουλήθηκε για ένα εκατομμύριο δολάρια, ενώ η πραγματική του αξία εποχής, δεν ήταν παρά μερικά σέντς.»
« Και πάλι, εμένα δεν με ενδιαφέρει να συλλέγω νομίσματα» 
« Τι σε ενδιαφέρει να συλλέγεις;» 
Ο πληθυντικός είχε αλλάξει σε ενικό και αυτή η αίσθηση οικειότητας που προσπαθούσε να μου επιβάλλει με εξαγρίωνε, αποφεύγοντας να συνεχίσω οποιαδήποτε κουβέντα μαζί του. Επιπλέον, και η Άννα με τους καφέδες είχε αργήσει υπερβολικά. 
« Η φίλη σου έφυγε»
« Τι εννοείς;»
« Εννοώ, πως της ζήτησα να φύγει για να μείνουμε μόνοι μας.»
« Θα σε παρακαλούσα να φύγεις και εσύ»
« Δεν υπάρχει λόγος να είσαι αγενής. Θα κάνουμε λίγη παρέα και έπειτα, όταν δεν θα με χρειάζεσαι, θα φύγω»
« Ωραία. Δεν σε χρειάζομαι. Φύγε»
« Σε λίγο.»
Έκατσε αναπαυτικά στον καναπέ και συνέχισε να περιεργάζεται τα έπιπλα και τους πίνακες που κοσμούσαν το χώρο. Έκατσα και εγώ στη πολυθρόνα μου παρατηρώντας τον. 
« Άννα, θα ήθελες να πάμε μία βόλτα;»
« Μαζί;»
« Ναι»
« Όχι.»
Συνέχισε να με κοιτάζει με τα γαλάζια του μάτια, ενώ τώρα δάγκωνε την άκρη από τα κοκάλινα γυαλιά του. Απέφυγα ξανά το βλέμμα του κοιτάζοντας τώρα έξω από το παράθυρο τον συννεφιασμένο καιρό. Οι πρώτες σταγόνες βροχής έπεφταν επάνω στο περβάζι του μπαλκονιού μου, δροσίζοντας το μετά τον πρωινό ζεστό ήλιο. 
« Άννα, θα ήθελες να φας κάτι;» Η φωνή του τώρα ήταν πιο ήρεμη, σε σχέση με τον προηγούμενο διάλογο μας που σχεδόν απαιτούσε τη συμμετοχή μου. Κούνησα αρνητικά το κεφάλι μου και ήπια μία γουλιά από τον κρύο πλέον καφέ μου. 
« Η Γκλόρια μου είπε ότι ήσασταν μαζί στο κολλέγιο»
Συνέχισα να τον κοιτάζω περιμένοντας να καταλήξει σε αυτό που σκεφτόμουν. 
« Ήσασταν στο ίδιο δωμάτιο, σωστά; Και εγώ στο κολλέγιο έμενα με έναν φίλο. Σπουδάσαμε μαζί, αλλά εκείνος προτίμησε να ασχοληθεί μετά με τη γεωργία. Το πιστεύεις; Είναι αγρότης τώρα και έχει και ένα τσούρμο παιδιά. Σου αρέσουν τα παιδιά, Άννα;»
« Δε ξέρω. Νομίζω πως ναι.»
« Είναι μπελάς. Όλο κλαίνε, ζητάνε πράγματα, μυρίζουν παράξενα»
« Δεν το νομίζω», ήμουν αρνητική με αυτή την άποψη και διστακτικά ανέφερα ότι και εμείς ήμασταν κάποτε παιδιά και αντιδρούσαμε όπως κάθε παιδί που έχει απαιτήσεις. 
« Δηλαδή δεν θα έλεγες όχι σε ένα παιδί;»
« Δε σκοπεύω να παντρευτώ, οπότε σίγουρα δεν θα κάνω παιδιά.»
« Γιατί να μη παντρευτείς; Είσαι νέα, έξυπνη, ταλαντούχα, όμορφη.»
Ο πονοκέφαλος άρχισε να δείχνει τα πρώτα του σημάδια και η συζήτηση μαζί του με είχε εξαντλήσει. Έκρυψα το πρόσωπο μου ανάμεσα στα χέρια μου, ενώ η βροχή είχε δυναμώσει για τα καλά και άκουγα τον ήχο της σαν μέσα από κοχύλι της θάλασσας. Σηκώθηκα από την πολυθρόνα μου και με δυσκολία κατευθύνθηκα προς το υπνοδωμάτιο μου. Έκατσα για λίγο στην άκρη του κρεβατιού, ενώ περίμενα να ακούσω έναν ήχο από τα βήματα του Αλεχάντρο ή την πόρτα να κλείνει πίσω του. Δεν ακουγόταν τίποτα παρά μόνο η ανάσα μου. 
Κράτησα το λευκό κουτάκι με τα χάπια στα χέρια μου και καταπίνοντας ένα , ξάπλωσα στο κρεβάτι. Δεν ένιωθα φόβο που ένας άγνωστος άντρας ήταν στο σαλόνι του σπιτιού μου. Οι φόβοι μου είχαν ξεπεραστεί προ πολλού, μαζί με τις σκιές, μαζί με το σκοτάδι, μαζί με τη μοναξιά.
Ο Αλεχάντρο με πλησίασε και κράτησε τα χέρια μου ανάμεσα στα δικά του. 
« Θέλεις να φύγω;»
« Ναι. Όχι. Δηλαδή δε ξέρω»
« Αν φύγω τώρα, θέλεις να ξαναέρθω αύριο;»
« Ναι» 
« Λέω να μείνω λίγο ακόμη τότε. Να σου φέρω κάτι να πιεις;»
« Λίγο νερό» 
Η φωνή του ήταν ακόμη πιο ήρεμη από πριν. Έβαλε τα χέρια του στο μέτωπο μου και με ρώτησε αν συνεχιζόταν ο πονοκέφαλος. Σίγουρα η Άννα τον είχε ενημερώσει πλήρως για την κατάσταση μου. 
«Θα σου δώσω ένα χαπάκι, είμαι γιατρός μην ανησυχείς. Θα περάσει ο πονοκέφαλος σε λίγα λεπτά, εντάξει;»
Δεν χρειαζόταν να μιλήσω, τα βουρκωμένα μου μάτια πρόδιδαν πως ζητούσα να με λυτρώσει.  
Ξάπλωσα στο κρεβάτι μετά το δεύτερο χάπι ενώ η βροχή συνέχισε να δυναμώνει με τη βοήθεια του αέρα. Από το σαλόνι άκουσα έναν απαλό ήχο σαν τα κύματα της θάλασσας. Ήταν η φαντασία μου σίγουρα, αλλά και πάλι τα κύματα τα άκουγα καθαρά. Σε μερικά σημεία άκουγα και τους γλάρους να πετούν πάνω από τη θάλασσα, ενώ τα κύματα αγκάλιαζαν την άμμο στοργικά. 
« Τι είναι αυτό;»
« Η θάλασσα. Το ηχογράφησα στο πατρικό μου σπίτι και πάντα το ακούω για να ηρεμήσω λίγο. Σου αρέσει;»
« Ναι.»
« Θα σου αρέσει σίγουρα και το μέρος. Για να κατέβεις στη παραλία θα πρέπει να περπατήσεις λίγο, αλλά η θέα θα σε ανταμείψει».
« Μπορείς να το αφήσεις εδώ;»
« Το CD; Φυσικά. Για σένα είναι άλλωστε. Λοιπόν, εγώ πρέπει να φύγω τώρα. Θα σε δω αύριο Άννα.»
Τα ήχος των κυμάτων συνέχισε να με ταξιδεύει και έκλεισα τα μάτια μου για λίγο απομονώνοντας το μυαλό μου από καθετί που με βασάνιζε. 
Μετά από ώρες χτύπησε το τηλέφωνο. Συνήθως οι κλήσεις σε αυτό τον αριθμό ήταν είτε από την Γκλόρια, είτε από λάθος. 
« Λοιπόν Άννα, πως σου φάνηκε;»
« Δεν ξέρω. Είσαι σίγουρη πως είναι γιατρός;»
« Ναι, γιατί;»
« Ήταν πολύ οικείος.»
« Ίσως να είναι κάποια νέα ιατρική μέθοδος. Ίσως και να του αρέσεις. Αύριο το μεσημέρι θα είναι και πάλι εκεί. Κανόνισε να είσαι άσχημη.»
Ίσως θα έπρεπε να τονίσω περισσότερο τα μάγουλα μου. Και λίγο μέικ απ θα κάλυπτε τους μαύρους κύκλους κάτω από τα μάτια μου. Η ντουλάπα μου είχε αρκετά φορέματα τα οποία είχα αγοράσει εδώ και πολύ καιρό. Τα περισσότερα σε μαύρο χρώμα. Διάλεξα ένα μαύρο φόρεμα με λευκά μανίκια. Θα ταίριαζε και ένας γαλλικός κότσος, ώστε να αναδειχτεί ο λεπτός λαιμός μου. 
 
Το πρωί ήρθε πιο γρήγορα από ότι περίμενα. Έπεσα σε έναν βαθύ ύπνο, δίχως να ταραχτεί καθόλου από εφιάλτες ή άδοξους πονοκεφάλους. Τελικά το χάπι του Αλεχαντρο έκανε θαυμάσια δουλειά.  Είχα πολύ καιρό να σηκωθώ από το κρεβάτι τόσο νωρίς και ένιωθα το στομάχι μου να διαμαρτύρεται, αφού δεν είχα βάλει τίποτα στο στόμα μου από χθες το μεσημέρι. Ένα ποτήρι γάλα μαζί με μερικές φρυγανιές ήταν ότι έπρεπε. 
Έκαστα και πάλι στην αγαπημένη μου πολυθρόνα για να απολαυσω το πρωινό μου και παράλληλα άνοιξα και τη τηλεόραση. Συνήθως η τηλεόραση παρέμενε κλειστή για εβδομάδες, αλλά σήμερα είχα την ανάγκη να ακούσω ειδήσεις σχετικά με τελευταία νέα που απασχολούν τον κόσμο.
Η δημοσιογράφοι ήταν απασχολημένοι, σχετικά με το θάνατο ενός Αμερικανού επιχειρηματία, δείχνοντας μία μαύρη σκιά με ένα λευκό ερωτηματικό στη θέση της φωτογραφίας,  ο οποίος βρέθηκε δολοφονημένος στο ίδιο του το μαγαζί. Ανέφεραν πως είχε αρκετές επιχειρήσεις και στη Μαδρίτη, τις οποίες χρησιμοποιούσε για ξέπλυμα χρήματος. Ο εκπρόσωπος της αστυνομίας ανέφερε πως ήταν σίγουρα δουλειά της μαφίας και θα εξέταζαν όλες τις περιπτώσεις και τα περιουσιακά στοιχεία του εκλιπόντος. 
Τελικά προτίμησα να δω ντοκιμαντέρ για τη φύση και για τη ζούγκλα του Αμαζονίου. Αν και αντιπαθούσα τα έντονα χρώματα, οι εικόνες όπου κυριαρχούσε το πράσινο με ηρεμούσαν. Χωρίς να το καταλάβω, είχα αδειάσει ήδη το πιάτο μου. 
Ξεκίνησα να ντύνομαι για να υποδεχτώ τον Αλεχάντρο. Έβγαλα με προσοχή τα ρούχα μου, αγγίζοντας τις ουλές στη πλάτη μου. Δεν πονούσαν πια, αλλά προτιμούσα να αποφεύγω οποιαδήποτε επαφή μαζί τους. Το μαύρο φόρεμα τυλίχτηκε γύρω μου σκεπάζοντας κάθε αδυναμία του κορμιού μου και ένα ασημένιο βραχιόλι αγκάλιασε τον καρπό μου παγώνοντας τον στιγμιαία. 
Το κουδούνι χτύπησε και παρατήρησα πως σχηματίστηκε ένα αμυδρό χαμόγελο στα χείλη μου από τον ερχομό του Αλεχάντρο. 
« Γεια σου Άννα.»
« Γεια σου.»
« Στις ομορφιές σου είσαι σήμερα.»
« Σε… σε ευχαριστώ.»
« Και αφού είσαι τόσο όμορφη, έφερα και εγώ μία τούρτα να το γιορτάσουμε. Θα μας σερβίρεις;»
Ένιωθα πραγματικά σαν να πρόκειται για έναν πολύ καλό μου φίλο που ήρθε στο σπίτι να με επισκεφτεί. Εκτός από την Γκλόρια και την Άνχελα, κανένας δεν με επισκεπτόταν, πόσο μάλλον να μου φέρουν και γλυκά για να τα σερβίρω με τον καφέ. 
Μπήκα στη κουζίνα αποφασισμένη να είμαι μία τυπική και καλή οικοδέσποινα. Βρήκα με δυσκολία τα πορσελάνινα φλιτζάνια, τα οποία γέμισα με ζεστό καφέ και δύο γυάλινα πιάτα συνόδευαν το γλυκό στην εξόρμηση τους. 
« Πολύ ωραίος ο καφές. Μπράβο Άννα.»  
« Και το γλυκό είναι θαυμάσιο Αλεχάντρο».
« Λοιπόν, όπως κάνουν δύο καλοί φίλοι θα ξεκινήσουμε τις εξομολογήσεις μας. Πες ότι είμαι ο παπάς της ενορίας σου»
« Ναι, αν και δεν πηγαίνω στην εκκλησία»
« Δεν πειράζει. Προτιμώ να με βλέπεις σαν φίλο, παρά σαν παπά». Το πρόσωπο του φωτίστηκε από το γλυκό χαμόγελο του, ενώ εγώ προσηλωμένη τον κοίτα και κρεμόμουν από τα χείλη του σε κάθε του λέξη. Μου μιλούσε πάλι με την ίδια γλυκιά και ήρεμη φωνή. 
« Θυμάσαι που αναφέραμε χθες το κολλέγιο;»
«Ναι»
« Θα ήθελα να μου πεις για τα χρόνια που πέρασες εκεί»
« Από τότε που θυμάμαι τον εαυτό μου ήμουν σε εκείνα τα γκρίζα κτίρια. Εκεί τελείωσα και το λύκειο και τις σπουδές μου».
« Τι σπούδασες ακριβώς;»
« Ζωγραφική»
« Αλήθεια; Δεν το ήξερα. Θα ήθελες να μου δείξεις κάποια από τα έργα σου;» 
« Έχω να ζωγραφίσω πολλά χρόνια. Από τότε που τελείωσα τις σπουδές μου. Δεν έχω πολλά έργα και σίγουρα όχι εδώ»
« Και γιατί αυτό; Νόμιζα ότι οι καλλιτέχνες παθιάζονται με τα έργα τους.»
« Ναι, αλλά όχι εγώ».
Ο πονοκέφαλος για μία ακόμη φορά με κυρίευσε και ένιωσα ένα μικρό μυρμήγκιασμα στα δάχτυλα των χεριών μου. Το νερό σαν παγωμένος καταρράκτης πλημμύρισε το σώμα μου, αν και το μόνο που ήθελα ήταν ένα παγωμένο ντουζ. Σαν να το κατάλαβε και με ρώτησε αν ήθελα να μείνω μόνη μου. Έγνεψα θετικά αυτή τη φορά και έγειρα στη πολυθρόνα κλείνοντας τα μάτια μου. 
Για ένα ακόμη απόγευμα ήμουν μόνη στο σπίτι χαζεύοντας την ακολουθία χρωμάτων του δειλινού και της νύχτας. Εδώ και πολύ καιρό είχα να μιλήσω με έναν άντρα τόσο πολύ, πόσο μάλλον να βρεθούμε οι δυο μας στο ίδιο δωμάτιο. Κλείνοντας τα μάτια μου, σαν φωτεινή σκιά θυμόμουν το ήρεμο χαμόγελο του και τη βαθιά φωνή του. 
Ήρεμος άνθρωπος και καλόκαρδος. Άραγε εκείνος τι εντύπωση να είχε σχηματίσει για μένα; Ίσως η Γκλόρια να μπορούσε να με διαφωτίσει λίγο. 
Σήκωσα το ακουστικό και αφού πληκτρολόγησα τον αριθμό της, περίμενα ακούγοντας το γνώριμο τραγούδι αναμονής του κινητού της. 
« Ναι;»
« Γκλόρια, εγώ είμαι. Η Άννα.»
« Άννα, έγινε κάτι; Μήπως δεν νοιώθεις καλά;»
« Όχι, όχι. Καλά είμαι. Δε με έχεις συνηθίσει να σε παίρνω τηλέφωνο, σωστά; Άκου, θα ήθελα μία χάρη. Ο Αλεχάντρο με επισκέφθηκε ξανά και θα ήθελα να μάθω, αν ξέρεις, τη γνώμη του.»
« Τη γνώμη του; Τι εννοείς;»
« Για μένα. Για το πώς βλέπει την πορεία μου»
« Βρε Άννα, μόνο δυο ραντεβού έχουν πραγματοποιηθεί. Τι να μας πει ο γιατρός;»
« Δε ξέρω. Κάτι!»
« Κάτι τι; Ότι είσαι καλά και δεν έχεις πια κατάθλιψη; Ότι η νωθρότητα αντικαταστήθηκε από ερωτικά σκιρτήματα» 
« Ερωτικά τι!;»
« Άννα, ο Αλεχάντρο μου είπε ότι είσαι ενδιαφέρουσα γυναίκα. Δεν δέχτηκε καν χρήματα για τις επισκέψεις του. Στο χέρι σου είναι να κάνεις κάτι. Ζήτα του να βγείτε. Τόσο καιρό έχεις να βγεις από το σπίτι. Άκου, πρέπει να κλείσω γιατί είμαι σε ραντεβού. Θα σε πάρω πιο αργά.» 
 
Να του ζητήσω να βγούμε; Ναι. Να του ζητήσω να βγούμε. Επαναλάμβανα συνέχεια αυτή την έκφραση μέσα στο μυαλό μου καθώς κρατούσα την κάρτα με το κινητό του στα χέρια μου. 
« Ο συνδρομητής που καλέσατε, έχει πιθανόν το τηλέφωνο του απενεργοποιημένο. Παρακαλώ αφήστε μήνυμα μετά τον χαρακτηριστικό ήχο.» 
« Αλεχάντρο, είμαι η Άννα. Έλεγα μήπως θα ήθελες να τα πούμε κάποια στιγμή. Απόψε ή αύριο. Δεν μου είπες και για την επόμενη επίσκεψη σου και.. και θα περιμένω. Ξέρεις, νοιώθω καλύτερα μετά τη σημερινή μας συνάντηση. Και ίσως λίγο ερωτευμένη. Καλό βράδυ» 
Κατέβασα το ακουστικό νοιώθοντας το στόμα μου πικρό. Λίγος χυμός ήταν ότι έπρεπε για να δροσίσει τη στόμα μου και το λαιμό μου που καιγόταν από επιθυμία να μιλήσω. Να μιλήσω μαζί του. Να του πω για όσα πέρασα. Για όσα έζησα. Για όσα δεν έκανα πέντε χρόνια κλεισμένη σε ένα διαμέρισμα και για τον χρόνο που είχα ανάγκη. 
Πέντε χρόνια. Πέντε χρόνια απόλυτης απομόνωσης από τον κόσμο και από τα νιάτα μου που έφευγαν. Κοιτάχτηκα για μία ακόμη φορά στον καθρέφτη. Ήθελα τόσο πολύ να ζήσω και να αφήσω το παρελθόν μου πίσω. Ήθελα να αρχίσω πάλι να ζωγραφίζω, να εμπνέομαι, να ερωτεύομαι, να νοιώθω, να ακούω, να γεύομαι, να κάνω έρωτα. 
Η λευκή κάρτα με τη κόκκινη μπορντούρα, είχε επάνω τη διεύθυνση του γραφείου του. Μπορεί να ήταν ακόμη εκεί. Έβγαλα γρήγορα τα ρούχα μου και φόρεσα ένα μπλε φόρεμα με ασημί ζώνη και μαύρα τακούνια. Σήκωσα τα μαλλιά μου ψηλά, αναδεικνύοντας τον λεπτό λαιμό μου και έβαλα λίγο ρουζ στα μάγουλα μου. Το χρώμα μου ήταν τώρα πιο ρόδινο, σε αντίθεση με την αρρωστιάρικη ώχρα που είχε βάψει το κορμί μου τα τελευταία χρόνια. 
Η λιγοστή κίνηση δεν με εμπόδισε να βρω ταξί και αναφέροντας τη διεύθυνση στον οδηγό, συνέχισα να κρατάω την λευκή κάρτα του στο χέρι μου. 
Σε λίγη ώρα ήμουν έξω από το γραφείο του και σηκώνοντας το βλέμμα μου ψηλά, είδα φως στον δεύτερο όροφο, όπου και αναφερόταν η θέση του γραφείου του. Ευχόμουν να μην είχα κάνει λάθος καθώς έφτασα μπροστά από την βαριά πόρτα ασφαλείας με το μαύρο χρώμα. Ακούμπησα το αυτί μου στη πόρτα, περιμένοντας να ακούσω κάποια κίνηση από μέσα ή έστω τα κύματα από τη γενέτειρα πόλη του να παίζουν στο cd player, αλλά δεν ακουγόταν ο παραμικρός θόρυβος. 
Μάζεψα όσο κουράγιο μου είχε απομείνει και χτύπησα το κουδούνι. Περίμενα σε απόλυτη στάση σημαιοφόρου να ανοίξει η πόρτα, τεντώνοντας το κορμί μου και κρατώντας το παλτό μου στην αγκαλιά μου. Άκουσα βήματα να με πλησιάζουν και η καρδιά μου κόντευε να σταματήσει από την αγωνία.  Η μαύρη πόρτα άνοιξε μπροστά μου. 
« Καλησπέρα»
« Γεια σας. Μπορώ να σας βοηθήσω;»
« Είμαι.. Νόμιζα πως εδώ είναι το γραφείο του κ. Σορένο.»
« Εδώ είναι. Δεν έχετε κάνει λάθος. Παρακαλώ περάστε μέσα»
«Ευχαριστώ.»
« Για να ψάχνει μία τόσο γοητευτική γυναίκα τον Αλεχάντρο, μάλλον είχε ραντεβού μαζί της και την έστησε, σωστά;»
« Ξέρετε κύριε, εγώ..»
« Ο Αλεχάντρο είναι ξεχασιάρης. Ακόμη και εγώ που είμαι γέρος, δε ξεχνάω τόσο πολύ. Να σας βάλω κάτι να πιείτε; Ο Αλεχάντρο θα είναι εδώ σε λίγο. Παραγγείλαμε φαγητό και πήγε να το πάρει. Αν ήξερα ότι περίμενε μία τόσο όμορφη συντροφιά, θα παραγγέλναμε κι άλλο φαγητό. Θα μείνετε παρόλα αυτά με μένα και το γιο μου, έτσι;»
« Το γιο σας; Είστε ο πατέρας του;»
« Ω! Μα βέβαια αγαπητή μου. Αρμάντο Σορένο, στις υπηρεσίες σας»
« Εγώ είμαι η Άννα»
« Πολύ όμορφο όνομα. Κόκκινο κρασί; Ένα ποτήρι θα το πιείτε για να μου κάνετε παρέα»
Η μαύρη πόρτα άνοιξε και εγώ πετάχτηκα από τη θέση μου σαν ελατήριο προσπαθώντας να καταπιώ και ανοίγοντας διάπλατα τα μάτια μου βλέποντας τον Αλεχάντρο στην πόρτα»
« Μπαμπά είχε μόνο.. Άννα;!»
« Αλεχάντρο. Καλησπέρα»
« Άννα, τι έκπληξη είναι αυτή;»
« Ήρθα ακάλεστη, αλλά έπρεπε να σε δω»
« Τι συμβαίνει; Δε νοιώθεις καλά;» με πλησίασε βάζοντας το χέρι του στο μέτωπο μου λες και θα μετρούσε τη θερμοκρασία μου για να δει αν χρειάζομαι αντιπυρετικό ή όχι.
« Είμαι ερωτευμένη μαζί σου» 
« Να και το κρασί μας. Ω! ήρθες Αλ. Εμείς με την Άννα λέμε να πιούμε ένα ποτήρι κρασί. Ήρθα σε ακατάλληλη στιγμή μήπως;»
« Πατέρα, μας αφήνεις λίγο μόνους; Θέλω να μιλήσω λίγο με τη δεσποινίδα» 
Με την άκρη του ματιού μου είδα τον καλό γεράκο να απομακρύνεται κρατώντας δύο ποτήρια με κρασί και γυρίζοντας αντίκρισα ξανά τον Αλεχάντρο να με κοιτάζει. Το βλέμμα του ήταν ταραγμένο και η σιωπή του ήδη μιλούσε μέσα στο κεφάλι μου. 
-          « Άννα, κάθισε λίγο κοντά μου.» Έκατσα δίπλα του και εκείνος κράτησε το χέρι μου μέσα στο δικό του. «Άννα, αυτό που είπες πριν, κατάλαβες τι μου είπες, έτσι;»
-          « Ναι.»
-          « Χαίρομαι πάρα πολύ που βγήκες από το σπίτι και ήρθες μέχρι εδώ. Αυτό δείχνει ότι έχεις κάνει μεγάλη πρόοδο. Και μέσα σε δύο μέρες.»
-          « Ήθελα να σε δω»
-          « Άννα, αυτό που νοιώθεις είναι απλά ενθουσιασμός. Είχες πολύ καιρό να βρεθείς με ανθρώπους και αυτό…»
Δεν τον άφησα να τελειώσει τη πρόταση του και τα χείλη μου βρέθηκαν επάνω στα δικά του νοιώθοντας τη ζεστή του ανάσα. Τύλιξα τα χέρια μου στο λαιμό του και εκείνος τύλιξε τα δικά του στη μέση μου φέρνοντας το σώμα του κοντά στο δικό μου. Οι γλώσσες μας πάλευαν για να νικήσουν η μία την άλλη, ώσπου με έσπρωξε διακριτικά μακρυά του. 
« Άννα, είσαι ασθενής μου. Δεν είναι σωστό αυτό.»
« Μα νόμιζα ότι...»
« Άννα, καλύτερα να φύγεις. Τώρα.»
Έφυγα. Έφυγα, όπως φεύγουν οι ηττημένοι από τη μάχη. Τα δάκρυα μου κυλούσαν και στέγνωναν από τον παγωμένο αέρα που χτυπούσε το πρόσωπο μου. Σήκωσα περισσότερο το γιακά από το παλτό μου, προχωρώντας αργά προς το σπίτι μου. Αποφάσισα να διανύσω αρκετά τετράγωνα μέσα στο κρύο προκειμένου να καθαρίσει το μυαλό μου. Είχε δίκιο ο Αλεχάντρο. Ερωτεύτηκα αυτόν που ήρθε να με γιατρέψει. Δεν έπρεπε να προχωρήσω τόσο γρήγορα και να αφεθώ έρμαιο των αισθημάτων μου. Αυτό είχα κάνει και στο παρελθόν και τώρα εκείνο γυρνούσε πάλι μπροστά μου να με κατασπαράξει.  
Μία τέτοια νύχτα ήταν που είχα δοθεί σε εκείνον. Παγωμένη με το φεγγάρι να σκίζει τον ουρανό. Μία νύχτα σαν και αυτή ήταν που με έδεσε και με βασάνισε γεμίζοντας πληγές το σώμα μου. Και εγώ τα δεχόμουν όλα, λόγω του έρωτα μου προς το πρόσωπο του. Μία τέτοια νύχτα ήταν που με παράτησε μισόγυμνη διακόσια χιλιόμετρα μακριά από το σπίτι μου, ξεφτιλίζοντας όση αξιοπρέπεια μου είχε απομείνει. Ακόμα θυμάμαι τον άγριο τρόπο που με έπαιρνε. Τον τρόπο του Τσακ. 
Τα μάτια μου έτσουζαν από τα δάκρυα μου και τον παγωμένο αέρα. Μπήκα σε μία καφετέρια με λιγοστό κόσμο. Έκατσα σε ένα τραπέζι και παρήγγειλα ένα ζεστό τσάι. Σκούπισα τα μάτια μου και περίμενα κοιτώντας έξω από το παράθυρο τον αέρα να σκορπάει τις εφημερίδες και μικρά χαρτιά προς το τέλος του δρόμου. 
Ένιωσα ένα μικρό άγγιγμα και γυρνώντας να δω, αντίκρισα ένα μικρό κοριτσάκι με κοτσιδάκια να μου χαμογελάει. Στο διπλανό τραπέζι δύο γυναίκες παρακολουθούσαν στενά τη μικρή και τις κινήσεις της. 
« Γεια σου»
« Γεια σου. Πως σε λένε μικρούλα;»
« Χλόη.»
« Εγώ είμαι η Άννα.»
«Χλόη, μην ενοχλείς την κυρία.»
« Δεν ενοχλώ γιαγιά.»
« Δεν με ενοχλεί, αλήθεια», αποκρίθηκα στις δύο γυναίκες και παρατήρησα ότι η νεαρή γυναίκα κοιτούσε με συμπόνια τα κόκκινα μάτια μου. Μου χαμογέλασε σαν να με εμψύχωνε και συνέχισε να παρατηρεί τη μικρή. 
Εκείνη, έβγαλε από τη τσέπη της ένα μικρό σοκολατάκι και το άφησε πάνω στο τραπέζι μου. Ακούμπησε τα μικρά της χεράκια στα κοτσιδάκια της και γύρισε πίσω στους δικούς της. 
Έκατσε στην αγκαλιά της νεαρής γυναίκας και με παρατηρούσε μέχρι που κατάλαβα ότι αυτό που επιδίωκε η μικρή, ήταν να φάω το σοκολατάκι για να την ευχαριστήσω για τη γενναιοδωρία της. Έτσι και έκανα και της χαμογέλασα για να καταλάβει ότι με ευχαρίστησε η γεύση του. 
Συνέχισα να κοιτάζω από το παράθυρο. Η πόρτα άνοιξε και ο άντρας που μπήκε μέσα με πλησίασε και έκατσε στο τραπέζι μου. 
« Τι.. Τι κάνεις εσύ εδώ;» 
« Πήγα από το σπίτι σου, αλλά δεν ήσουν εκεί. Ανησύχησα.» 
« Πώς με βρήκες;» 
« Σε είδα από το παράθυρο»
«…»
« Άννα, ήθελα να σου ζητήσω συγγνώμη»
« Για ποιο λόγο;»
« Για τη συμπεριφορά μου. Δεν ήταν σωστός ο τρόπος που σου μίλησα.» 
« Με έψαχνες τη τελευταία ώρα για να μου ζητήσεις συγγνώμη επειδή μου μίλησες λίγο απότομα;»
« Ναι.»
« Δεκτή»
« Άννα, υπάρχει και κάτι ακόμη. Αφότου έφυγες.. Πήρα το μήνυμα σου. Δεν ήξερα ότι…»
« Αλεχάντρο, δεν πειράζει. Είμαι καλά. Αλήθεια. Άλλωστε δες με. Είμαι έξω και πίνω τσάι. Μέσα στον κόσμο. Δεν σιχαίνομαι την ύπαρξη μου, ούτε τη ζωή μου.»
« Άννα εγώ…»
Τα δικά του χείλη έσμιξαν με τα δικά μου και για ακόμη μία φορά με τράβηξε κοντά του. Τραβήχτηκα μακρυά του, όχι με σκοπό να αποφύγω τα φιλιά του, αλλά γιατί ένιωθα όλα τα βλέμματα πάνω μου από τους θαμώνες του μαγαζιού. Ευτυχώς η μικρή μου φίλη είχε φύγει και έτσι δεν είδε το παθιασμένο φιλί που αντάλλαξα με τον Αλεχάντρο. 
« Θέλεις να σε πάω σπίτι;»
« Ναι»
Μετά από λίγη ώρα ήμασταν και πάλι στο σαλόνι του σπιτιού μου. Καθόμασταν πλέον ο ένας κοντά στον άλλον με απόλυτη αμηχανία, η οποία δεν υπήρχε ούτε στη πρώτη μας συνάντηση. 
« Θα ήθελες να πάμε μία εκδρομή;»
« Εκδρομή; Που;»
« Θυμάσαι που σου ανέφερα το πατρικό μου σπίτι με τη παραλία; Νομίζω, πως θα ήταν ότι έπρεπε για να χαλαρώσουμε και οι δύο»
 
Η εκδρομή μας στο παραλιακό σπίτι του Αλεχάντρο ήταν σαν ένα όνειρο. Ένιωθα πραγματικά σαν μικρή πριγκίπισσα σε κάστρο. Οι επισκέψεις μας στο πατρικό του σπίτι με τον καιρό έγιναν πιο συχνές και δέθηκα περισσότερο με τον Αλεχάντρο και την οικογένεια του. 
 
« Άννα, καλύτερα να φορέσεις μία ζακέτα. Δεν κάνει να κυκλοφορείς έτσι στην κατάσταση σου».
« Νομίζω πως η κοιλιά μου μεγάλωσε και άλλο».
« Και πάλι είσαι πολύ όμορφη. Πρέπει να δεις το παιδικό δωμάτιο που φτιάξαμε πατέρα. Το γεμίσαμε μπλε και ροζ πεταλούδες.»
« Λοιπόν παιδιά μου, αποφασίσατε το όνομα του μωρού;»
«Νομίζω πως ναι. Χλόη».
 


«6»
 
Τα μαύρο φόρεμα αγκάλιαζε το λεπτό κορμί μου σαν δεύτερο δέρμα. Ένα χρυσό βραχιόλι έδενε σαν πλεξούδα στον καρπό μου και αντίστοιχα μακριά σκουλαρίκια φώτιζαν το πρόσωπο μου. Τύλιξα την αραχνοΰφαντη εσάρπα στους ώμους μου και κοιτάχτηκα για μία τελευταία φορά στον καθρέφτη. Ήμουν ακριβώς αυτό που περίμενε. Πήρα μία βαθιά ανάσα και βγήκα έξω από το δωμάτιο. 
Στο διπλανό δωμάτιο κοιμόταν η κόρη μου. Ανέπνεε με δυσκολία τις τελευταίες μέρες μετά από το κρίσιμο περιστατικό με την υγεία της. Το πάπλωμα με τις φιγούρες σκέπαζε το λεπτό κορμάκι της και ένα μικρό φωτάκι φώτιζε το καλοντυμένο δωμάτιο της γεμίζοντας το σκιές. 
Έκλεισα σιγανά τη πόρτα πίσω μου και κατέβηκα γρήγορα τα σκαλοπάτια της πολυκατοικίας. Ήταν η πρώτη φορά που την άφηνα μόνη στο σπίτι να κοιμάται. Φρόντιζα να είμαι πάντα στο σπίτι όταν γυρνούσε από το σχολείο και προσπαθούσα να περνάω αρκετό χρόνο μαζί της. Μετά το θάνατο του συζύγου μου κάλυπτα το κενό που εκείνος είχε αφήσει και για τις δύο. Έβαλα μπροστά τη μηχανή του αυτοκινήτου και κατευθύνθηκα προς το ξενοδοχείο όπου είχα το ραντεβού μου.  
Κατέβηκα από το αυτοκίνητο και κατευθύνθηκα προς τη ρεσεψιόν του ξενοδοχείου. 
« Γεια σας. Μπορώ να εξυπηρετήσω;»
«Έχω ραντεβού με τον κ. Ομάρ»
« Είναι στο εστιατόριο. Θέλετε να τον ειδοποιήσω;»
« Όχι, θα τον βρω εγώ.»
Τεντώνοντας το κορμί μου ψηλά προχώρησα προς το εστιατόριο του ξενοδοχείου και τον είδα να κάθεται σε ένα τραπέζι πίνοντας κόκκινο κρασί. Εκείνος είχε γυρισμένη τη πλάτη του προς την είσοδο και έτσι δεν αντιλήφθηκε τη παρουσία μου. Προχώρησα προς το τραπέζι και στάθηκα απέναντι του. Τα γαλάζια του μάτια με κοίταξαν από πάνω μέχρι κάτω. Ήταν σοβαρός ΄ και ενώ περίμενα ένα παιχνιδιάρικο ή χυδαίο βλέμμα, εκείνος απλά με καλησπέρισε και μου ζήτησε να καθίσω. 
« Θέλεις να πιεις κάτι;»
« Όχι. Είμαι εντάξει» 
Σηκώθηκε πρώτος από τη θέση του και ακολούθησα και εγώ με τη σειρά μου. Κατευθυνθήκαμε προς το ασανσέρ του ξενοδοχείου, στέκοντας πάντα πλάι του. Δεν του έπιασα το χέρι, ούτε εκείνος το δικό μου. Στον έβδομο όροφο το ασανσέρ σταμάτησε στον προορισμό μας και προχωρήσαμε αργά προς το δωμάτιο του. 
Ήταν ένα λευκό δωμάτιο με χρυσές λεπτές αποχρώσεις να κυριαρχούν στις κουρτίνες, στα έπιπλα, στο κρεβάτι.. Στάθηκα στη μέση του δωματίου, ενώ εκείνος κλείδωνε πίσω του την πόρτα. Με πλησίασε κοιτώντας με στα μάτια και κάθισε σε μία λευκή πολυθρόνα. Δίπλα του και επάνω στο τραπέζι ήταν ένα μαύρος χαρτοφύλακας. 
« Αυτό σου ανήκει» 
Άνοιξα τον χαρτοφύλακα. Μέσα υπήρχαν ακριβώς διακόσιες χιλιάδες ευρώ. Έκλεισα τον χαρτοφύλακα και τον πήρα μακρυά του αφήνοντας τον κάτω από την εσάρπα μου. Κατέβασα το φερμουάρ από το φόρεμα μου και εκείνο έπεσε μέχρι τη μέση μου αποκαλύπτοντας το γυμνό μου στήθος. Στεκόμουν απέναντι του ακόμη και εκείνος καθόταν στη πολυθρόνα κοιτώντας με στα μάτια. Δεν χαμήλωσε το βλέμμα του και τα δευτερόλεπτα που περνούσαν μου φαίνονταν αιώνες. 
Σηκώθηκε και με πλησίασε χωρίς να πάρει το βλέμμα του από πάνω μου. Κατέβασε το φόρεμα μου και το άφησε να πέσει στο πάτωμα. Τα χέρια του σαν ασπίδα προστασίας ταξίδευαν πάνω μου χωρίς να με αγγίζει. Με έπιασε από το χέρι και αργά με οδήγησε στο κρεβάτι. 
 
Γύρω στις τρείς το πρωί, σηκώθηκα από το κρεβάτι χωρίς να τον ξυπνήσω και ντύθηκα γρήγορα παίρνοντας τον χαρτοφύλακα στα χέρια μου. Ο δροσερός αέρας χτυπούσε ευχάριστα το πρόσωπο μου και μπαίνοντας στο αυτοκίνητο μου, ξανάνοιξα τον χαρτοφύλακα για να βεβαιωθώ ότι όλα τα χρήματα ήταν στη θέση τους. Τα μάτια μου βούρκωσαν και τύλιξα με τα χέρια μου το τιμόνι, ενώ τα δάκρυα ζεστά κυλούσαν στο πρόσωπο μου. 
Σε λίγη ώρα ήμουν στο σπίτι. Μπήκα αμέσως στο μπάνιο και άφησα το ζεστό νερό να κυλήσει πάνω μου μουσκεύοντας τα ρούχα μου και το σώμα μου. Τα δάκρυα έγιναν ένα με το νερό και κατέρρευσα μέσα στη μπανιέρα.
 
Σκουπίστηκα με τη λευκή πετσέτα και προχώρησα προς τη κουζίνα για να ετοιμάσω ένα ζεστό καφέ. Η Μπέλλα  κοιμόταν στο δωμάτιο της αγκαλιά με τα αρκουδάκια της και φαινόταν ήρεμη. Τίποτα δεν είχε ταράξει τα αθώα εφηβικά της όνειρα. Έβαλα ζεστό καφέ στο φλιτζάνι μου και κάθισα στον καναπέ χαζεύοντας τα λιγοστά αυτοκίνητα έξω από το παράθυρο. Η μέρα διαδεχόταν τη νύχτα και ο ουρανός είχε ένα πρώιμο γαλάζιο χρώμα μαζί με το μωβ της νύχτας. 
« Μαμά;»
« Μπέλλα, ξύπνησες; Πως νοιώθεις;» 
« Καλά.»
Τυλίχτηκε στην αγκαλιά μου και ακούμπησε το κεφαλάκι της πάνω στο στήθος μου. Η καρδιά της χτυπούσε γρήγορα και ήξερα πως έπρεπε να πραγματοποιήσουμε μία ακόμη επίσκεψη στο γιατρό. 
« Μπέλλα, πρέπει να πάμε στο γιατρό»
«Πάλι;» 
« Το ξέρεις ότι θα χρειαστεί να μείνεις μέρες μέσα στο νοσοκομείο»
« Μαμά, δε θέλω»
Η Μπέλλα ήξερε πως η δουλειά μου στο γραφείο κάλυπτε τις βασικές μας  ανάγκες και πως τα χρήματα δεν ήταν ποτέ αρκετά για ταξίδια, βόλτες, πάρτη ή χειρουργικές επεμβάσεις. 
Ο γιατρός ήταν αισιόδοξος σχετικά με την κατάσταση της Μπέλλα, αλλά η επέμβαση ήταν απαραίτητη. Τα χρήματα που περιείχε ο χαρτοφύλακας θα κάλυπταν όλα τα έξοδα της επέμβασης και της νοσηλείας της. 
Έβαλα μία μαύρη φούστα και ένα λευκό αμάνικο πουκάμισο και φιλώντας το μέτωπο της Μπέλλας ξεκίνησα για το γραφείο. 
Συγκέντρωσα τα απαραίτητα έγγραφα από το γραφείο μου και κατευθύνθηκα στην αίθουσα συνεδριάσεων, για την ημερήσια ενημέρωση μας. Η κατασκευαστική εταιρεία στην οποία αργαζόμουν, αναλάμβανε δημόσια έργα και εγώ ήμουν υπεύθυνη για την ανέγερση ενός δημοτικού σχολείου. Λίγες μέρες πιο πριν, είχα παρουσιάσει το νέο σχέδιο που πρότεινα για την ανέγερση του κτιρίου και έτσι το έργο ανατέθηκε στην εταιρεία μας. 
Προχώρησα στο μακρύ διάδρομο και στάθηκα δίπλα στον πρόεδρο της εταιρείας καθώς εκείνος έβγαινε από το γραφείο του για να εισέλθει στην αίθουσα συνεδριάσεων. 
« Καλημέρα»
« Καλημέρα κ. Ομάρ»
Τα γαλάζια του μάτια για ακόμη μια φορά κυριαρχούσαν πάνω μου και ένιωθα πως θα τρυπούσαν το κορμί μου. Και όμως το βλέμμα του έμεινε να κοιτάζει τα μάτια μου. Δεν είπε τίποτα άλλο και άνοιξε τη πόρτα αφήνοντας με να περάσω στην αίθουσα. Με προσπέρασε και κατευθύνθηκε στην ηγετική του θέση στην κεφαλή του γυάλινου τραπεζιού. 
Τα βλέμματα μας συναντήθηκαν αρκετές φορές κατά τη διάρκεια της συνεδρίασης, αλλά πάντα με το αυστηρό και σοβαρό του ύφος, συνέχιζε την καθοδήγηση του. 
Γύρισα πίσω στο γραφείο μου συνεχίζοντας τα σχέδια μου, ώσπου χτύπησε το κινητό μου. 
« Κυρία Καρίτο, είμαι ο γιατρός Φάμπιο.»
« Σας ακούω γιατρέ.»
« Βρέθηκε δότης κα. Καρίτο. Μπορούμε ακόμη και αύριο να προχωρήσουμε στην επέμβαση της Μπέλλα»
« Αύριο;»
« Κοιτάξτε, καταλαβαίνω ότι το κόστος είναι πολύ μεγάλο. Θα σας διευκολύνουμε όμως, και όπως γνωρίζετε το νοσοκομείο μας…»
«Όχι, γιατρέ. Θα προχωρήσετε κανονικά στη επέμβαση. Αύριο το πρωί θα σας φέρω και το απαιτούμενο ποσό.» 
« Ωραία, καλό θα ήταν για την Μπέλλα, να είναι εδώ νωρίς το πρωί. Θα σας περιμένω ο ίδιος.»
« Ευχαριστώ.» 
Έκλεισα το τηλέφωνο, ενώ ένιωθα το χέρια μου να παγώνουν.  Η θερμοκρασία είχε ξεπεράσει τους τριάντα δυο βαθμούς σήμερα, όμως εγώ ένιωθα ένα τρέμουλο σε όλο μου το κορμί. Ντρεπόμουν τόσο γι’ αυτό που είχα κάνει. Ένιωθα σαν μία γυναίκα του δρόμου, χωρίς αξιοπρέπεια και περηφάνια πάνω της. Περηφάνια. Τι δυνατή λέξη για να αντέξει αυτό που έγινα; Η Μπέλλα όμως, ήταν πολυτιμότερη από ότι είχα στη ζωή μου. Ήταν ότι καλύτερο θα μπορούσα να έχω, για να θυμάμαι τον σύζυγο μου. Ήταν ότι καλύτερο θα μπορούσα να έχω, για να μη ξεχάσω εγώ ποια είμαι.
Στάθηκα στο παράθυρο αγναντεύοντας τα πλοία στο λιμάνι και παρατηρώντας τους ανθρώπους. Ένας άντρας προχωρούσε προς το φάρο. Φαινόταν κάτι να τον απασχολεί, αλλά μήπως και ποιος δεν είχε έννοιες; Μια μητέρα με το καροτσάκι του μωρού της προχωρούσε κατά μήκος της παραλίας. Δύο εργάτες μετέφεραν ένα μεγάλο γυάλινο παράθυρο. Κι εγώ καθόμουν στο παράθυρο παρατηρώντας τον κόσμο και τις πεταλούδες που ελεύθερες πετούν.
 


 


Copyright, 2014, by Sarah Papadopoulou
All rights reserved
Published 2014
















Six
  
  
    Παπαδοπούλου, Σάρρα
  
  
    
      
        _7_
      
      
    
    
      
        «1»
      
      
    
    
      
        «2»
      
      
    
    
      
        «3»
      
      
    
    
      
        «4»
      
      
    
    
      
        «5»
      
      
    
    
      
        «6»
      
      
    
  





























Six

Sarah Papadopoulou

