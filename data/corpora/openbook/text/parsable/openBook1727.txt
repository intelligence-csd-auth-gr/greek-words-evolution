
















































Εισπνοή Έρωτα - Εκπνοή Θανάτου  |  ΚΩΣΤΑΝΤΙΝΟΣ ΣΙΑΚΑΣ 


ΚΩΣΤΑΝΤΙΝΟΣ ΣΙΑΚΑΣ 

 

ΠΟΙΗΣΗ 

 

Εισπνοή Έρωτα 

Εκπνοή Θανάτου 

 

 

 

 

 

 

 

 
 

 

 

 

 

 

 

 

 

 

 

 

 

 

 



 

 

Θέλησα 

 

Θέλησα να γίνω γίγαντας 

μα τα πόδια μου ήταν κοντά. 

Θέλησα να γίνω αετός 

μα γεννήθηκα χωρίς φτερά. 

Θέλησα να γίνω αστέρι 

και να φωτίσω τον δρόμο σου 

Μα αλοίμονο! 

Γεννήθηκα ένας απλός άνθρωπος! 

Και σαν τέτοιος σε αγάπησα... 

 

 

 

Χάραμα 

 

Ο πόνος της λησμονιάς φαντάζει ατελείωτος. 

Ακόμα ένα πρωινό ξημερώνει. 

Μα εδώ δεν χάραξε.Εδώ δεν χαράζει ποτέ. 

Εδω ενώθηκε η μοναξιά με την θλίψη, 

και καταδίκασαν τον άνθρωπο σε πόνο. 

Ακόμα όμως και ο πόνος είναι ζωή. 

Ζωή καταδικασμένη και ατελείωτη. 

Που είσαι; Το σκοτάδι με πνίγει. 

Που είσαι; Σε καλώ απ’την καρδιά μου. 

Απο εκεί που δεν χαράζει ποτέ. 

Απο την ψυχή μου. 

Που είσαι; 

Χάραμα.... 

 

 

 

 

 

 

 

 

 

 

 

 

 

 

 

eB
oo

ks4
Gr

eek
s.g

r

www.ebooks4greeks.gr


 

 

 

Θυμάμαι 

 

Εκείνο το βράδι που πίστεψα. 

Σε όλα οσα φάνταζαν παραμυθένια. 

Σε εκείνα οπου υπήρχαν μονάχα οι 

πιο τρυφερές μου επιθυμίες 

καθώς και οι μελωδίες μιας καρδιάς 

που δεν είχε μάθει να χτυπά. 

Θυμάμαι 

Εκείνο το βράδι που πίστεψα. 

Στο ακριβότερο μου όνειρο. 

Στον μεγαλύτερο μου πόθο. 

Στην αγάπη. 

Όμως τώρα πια μου έκλεψαν το όνειρο. 

Μου πήραν την αγάπη. 

Κενό και άδειο το κορμί μου. 

Πλανόδιος ερημίτης το μυαλό μου. 

Το τέλος ήλθε, μα εγω ακόμα, 

Θυμάμαι… 

 

 

Ρόδο 

 

Ποδοπατημένο ρόδο η καρδιά μου 

κείτεται στον δρόμο πεταμένη. 

Πάει αυτή,πάνε και οι φίλοι 

στο τζάμι μια πεταλούδα είναι καθισμένη. 

Και γω κοιτω αντίπερα στο χάος 

και στον θάνατο πού 'ρχεται φωνάζω 

"Βιάσου να πάρεις μια ζωή που πήγε σίγουρα χαμένη" 

 

 

 

 

 

 

 

 

 

 

 

 

 



 

 

 

 

Ξάπλωσε 

 

Ξάπλωσε για λίγο κοντά μου. 

Αργεί πολύ να ξημερώσει, 

και η νύχτα τόσο με τρομάζει. 

Ξάπλωσε για λίγο κοντά μου, 

και θα σου πώ ένα παραμύθι. 

Για δύο ψυχές που αγαπήθηκαν. 

Ξάπλωσε για λίγο κοντά μου. 

Άσε με να χαιδέψω τα μαλλιά σου. 

Να νιώσω την ανάσα σου. 

Ξάπλωσε για λίγο κοντά μου. 

Και όπως θα φεύγω, 

Άσε με να χαμογελάσω μια στερνή φορά. 

Ξάπλωσε… 

 

 

Πλάθω 

 

Πλάθω έναν μικρό κόσμο 

να στεγάσω την μεγάλη μου αγάπη. 

Βάζω φροντίδα και φαντασία 

για να συντηρήσω μια οπτασία 

καθώς και ένα ψέμα. 

Δύο λέξεις αθάνατες και αιώνιες. 

Σε αγαπώ. 

Διακυβεύουν το μυαλό μου. 

Ορίζουν την ύπαρξη μου. 

Γαληνεύουν την αδάμαστη ψυχή μου. 

Δύο λέξεις αθάνατες και αιώνιες. 

Μα σε ποιόν να τις πω; 

 

 

 

 

 

 

 

 

 

 

 



 

 

 

Η Όχθη 

 

Στέκομαι εκεί, μπροστά στην όχθη. 

Γύρω μου σκοτεινιά και δέος. 

Πόσο γρήγορα πέρασαν όλα... 

Πόσο φευγαλέα έζησα την ζωή... 

Τώρα πια τι; 

Ακούω το κλάμα τους. 

Στο βάθος ακούω την οργή τους. 

Οι νεκροί φωνάζουν στο ατέλειωτο μαύρο. 

Σε αυτό το μαύρο που βασιλεύει παντού. 

Οι νεκροί φωνάζουν.Και εγω βουτάω και σιγά σιγά αφήνω πίσω μου την όχθη... 

 

 

 

Λήθη 

 

Αυτή η λήθη με σκοτώνει 

και η μοναξιά μου τόσο με πληγώνει. 

Χιονίζει στην καρδιά μου 

και κάνει παγωνιά. 

Και οι δαίμονες του μυαλού μου 

οσμίζονται τις σκέψεις μου 

και πληγώνουν την καρδιά μου. 

Σκοντάφτω οπως τρέχω να ξεφύγω 

και αυτοί ολο πλησιάζουν. 

Νάτοι.. 

Ήρθαν... 

Κλείνω τα μάτια... 

Φώς. 

 

 

 

 

 

 

 

 

 

 

 

 

 



 

 

Στοργή 

 

Απαλα με χαιδευεις στα μαλλια 

και στοργη αλλο ενα βραδυ μου χαριζεις. 

Τοσο απλοχερα και τοσο μυστικα. 

Τολμω να αφεθω στην αγγαλια σου 

και να πλευσω στα ονειρα σου. 

Μαζι σου δεν φοβαμαι το σκοταδι. 

Το φως της ζωης σου με φωτιζει 

και κανει την ψυχη μου να ανθιζει. 

Ελα! Παμε τωρα! 

Να περπατησουμε επανω στο νερο. 

Να κανουμε πραγματα θαυμαστα μαζι. 

Να ζησουμε την ζωη. 

Ελα! 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

Ο ενδιάμεσος σταθμός 

 

Ο Ενδιάμεσος κόμβος. Ο σταθμός ανάμεσα. Η ζωή. Η κατάσταση αυτή που βρίσκεται 

ανάμεσα στο πρίν και το μετά. Το παρόν. Σαν άνθρωποι ζούμε και βιώνουμε καθημερινά 

πολλές καταστάσεις. Άλλες όμορφες και άλλες όχι. Ερχόμαστε απο το σκοτάδι στο φώς. 

Απο το πρίν στο τώρα, στην ζωή. Σε αυτόν τον θαυμαστό κόσμο. Σε αυτόν τον 

παρανοικό κόσμο με τους μασκοφόρους ανθρώπους ανάμεσα μας. Τα λίγα χρόνια που 

ζώ λίγα πράγματα κατάφεραν να με συγκινίσουν. Μια όμορφη εικόνα, ένα μοναδικό 

άνθος. Ενα ποίημα. Μα τίποτα δεν έκανε την ψυχή μου να σκυρτήσει όπως εκείνη. Ναί. 

Ένας άλλος άνθρωπος. Μια ακόμη ψυχή. Περιστοιχιζόμαστε απο ανθρώπους ανόητους 

και χαμένους. 

Μέσα σε αυτήν την κατάσταση ύπαρξης, σε αυτό που αποκαλούμε ζωή, είναι μοιραίο να 

αναζητήσουμε την συντροφικότητα. Σε οποιαδήποτε μορφή της. Πάντοτε ένιωθα μόνος. 

Ελάχιστοι μπορούν να μας καταλάβουν γι’αυτό που πραγματικά είμαστε. Ελάχιστοι 

μπορούν να ακούσουν το τραγούδι της αθάνατης ψυχής μας. Ίσως και να μην τους 

γνωρίσουμε ποτέ. Ίσως όμως και ‘ναι. Αναρωτηθείτε εάν έχετε γνωρίσει έναν τέτοιο 

άνθρωπο. Αυτόν η αυτήν που αγαπήσατε οσο τίποτα. Την ψυχή που τολμήσατε να 

δέσετε γύρω απο την δική σας. Τον αιώνιο συνοδοιπόρο. Αγαπήστε αυτήν τη ψυχή, τον 

άνθρωπο,οσο τίποτε άλλο. Η ζωή ενός ανθρώπου έχει πραγματικό νόημα μόνο εάν έχεις 

κάποιον να την μοιραστείς. Ειδάλλως τι είμαστε; Σκίες ψυχών που παγιδεύτηκαν εδώ 

ανάμεσα. Αιώνες μπορεί να περάσουν στην αναζήτηση του συνοδοιπόρου. Αν έχετε 

νιώσει το κάλεσμα αυτό,εάν έχετε ακούσει το τραγούδι μιας άλλης ζωής, μην γυρίσετε 

την πλάτη. Μην αρνηθείτε την κοσμική διαίσθηση σας. Εάν φίλοι μου αγαπήσετε έτσι 

τότε είστε πραγματικά και μοναδικά ευλογημένοι. Η καρδιά μπορεί να δοθεί πολλές 

φορές. Η ψυχή όμως μια μοναδική φορά. Μία. Τολμήστε να αγαπήσετε τον συνάνθρωπο 

σας. Τολμήστε να διασχίσετε το μονοπάτι της ζωής αγγαλιά του. Ειδάλλως γιατί 

ερχόμαστε ξανά και ξανά εδω; Στον ενδιάμεσο κόμβο; Ανάμεσα στο πρίν και το μετά; 

Αν όχι για να σμίξει η ψυχηή μας; Γιατί; Ζήστε το! Νιώστε το! Αφήστε την θνητή καρδιά 

σας να βροντοχτυπήσει και να αντηχήσει παντού. Παντού σε αυτούς που ακούν. Σε 

αυτούς που ψάχνουν. Εδω στον ενδιάμεσο σταθμό. Στην ζωή. 

 

 

 

 

 

 

 

 

 

 

 

 

 

 



 

 

 

Ταξίδι 

 

Μακριά θα ταξιδέψω 

επάνω σε καράβι. 

Σε θάλασσες θα πλεύσω 

επάνω στο φεγγάρι. 

Όνειρα γλυκά θα κάνω 

και αν τύχει και πεθάνω 

το όνομα σου θα ψελλίσω. 

Το όνομα σου και ας σβύσω... 

 

 

Κάπου 

 

Αχ και να 'χα κάπου να ακουμπήσω. 

Κάπου να στραφώ. 

Κάπου τον πόνο μου να αφήσω. 

Και να λυτρωθώ. 

 

 

Η πηγή της ζωής 

 

 

Ένα μέρος φανταστικό. 

Κάπου εκεί μακριά. 

Ένα μέρος φωτεινό. 

Μέσ’την ζεστασιά. 

Εκεί ξεκίνησαν όλα. 

Μαγικά και απλά. 

Θα πιώ απο την πηγή, 

που κρύβεται εκεί. 

Την πηγή της ζωής. 

 

Τα δέντρα θα ανθίσουν. 

Τα πουλιά θα κελαιδϊσουν. 

Και ‘γω θα χαθώ στου Θεού την πλάση. 

Στου Θεού την δημιουργία. 

Έλα και ‘σύ εκεί, 

μαζί με ‘μένα. 

Να πιούμε μαζί απο αυτήν, 

την μαγική πηγή. 

Την πηγή της ζωής. 

 



 

 

 

Περιμένω 

 

Πάλι περιμένω κάτι. 

Όμως δεν ξέρω τι. 

Πάλι η νύκτα έπεσε. 

Και την καρδιά μου έσπασε. 

Σε έχασα τώρα πια, 

και ξέχασα. 

Πως είναι να αναπνέεις. 

Πως είναι να επιπλέεις. 

 

Βροχή δεν πέφτει τώρα πια, 

στην έρημη ψυχή μου. 

Και αυτή πόσο την ζήτα... 

Στέγνωσα μέσα μου,πέθανα. 

Και ’σύδεν είσαι πουθενά. 

Τώρα που σε ’χω ανάγκη τόση 

δεν είσαι πουθενά. 

Πάλι περιμένω κάτι. 

Όμως δεν ξέρω τι. 

 

 

 

 

 

 

 

Καίγομαι 

 

Καίγομαι. 

Οι πύρινες φλόγες τυλίγουν το θνητό κορμί μου. 

Καίνε την σάρκα μου και με καταστρέφουν. 

Καίγομαι. 

Φωνάζω το όνομα σου μέσα στο πύρινο δέος. 

Σιωπηλή προσευχή. 

Καίγομαι. 

Αχ και να ήσουν εδώ δροσοσταλιά μου... 

 

 

 

 

 

 



 

 

 

 

 

 

 

Αναμνήσεις 

 

Κολασμένες αναμνήσεις καλώς ήλθατε. 

Ακόμα ένα βράδι με στοιχειώνετε. 

Ακόμα ένα βράδι με πληγώνετε. 

Η καρδιά μου χτυπά μηχανικά, 

αφού η ψυχή μου πέθανε. 

Όνειρα δεν κάνω πιά. 

Δεν τα θέλω. 

Θέλω να γίνω μια ιδέα 

και ένα πρωινό με ήλιο να χαθώ. 

Όταν ο ήλιος φέγγει να πεθάνω. 

Μαζί μου όμως τίποτα δεν θα πάρω. 

Εκτός απο αναμνήσεις. 

Αναμνήσεις δικές σου. 

Αναμνήσεις μιάς ζωής που κάποτε έζησα. 

Μόνο αναμνήσεις. 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

‘Ονειρα Γλυκά 

 

Μόνος ταξιδεύω στην έρημο της μοναξιάς μου. 

Μόνος απο τότε που σε έχασα. 

Μαζί με σένα και την ψυχή μου. 

Οι μέρες μου έγιναν κρύες. 

Λες και η ζωή ξεγλιστρά απο μέσα μου. 

Κρυώνω. 

Αστείο συναίσθημα αλλά έτσι νιώθω. 

Πού ’να σαι άραγε τώρα; 

Στην αγγαλιά ποιανού κοιμάσαι; 

Αναρωτιέμαι... 

Στάσου λίγο...γιατί έτσι όπως γράφω πέφτουν χάμω 

κομμάτια του εαυτού μου. 

Τα δάκρυα κυλάνε ακόμα. Ατελείωτα. 

Η ψυχή μου σπαραγμένη απλωμένη παντού 

μέσα στο χαώδες μυαλό μου. 

Η ψυχή μου, που σου την έδωσα. 

Σακατεμένη και διαλυμένη. 

Η καρδιά μου νεκρή, δεν χτυπάει τώρα. 

Και αυτή δική σου είναι. 

Δεν θα σταματήσω να σε αγαπώ. 

Δεν θα σταματήσω να σε λατρεύω. 

Γλυκό μου όνειρο να σκεπάζεσαι καλά 

Γιατί κάνει κρύο. 

Όνειρα γλυκά... 

 

 

 

 

 

 

 

 

 

 

 

 

 

 

 

 

 

 



 

 

 

Τι μου έμεινε; 

 

Τι μου έμεινε; 

Τώρα πιά τίποτα. 

Ότι πολυτιμότερο πέταξε. 

Ότι ομορφότερο έφυγε. 

Είμαι μόνος. 

Και το βάρος αυτής της μοναξιάς 

συνθλίβει τα σωθικά μου κάθε βράδι. 

Τσακίζει το μυαλό μου. 

Θρυμματίζει την ψυχή μου. 

Γνώρισα την ευτυχία στα μάτια σου. 

Γεύτηκα τον παράδεισο στην αγκαλιά σου. 

Έζησα την ζωή μαζί σου. 

Τώρα τι μου έμεινε; 

Ένα σώμα που κινείται μηχανικά. 

Οι μέρες φεύγουν μα δεν τις νιώθω. 

Φώς στην κάμαρα μου δεν μπαίνει. 

Τι μου έμεινε; 

Τώρα πια τίποτα. 

 

Πάγωσα 

 

Πάγωσα χωρίς την αγάπη σου. 

Γέρασα και ξέφτισα. 

Σαν την Ιτιά που την χτυπάει ο άνεμος. 

Έσβυσα χωρίς την πνοή σου. 

Όπως σβύνω τα τσιγάρα ένα ένα. 

Αργά και βασανιστικά τα βράδια 

που φωνάζω το όνομα σου. 

Αν είχα μια ευχή θα ευχόμουν εσένα. 

Και αν είχα δεύτερη θα την έδινα αλλού. 

Γιατί θα ήμουν πλήρης. 

Άραγε... 

Γιατί να σε αγαπάω τόσο; 

Γιατί να ουρλιάζει η ψυχή μου για σένα; 

Μυστήριο όνειρο είναι η ζωή. 

Μυστήρια και η αγάπη όταν την νιώθεις μόνος. 

Η ζωή μου τελειώνει. 

Γλυκό μου όνειρο θα σε αγαπώ για πάντα. 

 

 

 



 

 

 

Σιωπή και Μοναξιά 

 

Μόνος περπατώ σε χίλιους δρόμους 

και η βροχή με χτυπάει αλύπητα. 

Κάθε σταγόνα μια ανάμνηση που πονάει. 

Κάθε σταγόνα μια λέξη που δεν πρόλαβα να πω. 

Στην άγονη ερημιά ουρλιάζω το όνομα σου. 

Μου απαντάει η σιωπή. 

Μόνο αυτή μου απαντάει. 

Μόνο αυτή με συντροφεύει. 

Εκτός απο τα βράδια που έρχεται η μοναξιά παρέα. 

Έρχονται σαν φίλοι απο τα πάλια. 

Και ’γω ο κακομοίρης τους λέω για σένα. 

Μόνο για σένα. 

Πάντα για σένα. 

 

 

Το ποτάμι των ονείρων 

 

Κολυμπάω στο ποτάμι των ονείρων μου. 

Φτιαγμένο απο δάκρυα χυμένα μεσ’την νύχτα. 

Πλασμένο απο τις σκέψεις μου για σένα. 

Γλυκό μαρτύριο τα άπιαστα όνειρα. 

Όπως κολυμπάω κλαίω κι άλλο 

και το ποτάμι ολοένα και φουσκώνει. 

Χαμένος όπως είμαι μέσ’τα δάκρυα 

σε φωνάζω να με σώσεις. 

Μα εσύ δεν με ακούς. 

Και ’γω βυθίζομαι ολοένα και πιο κάτω. 

Βαθειά μέσα σε αυτό το ποτάμι. 

Το ποτάμι των ονείρων μου. 

 

 

 

 

 

 

 

 

 

 

 

 



 

 

 

 

6:30 

 

Πάλι ξημέρωσε. 

Ανοίγω τα μάτια μου σιγά σιγά. 

6:30. 

Πάντα το ρολόι δείχνει 6:30. 

Αυτήν την ώρα ξυπνάω 

και στις σκέψεις μου,λές καλημέρα. 

Κάθε μέρα την ίδια ώρα ξυπνάω, 

και στο μπαλκόνι βγαίνω και κοιτάω. 

Κοιτάω την μια ανατολή μετά την άλλη. 

Κάθε μια ομορφότερη απο την άλλη. 

Κάθε μια μου θυμίζει εσένα. 

Τι σημασία έχει που κάθε βράδι πεθαίνω; 

Σαν έρθει το πρωί ξαναγεννιέμαι. 

Σαν έρθει το πρωί ελπίζω. 

Μου ’μαθες να μην φοβάμαι τον ήλιο. 

Έτσι και ’γω έπαψα να φοβάμαι. 

Πίσω απο τις κεραίες ξεπροβάλλει ο ήλιος. 

Μπροστά του υποκλίνομαι και σιγά σιγά τα μάτια κλείνω. 

Μια λέξη σιγοψυθιρίζω,με την ευχή μου να σε φθάσει. 

Το χώρο και τον χρόνο να διασχίσει και στο μυαλό σου να πετάξει. 

Ευχαριστώ. 

Που με ’μαθες να πιστεύω και να ονειρεύομαι. 

Να μην φοβάμαι τον ήλιο και περήφανα να περπατώ. 

Όπου και αν είσαι σ’αγαπώ,πριν,τώρα,για πάντα. 

6:30. 

Ευχαριστώ. 

 

 

 

 

 

 

 

 

 

 

 

 

 

 



 

 

 

Ασυμβίβαστη καρδιά 

 

Ασυμβίβαστη καρδιά μου. 

Κλείνω τα μάτια και σε ακούω να χτυπάς. 

Βράδυα σαν και αυτό πάλι χτυπάς μονάχη. 

Σε πρόδωσε ο ίδιος σου ο εαυτός. 

Μιας και ήσουν μεγάλη αρκετά για να τους αγαπήσεις όλους. 

Που ειναι τώρα όλοι αυτοί; 

Χαμένοι στο καρναβάλι των ψυχών τους. 

Χαμένοι μεσ’την πίκρα και την κακία τους. 

Και ’συ καρδούλα μου χτυπάς μονάχη. 

Γιατί έκανες το λάθος να αγαπήσεις τους ανθρώπους. 

Γιατί έκανες το λάθος να πιστέψεις στους ανθρώπους. 

Χτύπα όμως τώρα και μην σταματάς. 

Συνέχισε να δίνεις ζωή σε τούτο ’δω το σώμα. 

Γιατί την ελπίδα που κρύβεις μέσα σου κανένας δεν μπορεί να σου την πάρει. 

Χτύπα και δείξε σε όλους τι πραγματικά σημαίνει ζωή. 

Ίσως κάποτε μάθουν οι άνθρωποι τι σημαίνει να ζείς πραγματικά. 

Ίσως πάλι όχι. 

Χτύπα και μην σταματάς. 

Ασυμβίβαστη καρδιά μου. 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

Σκιές την νύχτα 

 

Την μορφή σου είδα να περνάει μπροστά μου και να χάνεται. 

Όπως οι σκιές χάνονται την νύχτα. 

Σε ενα μισοξεχασμένο όνειρο το όνομα σου άκουσα. 

Σαν μια ηχώ που βγαίνει απο τα βάθη. 

Είπα θα σε ψάξω. 

Στα βάθη του μυαλού μου θα κοιτάξω. 

Μήπως και είσαι ακόμα εκεί. 

Μήπως έμεινε λίγη απο την αγάπη σου. 

Μα σαν παιδί κοροιδεύω τον εαυτό μου. 

Αυτό το τρένο το έχασα. 

Κατάλαβα αργά όλα όσα μου είχες πεί. 

Κατάλαβα αργά πόσο δίκιο είχες. 

Βασιλιάς τώρα έμεινα στο άδειο μου παλάτι. 

Να αναπολώ όσα ζήσαμε. 

Μονάχος μου να κάθομαι με μια φωτογραφία. 

Καιρών ευτυχισμένων που ήμουν αγγαλιά σου. 

Στιγμών που για πάντα έχασα. 

Την μορφή σου είδα σε ενα όνειρο. 

Και ξοπίσω της τρέχω να την βρώ. 

Φωνάζω το όνομα σου να με σώσει. 

Απο το σκοτάδι να με πάρει και να με παραδώσει. 

Στο φως σου το αιώνιο. 

Μα όπως οι σκιές την νύχτα έτσι χάθηκες και συ. 

Και ’γω έμεινα μόνος να φωνάζω το όνομα σου. 

 

 

 

 

 

 

 

 

 

 

 

 

 

 

 

 

 



 

Σιωπή 

 

Η σιωπή σου με καλεί τα βράδυα του θανάτου. 

Τα βράδια που η ψυχή πεθαίνει μόνη. 

Τα βράδια που σε χρειάζομαι να άφησω την πνοή μου. 

Και ήσυχος να φύγω μακριά πέρα στα ψηλά εκείνα στάχυα. 

Η σιωπή σου με καλεί τα βράδυα της χαράς. 

Σιωπηλό κοινωνό της ευτυχίας σου με κάνεις. 

Και η καρδιά μου πεταρίζει στην σκέψη της δικής σου ευτυχίας. 

Η σιωπή σου με καλεί τα βράδυα που πονάς. 

Τα βράδια που οι σκέψεις σου με ζητάνε. 

Και εγω έρχομαι νοερά μεσ’το μυαλό σου. 

Και ύστερα η σιωπή. 

Η σιωπή των σκέψεων. 

Η σιωπή των συναισθημάτων. 

Η σιωπή της αγάπης. 

Μονάχα σιωπή τώρα πια. 

 

 

Η Μεγάλη έξοδος 

 

Θα φύγω μακριά. 

Θα πάω τώρα πέρα. 

Σε κόσμους γυάλινους και μπλέ. 

Όπου όλα είναι ωραία. 

Το Άστρο μου θα λάμψει πιο φωτεινό απο ποτέ. 

Και η καρδιά μου η δόλια θα ευτυχήσει πάλι. 

Σε γαλάζιο κύμα θα βουτήξω, 

και σαν παιδί με τον αέρα θα τα βάλω. 

Απο ευτυχία θα μεθύσω 

και το κακό απο μέσα μου θα βγάλω. 

Η ψυχή μου ελεύθερη μου θα τραγουδά οσα δεν είχε τραγουδήσει. 

Οσα δεν μπόρεσε χρόνια τώρα πια να ξεστομίσει. 

Μπρος σε σένα μοίρα υποκλίνομαι, 

σκλάβος σου για πάντα. 

Όσα δεν έτυχε να δω 

θα τα ζήσω όλα τώρα. 

Μα αν νομίζεις πως την ξέχασα γελιέσαι τώρα μοίρα. 

Και αυτήν που πάντα αγαπώ θα αγαπώ και τώρα. 

Θα φύγω τώρα μακριά. 

Θα πάω τώρα πέρα. 

Σε κόσμους γυάλινους και μπλέ. 

‘Οπου όλα είναι ωραία. 

 

 



 

 

Πεταλούδα 

 

 

Πέτα μακριά μικρή μου πεταλούδα σε άλλους τώρα κόσμους. 

Πάνε εκεί που δεν μπορώ να έρθω. 

Εκεί που θα΄σαι ευτυχισμένη και ποτέ ξανά θλιμμένη. 

Εγώ εδώ θα σε θυμάμαι 

Μια ανάμνηση γλυκεία μα και ενας πόνος στη καρδιά. 

Πίσω μην κοιτάξεις. 

Δεν θέλω να με δείς μήπως και τρομάξεις. 

Δεν θέλω ποτέ να μάθεις πόσο σε αγάπησα. 

Ούτε να με δείς να κλαίω. 

Έτσι μπράβο! 

Φύγε και κουβέντα άλλη μην μου πείς. 

Μην νοιαστείς για μένα εκεί στην λήθη που θα είμαι. 

Ξεχασμένος και μόνος θα κοιμάμαι. 

Δικός σου όμως για πάντα. 

Πρίν,τώρα, για πάντα. 

Πέτα μίκρη μου πεταλούδα,πέτα. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

Ο Λαβύρινθος του τέλους. 

 

 

Χάθηκα και πάλι στον λαβύρινθο του τέλους κυνηγώντας έναν μύθο. Στριγγή 

καταραμένη η φωνή μου να φωνάζει. Ένα όνομα. Ξανά και ξανά. Μα οι Θεοί γύρναν την 

πλάτη στην θέα του ανθρωπάκου. Στην θέα οι Θεοί συνένοχοι δεν θα’ναι .Και η ηχώ 

ταξιδεύει σαν κατάρα. Βαθεία. Όλο και πιο βαθεία. Σέρνομαι στα βάθη του σκότους, εκεί 

που δεν έχει ζέστη μήτε ανθρώπους. Εκεί που η λήθη βασιλεύει. Σκοτεινή αφέντρα 

πεταμένων ονείρων και ψυχών. Μας περιγελά και μας καλωσορίζει στο κενό της 

κυριαρχίας της. Κλαίω. Θλιμμένος φωνάζω το όνομα σου μες το σκότος. 

Φωνάζω στους Θεούς. Οίκτο! Αναπαύστε την θλιμμένη μου καρδιά. Να ζώ δεν θέλω 

πια. Εκείνη ήταν η ζωή μου και η ψυχή μου. Ένας ένας με δείχνουν και με περιγελούν.Ο 

Θνητός που τρελάθηκε. Ο Θνητός που πίστεψε. Συνεχίζω κλαίγωντας πιο μέσα χωρίς 

σταματημό.Τα πόδια μου γυμνά ματώνουν απο την κρύα πέτρα. Τα χέρια μου σκισμένα 

με καίνε απο τον πόνο. Τίποτα όμως δεν με νοιάζει απ’ αυτά. Το όνομα σου ψυθιρίζω. 

Σιωπηλά και σιγανά. Λες και θα κατέβεις να με σώσεις. Γελιέμαι όμως. 

Τι ψάχνω εδώ κάτω να βρώ δεν ξέρω. Ούτε πως βρέθηκα εδώ γνωρίζω. Έτσι ξαφνικά. 

Σαν ένα σκοτεινό εφιάλτη που περιμένω να τελειώσει για να ξυπνήσω. Έτσι βρέθηκα 

εδώ στον σκοτεινό αυτόν λαβύρινθο. Να χάνομαι βαθειά στους διαδρόμους, χωρίς 

διέξοδο. Χωρίς ελπίδα.Θα πέθανα. Αυτό είναι.Θα πέθανα και αυτή είναι η κόλαση μου. 

Αιώνια μοναξιά και σκότος. Έρμαιο της λήθης και του πόνου. Τσακισμένη ψυχή, 

πεταμένη στα βάθη του Άδη. Αυτό είμαι τώρα πια. Μια σκιά περασμένων αναμνήσεων 

που επιστροφή δεν έχουν. Μια ζωή που έζησα μαζί σου. Κοντοστέκομαι στο σκοτάδι και 

θυμάμαι. Τα μάτια σου. Μεθυστικά οπως τα μυστικά της ανατολής. Τα μαλλιά σου. 

Αγέρωχα οπως η θαλασσινή ψυχή σου. Τα χείλη σου. Μουσική συμφωνία υπέρμετρης 

απόλαυσης. Και όπως σε φέρνω στο μυαλό μου καταφέρνω και χαμογελώ. Δειλά δειλά 

χαμογελώ. Και ξαφνικά δεν με νοιάζει ουτε που είμαι ουτε τι απέγινε. Ξαφνικά 

καταλαβαίνω την αξία αυτών που έζησα μαζί σου. 

Γελάω δυνατά τώρα σαν μικρό παιδάκι! Και όπως γελάω οι σκιές υποχωρούν και μια 

ηττημένη κραυγή ακούγεται απο τα βάθη του σκότους. Όλα φωτίζουν τώρα μα εγω γελώ 

με την καρδιά μου. Φωνάζω Σ’αγαπώ με όση δύναμη μου απομένει στο τσακισμένο  

σώμα μου. Νιώθω τα μάτια μου να καίγονται και δειλά δειλά τα ανοίγω. Πάει το 

σκοτάδι, πάνε οι σκιές και ο φόβος. Μια οπτασία στέκεται μπροστά μου μα δεν βλέπω. 

Με τυφλώνει το καθάριο φώς της. Μου απλώνει το χερι... Το φως υποχωρεί και τότε 

διακρίνω... Σε βλέπω και ξεσπάω σε δάκρυα χαράς. Με άκουσες τελικά. Ήρθες να με 

σώσεις. Και γω σου δίνω το χέρι μου και όπως μου χαμογελάς, λέμε και ο ένας στον 

άλλον. Σ’αγαπώ... 

 

 

 

 

 

 

 

 



 

Θα είμαι εκεί 

 

Θα είμαι εκεί, 

όταν οι μνήμες σε στοιχειώνουν. 

Θα είμαι εκεί 

όταν οι φίλοι σε προδίδουν. 

Θα είμαι εκεί 

τις νύχτες τις μικρές και τις μεγάλες. 

Θα είμαι εκεί 

όταν η ζωή βγάλει φουρτούνα. 

Και όταν θα πλέεις στης μοναξιάς το πλοίο, 

θα κάθομαι στην πλώρη. 

Καπετάνιος και οδηγός, 

στης μοναξιάς εκείνο το γαλάζιο που πληγώνει. 

Θα είμαι εκεί 

 

 

 

 

Οδύνη 

 

Ντυμένη είσαι στα λευκά. 

Το κύμα σε χτυπάει. 

Η ανάσα σου βαριά. 

Και η καρδιά σου σε πονάει. 

Χαμένη είσαι πάλι στα σταυροδρόμια της ζωής. 

Χαμένη είσαι πάλι. 

Χωρίς να ξέρεις που θα βγείς. 

Και αυτός απέναντι σου τώρα. 

Ντυμένος μεσ’τα μαύρα. 

Και όσο και αν το κύμα τον χτυπά, 

Τα μάτια δεν κουνά. 

Σε σένα τα ‘χει στρέψει. 

Μήπως στερέψει ξαφνικά απο ζωή, 

και δεν προλάβει να σου πει. 

Πως οι μεγαλύτερες αλήθειες, 

μας κρατάν μαζί ή απεγνωσμένα χώρια. 

 

 

 

 

 

 

 

 



 

Αλησμόνητη Ιθάκη 

 

 

Ιθάκη αλησμόνητη απ’το νού μου δεν σε βγάζω. 

Βασιλεύεις στα όνειρα μου είτε κοιμάμαι είτε οχι. 

Σε είχα μεσ’τα χέρια μου και σ’άφησα να φύγεις. 

Και οι τύψεις τρώνε τώρα πια τα σωθικά μου. 

Όπου και αν πάω μπροστά μου πάντα είσαι. 

Μαζί μου κουβαλάω λίγη απο την γή σου. 

Και σε σκέφτομαι τα βράδια. 

Και όπως πέφτει το φεγγάρι πάνω στο ρουμπίνι της μοναξιάς μου, 

λάμπει φεγγαροκόκκινο το στέμμα μου απο άχυρα. 

Αχ αυτό το αχυρένιο στέμμα βαρύ είναι τώρα πιά, 

στο μικρό μου το κεφάλι. 

Βαρειές και οι τύχεις που το τυλίγουν, σαν φίδια εφιαλτίκα. 

Βαρεία και η θύμιση σου. 

Ιθάκη μου αλησμόνητη. 

 

 

 

 

Κοίτα με 

 

Κοίτα με. 

Η βροχή με χτυπάει αλύπητα. 

Βασανισμένη ψυχή κρυμμένη απο το φώς της ημέρας. 

Κοίτα με. 

Δακρύζουν τα μάτια βυθισμένα στο σκότος. 

Δακρύζουν για σένα. 

Κοίτα με. 

Αν σήμαινα ποτέ κάτι για σένα γύρνα εμπρός μου και κοίτα με. 

Κλαίει ο ουρανός και βρέχει απόψε. 

Μα εσύ δεν με κοιτάς. 

Μόνο φεύγεις. 

Φεύγεις μακριά μου. 

Κοίτα με. 

 

 

 

 

 

 

 

 

 



 

Eternal Friend 

 

Though leagues tear us apart I will be there. 

Through joy and suffering I will be there. 

Forever yours eternal friend. 

And as my soul cries out for you, don’t hesitate. 

Heed my call and feel my love. 

It bosoms like a spring flower in Elysium. 

It shines like the radiant sun of heaven. 

I will come to you, through storm and thunder. 

Through haze and hell. 

I will be by your side. 

Forever yours, forever mine. 

Eternal Friend. 

 

 

 

 

Μάταια 

 

Σαν πέσει η νύχτα 

βαρειά και ασφυκτική 

σαν του θανάτου την αγγάλη 

πέφτω και γώ σαν έκπτωτος υιός. 

Και όταν σβύσει της χαράς το φώς 

αφουγκράζομαι την αίσθηση του τέλους. 

Και αναρωτιέμαι. 

Αναρωτιέμαι που είσαι και τι κάνεις. 

Και μέσα στο σκοταδι θυμάμαι 

πως για σένα δεν υπάρχω. 

Στο σκοτάδι με πέταξες. 

Σαν θρύλο πεσμένο απο ψηλά. 

Με τσάκισες. 

Μάταια σε ψάχνω στο σκοτάδι. 

Μάταια ολα τωρα πια. 

 

 

 

 

 

 

 

 

 

 



 

 

 

Ψευδαίσθηση 

 

Άλλη μια νύχτα που δεν θέλω να τελειώσει. 

Γιατί σαν έρθει το πρωί, 

η μέρα πάλι εμένα θα σκοτώσει. 

Το βράδι είσαι δίπλα μου. 

Ψευδαίσθηση δική μου. 

Μα το πρωί ο ήλιος σε διαλύει, 

Σαν την ανοιξιάτικη ομίχλη. 

Βαρέθηκα να ζώ χωρίς εσένα. 

Τα λάθη μου τα πλήρωσα ακριβά. 

Βαρέθηκα να αναπνέω την ζωή μονάχος. 

Νόημα δεν βρίσκω τώρα πιά. 

Παραμυθάκι μου γλυκό. 

Μόνη δεν είσαι τώρα πια. 

Ελεύθερη και ωραία. 

Πέταξες τώρα μακριά. 

Πολύ μακριά. 

 

 

 

 

Φεγγάρι 

 

Η νύκτα σύμμαχος μου, 

και το φεγγάρι οδηγός μου. 

Ανείπωτες σκέψεις, αχαλίνωτες 

ποδοπατούν την ψυχή μου. 

Τα μάτια καθώς στρέφω εκεί ψηλά 

στην άβυσσο του δέους, 

η ψυχή μου πεταρίζει. 

Για μιά στιγμή νόμιζα πως ήσουν εδώ. 

Μα λάθος έκανα και πάλι. 

Ήταν μόνο το φεγγάρι. 

 

 

 

 

 

 

 

 

 



Μικρή γιορτή 

 

Μικρή γιορτή έλαβε χώρα. 

Μια ανάμνηση στερνή του αποχωρισμού την ώρα. 

Και οι καρδιές μας βαριές. 

Αντίο πως να πείς; 

Πως να το ξεστομίσεις; 

Βγαίνω στο μπαλκόνι να ανάψω ενα τσιγάρο. 

Μήπως τον πόνο μου ξεχάσω. 

Μήπως τα λόγια πιο εύκολα ξεφύγουν απ’τα χείλη. 

Ότι είχα βρεί γραφτό μου ήταν να το χάσω. 

Και οτι πολύτιμο στο δρόμο να πετάξω. 

Προσπαθώ να ξεχάσω πρίν καν την ζήσω. 

Του αποχωρισμού την ώρα. 

Βιάζομαι όπως πάντα. 

Βιάστηκα και πάλι. 

Και για άλλη μια φορά 

Θα σκίψω το κεφάλι. 

 

 

 

Αναπνοή 

 

 

Θρηνεί μέσα στη νύχτα και φωνάζει. 

Η φωνή του η μελωδία του χαμού. 

Τα μάτια του πυρωμένες αμαρτίες, 

βουτηγμένες μεσ’ την θλίψη και τον πόνο. 

Αργά αναπνέει τώρα που έμεινε μονάχος. 

Τα λόγια κάποιου ξένου ξαναφέρνει στο μυαλό του. 

‘Η ζωή είναι μια αναπνοή. Κοίτα να αναπνεύσεις βαθειά’. 

Τόσα χρόνια ήξερε τα λόγια. 

Μα στο τέλος μόνο βρήκε την σοφία. 

Στο τέλος μόνο τα κατάλαβε. 

Μα τώρα πιά έμεινε απο οξυγόνο. 

Έμεινε απο ζωή. 

Απο αναπνοή. 

 

 

 

 

 

 

 

 

 



 

 

Δέος 

 

Βαδίζει στον δρόμο του δέους με σκοπό να βρεί την αλήθεια. 

Γύρω του σκιές διαβολικές τρεμοπαίζουν στο σκοτεινό ημίφως. 

Τον ζώνει ζοφερή ομίχλη όπως προχωράει. 

Μα αυτός δεν φοβάται. 

Θαραλλέος και ατρόμητος στο σκοτάδι μέσα πέφτει. 

Αντίπερα ένα ουρλιαχτό και ένας θρήνος. 

Και ο δρόμος ολοένα και θεριεύει. 

Μα αυτός δεν φοβάται. 

Σκοπό έχει να βρεί την αλήθεια. 

Και η αλήθεια οδηγεί μέσα απ΄τον δρόμο του δέους. 

 

 

 

 

Σ’αγαπώ 

 

Έψαξα μάταια να σε βρώ σε άδειες πόλεις. 

Φωνάζοντας το όνομα σου μες’την νύχτα. 

Μα η φωνή μου έπεσε βουβή στους άδειους δρόμους. 

Γιατί δεν ανατέλει αναρωτήθηκα.,στην πόλη αυτή που ψάχνω. 

Γιατί όμως να ανατείλει; 

Χωρίς εσένα λόγος δεν υπάρχει. 

Άδεια και έρημα τα πάντα χωρίς λόγο και αιτία. 

Στην πόλη αυτή μείναμε δυό. 

Εγώ και η μοναξιά μου. 

Να φωνάζουμε το όνομα σου μες’ τους άδειους δρόμους. 

Τόσα θέλω να σου πώ... 

Μα πιο πολύ απ’όλα σ’αγαπώ. 

Πιο πολύ απ’ολα αυτό. 

Το σ’αγαπώ. 

 

 

 

 

 

 

 

 

 

 

 

 



 

 

Τα δάκρυα του ουρανού 

 

Δακρύζει ο ουρανός και την θλίψη του ξορκίζει με πικρή βροχή. 

Κοιτάει εμάς, και κλαίει μην γνωρίζοντας τι άλλο να κάνει. 

Εγώ εδώ στο πουθένα και εσύ εκεί στην άλλη όχθη. 

Την ευτυχία είχες πει πως ήθελες να βρείς στην χώρα πέρα απ’το όνειρο. 

Στη χώρα που τα βάσανα γίνονται μελιστάλακτα τραγούδια και δεν είμαι πουθενά. 

Εγώ έμεινα εδώ. 

Να αναπολώ μέρες περασμένες, μέρες φυλακισμένες για πάντα στον χρόνο. 

Να αναπολώ εσένα. 

Εύχομαι να βρήκες την ευτυχία γιατί εγώ την έχασα. 

Την έχασα για πάντα. 

Σ’έχασα για παντα. 

Δακρύζει ο ουρανός απόψε. 

Δακρύζω και γω. 

Καληνύχτα. 

 

 

 

 

 

 

Φίλα με 

 

 

Φίλα με όταν ο ήλιος ξημερώσει και η μέρα δώσει νόημα στην ζωή. 

Φίλα με όπως τα κύματα κοιτάμε και χάνεται στο βάθος η ψυχή. 

Κράτα με λες και το αύριο δεν θα’ρθει, λες και οι χειμώνες τέλειωσαν για μένα τώρα πια. 

Γλυκό μου βάσανο και δέος. 

Να κολυμπήσω ασε με στο γαλάζιο της ψυχής σου. 

Να σε λατρέψω δώσε μου μια ευκαιρία μόνο. 

Φίλα με και την πλάτη μην γυρνάς να φύγεις. 

Κάθε φορά τον ήλιο παίρνεις μακριά, μαζί του και τα άστρα. 

Και η ψυχή μου μένει μόνη να λαχταρά. 

Ένα σου φιλί. 

Φίλα με. 

 

 

 

 

 

 

 

 



 

 

 

 

 

 

 

 

 

Άνθρωπε 

 

Ξύπνησα και βρήκα έναν κόσμο βυθισμένο στο σκοτάδι. 

Ανήμπορες ανθρώπινες μορφές σαν τρωγλοδύτες περιφέρονται. 

Χωρίς σκοπό και αιτία. 

Χωρίς ελπίδα. 

Έσβυσε το φώς της ψυχής τους και γίνανε φαντάσματα. 

Τα βράδια ουρλιάζουν και βογγάνε τον πόνο τους στα ουράνια. 

Ανάμεσα τους περιδιαβαίνω και η ψύχη μου αρρωσταίνει. 

Και αναρωτιέμαι πως καταντήσαμε ανήμποροι και αμέτοχοι. 

Εχθροί του ίδιου μας του εαύτου. 

Καταραμένοι άνθρωποι. 

Ανάμεσα στο φώς και το σκόταδι παντα προχώραμε. 

Παιδιά και των δύο. 

Κληρονόμοι όμως κανενός. 

Ούτε φώς μα ούτε και σκοτάδι στην ψυχή μας. 

Μονάχα κάτι ανάμεσα. 

Κάτι χυδαίο και δειλό. 

Υπάρχει ελπίδα; 

Υπάρχει μέλλον; 

Η μας περιμένει μόνο η σκόνη της ανάμνησης μας; 

Απλωμένη στα βάθη του χρόνου σαν πέπλο αιώνιο. 

Ω άνθρωπε! 

Εσύ απο όλη την δημιουργία! 

Είθε να διαλέξεις τι θα είσαι. 

Φώς η σκοτάδι; 

Ελπίδα η καταδίκη; 

Είθε. 

 

 

 

 

 

 

 

 

 



 

 

 

Παιδιά της νύκτας 

 

Ήμαστε τα παιδιά της νύκτας. 

Τα πρόσωπα δεν δείχνουμε μήτε στην μέρα,μήτε στον ήλιο. 

Ήμαστε τα παιδιά της νύκτας. 

Τραγούδι μας η μοναξιά, παρέα μας το σκότος. 

Ήμαστε τα παιδιά της νύκτας. 

Υπάρχουμε τριγύρω σου μα εσύ δεν μας προσέχεις. 

Οι σκίες μας σαν όνειρα τα βράδια ξεγλιστράνε. 

Και οι ψυχές μας την νύχτα θρηνούν. 

Όσα η μέρα τους πήρε μακριά. 

Ήμαστε τα παιδιά της νύκτας. 

Και απόψε σε καλωσορίζουμε στην σκοτεινή αγκαλιά μας. 

Καλώς ήλθες... 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

Διαχρονική αλήθεια 

 

Υπάρχει μια διαχρονική αλήθεια. 

Δεν βρίσκεται σε κάποιο αέναο πλέγμα μισοσκότεινων σκέψεων. 

Ούτε σε κάποιο μελιστάλακτο τοπίο. 

Βρίσκεται εκεί ακριβώς που την τοποθέτησα. 

Στην καρδιά σου. 

Εκεί που η μοίρες πλέξαν ευτυχία μαζί και δυστυχία. 

Ισάξια και ανυπότακτα. 

Και η αλήθεια αυτή έχει χροιά αιώνια. 

Όπως οι πιο πιστές και αληθινές υποσχέσεις. 

Όπως και το νόημα της. 

Η αγάπη μου για σένα όρια αρνείται να γνωρίσει. 

Και μελωδικά ψέλνει τον έρωτα της τα βράδια που δακρύζει. 

Υπάρχει μια αλήθεια που οι λέξεις δύσκολα αποτυπώνουν. 

Λες και αν με λόγια την εκφράσεις την μειώνεις. 

Ή την φυλακίζεις σαν θεριό μέσα σε κλουβί. 

Υπάρχει μια αλήθεια. 

Μια ιερή διαχρονική αλήθεια. 

Σε αγαπώ. 

Κρίμα που εσύ δεν το ξέρεις. 

Παρόλο που υπάρχει μες ‘την καρδιά σου. 

Και ακόμα και ο κόσμος να ραγίσει. 

Και ακόμα και αν ζήσουμε το τέλος. 

Να θυμάσαι την αλήθεια αυτή. 

Την αλήθεια της καρδιάς μου. 

 

 

 

 

 

 

 

 

 

 

 

 

 

 

 

 



 

 

 

 

Το Τέλος 

 

Όλα τα όνειρα  σκόρπισαν. 

Νεραίδόσκονη πεταμένη στον αιθέρα. 

Όλες οι επιθυμίες πέταξαν. 

Πουλιά ελεύθερα να αρμενίζουν στον αέρα. 

Και το τέλος πάντα στην ώρα του. 

Το ραντεβού στο οποίο κανένας δεν θα αργήσει. 

Στέκεται τώρα εκεί πέρα. 

Σε μια παραλία βυθισμένη στο ημιφώς. 

Στο μέτριο και ενδιάμεσο που τόσο πολύ σιχαίνεται. 

Ούτε φώς μήτε σκοτάδι. 

Ούτε ελπίδα μήτε αγάπη. 

Μονάχα ο ωκεάνος της μοναξιάς που απλώνεται. 

Τον είχε διανύσει ήδη μια φορά. 

Στην ιερή αναζήτηση του. 

Τώρα θα πνιγεί σε αυτόν. 

Και τα λάθη που έκανε θα τα σκορπίσει στα σκοτεινά νερά του. 

Την θύμιση του θα εξαφανίσει απο καρδιές και ανθρώπους. 

Όλες του οι αμαρτίες γυμνές και ελεύθερες. 

Στην κρίση των Θεών. 

Στην κρίση των ανθρώπων. 

Και όπως βουτάει στα σκοτεινά νερά, δειλά κοιτάει πέρα. 

Το νερό ανέβαινει μα αυτός δεν σταματά. 

Κάτι χρυσό στο βάθος διακρίνει. 

Ανατέλλει... 

Μα για κείνον είναι πια πολύ αργά. 

Ήρθε το τέλος. 

 

 

 

 

 

 

 

 

 

 

 

 

 

 



 

 

 

 

Έρεβος 

 

Εκεί γεννήθηκες. 

Σε αυτό το μαύρο αβυσσαλέο σκοτάδι. 

Με μια έκρηξη στο Έρεβος ανέπνευσες. 

Την πρώτη σου μοιραία αναπνοή. 

Εκεί έζησες. 

Στην μαύρη χώρα των δαιμόνων. 

Εκεί οπού η ψυχή είναι νέκταρ και αμβροσία. 

Και οι επιθυμίες είναι κόρες αμαρτωλές. 

Εκεί αγάπησες. 

Μέσα στο σκοτάδι άκουσες μελωδική φωνή. 

Καθάρια ύπαρξη γνώρισες. 

Που έφερε τα δώρα της σελήνης. 

Εκεί πρόδωσες. 

Και τον άγγελο σου πέταξες. 

Τσαλακωμένο τώρα πιά παλιό χαρτί. 

Εκεί πέθανες. 

Το λάθος σου αντηχούσε μια ζωή. 

Μια ζωή τυχαία γεμάτη θάνατο πολύ. 

Και εσύ πέταξες το πιο πολύτιμο σου δώρο. 

Αυτή. 

Την κόρη της σελήνης. 

Πέθανες εκεί που γεννήθηκες. 

Με μια έκρηξη στο Έρεβος άφησες. 

Την τελευταία σου πνοή. 

 

 

 

 

 

 

 

 

 

 

 

 

 

 

 

Αγέννητα όνειρα 



 

Ίσως απόψε την ψυχή σου να αφήσεις. 

Σε ένα δωμάτιο κρύο σαν και αυτήν. 

Και ελπίδα άλλη δεν θα έχεις. 

Σε αυτήν την γλυκειά τρέλα που ονομάζεται ζωή. 

Και ίσως το απέραντο κενό που νιώθεις. 

Να φύγει μακριά. 

Δεμένος να σε τρώνε τα όρνια. 

Φωνάζεις το όνομα της. 

Αλλά είναι ευκολότερο να πιστεύεις. 

Πως στα αλήθεια δεν υπήρξε. 

Πως ονειρευόσουν στα χέρια κάποιου αγγέλου. 

Αγέννητος ακόμα. 

Ίσως πάλι όχι. 

Και στάζουν οι αναμνήσεις σαν αίμα απο μέσα σου. 

Και το κρύο πάτωμα γεμίζουν με τα αναφυλητά τους. 

Και όπως η ψυχή σου φεύγει μακριά και ξένα. 

Καταλαβαίνεις πόσο μάταια ήταν όλα. 

Και πως ο παράδεισος οτι έδωσε το πήρε πάλι πίσω. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



Ψυχής συντρίμμια 

 

Η φωνή μου ουρλιαχτό τα πέρατα σκίζει του Άδη. 

Θαμμένος όπως είμαι στα συντρίμμια της ψυχής σου. 

Εκεί που με έθαψες, απ’τον θάνατο πιο πέρα. 

Κάτω απο τόνους έρωτα που τσάκισες στον άνεμο. 

Και η σάρκα μου φλογισμένη απο πόνο. 

Και η ψυχή μου διαλυμένη απο τρόμο. 

Σε φωνάζω, σε καλώ. 

Παιδάκι που γυρέυει την μάνα. 

Νέος που την αγαπημένη ψάχνει. 

Γέρος που πεθαίνει γελαστός. 

Σε φωνάζω, σε καλώ. 

Απο τα συντρίμμια της ψυχής σου. 

Απο τα συντρίμμια της ψυχής μου. 

Σε φωνάζω, σε καλώ. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 




