









































 

  



 

  



 

 

 

  



 

 

 

 

 
 
 
 
 
 
 
 
 
 



 
 
 
 
 
 
 
 
 
 
 

  



 

 

 

 

  

 

Panou reptend dans les Creoles l’ expression 
ardente de ses portraits lorsg’ il les anime d’ un 
element qui pourrait etre decrit comme la 
catalyse instantanee de l’ immobilite qui 
cependant se repete sans cesse. Plus 
precisement il s’ agit par l’ intermediaire de la 
representation pictuale des objets, d une etude 
sensible et judicieuse de la signification du noir 
qui tout en entourant les objets reste. La 
couleur dominante du peintre. C’ est un noir 
profound mais contradictoire qui donne la 
sensation de puiser ses raciness dans la lumiere 
tout en affrant une promesse legeze mais 
incessant de destruction de l’ obscurite. 

Il s’ agit d’un discouts qui s effectue a la base d’ 
un contzepoint harmonieux du tettestre et du 
transgressant , d’ on decoule egalement l’ 
ineriorite palpitante du pentre. 

Dr Miriam Morais                                        
Historien d’ art 



 

 

  

 

 

Το λεύκωμα  «the rainbow of the night” περιλαμβάνει έργα που 
δημιουργήθηκαν «εκ του σκότους.» Με βάση το απόλυτο  μαύρο ως αρχή 
και από την παλέτα του ουράνιου τόξου, τα χρώματα, άλλοτε ψυχρά-βαθιά 
ντροπαλά και άλλοτε φωτεινά-κυρίαρχα ως εκρήξεις, να διαμορφώνουν το 
θέμα του έργου. Από την άποψη του πειραματισμού, η δημιουργία είναι 
ένα εξερευνητικό ταξίδι που απαιτεί να ξανοιχτεί  η νόηση και η 
συναίσθηση, σε θάλασσες απάνεμες αλλά και φουρτουνιασμένες. 
Παράλληλα φαινόμενα ορμόμενα «εκ του σκότους» βέβαια, υπάρχουν σε 
όλες τις εκφάνσεις της δημιουργίας και μας καλούν χωρίς προκαταλήψεις 
να απολαύσουμε τις τολμηρές αρμονίες τους.   

Το ενδιαφέρον και ταυτόχρονα περίεργο για την τέχνη είναι πως τα 
κριτήρια αξιολόγησης για την αισθητική αξία της δημιουργίας, διαφέρουν 
ως υποκειμενικές αναγνώσεις. Όλοι λατρεύουμε την ομορφιά και την 
αισθητική της απεικόνιση  ή της περιγραφής, είτε ως εικόνα, ως ήχο, ως 
κίνηση, είτε ως ποιητικό λογοτεχνικό λόγο, αλλά δεν πρέπει να 
απορρίπτουμε με ευκολία όπως συνήθως γίνεται, λιγότερα θελκτικά θέματα. 
Η αποστροφή και η απόρριψη δεν επιτρέπει στον θεατή ή αναγνώστη να 
νοιώσει  την τρομερή ειλικρίνεια της φύσης, της ζωής ή του εσωτερικού 
κόσμου του όντος. Η αισθητική απόλαυση και η τέρψη από την ομορφιά 
ενός πίνακα για παράδειγμα, είναι άσχετη με την αλήθεια, την  ειλικρίνεια 
αλλά και την εσωτερική ομορφιά του θέματός του. Ο μουσικός  για να  
πετύχει την ηχητική εντύπωση που επιδιώκει, μπορεί να χρησιμοποιήσει 
ακόμη και μια σκληρή παράφωνη νότα, που στην αρχή προκαλεί αισθητικό 
βραχυκύκλωμα «Ο σύγχρονος καλλιτέχνης βρίσκει την ενοποίηση της 
καλλιτεχνικής του προσωπικότητας ανταποκρινόμενος και στην πρόκληση του 
σκότους» όπως έχει αναφερθεί ορθώς.  

Ειδικά στον σουρεαλισμό-υπερρεαλισμό η όραση του δημιουργού ως επάνω από τα 
φαινόμενα απελευθερώνεται από τους διαχωρισμούς που ισχύουν στην πραγματικότητα. 
Το ωραίο και το άσχημο δεν εξυπηρετούν την ευδαιμονία-κάλλος και τον φόβο-
ασχήμια. Χρησιμοποιούνται το ίδιο σαν εργαλεία ώστε το αποτέλεσμα να μην είναι 
πλαδαρό και να χαϊδεύει τις αισθήσεις αλλά αντίθετα, να είναι ένα χαστούκι που 
αιματώνει τον εγκέφαλο και τον ωθεί σε αλληλεπίδραση.                                     

 



 

 

  

                                                                                                                             
Ο ποιητής ράβει στον χρόνο                                           

πεταλούδες όχι λέξεις                                                                                                                          
και αυτό είναι το ψιλό βελόνι                                        

που υφαίνει το ποίημα. 
 



 

  

Είχα κάποτε καταπιεί σιωπηλά μια προσβολή.                                                    
Ωστόσο και σήμερα υπάρχει                                                              

σε μια σειρά σπασμών χωρίς θόρυβο κανέναν.                                                     
Βαριά οβίδα, βιωμένη αναλίσκεται. 



 

 

 

  

                                                                                                                             
Παναγία μου…                                                                          

πόσο μακριά μπορεί να μας φέρει                                                   
αυτός ο εσώψυχος τρόμος                                                               

που πετσοκόβει στην κάθε μας μέρα                                                                 
τις ανδρειωμένες αξίες μας                                                                

και αφήνει ανέπαφες τις σάρκες. 



 

  

Όταν αισθάνομαι ευάλωτος                                                            
τραγουδάω στο κλουβί                                                                              

και η ψυχή μου                                                                                      
πετάει και αναιρεί. 



 

  

Αυξήθηκαν απόψε τα πεφταστέρια.                                                                                                
Από παντού μπάζει ευχές.                                                                                                     

Γελιέμαι και γω και επενδύω στην πτώση.                                                                                                              
Σε πέτρες αόρατες                                                    

που ολημερίς καίγονται περιμένοντας. 
 



 



  

 
Σαν νηπενθές λουλούδι φύετε ένα χρώμα 

σαν μεταναστευτικό πουλί, 
έρχεται σαν άνθος νότας,                                                                                        
που θέλει την φωλιά του 

στην παλέτα να κουρνιάσει. 
 



 

  

                                                                                                                             
Με την υπομονή Μανδαρίνου                                        

καλλιγραφώ στα μεσοδιαστήματα                                                 
των μικρότερων στιγμών της ζωής,                                                                                             

σιωπηλές εντολές                                                                        
για την αναστροφή του χρόνου. 

 



 

  

                                                                                                     
Ποιος μπορεί                                                                               

να είναι ο ειρηνευτής                                                                                       
που δέσμιους της πνοής του θα κρατά,                                                                                         

τα νιάτα και τα γηρατειά; 
 



 

  

Είναι  η λογική που βάναυσα παραμερίζει την ζωή.                                                                       
Μόνο τις αισθήσεις εμπιστεύομαι.                                                                                             

Στα ρουθούνια μια μυρωδιά από ποταμίσιες νεράιδες                                                                            
και συ εκεί, να καμαρώνεις ότι δεν υπάρχουν. 



 

  

Για να γίνει η σαρδέλα σκυλόψαρο                                   
δίχως τον αναπόφευκτο ευνουχισμό της μυρωδιάς                                

ερωτεύτηκε καταμεσής σε υπερβολές                                
ψαρά ποιητή με δόλωμα πτερύγιο. 



 

 
I see skies blue 
red roses too… 

Ζευγάρωσε η γη και ο ουρανός                                           
και η μελωδία έγινε τροφός. 

 



  

                                                                                                                             
Χωρίς ρυτίδες,                                                                    

Ίσκιοι μωρά, ίσκιοι γερόντων                                                                                                      
πάντα όμορφοι, κορτάρουν με το φως                                                                                    

πιερότοι ίσκιοι με στρεβλή θωριά,                                                                                        
γεμίζουνε με κίνηση τον γήινο χώρο. 

 



  

                                                                         
Σε ένα χείμαρρο από πισωγυρίσματα                                                                                            

κόντρα κολύμπησες σαν ψάρι.                               
Σε τιμώ γι’ αυτό, υπόσχεση,                                                                                          
εκπληρωμένη με συνέπεια. 

 



 

  

Μέσα σε μια υδατογραφία                                      
Ζωγράφισα το τέρας                                                        
που μέσα στο νερό                                               

εξαγνίστηκε σε ουράνιο τόξο. 



 

 

  

Αν γέμισε                                                                 
με φτερά ο δρόμος                                                  

Είναι που τρώνε                                             
περιστέρια οι άνθρωποι. 



 

                                                                                       
Το είδωλό μου στον καθρέπτη έσπασε την σιωπή του                      

και άρχισε να καταμαρτυρεί τις ενδόμυχες σκέψεις μου. 
Δύσκολα επιβιώνεις όταν σε κλέβει                                                  

και ο ίδιος σου ο εαυτός. 
 



  

Και όμως 
δημιουργήσαμε μια έρημο 

μια παλινωδία στο διάδρομο 
που ενώνει τις κλειστές πόρτες μας. 

 



 

  

                                                                         
Για ποιον χτυπά η καμπάνα: 

Στον βιασμό της φύσης                                               
σταγόνα-σταγόνα η βροχή                                          

γλύφει την καμπάνα. 
 



 

  

Σε πολλές περιπτώσεις                                    
από την γέννηση ίσαμε σήμερα                                            

χειροκίνητες τροχαλίες                                                         
κατεβάζουν τον ουρανό. 



 

  

Προδοτικό κι αυτό το όνειρο.                                                                                                  
Όσο και αν πλησίασε την αλήθεια                                                                                              

δεν μπορεί να καυχηθεί                                                                                                                        
ότι έγινε πουλί υπέρμετρης πτήσης. 



 

  

 
Αυτή είναι η πατρίδα μου. 

Χαρακώματα από σπίθες αρχέγονου φωτός. 
Γη, όπου και πάλλεται 
η λογική σε δυσπεψία. 

 



 

  

                                                                                 
Η αυτοψία απέδειξε 

ότι οι στρογγυλεμένοι πολυπόθητοι νεανικοί μαστοί 
ήταν μια ολέθρια προδοσία του πνεύματος, 

από τον τρόμο της ηλικίας. 
 



 

  

                                                                       
Τρεμάμενες ροές οι ονειρώξεις                                                                                        

κρυμμένοι άσσοι μες το ον                                                                                                            
ότι του ασκητή η προσευχή                                                                                                  
παλεύει αμείλικτα να θάψει. 

 



 

  

                                                                           
Το ταξίδι στρίβει τα πρόσωπα αλλού. 
Ακόμα θυμάμαι εκείνα τα βλέμματα, 

όσο κοντύτερα ήτανε τόσο καρφωμένα.                                      
Συγγένειες στον ίδιο τόπο μοναξιάς. 

 



 

  

 
Η βροχή σήμερα είναι ανάλαφρη και καθαρή 

και άφοβα χορεύει ο ιστός της αράχνης 
που αόρατα, παντού υπάρχει 

αιμορραγώντας. 
 



 

  

 
Ηράκλειες στήλες το όνομά μου                               
και όλοι θα διαβούν φωνάζουν                                                                                                 
μα οι ποιητές και οι ραψωδοί                                                                                                        

οι μόνοι που διαβαίνουν. 
 



 

  

                                                                        
Όταν κατοικείς σε μια ανυπαρξία                                                                                 

χρησιμοποιείς την φαντασία                                                                                                   
για να φτιάξεις ένα χώρο με μορφές.                                                                                

Ολοκληρώνεις έτσι τις παραβιάσεις του μοναχικού. 
 



 



  



 

  

                                                                                     
Ήταν συναίσθημα αυτό που έλιωσες                                                
ώσπου… κάποια σου λέξη-παλάμη                                          

επιταχύνθηκε και μαζί της έσβησε την υπεραξία                                 
ακόμη και των πληβείων ονείρων μου. 

 



  

 
                                                                                                

Καρφώσαμε σε ξύλο τον Θεό μας 
να μη μας φύγει 

και χάσαμε τα παιδιά μας 
σε χημικές ερήμους. 

 



 

  

                                                                                                            
Ατρόφησε η χορευτική φάση της ζωής 

τώρα τα κόκαλα είναι ραβδί στο χέρι του χρόνου 
βήματα που τρίζουν 

στον δρόμο της οριζόντιας βαρύτητας. 
 



 

  

Κι έπεσε μια τέτοια ντροπή,                                                                                                  
τόσο πηχτή, τόσο άοσμη ντροπή,                                                                       

που ούτε μύγα                                                                                                                
δεν επισκέπτεται σήμερα. 



 

  

Μια κυκλαδίτικη κόρη                                                                
βούτηξε στον Αλφειό                                                                                                   

και θεράπευσε έναν τυφλό                                                                                                                      
με το κελάρυσμα του ύδατος                                                                                                   
στην περήφανη γύμνια της 



 

  

                                                                       
Κάθε αξία γεννήθηκε                                                                 

σαν αστραφτερό λέπι δικαίου                                                  
κυοφορώντας                                                                                             

μια νέα φυλή προνομίων 
 



 

  

                                                            
Μάθημα γενετικής πρώτο: 

Εμφυτεύοντας μνήμη σε μπανάνα, 
απαιτούμε την εξορισμένη γεύση της 

και του αρώματος την αιχμή. 
 



 

  

Μοιράσαμε ένα τσιγάρο.                                                                                      
Τα ίδια χείλη το πρωί φώναζαν: Καλημέρα!                                                                           
Φώναζαν την παρουσία μας μέσα στο φως                                                                             

μες τη μαύρη την όρθια μας τη λήθη. 
 



 

  

Απόσβεση:                                                                                              
Πόσες αγάπες                                                    

τραγανίστηκαν μέσα στο Εγώ                                        
πόση ηδονή                                                                                                                        

χώρεσε σε ένα ταψί κρεβάτι 



 

  

 
Προϊούσης δε της ζωής                                                     

προήγετο ήχος και φωνή εκ του μέγα ανεώχθη                                              
ενυδατώνουσα ιερατεία ιδιαιτέρως εύφλεκτα                                    

εις εξομολογήσεις τύψεων δια όλους τους θνητούς. 
 



 

  



 

  



 

  



 

  

                                                                                      
Λύκο ή αρνί                                                               

ανάλογα την όψη                                   
που κρύβεις πιο βαθιά                                                            

κάποτε θα ταΐσεις. 
 



 

  

 
Εγώ είμαι ο ορισμός της θείας δίκης.                                                                                         
Ζω στις υπόγειες στοές του νου σου.                                                                                    

Βρυχώμαι μέσα στο κρανίο σου                                                                                             
Ποίημα,  

μέλι και πιπέρι. 
 



 

  

                                                                                                                    
Ήταν και το νανούρισμα                                                             

που ποτέ δεν σου τραγούδησαν                                                                
και συ εκεί, στητή, απόσκια στο είδωλο της νύχτας                                                                            

από δαιμόνους στοιχειωμένη                                              
και εκείνο το ίδιο που από μωρό σε τυλίγει                          

λερωμένο σεντόνι. 
 



  

                                                                                                             
Σήμερα την είδα καθαρά στην λαϊκή αγορά.                                                                                      

Η γη, είναι μια χαμογελαστή κυρία                                                                                       
που ανοιγοκλείνει την αγκαλιά                                                                                                     

στον πάγκο με τα φρέσκα φρούτα. 
 



 

Οι ψυχοδυναμικές γνωματεύσεις σου ιατρέ,                                                             
αναφέρουν για το είναι μου ότι ίαση δεν έχω.                                                                                 

Εγώ είμαι ο ορισμός του μηδενός.                                                                                       
Είμαι η πρώτη ύλη του τσιμέντου. 



  



                                                                                                                          
Το ίδιο σάβανο από στάχτες                                                         

με ατενίζει από μακριά και συλλογιέμαι                                              
αν υπέφερα τις λεπτομέρειες της ζωής                                                                        

ή αν έπαιζα κομπάρσος στο παράλογό της. 
 



 

 

  

Ίσως σε καταδιώξουν επίμονα,                                                                                                 
ίσως άδικα σε έχουν βάλει στο μάτι                                                                      
αλλά στην φωλιά σου μη κρύβεσαι                                                                                              

τι σόι ινδιάνος είσαι που δεν γίνεσαι βέλος 



 

  

                                                                                                                           
Ο Λούσιφερ μαράζωσε                                                                        

όταν τα νύχια του έμπηξε σε μια νυχτιά                                                   
που οι νέοι τραγουδούσαν                                                                   

και χλεύαζαν τους θρήνους. 
 



 

  

                                                                   
Υπάρχουν στιγμές όπου,                                                            

μέσα στον καλπασμό της ζωής,                              
πτωματοποιείσαι ιππεύοντας. 

 



 

  

 
                                                                                                 

Πειθάρχησε σε κύκλο                                                                       
το άναρχο κοπάδι λεόντων ο θηριοδαμαστής                                     

και έκπληκτος συνειδητοποίησε                                                   
ότι στο κέντρο ενός κύκλου                                                                                         

θα περάσει την υπόλοιπη ζωή του. 
 



  

                                                                                                       
Κάπου στο δάσος                                       

υπάρχουν ανοικτές αγκαλιές                                                             
ενώ εγώ παίρνω έναν υπνάκο                               

σε μόνιμη αναβολή. 



  

                                                                                                           
Πινόκιο θηλυκό                                                       

ξυλουργέ δεν σκάλισες                                                    
δεν μπόρεσες να καρφώσεις                                              

μη δεις και δακρύσει το ξύλο. 



 

  



 

  

Ζωγράφιζε                                                               
στο σώμα του μωρού σου                                                             

χαμόγελα,                                                                                                 
θα μεγαλώνουνε μαζί του. 



 

  

                                                                       
Ήλιος καλοκαιρινός, 

ένας άνθρωπος τυφλός 
σε ένα καμένο δάσος, 
ψηλαφίζει για ίσκιο. 

 



 

  



 

  



 

  

Είναι  η λογική που βάναυσα παραμερίζει την ζωή.                                                                       
Μόνο τις αισθήσεις εμπιστεύομαι.                                                                                             

Στα ρουθούνια μια μυρωδιά από ποταμίσιες νεράιδες                                                                            
και συ εκεί, να καμαρώνεις ότι δεν υπάρχουν. 



 

  



 

  



 

 


