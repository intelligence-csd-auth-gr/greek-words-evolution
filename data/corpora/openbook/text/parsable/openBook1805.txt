

















































































































































































































































































































































































εκδόσεις  
Δ Ι Α Ν Υ Σ Μ Α

ΣΤΑΥΡΟΣ ΔΑΝΙΗΛΙΔΗΣ 

  Ε Τ Σ Ι   Μ Α Ζ Ι  
Ν Α   Π Ο Ρ Ε Υ Τ Ο Υ Μ Ε                                       
                                            ΠΟΙΗΣΗ 





 

  Ε Τ Σ Ι   Μ Α Ζ Ι  
Ν Α   Π Ο Ρ Ε Υ Τ Ο Υ Μ Ε                                       

                                             



ΣΕΙΡΑ: ποιηση στην Ελλαδα της κρισης, Νο VIΙ
© Σταυρος Δανιηλιδης

ekdoseisdianisma@gmail.com



εκδόσεις  
Δ Ι Α Ν Υ Σ Μ Α

ΣΤΑΥΡΟΣ ΔΑΝΙΗΛΙΔΗΣ 

  Ε Τ Σ Ι   Μ Α Ζ Ι  
Ν Α   Π Ο Ρ Ε Υ Τ Ο Υ Μ Ε                                       
                                            ΠΟΙΗΣΗ 





I

Όλες  αυτές τις στιγμές
που η μαγεία σ’ αυτές
ξεπερνά της καρδιάς  τα αναμενόμενα…
Έτσι γίνονται αυτές
μαγικές τρυφερές
που δεν σκέφτεσαι τα παρεπόμενα…..
Η καρδιά να χτυπά
τρυφερά δυνατά
τα κορμιά μας να ταξιδεύουν…
Μέσα εσύ σ’ όλα αυτά
να με ραίνεις φιλιά
και οι πόθοι μας να δραπετεύουν….
Είναι η ζωή μας στιγμές
μέσα εκεί οι ψυχές
συναντούν την αιωνιότητα….
Τις πληγές τους ξεχνούν
σαν πουλιά κελαηδούν
βρίσκουν νόημα στην ματαιότητα…. 

7



II

Πριν φέξει η αυγή
ξυπνάω  να φύγω
να βγω στη ζωή
απ’ τ’ όνειρο λίγο..
Ο κόσμος γεννιέται εκεί…
Εκεί όλα τα πουλιά
υμνούνε την πλάση
γεννιέται η χαρά
στου ήλιου τη σχάση..
Η ελπίδα ξανά ξυπνά…
Μα όταν νυχτώνει
η γη σκοτεινιάζει
τα φώτα ανάβει 
για να μην τρομάξει…
Ξαγρυπνά μα νυστάζει…
Ως το άλλο πρωί
ο κόσμος κοιμάται
ξυπνά την αυγή
μα ακόμα φοβάται…
Να αρπάξει τη ζωή…..
Ίσως κάποιο πρωί
ν’ αστράψει το σύμπαν
η γη να σειστεί
μαζί κι η ζωή μας..
Να ξαναγεννηθεί….

8



9

III

Όσες φορές κι αν με κοιτάζεις δεν χορταίνω 
μέσα απ’  τα μάτια σου τον κόσμο να κοιτώ
από το βλέμμα το καθάριο σου να παίρνω
της άνοιξής σου τον γαλάζιο ουρανό…
Το σώμα σου πατρίδα στο κορμί μου
γλυκό κρασί το νέκταρ του φιλιού σου
το αγγελικό σου πρόσωπο εικόνα στη ζωή μου
και της ψυχής σου ο ναός η θαλπωρή μου….



 
IV

Η ζωή ένα ταξίδι μοναξιάς….
συνταξιδεύεις με πολλούς μέσα στο χρόνο
πολλούς ανθρώπους στα ταξίδια προσπερνάς
κι άλλους πολλούς αδειάζεις σ’ άλλο χώρο…..
Ζήσε στο κάθε σου ταξίδι τις χαρές
όσο αυτό κι αν διαρκέσει στη ζωή…..
Άλλωστε η ζωή είναι στιγμές….
Που μια στιγμή τελειώνει κι η στιγμή….
Έτσι μαζί να πορευτούμε
σ’ αυτούς τους δύσκολους καιρούς
μαζί στο αύριο να διαβούμε
ν’ απλώσουμε όνειρα στους ίδιους ουρανούς !

10



11

V

Κοιμήσου εσύ γλυκιά θεά του έρωτα 
τον ύπνο τον βαθύ της ευτυχίας
Παραδομένη στου σύμπαντος την αιωνιότητα 
στων γήινων ηδονών την πανδαισία.

*

Λαμπύρισαν τα μάτια σου χαρά 
ξύπνησαν όλες σου οι αισθήσεις
γέμισε η αγκαλιά μου ευωδιά 
πλημμύρισε η ψυχή μου συγκινήσεις.

**

Γλυκύτατη Ιέρεια άνοιξες τον ναό σου 
μια τελετή μυστήρια της νιότης σου ξυπνά 
στο πρόσωπο σου έλαμψε πάλι ο εαυτός σου 
τα μάτια σου γεμίσανε με όνειρα ξανά!



12

 
VI

Άλλο νησί νέο λιμάνι
κι εσύ την άνοιξη ξυπνάς
στο σύμπαν βγήκαμε σεργιάνι
στ’’ αστέρια πλάι μου περπατάς
Ο κόσμος σου μια πράσινη πεδιάδα
λουλούδια λίμνες και δέντρα σκιερά
στο βάθος του ορίζοντά σου
ορθώνονται ψηλά, κατάλευκα βουνά.
Ένας παράδεισος μια νέα γη
μια άλλη διάσταση του είναι
ανακαλύπτω άλλη μαγεία στη στιγμή
γλυκιά μου μούσα κοντά μου μείνε!



13

VII

Δωσ’ μου για βάρκα τ’ όνειρό σου
να ταξιδέψουμε μαζί
να βρίσκομαι μέσ’ το μυαλό σου
να ΄χω τη σκέψη σου κουπί 
Κι αν μου τελειώσει η ελπίδα
θα ‘σαι η ελπίδα μου εσύ
Αν πέσω σ’ άλλη καταιγίδα
θα ‘χω το σώμα σου νησί 
Δωσ’ μου για βάρκα τ’ όνειρό σου
κι έλα να φύγουμε μαζί
θέλω να είμαι στο πλευρό σου
για μια ολόκληρη ζωή …



 
VIII

Γλυκά κοιτούσες το φεγγάρι
κι εγώ σε κράταγα αγκαλιά
Ταξίδευα μαζί σου προς το βράδυ
σε είχα πλάι μου στην ακροθαλασσιά
Αυτή η στιγμή ποτέ να μην τελειώσει
να μείνουμε μαζί ως το πρωί
κι όταν ο ήλιος τις αχτίδες του απλώσει
να συνεχίσουμε μαζί του τη ζωή.
Ήλιος εγώ, σελήνη εσύ
η λάμψη τους πηγή του έρωτά μας
κι όταν στη νύχτα χανόμαστε μαζί
αστέρια φωτεινά στα όνειρά μας….

14



IX

Κάθε φορά που με λατρεία σε κοιτώ
μαγεύομαι απ’ τα δυό σου μάτια
στον κόσμο της ψυχής σου αναζητώ
της άδειας μου ζωής τα μονοπάτια.
Είσαι η άνοιξη της νέας μου ζωής
που βγαίνει απ’ τα σκοτάδια του χειμώνα
ήλιος μιας αυγουστιάτικης ανατολής
νερό πηγής σε διψασμένο χώμα
Αν κάποτε ο ήλιος σου θα δύσει
μαύρο σκοτάδι θα μου κρύψει τη ζωή
βαρύς χειμώνας στη ζωή μου θα γυρίσει
και θα παγώσει το κορμί και την ψυχή.

15



 
X

Σήμερα πάλι συννεφιά 
στης μέρας το κατώφλι…
Είχα μια πίκρα στην καρδιά 
για την γλυκιά μου νιότη…
Πως πέρασαν τόσο γοργά
τα χρόνια τα γεμάτα.
Πως γρήγορα τα διάβηκα 
και χάθηκαν στη στράτα….
Όσο και αν κανείς τα ζει
όσο πιο πολλά κι αν κάνει,
θα ‘’ρθει μια στιγμή πικρή
που στο όνειρο δεν φτάνει….
Μικρή ζωή όσο κι αν μεγαλώσεις
κι εμείς μεγάλοι και μικροί μαζί σου.
Αθανασία δεν μπορείς να δώσεις’
είναι φθαρτό κι εσένα το κορμί σου.

16



η ποιητικη συλλογη
ετσι μαζι να πορευτουμε

του Στυρου Δανιηλιδη      
στοιχειοθετηθηκε & σχεδιαστηκε

τον Απριλιο του 2014  
απο τις εκδοσεις δυανυσμα
και κυκλοφορει δωρεαν σε 

ηλεκτρονικη μορφη στο διαδικτυο

αριθμος εκδοσης |9|

εκδόσεις  
Δ Ι Α Ν Υ Σ Μ Α




