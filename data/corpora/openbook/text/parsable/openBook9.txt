











































 

 



 

 

 

 

 

 

 

 

 

 

 

 

 

 

 

 

Το συγκεκριμένο έργο είναι δημιουργία της ΆΝΝΑ-ΜΑΡΙΑ ΘΕΟΧΑΡΟΠΟΥΛΟΥ.  Το 
έργο έχει ονομασία ΠΝΟΗ ΜΕΣ ΣΤΗΝ ΨΥΧΗ και αποτελείται από 29 ποιήματα. 

 



 

 

 

 

 

 

ΤΟ ΠΑΡΟΝ ΒΙΒΛΙΟ ΠΑΡΕΧΕΤΑΙ ΔΩΡΕΑΝ 

 

ΤΑ ΠΝΕΥΜΑΤΙΚΑ ΔΙΚΑΙΩΜΑΤΑ ΕΙΝΑΙ ΚΑΤΟΧΥΡΩΜΕΝΑ 

 



 

 

ΠΕΡΙΕΧΟΜΕΝΑ 

 

 

ΠΡΟΣΠΑΘΩ 

ΑΝΘΡΩΠΟΙ 

ΤΟ ΟΝΕΙΡΟ 

ΤΟ  ΛΑΘΟΣ 

Η  ΠΟΛΥΤΕΛΕΙΑ ΤΗΣ ΕΥΤΥΧΙΑΣ 

ΑΠΟΦΥΓΗ  ΤΗΣ ΜΟΝΑΞΙΑΣ 

ΑΠΕΡΑΝΤΟ  ΓΑΛΑΖΙΟ 

ΑΠΙΑΣΤΟ ΟΝΕΙΡΟ 

Η ΦΛΟΓΑ 

Η ΠΑΡΑΚΜΗ 

Ο ΘΑΝΑΤΟΣ 

ΤΟ  ΚΥΜΑ 

Η   ΜΟΝΑΞΙΑ 

ΤΟ   ΑΡΩΜΑ 

Η   ΑΛΛΑΓΗ 

Η ΠΑΠΑΡΟΥΝΑ 

ΤΟ ΤΕΛΟΣ ΜΙΑΣ ΑΡΧΗΣ 

ΓΙΑ ΠΑΝΤΑ ΑΥΓΟΥΣΤΟΣ 

ΦΩΝΕΣ  ΜΕΣ  ΣΤΟ  ΧΑΟΣ 

ΤΟ  ΚΕΛΙ 

Η  ΚΑΤΑΣΤΡΟΦΗ 

ΜΟΝΟΤΟΝΙΑ 

ΖΩΝΤΑΝΟΣ   ΠΑΡΑΔΕΙΣΟΣ 

ΚΑΛΟΚΑΙΡΙ 

ΝΟΣΤΑΛΓΙΑ 

ΤΡΑΓΙΚΟ ΤΕΛΟΣ 

ΟΝΕΙΡΟ 

ΦΕΥΓΑΛΕΑ ΑΓΑΠΗ 

ΑΛΗΤΕΙΑ 

Σχετικά με την Άννα-Μαρία 



Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 

 

ΠΡΟΣΠΑΘΩ 

 
Προσπαθώ. 

Μα δεν μπορώ. 
Κι ας είναι η ζωή μια προσπάθεια. 

Μα πρέπει. 
Να προσπαθώ 

να μπορώ 
και να κάνω αυτά που με κρατούν ζωντανή. 

Κι όμως, η νύχτα έρχεται πάλι. 
Η νύχτα έρχεται ολοένα. 

Κι εγώ βρίσκομαι ξανά στην αρχή. 
Α, τι δυστυχία! 
Η ώρα περνά 

και νιώθω να με παίρνει 
η απουσία στο βυθό της. Η ώρα πλησιάζει 

και νιώθω πως ο κορμός μου λυγίζει. 
 

Όμως… 
Πρέπει να κάνω μια προσπάθεια ακόμη 

Να σωθώ, να νικήσω. 
Κι ας ξέρω πως η μαύρη ώρα θα ’ρθει 
και φεύγοντας θα με πάρει μαζί της. 

Όμως πρέπει να αντισταθώ. 
 

Οι δυνάμεις μου υποχωρούν και φτωχαίνουν. 
Κι η ψυχή μου δειλά φτερουγίζει. 

Μα η προσπάθεια δε σταματά. 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΑΝΘΡΩΠΟΙ 
 

Μέσα στο χάος της απεραντοσύνης 
νιώθεις ξαφνικά πως ξαναζείς 

μια χαμένη ελπίδα, 
ένα ψεύτικο όνειρο, που τελειώνει μάταια. 

 
Αισθάνεσαι τους ανθρώπους γύρω σου 

τόσο ψεύτικους, τόσο πλαστικούς, 
τόσο εξωφρενικούς και παράλογους. 

 
Νιώθεις πως προσπαθείς να ζήσεις διαφορετικά, 

να φορτώσεις και άλλα όνειρα 
κι άλλες ελπίδες που ζωντανεύουν, 

καθώς αναδύονται μέσα σου 
διαφορετικά όνειρα  και ελπίδες. 

 
Νιώθεις τους ανθρώπους γύρω σου 

να προσπαθούν να σου ξετρυπώσουν 
χαμένες ελπίδες και φιλοδοξίες, 

φορώντας πάντα μια πλαστική προσωπίδα 
χαράς και θυμού, 

καλοσύνης και ανανδρίας. 
Γύρω σου σε περικυκλώνουν 

φίδια και μαύρες φωτιές. 
 

Κοιτάς και όμως βλέπεις ανθρώπους, 
κοινούς θνητούς, απλοϊκούς, 

με απλοϊκά αισθήματα 
και πλαστικές προσωπίδες. 
Μπλέκεσαι ανάμεσά τους 
νιώθοντας ξεφαντώματα, 

ζώντας περίεργα συναισθήματα 
ζώντας πως εισχωρείς στα βάθη της ψυχής τους, 

στα βάθη διαφορετικών ανθρώπων, 
στα βάθη των κολάσεων των ζωντανών θνητών 

με τις πλαστικές ψυχές 
και τις χαμένες προσωπίδες. 

 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ ΟΝΕΙΡΟ 
 

Μέσα από τις γρίλιες του παραθύρου 
αναπολείς τα περασμένα, 
σκέφτεσαι τα μελλοντικά, 

θυμάσαι την καρδιά του αγαπημένου. 
 

Προσπαθείς να φύγεις 
και να αποφύγεις τα παλιά. 
Ψάχνεις να βρεις βοήθεια, 

μα δυστυχώς δε βρίσκεις πουθενά. 
 

Θέλεις να σκοτώσεις τα όνειρα. 
Θέλεις να διώξεις τις ελπίδες. 

 
Προσπαθείς να φανείς ανώτερη απ’ τις αξίες. 

Όμως στο τέλος πέφτεις στο βούρκο 
των ονείρων που έχτισες εσύ, 

ψάχνοντας απεγνωσμένα το γιατί! 
 

Την απάντηση σου τη δίνει η ζωή. 
Πως τα όνειρα έχουν ταίρι 

τα ονείρατα και τους ονειροπόλους 
και οι ελπίδες έχουν ταίρι 

την πραγματικότητα και τους ρεαλιστές. 
 

Στην αρχή προτίμησες τους πρώτους και έχασες. 
Τώρα προτιμάς τους δεύτερους και πάλι χάνεις. 

Γιατί στη ζωή κερδίζει μόνο αυτός που ξέρει 
πότε θα χάσει και πότε θα κερδίσει! 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ  ΛΑΘΟΣ 
 

Ανάβεις το τσιγάρο και σκέφτεσαι. 
Σκέφτεσαι τα λάθη σου. 

Φοβάσαι πως θα μπεις πάλι στον κύκλο. 
Χαμένα όνειρα… 
χαμένες αγάπες. 

 
Ναι, χαμένες αγάπες, 

Πουλημένες και ξοφλημένες στον κύκλο. 
Στον κύκλο της ελπίδας, της αλήθειας, 

της… ΑΜΑΡΤΙΑΣ!!! 
Το μεγάλο λάθος, η μεγάλη αμαρτία. 

Η αμαρτία της αγάπης. 
 

Το τσιγάρο καίγεται. 
Γίνεσαι ένα με αυτό. 

Τελειώνει γρήγορα, όπως και αυτή. 
Αισθάνεσαι  πως τα λάθη σου 

είναι μια ζεστή πραγματικότητα. 
Σου προκαλούν ηδονή, 
φόβο, χαρά και μίσος. 
Αντιθέσεις και όνειρα. 

 
Και όμως, επιμένεις 

στην πουλημένη αμαρτία. 
Φτάνεις στον οργασμό της τελειότητας 

κι αισθάνεσαι λύπη. 
Για κάτι που κάηκε στο πανηγύρι του κύκλου. 

 
Το τσιγάρο σβήνει. 

Σταματάς να σκέφτεσαι, να οραματίζεσαι. 
Σταματάς να ονειρεύεσαι, να ελπίζεις. 

 
Η ζωή τρέχει. 

Δεν προφταίνεις να τη σταματήσεις, 
να σκεφτείς, ν’ αγαπήσεις. 

Ν’ αγαπηθείς, να λυπηθείς, να ονειρευτείς. 
Στο επόμενο τσιγάρο θα σκεφτείς πάλι. 

 
Ίσως τότε να έχεις πλέον τρελαθεί. 

Να έχεις φύγει απ’ τον κύκλο. 
Απ’ τον κύκλο της αμαρτίας. 
Απ’ την αμαρτία του λάθους. 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η  ΠΟΛΥΤΕΛΕΙΑ ΤΗΣ ΕΥΤΥΧΙΑΣ 
 

Νιώθω πως χάνομαι σε έναν φαύλο κύκλο, 
ανάμεσα στη ζωή και στο θάνατο. 

Ψάχνω να βρω 
την ευτυχία, την ηρεμία, την αγάπη. 

 
Έρχονται ώρες που σκέφτομαι αν αξίζει να ζω. 

Θέλω να φτάσω το άπειρο, 
να χαθώ ανάμεσα 

στα σύννεφα και στο Θεό. 
 

Σκέφτομαι αν πραγματικά 
υπάρχει κάτι διαφορετικό 

κάτι όχι τόσο ανούσιο σαν όλα τ’ άλλα. 
Κάτι που να μπορεί να μου κρατήσει συντροφιά 

κάτι που να μου δώσει βοήθεια να στηριχτώ. 
 

Κάπου-κάπου νιώθω την ανάγκη να φύγω. 
Να χαθώ και να ονειρευτώ. 
Να βρεθώ σε παραδείσους 

με όνειρα που αξίζουν την πολυτέλεια 
της ευτυχίας και της ψυχής. 

 
Ελπίδα μου να φτάσω και να πιάσω το άπιαστο. 

Την ομορφιά του πνεύματος. 
Βρίσκομαι συνέχεια σε αναζήτηση. 

Ψάχνω να βρω το πραγματικό θαύμα. 
Την πραγματική ομορφιά της ευτυχίας. 

 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΑΠΟΦΥΓΗ  ΤΗΣ ΜΟΝΑΞΙΑΣ 
 

Χαρούμενος μέσα 
στην ομορφιά της απλότητας 
νιώθεις πως ξαναγεννιέσαι. 
Αισθάνεσαι διαφορετικός. 

Ζεις το σήμερα. 
Δε θέλεις να δεις το αύριο, 

γιατί φοβάσαι. 
Φοβάσαι τη μοναξιά. 

Τον ζωντανό Άδη. 
 

Φοβάσαι το γιατί της υποκρισίας, 
της πλαστικής πολυτέλειας. 

Ξέρεις πως μπορεί να μείνεις μόνος, 
κι αυτό σε τρομάζει, σε αρρωσταίνει. 

 
Αγγίζεις το σώμα σου. Το ψάχνεις. 

Αφουγκράζεσαι την κάθε πνοή σου. 
Φοβάσαι το τέλος της ευτυχίας. 

Τον ακρωτηριασμό της ψυχής σου. 
Θέλεις να μείνεις έτσι για πάντα. 

Δε ζητάς τίποτε άλλο. 
Το μόνο που θέλεις είναι 

να είσαι μακριά απ’ τον Άδη. 
 

Δεν τον θέλεις. Δεν τον μπορείς. 
Καλύτερα να πεθάνεις τώρα και χαρούμενος 

παρά αργότερα και δυστυχισμένος, 
κουβαλώντας  τον Άδη… 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΑΠΕΡΑΝΤΟ  ΓΑΛΑΖΙΟ 
 

Βυθίζεσαι μέσα στα καταγάλανα νερά. 
Αισθάνεσαι πως η ψυχή σου χάνεται. 

Ονειρεύεσαι και ελπίζεις 
για ένα καλύτερο αύριο. 

 
Χάνεσαι μέσα στο μπλε της θάλασσας. 

Φαντάζεσαι πως ζεις 
σ’ έναν ονειρεμένο κόσμο. 
Σ’ ένα απέραντο γαλάζιο. 
Σε μια απέραντη γαλήνη. 
Σε μια απέραντη ευτυχία. 

 
Δε θες να ξυπνήσεις. 

Θες να το ζήσεις. 
Να το πάρεις μαζί σου. 

Θες να γίνεις ένα μ’ αυτό. 
Να χαθείς 

και να ξαναγεννηθείς. 
 
 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΑΠΙΑΣΤΟ ΟΝΕΙΡΟ 
 
 

Ήρθες ξαφνικά στη ζωή μου. 
Σαν λάμψη. 

Σαν ηλιαχτίδα. 
 

Ένιωσα διαφορετικά. 
Ξαναγεννήθηκα. 
Γνώρισα  εσένα. 

Γνώρισα την ψυχή σου. 
Μπήκα στο μυαλό σου. 
Μπήκα στη σάρκα σου. 

Σε αφουγκράστηκα. 
Πήρα την αναπνοή σου. 
Την κράτησα δική μου. 

 
Έκανα  όνειρα. 

Σε ονειρεύτηκα. 
Ονειρεύτηκα τη ζωή μου με σένα. 

 
Είδα την ευτυχία. 

Την πολυτέλεια της ψυχής. 
Σ’ αγάπησα μ’ έναν περίεργο τρόπο. 

Μ’ έναν  τρόπο δικό μου. 
Ξέγνοιαστο. 

Φευγάτο. 
Σε σκέφτομαι. 

Σε θέλω, όπως τη  ζωή μου. 
Πέρα από τα καλούπια που κάποιοι μάς βάζουν, 

που δε γνώρισαν ποτέ την αγάπη. 
Που δεν κατάλαβαν πού βρίσκεται η ευτυχία. 

 
Ίσως να μη σε αποκτήσω ποτέ. 

Να μη σε κάνω δικό μου. 
Ίσως είσαι ένα άπιαστο όνειρο. 

Θα φύγω όμως 
ευτυχισμένη που σε γνώρισα!!! 

 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η ΦΛΟΓΑ 
 

Η φωτιά έχει ανάψει 
και η φλόγα όλο και φουντώνει. 

Και εγώ θέλω να μείνω. 
Για να περπατήσω και να μάθω. 

 
Η φλόγα με καίει. 

Ναι, μου καίει τα σωθικά, 
όλο και πιο βαθιά, 

όλο και περισσότερο. 
Και εγώ συνέχεια περπατάω, 

συνέχεια μαθαίνω. 
 

Η φλόγα έχει φουντώσει για καλά. 
Τώρα θέλω να φύγω, μα δεν μπορώ. 

Η φλόγα με συνεπαίρνει, με καίει ολόκληρη. 
Αδυνατώ να αντισταθώ 

γιατί η φλόγα έγινε ένα με μένα. 
 

Πάντως εγώ προσπάθησα. 
Η νίκη μου είναι ότι έμαθα, 

έμαθα πολλά. 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η ΠΑΡΑΚΜΗ 
 

Ζω και φέγγει δυνατά. 
Περπατώ και μαθαίνω όσο ζω. 

Θέλω να μάθω, να πεθάνω και να καώ. 
Ζω αυτή την παρακμή της ζωής. 

 
Και όμως, κάτι φεγγοβολά 
μέσα σ’ αυτή την αηδία. 

Δυστυχώς η ζωή τελειώνει 
και εσύ δεν έχεις ζήσει 

κάτι αληθινό, κάτι φυσικό, κάτι όμορφο. 
 

Η παρακμή συνεχίζεται 
και όμως η ζωή τελειώνει 
Χωρίς ακμή, χωρίς τίποτα. 

 
Η ζωή και ο θάνατος συνεχίζονται 

όπως και η παρακμή. 
 
 
 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Ο ΘΑΝΑΤΟΣ 
 

Τι είναι τάχα ο θάνατος; 
 

Ένα όνειρο χωρίς ελπίδα. 
 

Θέλεις να ζήσεις δυνατά. 
Έρχεται μια άδικη ώρα 
και σε παίρνει μακριά 

από φίλους και γνωστούς, 
για να σε πάει 

σε άγνωστους και σε άγνωστα μέρη. 
 

Προσπαθείς να ξεφύγεις, αλλά δεν μπορείς, 
γιατί το παιχνίδι της ζωής τελειώνει. 

Νιώθεις να απομακρύνεσαι από όλους, 
νιώθεις τόσο μόνος, 

και όμως βρίσκεσαι ανάμεσα 
σε γνωστούς που ’φυγαν 

γι’ αυτό το μεγάλο ταξίδι πριν από σένα 
με σκοπό τους την αιωνιότητα. 

 
Εσύ άραγε θα φτάσεις κάπου; 

 
Τι είναι τάχα λοιπόν ο θάνατος; 

Ένα όνειρο χωρίς ελπίδα. 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ  ΚΥΜΑ 
 

Χάνεσαι μες στα καταγάλανα νερά. 
Νιώθεις απελπισία, 

θλίψη και μελαγχολία. 
Χαμένα όνειρα φεύγουν 

όπως τα κύματα. 
 

Νιώθεις να χάνεις 
σημαντικά πολύτιμα μυστικά. 

Νιώθεις το άγριο κύμα 
να σου ξεριζώνει την  ψυχή. 

Θέλεις να σκεφτείς, αλλά δεν προφταίνεις. 
 

Το κύμα ξεριζώνει και παίρνει και σένα μαζί. 
Όμως  μένουν πίσω σου 

η απελπισία, η θλίψη και η μελαγχολία. 
Το κύμα φεύγει χωρίς αυτά!!! 

 
 
 
 
 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η   ΜΟΝΑΞΙΑ 
 

Κάθεσαι και σκέφτεσαι 
και μετά από λίγο 

άλλες  σκέψεις, άλλες ιδέες για όλα. 
 

Προβληματίζεσαι και προσπαθείς. 
Ψάχνεις να βρεις βοήθεια, αλλά δε βρίσκεις. 

Γιατί δεν υπάρχει. 
 

Κρίμα γι’ αυτούς που δεν έχουν βοήθεια 
και ανέλπιστα ψάχνουν να βρουν. 

 
Παρόλο που είσαι ανάμεσα σε γνωστούς, 

ανάμεσα σε ανθρώπους, 
στην πραγματικότητα είσαι μόνος, 

γιατί  κανείς δεν μπόρεσε 
να  σε καταλάβει αληθινά. 

 
Τι είναι λοιπόν η κοινωνία; 

Ένα χάος που ανέλπιστα 
ψάχνεις να βρεις βοήθεια, 

αλλά τί κρίμα, δε βρίσκεις, 
χάνοντας έτσι δευτερόλεπτα, λεπτά, ώρες, 

μέρες, βδομάδες, μήνες και χρόνια 
απ’ τη ζωή που είναι τόσο σύντομη… 

 
Δυστυχώς  μένεις πάλι μόνος σου, 

βυθισμένος στο δικό σου 
εξωπραγματικό και όμορφο κόσμο. 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ   ΑΡΩΜΑ 
 

Γλυκές ευωδιές, 
αρώματα ηδονιστικά, 
τρυφερές μελωδίες 

έρχονται να κατακτήσουν 
την ψυχή και το μυαλό σου. 

 
Είσαι αβοήθητος. 

Κι όμως δε ζητάς να βρεις καταφύγιο, 
γιατί μπορείς να τα καταφέρεις 

και μόνος σου. 
 

Γλυκές ηδονιστικές μυρωδιές 
τριαντάφυλλων και γιασεμιών 
σε συνεπαίρνουν ολόκληρο. 

 
Νιώθεις μιαν αίσθηση διαφορετική, 

να ταξιδεύεις στην ουτοπία, 
σ’ έναν κόσμο που όλα είναι όμορφα 

και διαφορετικά, 
που όλα είναι εξωτικά, 

υπέροχα τόσο 
και συναρπαστικά!!! 

 
Όμως το ωραίο και το συναρπαστικό 

κάποτε σταματά. 
Σταματάς να απολαμβάνεις, 

αλλά  αυτό συνεχίζει να συνεπαίρνει την ψυχή σου, 
την άψυχη πνοή σου. 

 
Είναι το άρωμα και η μελωδία 

που μένουν παντοτινά δικά σου! 
Είναι εκείνη η ηδονή 

που θα μείνει για πάντα 
στην ψυχή σου… 

 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η   ΑΛΛΑΓΗ 
 

Ζεις την πραγματικότητα, 
νιώθεις πιεστικά. 

Έχεις την ανάγκη κάποιας αλλαγής 
που θα κερδίσει τελικά 

το μυαλό και την ψυχή σου. 
 

Αισθάνεσαι να πλημμυρίζει τις φλέβες σου 
και αυτές να σου ζητάνε βοήθεια. 

 
Βλέπεις το αίμα να χύνεται 

και να βρωμίζει τα γόνατά σου 
αλλά εσύ συνεχίζεις... 

 
Έχεις στο νου σου την ελπίδα 
πως κάποτε θα σταματήσει. 

Μα τότε  θα ’ναι αργά. 
 

Το αίμα θα έχει χαθεί, 
όπως χάθηκες και εσύ 

μέσα στο βρασμό και την ηδονή της αλλαγής. 
 

Έπρεπε να το είχες καταλάβει απ’ την αρχή 
ότι θα ήταν οδυνηρή για σένα 

και ίσως η τελευταία στη ζωή σου… 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η ΠΑΠΑΡΟΥΝΑ 
 

Η μυρωδιά της παπαρούνας! 
 

Η τέλεια ευχαρίστηση. 
Η ανείπωτη απόλαυση. 

 
Τι άρωμα! 

Νιώθεις πως βρίσκεσαι σε άλλους τόπους. 
Αισθάνεσαι περίεργα. 

Βλέπεις να πετούν περιστέρια τριγύρω σου, 
κι όμως υπάρχει κενό. 

 
Βλέπεις ν’ ανθίζουν λουλούδια τριγύρω σου 

και όμως υπάρχει απέραντο χάος 
γκρεμισμένο στην καταδίκη της σκέψης σου. 

Βλέπεις πράγματα ονειρικά 
που δεν τα φαντάστηκες ποτέ. 

 
Είναι η γοητεία του αρώματος 

που εκπέμπει 
παράξενα και μεθυστικά 

μέσα σε όλο το κορμί. 
 

Και το νιώθεις να χάνεται 
μέσα σ’ αυτή την περίεργη 

μεθυστική αίσθηση. 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ ΤΕΛΟΣ ΜΙΑΣ ΑΡΧΗΣ 
 

Ήρθε χωρίς να το καταλάβω. 
Ήρθε χωρίς να το νιώσω. 

 
Κάποτε θα ’ρθει μια άλλη μέρα 

με καινούρια ζωντάνια 
με καινούρια χαρά 

με ξεχωριστή ξεγνοιασιά. 
 

Εκείνη τη μέρα 
όλα θα έχουν τελειώσει. 

Όλα θα έχουν σταματήσει. 
Όλα θα έχουν πάψει να υπάρχουν, 

θα έχουν πάψει να ζουν. 
 

Και  ’μείς θα τρέχουμε ξωπίσω 
ελπίζοντας σε μιαν αρχή, 

σε ένα τέλος αυτού του τέλους… 
 

Όλα θα μοιάζουν τελειωμένα. 
Και εμείς θα προσμένουμε 

την αρχή του τέλους. 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΓΙΑ ΠΑΝΤΑ ΑΥΓΟΥΣΤΟΣ 
 

Όταν μιλάς για ομορφιά, 
μιλάς για όνειρα. 

Για όνειρα 
που αρχίζουν από την άβυσσο της ψυχής 

και τελειώνουν εκεί που ζεις. 
 

Μακάρι για πάντα Αύγουστος. 
 

Πνιγμένος στην ομορφιά και στη χαρά… 
Βυθίζεσαι σ’ ένα λήθαργο 

νομίζοντας πως θα ξαναγεννηθείς. 
 

Δυστυχώς τα όνειρα τελειώνουν 
όπως και ο χρόνος. 

Γιατί; 
Ένα απέραντο γιατί θα γίνει εμπόδιο 

διαμελίζοντας το ζωντανό … 
 

Τώρα βρίσκεσαι περιπλανώμενος σε αναζήτηση. 
Ψάχνεις να βρεις ένα μάγο που θα σε σώσει… 

Ίσως κάποτε συμβεί… 
 

Εύχομαι να γίνει πριν χαθούν όλα 
Ίσως τότε να  είναι αργά για σένα 

που θα έχεις χαθεί 
στο πλήρωμα του χρόνου… 

 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΦΩΝΕΣ  ΜΕΣ  ΣΤΟ  ΧΑΟΣ 
 
 

Μέσα απ’ τη νεκρική σιγή έρχονται φωνές. 
Μέσα απ’ το χώμα έρχονται πνοές. 

Αν στήσεις αφτί, θα μπορέσεις ν’ ακούσεις. 
 

Φωνές θ’ ακούσεις, θ’ ακούσεις φωνές… 
 

Το παιδί ουρλιάζει. 
Ψάχνει να βρει τη μάνα. 

 
«μάνα, πού είσαι; γιατί κρύβεσαι;» 

 
Η μάνα απαντά 

 
- εδώ είμαι, παιδί μου. Εδώ θα είμαι για σένα – 

 
«μάνα, γιατί χάνεσαι;» 

 
Το παιδί απλώνει το χέρι. 

 
«μάνα, γιατί κρύβεσαι; μάνα, γιατί φεύγεις;» 

 
Φωνές, φωνές, φωνές. 

 
- Εδώ είμαι για σένα – 

 
«μάνα μην φεύγεις, θα ’ρθω μαζί σου» 

 
-  Όχι παιδί μου, όχι... τρέξε να σωθείς – 

 
«μάνα, γιατί κρύβεσαι; Σ’ αγαπάω, μάνα» 

 
- κι εγώ παιδί μου… και εγώ – 

 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΟ  ΚΕΛΙ 
 

Είσαι  μόνος με τις  σκέψεις σου. 
 

Νιώθεις… 
Νιώθεις ζωντάνια. 
Νιώθεις ομορφιά. 

Νιώθεις χαρά. 
Νιώθεις συγκίνηση. 

 
Δεν τα καταφέρνεις 
όσο και αν ψάχνεις. 

Μέσα σε κείνη τη βρωμιά, 
ανάμεσα σε κείνους τους ανθρώπους 

με τα παράφρονα αισθήματα 
και τη ματαιοδοξία. 

 
Κάποιοι θέλησαν 

να κατοικήσεις εκεί για πάντα. 
Κάποιοι άλλοι βοήθησαν 
να μη γίνει το αντίθετο. 

 
Και εσύ τους βοήθησες. 

Αγόρασες την τιμωρία τους 
και πούλησες την ελευθερία σου. 

 
Η αθλιότητα θα γίνει 

η στάμπα της ζωής σου. 
Μια στάμπα 

που θα την κουβαλάς σαν Σταυρό. 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

Η  ΚΑΤΑΣΤΡΟΦΗ 
 

Η τελειωμένη ψυχή σου 
κατοικεί σε ένα σώμα κατεστραμμένο. 

Ένα σώμα που ζει 
με την ανάμνηση μιας κακόγουστης φάρσας. 

 
Κάποτε 

όλα θα τελειώσουν παρέα με σένα. 
Είναι η καταστροφή. 

Είναι το τέλος 
που θα σημάνει το τέρμα ενός αγώνα. 

Μιας αέναης πάλης βαθιά στην ψυχή σου. 
 

Νεκρές ψυχές, όμορφες αναμνήσεις. 
Νεκρά σώματα με κομμένες φλέβες 
και αίμα πηγμένο στα συντρίμμια, 

μικρά θαύματα της ζωής. 
 

Η ψυχή σου πνίγεται 
μέσα σ’ εκείνον το θάνατο. 
Μέσα σ’ εκείνον τον τάφο 

με πτώμα όλους εμάς. 
Τα θύματα των δυνατών. 

 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΜΟΝΟΤΟΝΙΑ 
 

Κάθε μέρα 
μια καινούρια αρχή ξημερώνει. 

 
Περιμένεις την αλλαγή. 

Θες να αποφύγεις τη ματαιότητα. 
Ελπίζεις. 

Ελπίζεις στο όνειρο. 
 

Ένα όνειρο 
αγγελικά πλασμένο με παραδείσους. 

Ένα όνειρο 
φυλακισμένο σ’ ένα γυάλινο πύργο, 

χρωματισμένο με ωχρά και ζεστά χρώματα δημιουργώντας αντιθέσεις 
απέναντι στην πραγματικότητα. 

 
Μια πραγματικότητα σαν  σπασμένος  δίσκος  που περιστρέφεται. 

Απλά περιστρέφεται. 
Ήχος οξύς, διαπεραστικός. 

Ήχος που ξεσκίζει το μυαλό μονότονα. 
 

Ξεφωνίζω. Δεν αντέχω άλλο ν’ ακούω... 
Θέλω να τρέξω. 

Να ματώσω τα  πόδια μου. 
Να σπάσω τον τοίχο του πύργου. 

Και να μείνω εκεί για πάντα. 
Γεννιέμαι από την αρχή. 

 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΖΩΝΤΑΝΟΣ   ΠΑΡΑΔΕΙΣΟΣ 
 

Παρελθόν, παρόν, μέλλον. 
Ουτοπία. 

 
Παρελθόν, παρόν, μέλλον. 

Ουρλιαχτό. 
 

Θες να σε ακούσουν 
στον παράδεισο 

και να σου δώσουν 
μιαν ευκαιρία. 

 
Ουρλιαχτό. 

Θες να γευτείς τις ηδονές 
χωρίς να σκέφτεσαι. 

 
Ουτοπία. 

Θες μιαν ευκαιρία. 
 

Ουρλιαχτό. 
Παρελθόν, παρόν, μέλλον. 

Ουτοπία. 
Στιγμές. 

 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΚΑΛΟΚΑΙΡΙ 
 

Καλοκαίρι. 
Ήρθες και φεύγεις. 

Φεύγεις και με αποχαιρετάς. 
 

Καλοκαίρι. 
Η εποχή του ήλιου, της χαράς. 
Του έρωτα και της ανεμελιάς. 

 
Η εποχή της αμαρτίας, 

της ηδονικής στιγμής σου. 
 

Πότε ήρθες, πότε φεύγεις… 
Φεύγεις και πίσω μένουν αναμνήσεις, 

σημάδια των στιγμών σου. 
Μη φεύγεις. 

Πάρε και μένα μαζί σου. 
 

Μακάρι να ’φευγα από το χρόνο. 
Έχω την ανάγκη να ταξιδέψω με τον ήλιο, 

το φεγγάρι, την αγάπη… 
 

Ένα ταξίδι παντοτινό, ξέγνοιαστο. 
Ένα ταξίδι αλλιώτικο. 

Όνειρο ζωής. 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΝΟΣΤΑΛΓΙΑ 
 

Νοσταλγώ τα πάντα. 
Νοσταλγώ 

τη ζωή που πέρασε από μπροστά μου 
σαν αέναη φυγή. 
Ό,τι ήθελα έφυγε. 

 
Παρατημένη τώρα, 

να νοσταλγώ τη μοίρα 
που με ανάθρεψε. 

 
Γιατί έτσι ήτανε να γίνει. 

Αυτό μου είπαν κάποιοι που ρώτησα, 
κάποιοι άγνωστοι, 

και εγώ θεατής 
στην ταινία που φτιάξανε αυτοί. 

 
 
 
 
 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΤΡΑΓΙΚΟ ΤΕΛΟΣ 
 

Ήτανε δεν ήτανε είκοσι ενός χρονών αγόρι. 
Άνθρωπος νέος, ζωντανός. 

 
Όμως η μοίρα το θέλησε 
να φύγει απροσδόκητα 

χωρίς να χαιρετήσει κανέναν. 
 

Το φέρετρο μπροστά. 
Γεμάτο λουλούδια άσπρα, ζωηρά , παιχνιδιάρικα, 

παρέα με ένα πραγματικό λουλούδι. 
 

Εκείνο το αγόρι 
που χάθηκε μέσα στην τρέλα της ζωής. 

Εκείνη η μάνα γεμάτη πόνο, 
κόκκινη σαν αίμα απ’ το κλάμα, 

γερμένη στο φέρετρο του μονάκριβού της. 
Χωρίς δάκρυα, χωρίς φωνή, χωρίς πνοή. 

 
Γιατί τα δάκρυα είχαν στερέψει. 

Γιατί οι λέξεις και οι σκέψεις είχαν χαθεί. 
Μόνο αναμνήσεις. 

 
Τα μάτια μου βούρκωσαν, έκλεισαν, 

γιατί δεν μπορούσα να ανεχτώ 
αυτό το παζάρεμα της ζωής και του θανάτου. 

Γιατί όλα αυτά; 
Γιατί έτσι είναι η ζωή. 

Χαρές λύπες και κλάματα. 
 

Η ώρα του αποχαιρετισμού. 
Χωρίς λόγια. 

Μόνο ένα άγγιγμα των χεριών. 
Δεν μπόρεσα να το κάνω ούτε και αυτό 

γιατί δεν άντεξα 
να ξαναδώ το πρόσωπο της μάνας. 

 
Της μάνας! 

που μόλις είχε θάψει την ύπαρξη της. 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΟΝΕΙΡΟ 
 

Μες στο μυαλό σου τριγυρίζουν σαν τρελοί 
τα όνειρα για το μέλλον, 

οι σκέψεις απ’ το παρελθόν. 
 

Όλα φαντάζουν μαγικά. 
Θέλεις να σωθείς απ’ τη ζάλη. 

Ψάχνεις κάποιον για να αγκιστρωθείς. 
Για να ξεφύγεις 

από την κακία του ονείρου 
που τρελαίνεται μαζί σου. 

 
Όλα φαντάζουν ονειρικά. 

Σαν το όνειρο 
που είδες χθες βράδυ 

και νόμισες πως σώθηκες. 
 

Τρελή που είσαι! 
Δεν κατάλαβες ακόμη… 

Οι μάγκες  του μυαλού σου 
είναι πιο έξυπνοι από σένα. 

 
 
 
 
 
 
 
 
 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 

ΦΕΥΓΑΛΕΑ ΑΓΑΠΗ 
 

Σκέψεις. 
Καταστάσεις όμορφες και άσχημες. 

 
Ήμουν μόνη γεμάτη ερωτήματα. 

Ξάφνου ήρθες εσύ. 
Απρόσμενα. 

Γρήγορα. 
Ζωντανά. 

Με ενθουσιασμό και όνειρα. 
 

Σαν άνεμος. 
Σαν αέναη λάμψη. 

 
Με αναστάτωσες. 

Με ξάφνιασες. 
Ένιωσα περίεργα. 

Πρωτόγνωρα, 
όμορφα. 

Ένιωσα γεμάτη. 
Ένιωσα ζωντανή. 

Σ’ ερωτεύθηκα με πάθος. 
Με ένταση. 

 
Σ’ αγάπησα. 

Αγάπησα καθετί πάνω σου. 
Από το κοίταγμά σου μέχρι 

το αίμα που κυλούσε μέσα σου. 
 

Σου δόθηκα. 
Σου έδωσα την ψυχή μου. 

Το είναι μου. 
 

Ξάφνου χάθηκες. 
Έτσι απλά όπως ήρθες. 

Έφυγες. 
Έφυγες παίρνοντας μαζί σου 

την ψυχή μου ολάκερη. 
 

Άδειασα. 
Φοβήθηκα. 

Έχασα εμένα μαζί με σένα. 
 

Ξέρω μόνο 
πως το πέρασμά σου ήταν αληθινό. 
Έφυγες χωρίς να μάθεις για μένα. 

Άφησες μόνο αναμνήσεις 
και τα ερείπια μιας αγάπης. 

https://lefkomelani.gr/


Πνοή μεσ' την Ψυχή - Άννα Μαρία Θεοχαροπούλου 

Εκδόσεις Λευκό Μελάνι 

 
 

ΑΛΗΤΕΙΑ 
 

Περιπλανιέμαι 
σαν εφηβικό αλητάκι. 

 
Ψάχνω 

στέγη για τις σκέψεις μου. 
 

Ψάχνω 
στέγη για τα θέλω μου. 

 
Σκέφτομαι, 

σκέφτομαι και αλητεύω. 
 

Αλητεύω από τη ρουτίνα. 
Αλητεύω από τη ζωή μου. 

 
Αλητεία. 

Προορισμός για την Ανάσταση. 
 

Αλητεία. 
Σύγκρουση σκέψεων. 

 
Αλητεία. 

Παρελθόν, παρόν. 
 

Ανάσταση ελευθερίας. 
 
 
 
 

 
 
 
 
 

https://lefkomelani.gr/


 

 

 

 

Σχετικά με την Άννα-Μαρία 

 
ΟΝΟΜΑΖΟΜΑΙ  ΘΕΟΧΑΡΟΠΟΥΛΟΥ ΑΝΝΑ-ΜΑΡΙΑ ΚΑΙ ΕΙΜΑΙ ΑΠΟ ΤΗΝ 

ΛΑΜΙΑ. ΓΕΝΝΗΘΗΚΑ ΤΟ  1975. ΕΙΜΑΙ ΝΟΣΗΛΕΥΤΡΙΑ ΚΑΙ ΚΑΤΟΙΚΩ 

ΜΟΝΙΜΑ ΣΤΟ ΒΟΛΟ. 

ΚΑΤΑ ΚΑΙΡΟΥΣ ΕΧΩ ΚΑΝΕΙ ΔΙΑΦΟΡΕΣ ΔΟΥΛΕΙΕΣ , ΟΠΩΣ  ΚΑΙ ΑΣΧΟΛΙΑ 

ΜΕ ΤΟ ΘΕΑΤΡΟ ΟΠΩΣ ΕΠΙΣΗΣ ΚΑΙ ΣΠΟΥΔΕΣ ΣΤΟ ΘΕΑΤΡΟ. 

Η ΠΟΙΗΤΙΚΗ ΣΥΛΛΟΓΗ ΕΙΝΑΙ ΚΑΤΑΘΕΣΗ ΨΥΧΗΣ ΚΑΙ ΣΚΕΨΕΩΝ . 

 
 
 
 
 
 



 

 

 
 
 
 
 
 
 
 

Θα ήταν χαρά μας ένα ειλικρινές σχόλιό σου στην σελίδα της ποιητικής συλλογής 
της Άννα-Μαρίας, στις Εκδόσεις Λευκό Μελάνι, εδώ: 

 

https://lefkomelani.gr/

