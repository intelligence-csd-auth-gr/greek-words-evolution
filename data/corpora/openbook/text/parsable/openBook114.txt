









































Οι εύχρηστες και χωρίς κόστος άδειες Creative 
Commons εξασφαλίζουν έναν εύκολο και 
τυποποιημένο τρόπο να δίνετε στο κοινό τη δυνατότητα 

να μοιράζεται και να χρησιμοποιεί το έργο σας, με 
όρους που διαλέγετε εσείς. Επιτρέπουν, δηλαδή, 
να μετατρέψετε τον αυστηρό νομικό όρο “υπό την 

επιφύλαξη παντός νομίμου δικαιώματος, σε “υπό την 
επιφύλαξη μερικών δικαιωμάτων”.

Οι άδειες Creative Commons δεν αποτελούν 
εναλλακτική στο “copyright”. Το “copyright” 
εξ ορισμού επιτρέπει μόνο περιορισμένες περαιτέρω 
χρήσεις χωρίς την άδειά σας. Οι άδειες CC επιτρέπουν να 
χορηγείτε επιπλέον ελευθερίες στο κοινό, διευκολύνοντας 
την περαιτέρω χρήση υπό όρους που ανταποκρίνονται 
στις ανάγκες σας, ενώ συνεχίζετε να διατηρείτε όσα 
δικαιώματα επιθυμείτε για τον εαυτό σας.

Προκειμένου να εξασφαλισθεί ότι οι άδειες CC 
λειτουργούν παγκόσμια, συνεργάζονται ειδικοί 
πνευματικής ιδιοκτησίας σε όλο τον κόσμο.

Εάν αναζητάτε περιεχόμενο που να μπορείτε ελεύθερα 
και νόμιμα να χρησιμοποιήσετε, υπάρχει πλούτος 
δημιουργικής παραγωγής, αδειοδοτημένος σύμφωνα 
με τα πρότυπα των Creative Commons, διαθέσιμος σε 

όλους. Εκατοντάδες εκατομμύρια έργα, τα οποία 
καθημερινά αυξάνονται, από τραγούδια και βίντεο έως 

επιστημονικό και ακαδημαϊκό υλικό, είναι διαθέσιμα στο 
κοινό, για δωρεάν και νόμιμη χρήση, σύμφωνα 
με τους όρους των αδειών CC.

Με τη συγχρηματοδότηση της 
Ελλάδας & της Ευρωπαϊκής 
Ένωσης - Ευρωπαϊκό Ταμείο 
Περιφερειακής Ανάπτυξης.

Το Εθνικό Κέντρο Τεκμηρίωσης 
ως εθνικός  φορέας με σκοπό τη διευκόλυν-
ση της πρόσβασης σε επαναχρησιμοποιήσι-
μη και έγκριτη επιστημονική και πολιτιστική 
γνώση, υποστηρίζει τη χρήση αδειών Creative 
Commons. 

Το παρόν έντυπο δημιουργήθηκε στο πλαίσιο 
του έργου “Πλατφόρμα Παροχής Υπηρεσιών 
Κατάθεσης, Διαχείρισης και Διάθεσης Ανοιχτών 
Δεδομένων και Ψηφιακού Περιεχομένου” με 
στόχο την ευαισθητοποίηση για την αύξηση της 
προσβασιμότητας στο ψηφιακό περιεχόμενο. 
www.epset.gr/SaaS

                         τι είναι? 
Τα Creative Commons είναι ένας μη κερ-
δοσκοπικός οργανισμός, αφιερωμένος στην υπο-
στήριξη του ανοικτού και προσβάσιμου διαδικτύου, 
εμπλουτισμένου με ελεύθερη γνώση και πόρους δια-
θέσιμους για χρήση, διανομή και αξιοποίηση σε όλο 
τον κόσμο.

Εκατομμύρια άνθρωποι χρησιμοποιούν άδειες CC σε 
πολλές δημοφιλείς πλατφόρμες περιεχομένου παρα-
γόμενου από χρήστες. Όταν χρησιμοποιείτε μια άδεια 
CC για να διανέμετε φωτογραφίες, βίντεο ή σε διαδι-
κτυακά ημερολόγια (blogs), το έργο σας ενσωματώ-
νεται σε ένα παγκοσμίως προσβάσιμο σύνολο πηγών 
που περιλαμβάνουν έργα καλλιτεχνών, παιδαγωγών, 
επιστημόνων, ακόμη και κυβερνήσεων.

Ο οδηγός αυτός διατίθεται με άδεια CC0, Εκχώρηση στο Δημόσιο Τομέα.

6 τρόποι  
να μοιραστείτε 
το έργο σας

ΕΚΤ{rights}
www.ekt.gr/tools/elements

{01}

ΕΚΤ{elements}



Το διαδίκτυο διευκολύνει  
τους ανθρώπους να μοιράζονται  
& να δημιουργούν, αξιοποιώντας  
ο ένας τις δημιουργίες του άλλου.

Κάθε φορά που βγάζετε μια φωτογραφία, ηχογραφείτε 
ένα τραγούδι, δημοσιεύετε ένα άρθρο ή ανεβάζετε στο 
διαδίκτυο κάτι που γράψατε, κάτι δικό σας, αυτόματα 
δημοσιεύεται  
«υπό την επιφύλαξη παντός νομίμου δικαιώματός σας», 
σύμφωνα με το δίκαιο της πνευματικής ιδιοκτησίας. 

Αυτό, συνήθως, σημαίνει ότι κανείς δεν μπορεί να 
επαναχρησιμοποιήσει ή να επεξεργαστεί το έργο σας, 
χωρίς να σας ζητήσει την άδεια. 

Αλλά τι συμβαίνει όταν εσείς θέλετε να μπορεί  
κάποιος να το κάνει;

Σκεφτήκατε, ποτέ, να δημοσιεύσετε το έργο σας 

χρησιμοποιώντας μια άδεια Creative Commons;  

Μια άδεια Creative Commons μπορεί να δώσει σε τρίτους 
το δικαίωμα να διανέμουν, χρησιμοποιούν ή ακόμα και να 
παράγουν κτίζοντας πάνω στο έργο σας, επιτρέποντάς σας, 
όμως, να αποφασίσετε εσείς ποια δικαιώματα θέλετε να 
κρατήσετε για τον εαυτό σας. 

Εξηγεί, δηλαδή, με σαφήνεια σε αυτούς που θέλουν να 
χρησιμοποιήσουν το έργο σας, πώς επιτρέπεται να το 
κάνουν, χωρίς να σας ρωτήσουν προκαταβολικά, αλλά  
ούτε και να θίξουν τα δικαιώματά σας πάνω σε αυτό.

Βασισμένοι στις προϋποθέσεις χρήσης που επιλέξατε, καταλήξτε σε 
μια άδεια, η οποία δηλώνει με σαφήνεια πώς οι τρίτοι μπορούν να 
χρησιμοποιούν το έργο σας.

Η δημοσίευση με χρήση άδειας Creative Commons είναι εύκολη.  
Αρχικά, επιλέξτε τις προϋποθέσεις χρήσης που θέλετε να εφαρμόσετε 
στο έργο σας.

Βήμα 2ο:  
Επιλέξτε άδεια

Βήμα 1ο:  
Διαμορφώστε την άδειά σας

Αναφορά
Όλες οι CC άδειες ορίζουν ότι τρίτοι που χρησιμοποιούν 
το έργο σας με οποιονδήποτε τρόπο, πρέπει να σας 
αναγνωρίζουν ως δημιουργό του, με τον τρόπο 
που επιθυμείτε κι όχι με τρόπο που υπονοεί ότι 
εγκρίνετε αυτούς ή τη χρήση που πραγματοποιούν. Εάν 
επιθυμούν να χρησιμοποιήσουν το έργο σας χωρίς να 
σας αναγνωρίσουν ως δημιουργό του ή με τρόπο που 
υποδηλώνει επιδοκιμασία τους από εσάς, πρέπει πρώτα να 
ζητήσουν την άδειά σας.

Μη Εμπορική Χρήση
Επιτρέπετε σε τρίτους να αντιγράφουν, διανέμουν, 
παρουσιάζουν, εκτελούν και τροποποιούν το έργο σας, 
για οποιοδήποτε μη εμπορικό σκοπό. Προσοχή: αν 
διαλέξετε την άδεια αυτή σε συνδυασμό με την άδεια 
«Όχι Παράγωγα έργα», τότε η τροποποίηση του έργου 
σας δεν είναι δυνατή, ούτε για μη εμπορικό σκοπό.

Παρόμοια Διανομή
Επιτρέπετε σε τρίτους να αντιγράφουν, διανέμουν, 
παρουσιάζουν, εκτελούν και τροποποιούν το έργο σας, 
με την προϋπόθεση να διανέμουν κάθε τροποποιημένη 
εκδοχή του (=παράγωγο έργο) υπό τους ίδιους όρους 
με εσάς. Εάν επιθυμούν να διανέμουν τα παράγωγα έργα 
υπό διαφορετικούς όρους, θα πρέπει πρώτα να λάβουν 
την άδειά σας

Όχι Παράγωγα Έργα
Επιτρέπετε σε τρίτους να αντιγράφουν, διανέμουν, 
παρουσιάζουν και εκτελούν μόνο πρωτότυπα αντίγραφα 
του έργου σας. Εάν επιθυμούν να τροποποιήσουν το 
έργο σας (=παράγωγο έργο), θα πρέπει να λάβουν πρώτα 
την άδειά σας.

Αναφορά

 Αναφορά -  
Παρόμοια διανομή

 Αναφορά -  
Μη Εμπορική Χρήση

 Αναφορά -  
Όχι Παράγωγα Έργα

  Αναφορά -  
Μη Εμπορική Χρήση -  
Παρόμοια διανομή

  Αναφορά -  
Μη Εμπορική Χρήση -  
Όχι Παράγωγα Έργα

Βρείτε τα επίσημα σύμβολα των αδειών CC εδώ: 
creativecommons.org/about/downloads


