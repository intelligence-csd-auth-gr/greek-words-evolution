











































ΑΝΤΩΝΗΣ ΑΝΤΩΝΑΚΟΣ 

 

 

13 τρόποι να κοιτάξεις το διάβολο 

στα μάτια την ώρα του σεξ 

 

 

ΑΔΕΣΠΟΤΟΣ ΣΚΥΛΟΣ 



 

 

 

 

 

 

 

 

 

 

 

 

 

 

 

 

 

 

 



13 τρόποι να κοιτάξεις το διάβολο στα 

μάτια την ώρα του σεξ 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 



Κομπορρημοσύνες της απλής λογικής 
 

 

 

Τα κύτταρά μου ξέρουν την αριθμητική της καρδιάς. 

Πως είμαι ένα Εγώ. Σίγουρα μέσα στα πρωτόγονα 

σπήλαια ένας πιστός της σκοτεινής γοητείας του 

ερωτικού παιχνιδιού. Όλος ο πόνος του κόσμου ρίχνει 

το βάρος του στο σημείο της καρδιάς. Οι Εσκιμώοι 

απαντούσαν στους πάστορες που κατηγορούσαν τη 

σεξουαλική τους ελευθερία, ότι είχαν ζήσει μέχρι τότε 

ελεύθερα και χαρούμενα με τον τρόπο των πουλιών 

που τραγουδάνε. Οι Αφρικανοί περιφέρονταν γυμνοί με 

τη γύμνια τους μπροστά στους ιεραποστολικούς 

κάκτους της πίστης στον κρυφό και μυστικό απόμακρο 

θεό. Στα σπαραχτικά αφροδίσια μηνύματα της αγίας 

γραφής που έσκαγε ένα ένα τα σπυριά της μπροστά 

στον αφρικανικό ήλιο και τη χαίτη των νεκρών 

πλασμάτων που έλιωναν ρωμαλέα μέσα στην απλότητα 

και τη σήψη. Το γέλιο και ο θάνατος χρωματισμένα 

πάνω στις οδοντοστοιχίες. Αυτό που είναι ανάποδα 

στην αρχή της ηδονής είναι η ορμή του θανάτου. Η 

πίστη στο άψυχο. Πάντα από έλλειψη πραγματικής 

ζωής, η οχιά δίνει στο κενό τη μορφή του θανάτου. Η 

Έχιδνα δεν μπορεί να λύσει αυτό το αίνιγμα της 

σάρκας. Παραληρεί με τον δηλητηριώδη της οίστρο. 

Είναι η ορμή θανάτου πιο αρχαϊκή απ’την ορμή ζωής, 

φορώντας το δαιμονικό της φωτοστέφανο, τα σκήπτρα 

της βιαιότητας μιας συμπαντικής ηδονής που 

διαθλάται μέσα στο εν εξελίξει άπειρο. 



Ο Σάντσο Πάντσα ρωτά 

 

 

Κατηγορούν τα πουλιά για ελαφρότητα. Μα, μόνο ένα 

πουλί θα μπορούσε να είναι αρκετά αγνό, αρκετά 

εγωιστικό, αρκετά εγκληματικό. Το κορμί τραγουδά με 

τα δάχτυλά του. Μιαν αγκαλιά σχηματίζει αμερόληπτα 

το δεσποτισμό της πάνω στην παρδαλή μου φιγούρα. 

Και το σκυλίσιο μου κολάρο θα βγάλω όπως με μια 

σπανιόλικη κίνηση το παγόνι βγάζει τα φτερά του και 

τα καρφώνει στα βασίλεια της ποίησης. Που να τα 

ξέρουν αυτά οι θρησκευόμενοι μαλάκες και οι 

απατεώνες διαβητικοί! Ανάμεσα στα τόσα καλά της 

εξτρεμιστικής μου νεότητας το αποκορύφωμα της 

ποιητικής μου χοντροκοπιάς. Ένα κτήνος πολύ λίγο 

ενδιαφέρεται για τις καταστάσεις που το ερεθίζουν. Το 

ένστιχτο είναι τυφλό, λειτουργεί χοντρικά. Οι 

μεγαλοφυείς έρωτες απαιτούν και μεγαλοφυείς 

εραστές. Αφήστε το πνεύμα ελεύθερο να απομυζήσει 

ότι του αρέσει. Να γίνει τέχνη αιμομικτική, από μιαν 

αγάπη του εαυτού για τον εαυτό. Ζαχαρωτά και 

τουλίπες και ανεμόμυλοι. Τώρα που αρχίζει να φαίνεται 

ο θανατόκοσμος κτηνοβασίες αλυσίδες βρισιές, ο 

Σάντσο Πάντσα ρωτά: Δον, τι ανεμόμυλος είναι αυτός 

που αλέθει εκεί κάτω; Τι αλέθει Δον, και ποιος προσέχει 

τη μυλόπετρα; 

 

 
 



Ερωτόλακκος 

 

 

Ιδού λοιπόν πως ράβδισαν οι ιδέες τα ξουρισμένα μας 

κεφάλια. Ο ένας κουτσός και ηλίθιος σαν κρατικός 

υπάλληλος. Ο άλλος βελούδινος καπνιστής σε 

πταισματοδικείο. Ο ήλιος μικρός κι ο κόκκος σκόνης 

μεγάλος. Μήπως η Γαλλία και οι Γάλλοι; Μήπως το 

ψόφιο σινεμά, η αποκάλυψη με τους άρρωστους 

αγίους, η βίβλος και τα γουρουνάκια των 

Χριστουγέννων! Να ο ουρανός κι ένα άστρο απόμακρο. 

Χάρη σ’αυτόν παίρνουμε μιαν ιδέα της ταχύτητας των 

νεφών. Οι κόσμοι του σύμπαντος πιθανόν να είναι 

πολιτισμένοι ή νεκροί. Ο θάνατος διαχωρίζει οριστικά 

τα βαριά μας υγρά από τα ελαφρά μας υγρά. Ω πιστοί, 

παρ’ όλη την πίστη σας ο θεός σας αρρωσταίνει. Από 

δω η θάλασσα κι από κει ο ήλιος. Χιμήξτε άλογα και 

κουδουνάκια. Γυμνές εσείς καθίστε πάνω στο πρόσωπό 

μου. Πάνω στο πρόσωπο του θεού. Αμ! και που να ξερε 

ο ντουνιάς πως έχετε μια κρεατοελιά κάτω απ’ τον 

κώλο σας. 

 

 

 

 

 



Διακοσμήσεις σε κοιμητήριο οργασμών 

 

 

Ο λαμπρός, ο πομπώδης φαλλός, ο κεραυνός που 

βροντά και φέρνει μπόρα, που χύνει το σπέρμα του 

πάνω στον αφαλό και στα λευκά σεντόνια, τα 

κατακλυσμένα από τη νύχτα και τα σύννεφα. Ο φαλλός 

που έρπεται ξέρει πως η ράθυμη, η βαριά χυσιά του, 

είναι σαν τη σύνεση μέσα στη θύελλα. Κι ο ήλιος που 

ξυπνά μέσα στο άγριο γαλάζιο φλύαρο μουνί της 

ποίησης είναι το συμπαντικό καβλί. Ο ήλιος που ψάχνει 

κάτι λαμπερό να φωτίσει. Να γίνει αλοιφή για τις 

τρυφερές φαντασίες, δόλωμα και σοκολάτα, που θα 

εισπνεύσει την πρωινή πάχνη μέσα στη φοβερή πλήξη 

της υπεροχής του. 

 

 

 

 

 

 

 

 

 



Η μουσική των παρθένων 

 

 

Ισχνοί άντρες κουβαλούν στους ώμους τους τις 

βασίλισσες. Οι αδένες τους γεμάτοι αιρετικά όνειρα και 

τα φαλλικά τους κοντάρια στραμμένα σε ανεμόμυλους 

που γυρνούν αντικατοπτρίζοντας τις σκληρές σκιές 

τους στις άκρες των σκοτεινών αγρών. Τα σώματα 

πεθαίνουν, όμως η ομορφιά τους ζει. Η μουσική των 

παρθένων αγγίζει τις έκφυλες χορδές του εμπορικού 

πνεύματος που αποκαθήλωσε τον έρωτα. Όλα τα 

δάχτυλά τους πάνω στα πλήκτρα, έτοιμα να σφάξουν 

τον πιο λεβέντη κόκορα που λάλησε πριν τους 

οργασμούς. 

 

 

 

 

 

 

 

 

 



Ο Μέγας Άρχοντας 

 

 

Αυτός ο εαυτός, η μεγεθυμένη σκιά του θεού, ο 

άρχοντας του σώματος, η σάρκα και τα οστά, ο μέγας 

άρχοντας, επιθυμεί ως άνθρωπος της φαντασίας, να 

γράφει ποίηση, με όλη τη δύναμη ενός τέρατος 

ισότιμου σε δύναμη με το τέρας για το οποίο γράφει. 

Επιθυμεί η φαντασία του να είναι απόλυτα επαρκής 

απέναντι στην πραγματικότητα. Επιθυμεί το 

ευλογημένο πάθος για τάξη. Να κατέβει η διαβολική 

διάνοια στο στόμα του ωκεανού, απάνθρωπη, σαν 

χοντρή ψωλή. Να βγεί το γυμνό κορμί, γυμνό στον ήλιο. 

Χωρίς οίκτο ή τρυφερότητα, αυτές οι ηλιαχτίδες που 

έρχονται από πρωτόγονα πρωινά, να φωτίσουν λίγο 

την έκλυτη φύση μας που θηλάζει όλα της τα βρέφη, 

λαιμαργία για ζωή. 

 

 

 

 

 

 

 

 



Τελετές Μουνοσυκλέτας 

 

 

Είναι σαν όψη κεραυνού πάνω στη μαύρη σέλα. Τα 

κωλομέρια της από μελομακάρονα και κουραμπιέδες, 

σπαρμένα πάνω στο ουσιώδες κόκκινο της κίνησης της 

ηδονής. Η μοτοσυκλέτα του σεξ που πάει βολίδα τα 

κορίτσια με τις κοτσίδες στον οργασμό τους. Στην πιο 

μύχια συμφιλίωση με τα πουλιά και τα σύννεφα. 

Ξηλώνοντας μία-μία τις κλωστές της βάναυσης και 

φοβερής αμορφίας του θανάτου. 

 

 

 

 

 

 

 

 

 

 

 



Ο Ευτυχής Λάκκος 

 

 

Ο θάνατος της ποίησης είναι μια συμφορά για τη 

φαντασία. Όσοι ζούμε σαν σκυλιά σε βαρέλια, όπως ο 

Διογένης, γλεντάμε το ναρκισσισμό μας και χαιρόμαστε 

γι’ αυτές τις τυφλωμένες φάτσες. Οι τραγικοί δεν 

μπορούν να κλείσουν τα μάτια εκστασιασμένοι σαν 

Δερβίσηδες για να ρουφήξουν τα ιερά λόγια της Οσίας 

Μούνας. Δεν μπορούν να βρεθούν στον ευτυχή λάκκο 

μαζί με αλεπούδες, φίδια, σκατζόχοιρους, ασβούς. Οι 

τραγικοί έρχονται λαχανιασμένοι στο τέλος της ζωής 

να ανάψουν το κερί τους στο ιερό γλειφομούνι. Ο 

Αισχύλλος που ξέρασε πολλά για το κράτος και τη βία 

χρησιμοποιούσε τις μουνότριχες της Μούσας του για 

οδοντικό νήμα λίγο πριν τον καταπιεί κι αυτόν ο 

ευτυχής λάκκος. 

 

 

 

 

 

 
 



Να, κοίτα 

 

 

Του έδειξε το μουνί της για να τον κάνει να ζηλέψει, 

μιας και ο διάολος είναι αρσενικό δημιούργημα του 

θεού, χωρίς μουνί. Με τα δυο της δάχτυλα τέντωσε τα 

μουνόχειλα δείχνοντάς του πως πρόκειται για τη ζωή. 

Για την αναπαραγωγή της ζωής, για το έσαχτο 

παραλήρημα. Και τότε ο διάολος ζήλεψε όλα αυτά τα 

ανακατεμένα σώματα που χάνονται σε υπερβολές 

ηδονής, καθώς συστρέφονται και λιγοθυμάνε, 

φτάνοντας για μια στιγμή στο αντίθετο του θανάτου 

που θα τα θυσιάσει αργότερα στη σιωπή της φθοράς. 

Πεισμωμένος ο διάολος, είδε ανάμεσα στα σκέλια της 

μητρός όλων μας, την άπειρη αγκάλη ποντοπόρων 

οργασμών. Είδε πως ανοιγοκλείνει τον οφθαλμό του το 

έτερον ήμισυ του ερέβους. Μύρια χλευαστικά υγρά στα 

μούτρα του θανάτου. Πλην όμως θνητά. 

 

 

 

 

 

 

 



Εν αρχή ειν’ ο Δίας 

 

 

Τι είπε ο αρχίδης στη συνέλευση των θεών; Μίλησε 

στην αρχή για τις σκοτεινές αντιδράσεις των θνητών 

στο θέμα του θανάτου και του ερωτισμού. Για μιαν όψη 

διαβολική όλων των από καταβολής κόσμου 

συνευρέσεων. Για τη Βιβλική πυρακτωμένη διάθεση 

του ανθρωπισμού που γεννά το σεξογαμησιακό 

γίγνεσθαι και το πολιτικό αλισβερίσι. Για την έπαρση 

της επιθυμίας των ποιητών που γουστάρουν το 

πολύτροπο σεξ κάνοντας λεσβιακές δηλώσεις 

μετανοίας στα εύφορα ταγγισμένα χείλη του αιδοίου. 

Στο τέλος, ως μικρομεσαίος και απόκοσμος, άρχισε 

τους οικτιρμούς και έδειξε στο λαό το ένα και μοναδικό 

του αρχίδι. 

 

 

 

 

 

 

 

 



Η διαθήκη 

 

 

Ο διάβολος άφησε διαθήκη-σε μας τα παιδιά του-τον 

κατατρεγμό του Οιδίποδα. Μια πληγή πάνω απ’ τον 

κρατήρα της βόμβας του σεξ, για να μην ξεχάσουμε 

ποτέ την γαλάζια κλειτορίδα της αιωνιότητας κι αυτό 

το σαρκοβόρο λουλούδι της ζωής, που, σκορπά το 

άρωμά του πάνω απ’ τις ερωτικές μας γενοκτονίες, 

όπως τα παιδιά του Αγαμέμνονα και της 

Κλυταιμνήστρας έσφαξαν τη μητέρα και τον εραστή 

της, δίνοντας έμπνευση στον ποιητή Αισχύλο και στον 

δόκτορα Φρόιντ. 

 

 

 

 

 

 

 

 

 

 



Γονιμοποίησις 

 

 

Ολοκαίνουργοι δαίμονες γεννιούνται για να γευτούν 

όλες αυτές τις μικρές αμαρτίες. Είναι πιο έμπειροι από 

μας καθώς οδηγούν τις λέξεις στον απαλό σαν βούτυρο 

ποιητικό κόλπο του κόσμου. Απαγγέλνουν τους ρόλους 

τους με νεανική έπαρση. Τετραγωνίζουν κύκλους και 

κορδώνονται. Κάποτε αγριεύουν, λιθοβολούν, 

λεηλατούν καταστήματα, φτιάχνουν μολότοφ για τη 

δυσεντερία της ασφάλτου. Άλλοτε πάλι δεν προδίδουν 

όσα συμβαίνουν στο κεφάλι τους. Κανένα 

καρεκλοπόδαρο δε σείεται. Ελεύθεροι για μια στιγμή 

απ’ την κακία, αφήνουν τους σαρκώδεις χαρακτήρες 

τους να ομιλήσουν εις τον οργασμόν. Να ομιλήσουν εις 

τα ροδαλά έκλυτα ρουθούνια. 

 

 

 

 

 

 

 

 



Εθνική πινακοθήκη 

 

 

Οι ποιητές είναι ηδονοβλεψίες στην κλειδαρότρυπα της 

στιγμής. Τα χαμένα κορμιά που νιώθουν πως η 

απλότητα των απλών πραγμάτων είναι οδυνηρή και οι 

χίμαιρες και τα τριξίματα των οδόντων ένα ζευγάρωμα 

έκθαμβων τεράτων μπροστά σε κάθε μεγαλείο που 

πυροδοτεί ο πόθος. Περνούν στο βελόνι τους, μία-μία, 

τις κλωστές του καλοκαιριού, για να ράψουν πάνω στις 

λέξεις όλες τις άσπιλες τελειότητες που μαγάρισε η 

Βίβλος με την ποιητική της συμμόρφωσης των όντων 

στον ένα και μοναδικό υπέρτατο νόμο της σφαγής και 

του παραληρήματος. Οι ποιητές χώνουν την 

ελαφρόμυαλη περιέργειά τους μέσα στο σκεύος ηδονής 

των καταστάσεων. Ορμάει τότε το αιματηρό λιοντάρι 

ως απτόητος άρχοντας πάνω στο ανθρώπινο παραμύθι. 

Ένα παραμύθι γραμμένο απ’ τις διαμάχες του 

παραδείσου και της κόλασης, του καλού και του κακού. 

Η άγρυπνη γλώσσα και το άπληστο μάτι τους 

συνωμοτούν εναντίον κάθε διανοητικής ατιμίας. Δεν 

προσπαθούν να ντουμπλάρουν τς τραγωδίες αλλά να 

τελειοποιήσουν αυτή την εφεύρεση του φάσματος της 

ομορφιάς, που κάποια στιγμή θα σβήσει κι αυτή, μέσα 

στην συμπαντική ευλάβεια του αέναου κύκλου της 

φωτιάς. 

 

 



 

 

ΤΟ ΒΙΒΛΙΟ  

13 τρόποι να κοιτάξεις το διάβολο 

στα μάτια την ώρα του σεξ 

ΣΧΕΔΙΑΣΤΗΚΕ ΨΗΦΙΑΚΑ ΤΟ ΓΕΝΑΡΗ ΤΟΥ 

2019 

ΑΠΟ ΤΟΝ ΑΔΕΣΠΟΤΟ ΣΚΥΛΟ 

 


