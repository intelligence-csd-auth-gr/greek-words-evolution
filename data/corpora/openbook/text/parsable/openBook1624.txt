








































<4D6963726F736F667420576F7264202D20D4EF20F4E1EEDFE4E920E5EDFCF220F7E1F1F4EFEDEFECDFF3ECE1F4EFF22E646F63>


Το ταξίδι ενός χαρτονομίσματος        1 
_______________________________________________________________________________________________________________________________________________________________________________________________________________ 

 

 



2              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

    

    
 

    

    

    

    
 

    



Το ταξίδι ενός χαρτονομίσματος        3 
_______________________________________________________________________________________________________________________________________________________________________________________________________________ 

 

 

    

    

    

    

    

    

Το ταξίδι ενός Το ταξίδι ενός Το ταξίδι ενός Το ταξίδι ενός 

χαρτονομίσματοςχαρτονομίσματοςχαρτονομίσματοςχαρτονομίσματος    
    

Συλλογή διηγημάτωνΣυλλογή διηγημάτωνΣυλλογή διηγημάτωνΣυλλογή διηγημάτων    

    

    

    

    

    

    

    
 

 

 

 

 

 



4              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το ταξίδι ενός χαρτονομίσματος, Συλλογή διηγημάτων 

ISBN: 978-618-80394-5-2 

Ιανουάριος 2013 

 

 

Εξώφυλλο:   Αλίκη Λαζαρίδου 

    aliki91@hotmail.com 

Επιμέλεια-Διορθώσεις:  Ηρακλής Λαμπαδαρίου  

    iraklis.lampadariou@gmail.com 

Σελιδοποίηση:    Κωνσταντίνα Χαρλαβάνη 

    k.charlavani@gmail.com  

 

 

 

 

Εκδόσεις Σαΐτα 

Αθανασίου Διάκου 42, 652 01, Καβάλα 

Τ.: 2510 831856 

Κ.: 6977 070729 

e-mail: info@saitapublications.gr 

website: www.saitapublications.gr  

 

 

 

 

 

 

 

 

 

 

Άδεια Creative Commons 

Αναφορά Δημιουργού – Μη Εμπορική χρήση 

Όχι Παράγωγα έργα 3.0 Ελλάδα 

 

 

Επιτρέπεται σε οποιονδήποτε αναγνώστη η αναπαραγωγή του έργου (ολική, μερική ή 

περιληπτική, με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή 

άλλο), η διανομή και η παρουσίαση στο κοινό υπό τις ακόλουθες προϋποθέσεις: αναφορά της 

πηγής προέλευσης, μη εμπορική χρήση του έργου. Επίσης, δεν μπορείτε να αλλοιώσετε, να 

τροποποιήσετε ή να δημιουργήσετε πάνω στο έργο αυτό. 

Αναλυτικές πληροφορίες για τη συγκεκριμένη άδεια cc, διαβάστε στην ηλεκτρονική 

διεύθυνση: 

http://creativecommons.org/licenses/by-nc-nd/3.0/gr/



Το ταξίδι ενός χαρτονομίσματος        5 
_______________________________________________________________________________________________________________________________________________________________________________________________________________ 

 

 

    

    

    

    

    

    

    

 

 

 

 

 

 

 
    

    

    

    

    
 

 



6              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

ΠΠΠΠ    ΕΕΕΕ    ΡΡΡΡ    ΙΙΙΙ    ΕΕΕΕ    ΧΧΧΧ    ΟΟΟΟ    ΜΜΜΜ    ΕΕΕΕ    ΝΝΝΝ    ΑΑΑΑ    
    

ΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΝΟΜΙΣΜΑΤΟΣΝΟΜΙΣΜΑΤΟΣΝΟΜΙΣΜΑΤΟΣΝΟΜΙΣΜΑΤΟΣ................................................................................................................................................................................................................................................................ 8888 

ΤΟ ΜΩΒ ΧΑΡΤΟΝΟΜΙΣΜΑΤΟ ΜΩΒ ΧΑΡΤΟΝΟΜΙΣΜΑΤΟ ΜΩΒ ΧΑΡΤΟΝΟΜΙΣΜΑΤΟ ΜΩΒ ΧΑΡΤΟΝΟΜΙΣΜΑ............................................................................................................................................................................................................................................................................................................................................ 11111111 

ΓΙΑ ΤΟΝ ΚΛΕΦΤΗ (ΣΥΛΛΓΙΑ ΤΟΝ ΚΛΕΦΤΗ (ΣΥΛΛΓΙΑ ΤΟΝ ΚΛΕΦΤΗ (ΣΥΛΛΓΙΑ ΤΟΝ ΚΛΕΦΤΗ (ΣΥΛΛΟΓΙΚΟ)ΟΓΙΚΟ)ΟΓΙΚΟ)ΟΓΙΚΟ) ........................................................................................................................................................................................................................................................................................................ 15151515 

ΕΕΕΕΝΑΣ ΠΛΟΥΣΙΟΣ ΖΗΤΙΑΝΟΝΑΣ ΠΛΟΥΣΙΟΣ ΖΗΤΙΑΝΟΝΑΣ ΠΛΟΥΣΙΟΣ ΖΗΤΙΑΝΟΝΑΣ ΠΛΟΥΣΙΟΣ ΖΗΤΙΑΝΟΣΣΣΣ................................................................................................................................................................................................................................................................................................................................ 18181818 

ΕΙΚΟΣΑΡΗΣΕΙΚΟΣΑΡΗΣΕΙΚΟΣΑΡΗΣΕΙΚΟΣΑΡΗΣ................................................................................................................................................................................................................................................................................................................................................................................................................................................ 22222222 

ΟΥΔΕΝ ΜΟΝΙΜΟΤΕΡΟ ΤΟΥΟΥΔΕΝ ΜΟΝΙΜΟΤΕΡΟ ΤΟΥΟΥΔΕΝ ΜΟΝΙΜΟΤΕΡΟ ΤΟΥΟΥΔΕΝ ΜΟΝΙΜΟΤΕΡΟ ΤΟΥ ΠΡΟΣΩΡΙΝΟΥ ΠΡΟΣΩΡΙΝΟΥ ΠΡΟΣΩΡΙΝΟΥ ΠΡΟΣΩΡΙΝΟΥ........................................................................................................................................................................................................................................ 26262626 

ΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΤΟ ΤΑΞΙΔΙ ΕΝΟΣ ΧΑΡΤΟΝΟΜΙΣΜΑΤΟΣΝΟΜΙΣΜΑΤΟΣΝΟΜΙΣΜΑΤΟΣΝΟΜΙΣΜΑΤΟΣ........................................................................................................................................................................................................................................................ 30303030 

Η ΠΑΙΔΙΚΗ ΜΟΥ ΦΙΛΗΗ ΠΑΙΔΙΚΗ ΜΟΥ ΦΙΛΗΗ ΠΑΙΔΙΚΗ ΜΟΥ ΦΙΛΗΗ ΠΑΙΔΙΚΗ ΜΟΥ ΦΙΛΗ .................................................................................................................................................................................................................................................................................................................................................................... 34343434 

ΣΤΗΝ ΤΣΕΠΗ ΕΝΟΣ ΑΛΕΓΣΤΗΝ ΤΣΕΠΗ ΕΝΟΣ ΑΛΕΓΣΤΗΝ ΤΣΕΠΗ ΕΝΟΣ ΑΛΕΓΣΤΗΝ ΤΣΕΠΗ ΕΝΟΣ ΑΛΕΓΡΟΥ ΜΠΑΡΜΑΝΡΟΥ ΜΠΑΡΜΑΝΡΟΥ ΜΠΑΡΜΑΝΡΟΥ ΜΠΑΡΜΑΝ .................................................................................................................................................................................................................................... 38383838 

ΚΑΙ ΤΑ ΧΑΡΤΟΝΟΜΙΣΜΑΤΚΑΙ ΤΑ ΧΑΡΤΟΝΟΜΙΣΜΑΤΚΑΙ ΤΑ ΧΑΡΤΟΝΟΜΙΣΜΑΤΚΑΙ ΤΑ ΧΑΡΤΟΝΟΜΙΣΜΑΤΑ ΕΧΟΥΝ ΨΥΧΗ ΚΑΙ ΚΑΡΑ ΕΧΟΥΝ ΨΥΧΗ ΚΑΙ ΚΑΡΑ ΕΧΟΥΝ ΨΥΧΗ ΚΑΙ ΚΑΡΑ ΕΧΟΥΝ ΨΥΧΗ ΚΑΙ ΚΑΡΔΙΑ!ΔΙΑ!ΔΙΑ!ΔΙΑ! .................................................................................................................................... 42424242 

Ο ΣΠΟΡΟΣ ΤΟΥ ΚΑΚΟΥΟ ΣΠΟΡΟΣ ΤΟΥ ΚΑΚΟΥΟ ΣΠΟΡΟΣ ΤΟΥ ΚΑΚΟΥΟ ΣΠΟΡΟΣ ΤΟΥ ΚΑΚΟΥ.................................................................................................................................................................................................................................................................................................................................................................... 46464646 

ΤΟ ΚΟΡΝΙΖΑΡΙΣΜΕΝΟ ΧΑΤΟ ΚΟΡΝΙΖΑΡΙΣΜΕΝΟ ΧΑΤΟ ΚΟΡΝΙΖΑΡΙΣΜΕΝΟ ΧΑΤΟ ΚΟΡΝΙΖΑΡΙΣΜΕΝΟ ΧΑΡΤΟΝΟΜΙΣΜΑΡΤΟΝΟΜΙΣΜΑΡΤΟΝΟΜΙΣΜΑΡΤΟΝΟΜΙΣΜΑ ............................................................................................................................................................................................................................................ 50505050 

Η ΣΙΩΠΗ ΤΟΥ ΧΑΡΤΟΝΟΜΗ ΣΙΩΠΗ ΤΟΥ ΧΑΡΤΟΝΟΜΗ ΣΙΩΠΗ ΤΟΥ ΧΑΡΤΟΝΟΜΗ ΣΙΩΠΗ ΤΟΥ ΧΑΡΤΟΝΟΜΙΣΜΑΤΟΣΙΣΜΑΤΟΣΙΣΜΑΤΟΣΙΣΜΑΤΟΣ............................................................................................................................................................................................................................................................................ 54545454 

COUNTDOWNCOUNTDOWNCOUNTDOWNCOUNTDOWN ................................................................................................................................................................................................................................................................................................................................................................................................................................ 58585858 

Ο ΜΟΝΟΛΟΓΟΣ ΕΝΟΣ ΧΑΡΟ ΜΟΝΟΛΟΓΟΣ ΕΝΟΣ ΧΑΡΟ ΜΟΝΟΛΟΓΟΣ ΕΝΟΣ ΧΑΡΟ ΜΟΝΟΛΟΓΟΣ ΕΝΟΣ ΧΑΡΤΟΝΟΜΙΣΜΑΤΟΣΤΟΝΟΜΙΣΜΑΤΟΣΤΟΝΟΜΙΣΜΑΤΟΣΤΟΝΟΜΙΣΜΑΤΟΣ .................................................................................................................................................................................................................... 63636363 

ΓΙΑ ΤΗΝ ΑΓΑΠΗ ΤΟΥΣΓΙΑ ΤΗΝ ΑΓΑΠΗ ΤΟΥΣΓΙΑ ΤΗΝ ΑΓΑΠΗ ΤΟΥΣΓΙΑ ΤΗΝ ΑΓΑΠΗ ΤΟΥΣ........................................................................................................................................................................................................................................................................................................................................................................ 67676767 

ΕΕΕΕΝΑ ΜΑΘΗΜΑ ΖΩΗΣΝΑ ΜΑΘΗΜΑ ΖΩΗΣΝΑ ΜΑΘΗΜΑ ΖΩΗΣΝΑ ΜΑΘΗΜΑ ΖΩΗΣ................................................................................................................................................................................................................................................................................................................................................................................ 70707070 

Ο ΜΠΑΜΠΗΣ Ο ΜΠΟΥΛΟΥΚΟ ΜΠΑΜΠΗΣ Ο ΜΠΟΥΛΟΥΚΟ ΜΠΑΜΠΗΣ Ο ΜΠΟΥΛΟΥΚΟ ΜΠΑΜΠΗΣ Ο ΜΠΟΥΛΟΥΚΟΣΟΣΟΣΟΣ ............................................................................................................................................................................................................................................................................................................ 73737373 

ΑΠΟ ΤΟ ΜΠΕΡΜΙΧΑΝ ΣΤΗΑΠΟ ΤΟ ΜΠΕΡΜΙΧΑΝ ΣΤΗΑΠΟ ΤΟ ΜΠΕΡΜΙΧΑΝ ΣΤΗΑΠΟ ΤΟ ΜΠΕΡΜΙΧΑΝ ΣΤΗ ΣΑΝΤΟΡΙΝΗ ΣΑΝΤΟΡΙΝΗ ΣΑΝΤΟΡΙΝΗ ΣΑΝΤΟΡΙΝΗ.................................................................................................................................................................................................................................................... 77777777 

ΜΑΞΜΑΞΜΑΞΜΑΞ................................................................................................................................................................................................................................................................................................................................................................................................................................................................................................ 80808080 

ΑΝΤΙΣΤΡΟΦΗ ΔΙΑΔΡΟΜΗΑΝΤΙΣΤΡΟΦΗ ΔΙΑΔΡΟΜΗΑΝΤΙΣΤΡΟΦΗ ΔΙΑΔΡΟΜΗΑΝΤΙΣΤΡΟΦΗ ΔΙΑΔΡΟΜΗ ................................................................................................................................................................................................................................................................................................................................................ 83838383 

ΕΡΗΜΗΝΕΡΗΜΗΝΕΡΗΜΗΝΕΡΗΜΗΝ................................................................................................................................................................................................................................................................................................................................................................................................................................................................ 87878787 

ΕΥΧΑΡΙΣΤΩ ΠΟΥ ΜΕ ΦΥΓΕΥΧΑΡΙΣΤΩ ΠΟΥ ΜΕ ΦΥΓΕΥΧΑΡΙΣΤΩ ΠΟΥ ΜΕ ΦΥΓΕΥΧΑΡΙΣΤΩ ΠΟΥ ΜΕ ΦΥΓΑΤΕΑΤΕΑΤΕΑΤΕ........................................................................................................................................................................................................................................................................................................................ 91919191 

ΣΑΝ ΝΑ ‘ΝΑΙ ΤΟ ΤΕΛΟΣΣΑΝ ΝΑ ‘ΝΑΙ ΤΟ ΤΕΛΟΣΣΑΝ ΝΑ ‘ΝΑΙ ΤΟ ΤΕΛΟΣΣΑΝ ΝΑ ‘ΝΑΙ ΤΟ ΤΕΛΟΣ ΤΟΥ ΚΟΣΜΟΥ ΤΟΥ ΚΟΣΜΟΥ ΤΟΥ ΚΟΣΜΟΥ ΤΟΥ ΚΟΣΜΟΥ ............................................................................................................................................................................................................................................................ 95959595 

ΣΑΝ ΣΚΟΝΗ ΣΤΟΝ ΑΝΕΜΟΣΑΝ ΣΚΟΝΗ ΣΤΟΝ ΑΝΕΜΟΣΑΝ ΣΚΟΝΗ ΣΤΟΝ ΑΝΕΜΟΣΑΝ ΣΚΟΝΗ ΣΤΟΝ ΑΝΕΜΟ ........................................................................................................................................................................................................................................................................................................................................ 99999999 

ΡΟΜΠΕΝ ΤΩΝ ΕΛΛΗΝΩΝΡΟΜΠΕΝ ΤΩΝ ΕΛΛΗΝΩΝΡΟΜΠΕΝ ΤΩΝ ΕΛΛΗΝΩΝΡΟΜΠΕΝ ΤΩΝ ΕΛΛΗΝΩΝ............................................................................................................................................................................................................................................................................................................................................ 103103103103 



Το ταξίδι ενός χαρτονομίσματος        7 
_______________________________________________________________________________________________________________________________________________________________________________________________________________ 

 

 

100 ΔΟΛΑΡΙΑ100 ΔΟΛΑΡΙΑ100 ΔΟΛΑΡΙΑ100 ΔΟΛΑΡΙΑ ............................................................................................................................................................................................................................................................................................................................................................................................................................ 107107107107 

ΖΩΓΡΑΦΙΣΤΟ ΧΑΡΤΟΝΟΜΙΖΩΓΡΑΦΙΣΤΟ ΧΑΡΤΟΝΟΜΙΖΩΓΡΑΦΙΣΤΟ ΧΑΡΤΟΝΟΜΙΖΩΓΡΑΦΙΣΤΟ ΧΑΡΤΟΝΟΜΙΣΜΑΣΜΑΣΜΑΣΜΑ ................................................................................................................................................................................................................................................................................................ 110110110110 

ΤΟ ΟΝΕΙΡΟΤΟ ΟΝΕΙΡΟΤΟ ΟΝΕΙΡΟΤΟ ΟΝΕΙΡΟ............................................................................................................................................................................................................................................................................................................................................................................................................................................ 114114114114 

ΟΟΟΟΛΟΣ Ο ΚΟΣΜΟΣ ΓΥΡΩ ΜΟΛΟΣ Ο ΚΟΣΜΟΣ ΓΥΡΩ ΜΟΛΟΣ Ο ΚΟΣΜΟΣ ΓΥΡΩ ΜΟΛΟΣ Ο ΚΟΣΜΟΣ ΓΥΡΩ ΜΟΥ ΓΥΡΝΑΥ ΓΥΡΝΑΥ ΓΥΡΝΑΥ ΓΥΡΝΑ.................................................................................................................................................................................................................................................................... 118118118118 

 

 



8              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το ταξίδι ενός χαρτονομίσματοςΤο ταξίδι ενός χαρτονομίσματοςΤο ταξίδι ενός χαρτονομίσματοςΤο ταξίδι ενός χαρτονομίσματος    
Εύη Αγγελακοπούλου 
 

Πάλι σε άνεργο βρέθηκα. Συναντώ πολλούς τον τελευταίο καιρό. Από το 2000 

που γεννήθηκα μέχρι τώρα και έχοντας γυρίσει 17 χώρες, είναι η πρώτη φορά 

που συναντώ τόσους πολλούς. Αυτοί με εκτιμούν και με υπολογίζουν 

περισσότερο.  

Ο νέος στον οποίο ανήκω τώρα, έχει μόνο εμένα στο πορτοφόλι του. Και λίγα 

cents. Όλη μέρα μιλάει με κόσμο και λέει συνέχεια «να γυρίσουμε στη δραχμή 

ρε». Η δραχμή ήταν πριν από μένα, με μεγάλη ιστορία. Είναι νωρίς το 

απόγευμα. Ο νέος θέλει τσιγάρα. Και θέλει να με ανταλλάξει για αυτά. Αλλά 

είναι διστακτικός. 

Με αντάλλαξε τελικά με τα τσιγάρα και έτσι βρέθηκα στο ταμείο ενός 

περιπτέρου. Και εδώ ο περιπτεράς, την αναφέρει τη δραχμή συχνά, μιλώντας 

με κόσμο. Βρίζουν αυτούς που με έφεραν στη χώρα τους, γιατί κάπου πρέπει 

να επιρρίψουν ευθύνες. Για προσωπική ευθύνη ούτε λόγος. 

Βρέθηκα στα χέρια ενός μικρού κοριτσιού. Αγόρασε μια σοκολάτα. Τα παιδιά 

δε με υπολογίζουν πολύ αλλά μ’ αρέσει αυτό. Και πάντα θα με ανταλλάξουν 

για κάτι όμορφο, μια λιχουδιά ή ένα παιχνίδι. Όταν με κρατούν στον 

κουμπαρά τους, τότε με υπολογίζουν περισσότερο. Περιμένουν να γίνουμε 

πολλά, για να μας ανταλλάξουν με κάτι πολύ μεγάλο. Με έβαλε στην τσέπη 

της. Ούτε καν σε πορτοφόλι. Περπατάει και τρώει τη σοκολάτα της.  

Ξαφνικά, με βγάζει από την τσέπη της και με πετάει σε ένα μεταλλικό κουτί, 

που βρισκόταν μπροστά από έναν ηλικιωμένο κύριο, ο οποίος ζητιάνευε στο 

πεζοδρόμιο. Με χάρισε. Χωρίς αντάλλαγμα. Προχώρησε τον δρόμο της με 

χαμόγελο. Στο κουτί ήμουν το μοναδικό χαρτονόμισμα. Και γύρω μου κάποια 

cents. Ο ηλικιωμένος κύριος, με πήρε στα χέρια του και με κοιτούσε για 

αρκετή ώρα χαμογελαστός και έκπληκτος. 

Μπορεί να μην έχω μεγάλη αξία αλλά μπορώ και εγώ να προσφέρω. Και αν 

όχι πάντα μόνος μου, μαζί με άλλα χαρτονομίσματα, τα πάντα. 

Λίγο αργότερα με έδωσε σε μία κυρία. Δίνοντάς με, της ζήτησε συγνώμη. Της 

είχε κλέψει λίγες μέρες πριν έναν δίδυμό μου. Πεινούσε πολύ της είπε και 

αναγκάστηκε να το κάνει. Με κρατούσε τόσο γλυκά, σχεδόν με ευλάβεια πριν 

με δώσει. Σαν να ήμουν το πιο πολύτιμο πράγμα εκείνη τη στιγμή για αυτόν. 

Η κυρία, που ούτε είχε καταλάβει ότι την είχαν κλέψει, όντας απορημένη και 

ξαφνιασμένη του είπε «για να μου το γυρίζεις πίσω, δεν έκλεψες αλλά 



Το ταξίδι ενός χαρτονομίσματος        9 
_______________________________________________________________________________________________________________________________________________________________________________________________________________ 

 

 

δανείστηκες. Και αφού εμένα δε μου έλειψε σημαίνει ότι δεν το έχω τόσο μεγάλη 

ανάγκη όσο εσύ. Μπορείς να το κρατήσεις». 

Και έτσι, αφού την ευχαρίστησε θερμά, με αντάλλαξε για φαγητό. Και αφού 

από το ταμείο του καταστήματος, βρέθηκα στο πορτοφόλι του κατόχου του 

έμεινα εκεί όλο το βράδυ. Το πρωί πήγε σε έναν περίεργο τύπο. Τις ξέρω αυτές 

τις φάτσες. Δε μου αρέσουν καθόλου. Είναι από αυτούς τους ανθρώπους που 

νοιάζονται πολύ για εμάς και κάνουν τα πάντα για να μας αποκτήσουν. Παλιά 

τους ήθελα αυτούς που με λάτρευαν αλλά με τα χρόνια άλλαξα γνώμη. Αν δε 

με έχουν, δεν είναι ευτυχισμένοι. Και αν με αποκτούν, ποτέ δε με εκτιμούν και 

θέλουν και άλλα, πολλά χαρτονομίσματα και μεγαλύτερης αξίας από μένα. 

Με έδωσε λοιπόν σε αυτόν για να αγοράσει ληγμένα, χαλασμένα κρέατα για 

το μαγαζί του σε χαμηλότερη φυσικά τιμή απ’ ότι τα καλά. 

Δυστυχώς έμεινα πολύ σε αυτόν. Μέχρι το βράδυ. Πάλι στα χέρια ενός νέου 

βρέθηκα. Του έδωσε ένα σακουλάκι χόρτο και πήρε εμένα μαζί με άλλα 

χαρτονομίσματα.  

Αυτή είναι η διαφορά με τα παιδιά και τους μεγάλους. Τα παιδιά με 

ανταλλάζουν πάντα για κάτι που θα τους δώσει χαρά. Ενώ οι μεγάλοι για κάτι 

που νομίζουν ότι θα τους δώσει χαρά. 

Συχνά οι άνθρωποι με βρίζουν. Το χρήμα αυτό, το χρήμα το άλλο, το χρήμα 

εκείνο. Λένε ότι το χρήμα διαφθείρει. Πώς διαφθείρω κάποιον ήδη 

διεφθαρμένο; Και γιατί να φταίω εγώ που οι άνθρωποι είναι ανίκανοι να 

κάνουν δικές τους σκέψεις; Παλιά αντιπαθούσα τους χώρους κράτησης, όπως 

τους κουμπαράδες και τις τράπεζες. Τώρα την αναζητώ τη φυλακή μου. Για να 

μην έρχομαι σε επαφή με τους ανθρώπους.  

Αυτοί με λάτρεψαν, αυτοί βάσισαν την ευτυχία τους πάνω μου. Η ζωή τους 

έχει αξία μόνο αν υπάρχω εγώ. Είναι μισοί και ψάχνουν την ολοκλήρωση 

μέσα από μένα. Δεν έχουν καταλάβει ότι μεταξύ τους και όλοι μαζί είναι 

καλύτερα. Δε γνωρίζουν την έννοια πολλών ξεχασμένων λέξεων.  

Ο νέος με αντάλλαξε και αυτός με τσιγάρα. Πάλι βρέθηκα σε ένα περίπτερο 

και περιμένω να περιηγηθώ ξανά στη συνέχεια του ταξιδιού μου.  

Σε ποια τσέπη, πορτοφόλι, χέρια θα βρεθώ άραγε πάλι; Το σίγουρο είναι ότι 

βρίσκομαι πάντα κάπου σταθερά, στις σκέψεις, στις επιθυμίες, στις αγωνίες, 

στους φόβους, στις ζωές όλων.    
    



10              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

    
Η  Εύη ΑγγελακοπούλουΕύη ΑγγελακοπούλουΕύη ΑγγελακοπούλουΕύη Αγγελακοπούλου γεννήθηκε και μεγάλωσε στην Πάτρα αλλά ζει στον 

κόσμο της. Κάποιες φορές είναι όμορφα εκεί. Κάποιες άλλες όχι. Κάποιες 

φορές ο πραγματικός κόσμος της φαίνεται άδικος και άσχημος και θέλει να 

δίνει λίγο από τον δικό της μέσω της γραφής αλλά και της μουσικής... 

 

 http://newmanitou.blogspot.com 

 agelakopoulou_e@yahoo.gr 

 



Το ταξίδι ενός χαρτονομίσματος        11 
_______________________________________________________________________________________________________________________________________________________________________________________________________________ 

 

 

Το μωβ χαρτονόμισμαΤο μωβ χαρτονόμισμαΤο μωβ χαρτονόμισμαΤο μωβ χαρτονόμισμα    
Τάσος Αγγελίδης-Γκέντζος 
 

Το «ατσαλάκωτο» ποθούσε να δραπετεύσει από τη φαρδιά τσέπη του 

πετυχημένου σκηνοθέτη και δεν το μπορούσε. Η αφηρημάδα και η αδιαφορία 

του καταπιεστικού κατόχου του το κρατούσαν φυλακισμένο για πολύ καιρό 

στις τσέπες ενός λινού καλοκαιρινού παντελονιού. «Πόσα χρόνια είχε άραγε να 

το φορέσει αυτό το παντελόνι ο Νικήτας» αναρωτήθηκε η φωνή του αφηγητή. 

Το καλοκαίρι του 2008 το είχε βάλει για να πάει στο γάμο του καλύτερού του 

φίλου. Μιλάμε για εκείνο το γάμο με τους πολλούς διάσημους καλεσμένους... 

που είχε γίνει στην Καλντέρα της Σαντορίνης. 

Πήρε κάποια κιλά από τότε, πήρε αρκετά κιλά... χώρισε και ο φίλος του μετά 

από δύο χρόνια και το δόλιο το παντελόνι με το χαρτονόμισμα στην τσέπη του 

περίμενε καρτερικά μέσα στη ντουλάπα. 

Ασφυκτιούσε το χαρτονόμισμα... Ήθελε σαν μανιακό την επαφή με τα χέρια 

κάποιου νεαρού ατόμου. 

Και τα άψυχα στη συνείδηση της γραφής του αφηγητή ενίοτε δρουν κι 

αποζητούν. 

Τέσσερα χρόνια τώρα, εν μέσω της οικονομικής κρίσης -άλλοι δεν είχαν να 

φάνε- κι αυτό να είναι το αδρανοποιημένο - μετέωρο στη ντουλάπα του 

αφεντικού του, δεν ήταν και το πιο όμορφο πράγμα... 

«Για να αλλάξει τη μοίρα του ίσως να πήγαινε να τον επισκεφτεί στα όνειρά του» 

μονολόγησε κάπως μονότονα η φωνή της αφήγησης. 

Κι η φωνή της αφήγησης παρασυρμένη από τα πάθη και τις αδυναμίες της δε 

θέλει να χαλάει χατίρια... 

Θα έλεγε τα παράπονά του στον Νικήτα και θα του ζητούσε να ταξιδέψει... 

Τα χρήματα αλλάζουν χέρια και τόπους. 

Ξαφνικά το κλειδί μπήκε στην εξωτερική πόρτα της έπαυλης κι ακούστηκε η 

γνωστή φασαρία! Πάλι δε θα μπορούσε να ησυχάσει όλο το βράδυ! Ο Νικήτας 

για μια ακόμα φορά είχε κουβαλήσει τους γνωστούς νεαρούς ηθοποιούς του 

θιάσου του για να κάνουν πρόβα... Θα ανέβαζαν ένα περίεργο έργο... Δε 

θυμόταν ούτε το όνομά του! Ο καθένας από τους μικρούς είχε να υποδυθεί 

τουλάχιστον πέντε ρόλους... 

Ο Πάνος, ο Γιάννης και η Δανάη περίμεναν υπομονετικά στο σαλόνι. 

«Χρειαζόμαστε ένα ακριβό παντελόνι για να κάνει ο Πάνος τον πλούσιο κύριο που 

επισκέπτεται τα ελληνικά νησιά» του είπε ευγενικά η Δανάη. 



12              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το μυαλό του Νικήτα δραπέτευσε από το παρόν και γύρισε πίσω το χρόνο... 

Το παντελόνι που είχε φορέσει στο γάμο του Νικόλα... 

Το έπιασε στα χέρια του... 

Το μύρισε. 

Γνώρισε τη κολόνια του, αλλά και τη κολόνια του Νικόλα... 

Έβαλε το χέρι στην αριστερή τσέπη και έπιασε το ξεχασμένο χαρτονόμισμα 

των πεντακοσίων ευρώ... Τα πολλά χρήματα τα έβαζε πάντα στην αριστερή 

τσέπη. 

Θυμήθηκε. 

Το δώρο στο Νικόλα για το γάμο του... Ένα δώρο που δε δέχτηκε ποτέ ο 

Νικόλας για να μη πληγώσει τη μέλλουσα γυναίκα του, την Ειρήνη. Ήθελε ο 

σκηνοθέτης μας να φέρει κάποιες κοπέλες στο ξενοδοχείο και να περάσουν 

ονειρικά την τελευταία ελεύθερη νύχτα του φίλου του. 

Του άρεσε τόσο πολύ να σκηνοθετεί τις σκηνές της ζωής τους. 

Αυτό το χαρτονόμισμα -που θα οδηγούσε τις υπάρξεις της αμαρτίας στα 

κρεβάτια τους- δεν έφερε τύχη σε κανέναν τους... 

Ο Νικόλας χώρισε... 

Είχαν να μιλήσουν καιρό οι δυο τους. 

Έλεγε πως δεν ήθελε επαφές με τα κομμάτια του παρελθόντος του. 

Το βλέμμα του Νικήτα αγρίεψε. Θα το ξεφορτωνόταν αμέσως το μωβ... και θα 

το έδινε στον Πάνο. 

Δε θα του το έλεγε φυσικά, αφού τον ήξερε πόσο περήφανος ήταν! 

«Το παντελόνι αυτό πάει γάντι για το ρόλο, κύριε Νικήτα» είπε με κατεβασμένο το 

κεφάλι ο Πάνος. 

«Το παίρνετε και φεύγετε, παίδες. Με έχει πιάσει ξαφνικά ένας φοβερός 

πονοκέφαλος...» βιάστηκε να ψελλίσει ο Νικήτας. 

Τα παιδιά αποχώρησαν από το σαλόνι, ο Νικήτας χώθηκε ακόμα πιο βαθιά στη 

γνωστή μιζέρια του και το χαρτονόμισμα πανηγύριζε. 

Ο αφηγητής μεταφέρει αναγνώστες και εαυτόν σε ένα νεανικό χώρο... 

Ο Πάνος κάνοντας μια γκριμάτσα έκλεισε τη πόρτα του δωματίου του για να 

μην ακούει τα γλυκόλογα που θα αντάλλασσαν ο Γιάννης και η Δανάη, κάθισε 

απότομα στον κόκκινο διθέσιο καναπέ του κι έπιασε με τα δυο του χέρια το 

παντελόνι του ειδώλου του. 

Τον θαύμαζε τον Νικήτα... 

Η ακατέργαστη χαρά διαδέχτηκε την έκπληξη. 

Δεν είχε ξαναδεί ξύπνιος χαρτονόμισμα των πεντακοσίων ευρώ. Οι πολλές 

σκέψεις έδειξαν να κλειδώνουν προς στιγμήν το μυαλό του... 



Το ταξίδι ενός χαρτονομίσματος        13 
_______________________________________________________________________________________________________________________________________________________________________________________________________________ 

 

 

Θα μπορούσε επιτέλους να πάει σε εκείνη τη συναυλία του αγαπημένου του 

συγκροτήματος στο Λονδίνο. Εισιτήρια και ένα μέτριο ξενοδοχείο για δύο 

μέρες. Έφταναν τα χρήματα για να ικανοποιήσει το όνειρό του! 

Σκεπτόταν όμως και τον σκηνοθέτη... 

«Δε θα ήταν καθαρή κλεψιά, ατιμία... να κρατήσω κάτι που δε μου ανήκει» 

ψιθύρισε... 

Η μία σκέψη υπονόμευε την άλλη και την έδιωχνε από μπροστά του. 

Η μία ιδέα γύριζε προκλητικά την πλάτη της στην επόμενη... 

Πώς είχε μπλέξει τόσο άσκημα. 

Ο αφηγητής δεν έδωσε βήμα στο χαρτονόμισμα. 

Τελικά καλά λένε οι άλλοι πως αυτοί που έχουν τα χρήματα... έχουν και τα 

περισσότερα προβλήματα. 

Σχημάτισε το νούμερο του κινητού τηλεφώνου του Νικήτα... 

Του είπε τα πάντα... ακόμα και για το ταξίδι στο Λονδίνο. 

Και το θαύμα ξεδιπλώθηκε μπροστά του! Θα πήγαιναν μαζί στο Λονδίνο... 

Ο μεγάλος ήθελε να δει τη παράσταση που θα ανέβαζε τον επόμενο χειμώνα 

στο θέατρό του και σε αυτή τη παράσταση... θα τον έπαιρνε για βοηθό 

σκηνοθέτη... 

Το χαρτονόμισμα των πεντακοσίων ευρώ ο Νικήτας δεν το δέχτηκε πίσω. 

«Δε μου έφερε τύχη» του είπε... 

Κι ο Πάνος πήγε στην τράπεζα που βρισκόταν ακριβώς απέναντι από το σπίτι 

του και ζήτησε να του το χαλάσουν. 

«Θέλω πενήντα δεκάρικα» τους είπε. 

Και μοίρασε τόσο απλόχερα πενήντα ελπίδες στους αστέγους της περιοχής 

του. 

Κι ο άκαρδος αφηγητής κλείδωσε το χαρτονόμισμα στα υπόγεια μιας 

τράπεζας... 



14              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Φώτο: Βασίλης Κρημνιανιώτης 

 

Ο Τάσος ΑΤάσος ΑΤάσος ΑΤάσος Αγγελίδης Γκέντζοςγγελίδης Γκέντζοςγγελίδης Γκέντζοςγγελίδης Γκέντζος γεννήθηκε στην Κολωνία και μεγάλωσε στην 

Καβάλα, όπου τελείωσε το Δημοτικό, το Γυμνάσιο και το Λύκειο. Αποφοίτησε 

από το Φιλολογικό Τμήμα της Φιλοσοφικής Σχολής του Αριστοτελείου 

Πανεπιστημίου Θεσσαλονίκης, με μαθήματα ειδίκευσης από τους τομείς της 

Κλασικής Φιλολογίας και της Μεσαιωνικής και Νεότερης Ελληνικής 

Φιλολογίας. Παρακολούθησε μεταπτυχιακά μαθήματα στη Φιλοσοφική σχολή 

του ΑΠΘ (Νεοελληνική Ποίηση, Νεοελληνική Πεζογραφία και Βυζαντινή 

Ιστορία). Δίδαξε για χρόνια σε φροντιστήρια της Αθήνας και της 

Θεσσαλονίκης. Σήμερα εργάζεται ως φιλόλογος στο Πρώτο Λύκειο του 

Αμερικανικού Κολεγίου «Ανατόλια» έχοντας παράλληλα πολλές εξωσχολικές 

δραστηριότητες, όπως η Λογοτεχνική εφημερίδα (www.logotexniki.com) και ο 

όμιλος Πολιτισμού (www.ac-cultural.com). 

 

Η «Λατινική Γραμματική» είναι το πρώτο πόνημά του, σχολικό βοήθημα, που 

εκδόθηκε το 1994 από τη Βιβλιοεκδοτική. «Το κουζλούκι και ο πάππος ο 

Τζότζος» είναι το πρώτο μυθιστορηματικό έργο του (2009) για να 

ακολουθήσει το «Οι ψυχές που δεν τις ζέστανε η αγάπη» από τις εκδόσεις 

Ωκεανός το 2011. Παράλληλα, αρθρογραφεί σε ηλεκτρονικές εφημερίδες 

διαφόρων περιοχών της Ελλάδας. 

 

 http://www.tasosaggelidisgentzos.gr 

 tasosgentzos@gmail.com 



Το ταξίδι ενός χαρτονομίσματος        15 
_______________________________________________________________________________________________________________________________________________________________________________________________________________ 

 

 

Για τον κλέφτηΓια τον κλέφτηΓια τον κλέφτηΓια τον κλέφτη (συλλογικό) (συλλογικό) (συλλογικό) (συλλογικό)    
Υπεύθυνη: Γιούλη Αλεξίου, Συμμετείχαν: Γεωργία Βαρδίκου, Ελένη 

Ιωσηφίδου, Ευτυχία Καμενίδου, Χρυσοβαλάντου Καρρά, Βιργινία 

Καργίδου, Αναστασία Κερμενίδου, Ειρήνη-Χρυσοβαλάντου Κετίκογλου,  

Χριστίνα  Λουλά, Δήμητρα Μητσοπούλου, Έλενα Νικολαΐδου. 
 

 Μπορεί να έμενα αποκλεισμένο μέσα στο στενόχωρο ταμείο του 

καταστήματος αλλά για μένα ήταν μια καλή ευκαιρία να ξεκουραστώ. Αρκετά 

είχα ταλαιπωρηθεί γυρίζοντας από χέρι σε χέρι κι από πορτοφόλι σε 

πορτοφόλι το τελευταίο διάστημα.  

 Κι έπειτα, από εκεί μέσα μπόρεσα να γνωρίσω ορισμένα από τα άτομα 

που εργάζονταν στο κατάστημα. Κατάστημα! Ένα «γυράδικο», σε μια συνοικία 

της πόλης, που μύριζε τσίκνα και πατάτα τηγανητή. Εκεί μέσα όμως 

συνάντησα ανθρώπους με καλοσύνη, ανθρωπιά και βάσανα. Πρώτα το 

αφεντικό. Πρώτος άνοιγε, τελευταίος έφευγε. Παρέδιδε το κλειδί της πίσω 

πόρτας στην καθαρίστρια, μάζευε τις εισπράξεις της ημέρας και έφευγε 

κλείνοντας την κυρία είσοδο και τα ρολά. Καλός άνθρωπος κι εργατικός. 

Φρόντιζε για όλους, ακόμη και για τους κλέφτες. Έτσι, σαν έπαιρνε τα λεφτά 

από το ταμείο στο τέλος της μέρας, άφηνε κάτι και γι’ αυτούς. Άφηνε εμένα, 

χαρίζοντάς μου ξεκούραση. 

«Έτσι είναι Ναταλία» έλεγε στην υπάλληλό του. «Πάντα αφήνω κάτι, για τον 

…κλέφτη. Να βρει κι αυτός! Ποιος ξέρει τι τον οδήγησε στην κλεψιά. Κι έπειτα, αν δε 

βρει, δεν ξέρεις τι ζημιά μπορεί να κάνει στο μαγαζί».  

 Γνώρισα την καθαρίστρια που καθάριζε και τραγουδούσε. Μόλις 

έκλεινε το αφεντικό την μπροστινή πόρτα, κλειδαμπάρωνε κι αυτή την πίσω 

και, για να νικήσει το φόβο της που έμενε μόνη στο μαγαζί άγρια μεσάνυχτα, 

άρχιζε να τραγουδά δυνατά. Γνώρισα και τη Ναταλία, τη νέα γυναίκα με τα 

υπέροχα μάτια. Κατά τα άλλα, από ομορφιά δεν ήταν κάτι σπουδαίο. Ουδέτερα 

χαρακτηριστικά, κοντούλα και γεματούλα. Πώς να μην έχει άλλωστε 

παραπανίσια κιλά, αφού ήταν στις μέρες της να γεννήσει.  

«Με την κοιλιά στο στόμα κι είσαι ακόμη στη δουλειά» της έλεγε η καθαρίστρια. 

Πώς να μην ήταν η καημένη η Ναταλία αφού πριν από λίγους μήνες ο 

πατέρας του παιδιού της με μιαν αστεία δικαιολογία τους είχε εγκαταλείψει! 

Άλλωστε δεν τολμούσε να πει στους γονείς της που ζούσαν στο χωριό πως 

ήταν έγκυος και μόνη. Και το ταμείο ήταν μείον! Και τα έξοδα πολλά! 

 



16              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

 Αυτό το βράδυ όμως ένιωθα ότι κάτι δεν πήγαινε καλά. Η Ναταλία, 

συχνά έσκυβε πίσω από τον πάγκο και έπιανε την κοιλιά της που πέτρωνε. 

Δεν μίλησε σε κανένα, δεν είπε να φύγει γρηγορότερα. Το αφεντικό πάλι, είχε 

αρπάξει γερό κρυολόγημα. Έβηχε, φτερνιζόταν, πρέπει να είχε και πυρετό 

γιατί τα μάτια του γυάλιζαν. 

«Φύγε αφεντικό, δεν το βλέπεις πως είσαι άρρωστος;» έλεγε η Ναταλία. «Φύγε, θα 

κλείσω εγώ.  Έπειτα, θα με κολλήσεις κι εμένα και δεν κάνει».  

«Πώς θα μείνεις μέχρι αργά; Είσαι έγκυος, δεν πρέπει να κουράζεσαι πολύ» 

απαντούσε εκείνος. Μα η Ναταλία τον παρακαλούσε με εκείνα τα μάτια, που 

δύσκολα μπορούσε να αγνοήσει κανείς  και, με τα πολλά, τον έπεισε. Το 

αφεντικό πήρε τις εισπράξεις από το ταμείο κι έφυγε δίνοντας στη νεαρή 

γυναίκα τα κλειδιά. 

 Η Ναταλία όμως κάτι σκάρωνε. Έτσι,  λίγο πριν κλείσει το μαγαζί κι 

αφήσει μόνη την καθαρίστρια να αρχίσει τα τραγούδια και τη δουλειά της, 

άνοιξε δειλά το ταμείο και με πήρε στο χέρι της.  

«Γεννάω απόψε αφεντικό» μουρμούρισε, «μπορεί να μου χρειαστεί, με συγχωρείς, 

κάποτε θα στο επιστρέψω» και με έχωσε στο πορτοφόλι της. 

 Πήρε το δρόμο για το φτωχικό της διαμέρισμα με τη σκέψη της 

στραμμένη επάνω μου. 

«Μπορεί να πάει κάτι στραβά και να χρειαστώ περισσότερα χρήματα στο 

νοσοκομείο» προσπαθούσε να πείσει τον εαυτό της. 

«Μπορεί, πάλι,  μετά τη γέννα να χρειαστεί κάτι το παιδί μου. Έναν γιατρό, ένα 

φάρμακο… Μπορεί, κάποιο ρουχαλάκι να είναι απαραίτητο, μια κουβερτούλα, το 

καροτσάκι για να βγάζω βόλτα το μωρό μου, σκέφτηκε, αλλά αμέσως μια αμφιβολία 

φώλιασε στη σκέψη της. Κι αν αυτό το χαρτονόμισμα είναι πλαστό; Μήπως γι’ αυτό 

το αφεντικό το αφήνει με τόση ευκολία στο ταμείο; Αν πάω να αγοράσω κάτι και με 

πιάσουν; Τι θα πω; Ότι το βρήκα; Πού; 

Αχ, να μπορούσε να με ανταλλάξει με ένα μαγικό χαλί, να φύγει από αυτή τη χώρα, 

να πάει αλλού! Κάπου αλλού, να δουλέψω σκληρά για να ζήσω το παιδί μου» 

σκεφτόταν, ενώ με τη βαλίτσα της γέννας στο χέρι, έβγαινε από το διαμέρισμα 

κι έπαιρνε το δρόμο για το νοσοκομείο γεμάτη ντροπή. 

 Γιατί η Ναταλία άρχισε να ντρέπεται πολύ. Όχι για το παιδί που θα 

έφερνε στον κόσμο αλλά για την κλοπή. Σε μια στιγμή κι ενώ οι πόνοι, 

προμήνυμα της γέννας, γινόταν αισθητοί, με τράβηξε με τόση δύναμη από το 

πορτοφόλι της που τρόμαξα πολύ. Νόμισα πως σκίστηκα στα δυο και 

φοβήθηκα όχι για μένα, αλλά για αυτή που με είχε τόση ανάγκη και δε θα 

μπορούσα να της φανώ χρήσιμο! Ευτυχώς όμως δεν έγινε κάτι τέτοιο γιατί η 



Το ταξίδι ενός χαρτονομίσματος        17 
_______________________________________________________________________________________________________________________________________________________________________________________________________________ 

 

 

Ναταλία με κράτησε ακέραιο μπροστά της και με κοίταξε με τα υπέροχα μάτια 

της. 

«Πρέπει να γυρίσεις στη θέση σου» είπε. «Και θα γυρίσεις τώρα αφού ο δρόμος για 

το νοσοκομείο περνά μπροστά από το μαγαζί. Ή μάλλον όχι. Εσένα θα σε κρατήσω. 

Να με βοηθάς να ξεχωρίζω πότε πρέπει να ντρέπομαι και πότε όχι».  

 Μπήκε στο μαγαζί, η καθαρίστρια είχε φύγει, άνοιξε το ταμείο και 

έβαλε στη θέση μου ένα άλλο χαρτονόμισμα, ίδιο με μένα, που διάλεξε 

προσεκτικά από μια μικρή δεσμίδα που είχε με τις οικονομίες της. 

Ξανακλείδωσε το μαγαζί και σε λίγη ώρα περνούσε το κατώφλι του 

νοσοκομείου. 

 

 Έχουν περάσει χρόνια από κείνο το βράδυ. Το μωρό της Ναταλίας είναι 

πια ένα χαριτωμένο παιδάκι, κι αυτή χαρούμενη αφού κατάφερε να φτιάξει τη 

ζωή της. Την καμαρώνω, αλλά και αυτή εμένα, απ’ ότι καταλαβαίνω από τα 

βλέμματα που συχνά πυκνά μου ρίχνει. Σήμερα όμως, τα μάτια της με 

κοιτάζουν πολύ σοβαρά.   

«Ήρθε η ώρα να σε αποχωριστώ, μου λένε. Ήσουν για μένα κάτι παραπάνω από 

χαρτονόμισμα. Ήσουν φίλος, ήσουν οικογένεια, ήσουν η καλή μου τύχη. Σε 

ευχαριστώ για όλα, μα θα ήταν πολύ εγωιστικό να σε κρατήσω περισσότερο κοντά 

μου. Πρέπει να σε αφήσω, να συνεχίσεις κι εσύ τη ζωή σου». 

«Τα βιβλία σας κοστίζουν … ευρώ» με αιφνιδιάζει η φωνή του βιβλιοπώλη. 

 Το χέρι της με ακουμπά μαλακά στον πάγκο, ενώ απολαμβάνω για 

τελευταία φορά τα υπέροχα μάτια της, αυτή τη φορά υγρά, να με 

κατευοδώνουν με ένα δακρυσμένο αντίο. 

 

 

 

 

Η Γιούλη ΑλεξίουΓιούλη ΑλεξίουΓιούλη ΑλεξίουΓιούλη Αλεξίου είναι φιλόλογος καθηγήτρια σε δημόσιο Λύκειο της 

Θεσσαλονίκης.  

 

 http://dimiourgikigrafiblog.blogspot.gr 

 gioulialex@gmail.com  

 



18              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ένας πλούσιος ζητιάνοςΈνας πλούσιος ζητιάνοςΈνας πλούσιος ζητιάνοςΈνας πλούσιος ζητιάνος    
Φίλιππος Γαλιάσος 
 

 Έτριψε με τα πολυφορεμένα μάλλινα γάντια τα μάτια του, μην 

πιστεύοντας αυτό που έβλεπε. Καθόταν εκεί, μέσα στους βυθισμένους βαθμούς 

της θερμοκρασίας και αυτό ίσως να είχε επηρεάσει την κρίση του. Να είχε 

παγώσει τη λογική του. Έψαχνε για πολύ ώρα να βρει απάγκιο να ζεστάνει το 

κοκαλάκι του χωρίς αποτέλεσμα όμως. Είδε και απόειδε και κατέληξε στα 

σκαλοπάτια της εξώπορτας ενός διώροφου κτίσματος. Το κρύο τον σούβλιζε 

για ώρες αλλά το είχε ανάγκη να σωριαστεί κάπου και να κοιμηθεί για λίγο. Ο 

ύπνος όμως δεν ήρθε ποτέ. Καθόταν από το πρωί και τώρα μόλις είχε πάρει να 

σκοτεινιάζει. Ένα παγωμένο σούρουπο που έσερνε στην καρότσα του την 

απειλή μιας νύχτας που μπορεί να ήταν και η τελευταία του. Συνέχισε να 

τρίβει τα μάτια του. Σηκώθηκε ακούγοντας τις κλειδώσεις του να τρίζουν από 

την ακινησία που είχε προηγηθεί και άπλωσε το χέρι του. Ήταν ένα 

χαρτονόμισμα των πενήντα ευρώ.  

 Το γύρισε μπρος και πίσω. Το σήκωσε ψηλά στον ουρανό, κοιτώντας το 

με θαυμασμό, πριν τελικά αυτό καταχωνιαστεί στο παντελόνι του. Ρημαγμένο 

παντελόνι. Χιλιοτρυπημένο και βρώμικο έως το μεδούλι. Να το πετάς στο 

πάτωμα και αυτό να κάθεται ορθό. Οι τσέπες του όμως ήταν ολοκαίνουργιες. 

Δεν έβαζε ούτε τα χέρια του μέσα. Προτιμούσε τη ζεστασιά των γαντιών του. 

Για χρήματα δε, ούτε κουβέντα να γίνεται. Μέρες ολάκαιρες είχε να δει κέρμα 

να πέφτει στο ντενεκεδάκι του. Ο κόσμος κοιτούσε πώς και πώς να πάει σπίτι 

του να ζεσταθεί. Δεν είχε χρόνο για ελεημοσύνες. Αυτές τις ημέρες είχε 

σκεφτεί πολύ. Είχε σκεφτεί τα λάθη του και τις αξίες της ζωής. Δεν ήταν του 

χαρακτήρα του η επαιτεία. Ήταν περήφανος άνθρωπος. Ακόμα και τα γάντια 

που φορούσε χειμώνα καλοκαίρι, για να κρύβει τον όλεθρο της βρωμιάς των 

νυχιών του το έκανε για να καμουφλάρει κάπως τη δόλια του την ύπαρξη. 

Ήταν περήφανος ζητιάνος και σε αυτό βοηθούσε κάπως και το ποτό που τις 

καλές ημέρες προμηθευόταν. Είχε γίνει ο αχώριστος φίλος του που τον 

ταξίδευε ώρες και μίλια μακριά από την αδιέξοδη πραγματικότητα που ζούσε. 

Πόσες φορές δεν προτίμησε μια μποτίλια ρετσίνα από ένα καρβέλι ψωμί; Δεν 

ήταν η κατάντια που τον ένοιαζε. Ήταν που ήταν άχρηστος στους 

υπολοίπους. Που δεν μπορούσε τίποτα να προσφέρει παρά μόνο να τους 

ξαλαφρώνει από τα κέρματά τους. 



Το ταξίδι ενός χαρτονομίσματος        19 
_______________________________________________________________________________________________________________________________________________________________________________________________________________ 

 

 

 Τώρα αυτό το πενηντάρικο ήταν η ανάσταση του Χριστού η ίδια. 

Ντούρο από το ψύχος και πορτοκαλί σαν το σούρουπο που όλο και βάθαινε. 

Όλος ο κόσμος ήταν δικός του τώρα. Θα σηκωνόταν και θα πήγαινε να 

επανορθώσει για ό,τι κακό του είχε κάνει. Θα έπινε για να γλεντήσει και θα 

κέρναγε για να ακούσει το πρώτο του ευχαριστώ μετά από πολλά πολλά 

χρόνια. Σηκώθηκε και έστρεψε το σώμα του προς το καφενείο του Θανάση. 

Από εκεί έπαιρνε τις ρετσίνες του και κανένα ξεραμένο ψωμί. Ήταν η ώρα 

που μαζευόταν ο κόσμος. Το καλό ήταν που τον γνώριζαν. Θα τον άφηναν να 

μπει μέσα και δεν θα τον κοιτούσαν περίεργα.  

 «Καλώς το παλικάρι! Δεν πιστεύω να ψάχνεις κρεβάτι;». 

 Εκείνος κοίταξε με ένα μάλλον αυστηρό ύφος τον μαγαζάτορα και 

θρονιάστηκε μπόλικα στο πρώτο ελεύθερο τραπέζι που βρήκε μπροστά του. Οι 

άνθρωποι φοβόντουσαν τους ζητιάνους με τον ίδιο τρόπο που φοβόντουσαν 

τη φτώχεια την ίδια. Δεν ήθελαν να τους μπαστακωθεί. Και μολονότι του 

έδιναν ένα κομμάτι ψωμί που και που, ωστόσο τους ήταν προτιμότερο να του 

το πετάξουν για να το πάρει. Να αισθανθούν ότι έκαναν το καλό αλλά να 

κρατήσουν και τις αποστάσεις. Ο Θανάσης τις περισσότερες φορές του έδινε 

την ρετσίνα στα μουλωχτά. Δεν ήθελε να δουν οι υπόλοιποι ότι έπαιρνε 

λεφτά από έναν μπεκρή ζητιάνο. Με τα ξεροκόμματα τα πράγματα ήταν 

κάπως διαφορετικά. Το βροντοφώναζε. «Έλα ρε συ να δεις τι σου χω. Άντε να 

γεμίσει και σένα η κοιλιά σου κακομοίρη.». Και διάλεγε πάντα την ώρα που θα 

ήταν όλοι μαζεμένοι για να κάνει την καλή του πράξη ο Θανάσης. Και κάπως 

έτσι οι περισσότεροι κατάφερναν να έχουν έναν βαθύ και γλυκό ύπνο τα 

βράδια. Σαν να ξόρκιζαν τα κακά πνεύματα. Να έβγαιναν νικητές από τη μάχη 

με το κακό. Και ας ήξεραν στο βάθος ότι όλα ήταν ένα θέατρο. Το βάθος δεν 

είχε ανάγκη από ύπνο και μπόσικα γέλια. Εκείνοι ζητούσαν μόνο μια γαλήνη 

να πασαλειφθούν όπως-όπως.  

 «Θανάση, πιάσε την νταμιτζάνα σου και άρχισε να γεμίζεις τα ποτήρια. 

Κερνάω όλο το μαγαζί». 

 Ο χρόνος σαν να ξαπόστασε για μια στιγμή. Όλοι απέμειναν να 

κοιτάζουν τις λέξεις του ζητιάνου να χορεύουν γύρω τους. Τι αστείο ήταν 

πάλι και αυτό; Μόνο για μια στιγμή η τέλεια σιωπή και μετά ένας ορυμαγδός 

από χασκόγελα και χάχανα όλων των αποχρώσεων στούμπωσε το μαγαζί ως 

τα ταβάνια του.  

«Άει στο διάολο. Με έκανες να κατουρηθώ από τα γέλια. Καλύτερα όμως να πάς 

πουθενά αλλού να πεις τα ανέκδοτα σου». 



20              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

 Ο ζητιάνος έγειρε τον κορμό του στο πλάι, χώνοντας το χέρι του στην 

τσέπη. Έβγαλε το χαρτονόμισμα έξω και το τέντωσε με τα δύο του χέρια 

κάμποσες φορές. Το τέντωσε προσεκτικά αλλά και αρκετά φαφλατάδικα για 

να κάνει το ηχητικό παιχνίδι που επιθυμούσε. 

 «Αφού εγώ μίλησα, τον λόγο τον δίνω τώρα στο πορτοκαλί χαρτί που 

κρατάω στο χέρι μου. Τι λέτε; Δεν θα θέλατε λίγη δωρεάν ρετσίνα να κελαρύσει στα 

διψασμένα σας στομάχια;». 

 Τα κεφάλια του μαγαζιού γύρισαν κατά το μέρος του Θανάση, 

περιμένοντας τη στάση του. Περιουσίες ολόκληρες του είχαν προσφέρει του 

τσιφούτη και αυτό τώρα έμοιαζε σαν μέρος των τόκων τους. Τα κεφάλια τον 

κοίταζαν, και εκείνος κοιτούσε με κρεμασμένο το σαγόνι το τεντωμένο 

χαρτονόμισμα στα χέρια του ζητιάνου. 

 «Για φέρε το εδώ να του ρίξω μια ματιά». 

 «Όπως φαίνεται ούτε και εσύ έχεις δει στη ζωή σου τέτοιο χαρτονόμισμα». 

 Μερικά χάχανα ακούστηκαν σκόρπια όση ώρα ο Θανάσης ανέκρινε το 

χαρτονόμισμα. Και δεν του πήρε και πολύ ώρα πριν ένα σκοτεινιασμένο 

χαμόγελο του χαρακώσει τα μάγουλα. 

 «Σύρε έξω ρε κακομοίρη. Πάρε και αυτό μαζί σου. Δες. Στη γωνία. Του λείπει 

ένα κομμάτι. Δε περνάει. Άντε τώρα, άδειασε μας τη γωνιά». 

… 

 Πρέπει από τότε να έχουν περάσει επτά μήνες. Καλοκαίρι πια και 

εκείνος κάθεται στα σκαλοπάτια περιμένοντας την κομμένη γωνίτσα να φανεί 

με τη βοήθεια των ανέμων. 



Το ταξίδι ενός χαρτονομίσματος        21 
_______________________________________________________________________________________________________________________________________________________________________________________________________________ 

 

 

Γεννήθηκε με φυσιολογικό τοκετό στην Αθήνα, 

μεγάλωσε στην Αθήνα και εξακολουθεί να 

μεγαλώνει στην Αθήνα.  Ιστορίες του έχουν 

δημοσιευθεί στο onestory.gr, στο protagon.gr 

και στο microstory.gr. Επίσης, διηγήματα του 

έχουν συμπεριληφθεί στο e-book tweetstories 

καθώς και στο βιβλίο «Ιστορίες για την 

Ελλάδα» του διαδικτυακού τόπου eyelands. Το 

πρώτο του μυθιστόρημα ψάχνει αυτή τη στιγμή 

για εκδότη και ο ίδιος για λίγη ηρεμία στη ζωή 

του. Ενημερώνει με τις σκέψεις του το blog του 

http://philipposgaliasos.blogspot.gr και κάπως έτσι η ζωή συνεχίζεται. Με 

λίγες καλές ατάκες που εξατμίζονται όπως ο πόνος και η χαρά. 

 

 http://philipposgaliasos.blogspot.gr 

 http://www.facebook.com/galiasos 

 pgaliasos@hotmail.com 



22              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Εικοσάρης Εικοσάρης Εικοσάρης Εικοσάρης     
Μάνος Γραφανάκης 
 

 Θυμάμαι σαν χθες την ιστορία που με χάραξε. Πάει λίγος καιρός που 

από ένα Συνωστισμένο Συρταρωτό Καταυλισμό αυστηρών αρχών (οι 

Εικοσάρηδες με τους Εικοσάρηδες, οι Πενηντάρηδες με τους Πενηντάρηδες 

κοκ, ο ένας πάνω στον άλλο χωρίς κανένα ίχνος διάκρισης) βρέθηκα σε εκείνο 

το Κατάλυμα του Τεράστιου. Πάντα σκέφτεσαι ότι τέτοια πράγματα 

συμβαίνουν μόνο στους άλλους μέχρι να συμβούν και σ’ εσένα, οπότε το 

βουλώνεις. Ήταν πιο ωραία παλιά, ήμουν στην τρίχα, εύθυμος, ανοιχτός σε 

προκλήσεις. Κολλαριστός νομίζω ήταν η λέξη της διαλέκτου των Τεράστιων 

και όποτε την άκουγα κυκλοφορούσα καμαρωτός και κοιτούσα τάχα μου με 

λοξό μάτι τους διπλανούς που με ακουμπούσαν, μες στις ρυτίδες και την 

απλυσιά. 

 Ήταν στιγμιαίο. Δεν είναι ότι με αυτό έχασα εντελώς την αξία μου ως 

Εικοσάρης, αλλά δεν αντέχω αυτή την Αυτοκόλλητη Πλαστική Μεμβράνη 

γύρω μου που με τον καιρό κιτρινίζει, γεμίζει τριχούλες στις άκριες και 

ψίχουλα, αίσχος. Μερικοί μάλιστα με βλέπουν με καχυποψία, λες και έχω 

καμιά ανίατη αρρώστια και θα τους κολλήσω. Σπάνια με δέχονται χωρίς 

δεύτερη σκέψη, πάντα θα δω μια αμφιβολία που καταλήγει σε ελαφρό 

άγγιγμα της Μεμβράνης μου για να σιγουρευτούν ότι θα παραμείνω ενιαίος. 

 Ήταν η εποχή που κάνει κρύο κι εγώ ήμουν σ’ ένα χοντρό δερμάτινο 

Κατάλυμα (πάντα προτιμούσα τη μυρωδιά του δέρματος από εκείνη του 

πλαστικού, μου έφερνε ασφυξία) μαζί με άλλους δύο Εικοσάρηδες, έναν 

Πενηντάρη και δύο Πεντάχρονα φασαριόζικα και στραπατσαρισμένα από το 

πολύ παιχνίδι, ντρεπόσουν να τα βλέπεις. Αλλά ήξερα να δίνω τόπο στην 

οργή και μου αρκούσε το γεγονός ότι μας χώριζε μια Άκαμπτη Πλαστική 

Επιφάνεια που πραγματοποιούσε πολύ μικρές απουσίες και ανανέωνε συχνά 

τους διαμένοντες του Καταλύματος. Εκεί έμεινα περίπου πέντε μέρες· δεν 

προλάβαμε να γνωριστούμε καλά με την Άκαμπτη, δεν είχα και όρεξη. 

 Ο Τεράστιος που μας προσέφερε το Κατάλυμα ήταν μοναχικός τύπος 

και γι’ αυτό νομίζω τον συμπαθούσα. Δε σήκωνε πολλά-πολλά. Άνοιγε το 

Κατάλυμα τουλάχιστον τέσσερις φορές την ημέρα για να παίρνουμε αέρα –

εξαιρετική κίνηση εκ μέρους του- παρόλο που με κάθε άνοιγμα κάποιος από 

εμάς έπρεπε να πάρει πόδι. Φαντάζομαι πως με συμπαθούσε γιατί απέφευγε 

συστηματικά να με διώξει κι αυτό έδειχνε κάποιο είδος προτίμησης.  



Το ταξίδι ενός χαρτονομίσματος        23 
_______________________________________________________________________________________________________________________________________________________________________________________________________________ 

 

 

 Δεν είμαι από αυτούς που θα καταλάβουν με τη μία τη διάλεκτο των 

Τεράστιων, ίσως να μου λείπει πείρα. Όμως είμαι σίγουρος ότι εκείνη τη μέρα 

που συνέβη το περιστατικό κάτι άλλαξε, το Κατάλυμα έτρεμε, τα Πεντάχρονα 

είχαν στριμωχτεί πίσω από την Άκαμπτη, είχαν γίνει άφαντα και ο 

ξεθωριασμένος Πενηντάρης είχε πέσει πάνω μου και βρωμοκοπούσε ιδρωτίλα. 

 Είχε ήδη δύο μέρες που ο Τεράστιος ήταν ανήσυχος. Μετακινούσε το 

Κατάλυμα από δω και από κει, η Άκαμπτη είχε αρχίσει να ζαλίζεται, κάτι 

παραμιλούσε για απομαγνητισμό –τότε κατάλαβα ότι δεν ήταν στα καλά της η 

καημένη και άρχισα να είμαι καλός μαζί της. Το ξεκίνησε ένα τηλεφώνημα 

που έκανε τον Τεράστιο να φωνάζει πολύ δυνατά κάνοντας τη διάλεκτό του 

ακόμα πιο δυσνόητη. Απ’ ότι κατάλαβα είχε συζήτηση με μια Τεράστια, και 

μιλούσαν για πολλούς Εικοσάρηδες και Πενηντάρηδες. Σε μισή ώρα η 

Τεράστια -είμαι σίγουρος ότι ήταν η ίδια με αυτή που μιλούσε στο τηλέφωνο- 

ήταν στον ίδιο χώρο με τον Τεράστιο. Χρησιμοποιούσε την ίδια διάλεκτο αλλά 

με διαφορετικό τόνο και δίνοντας έμφαση σε άλλες λέξεις που έκαναν τον 

Τεράστιο να ανασαίνει βαριά και, πού και πού, του προκαλούσαν μουγκά 

ξεσπάσματα βήχα. Κάτι σαν μου χρωστάς πολλά, και όλα εδώ πληρώνονται, 

επαναλαμβάνονταν τακτικά στην κουβέντα. Ήταν από τις λίγες φορές που ο 

Τεράστιος μιλούσε χαμηλόφωνα σέρνοντας τις λέξεις. Κάτι δυσάρεστο υπήρχε 

στη φωνή αυτή. Ο Πενηντάρης που ήταν δίπλα μου, είχε πάρει ένα μορφασμό 

συμπάθειας και κατανόησης, σαν να μην ήταν η πρώτη φορά που άκουγε 

αυτές τις διακυμάνσεις της διαλέκτου. Πήγα να τον ρωτήσω τι συμβαίνει 

αλλά δεν φαινόταν διαθέσιμος να μιλήσει. Για μένα, μέχρι εκείνη τη στιγμή 

της διάρκειας της ζωής μου, ήταν εμπειρία πρωτάκουστη (λόγω συνεχούς 

διαμονής σε Καταλύματα και κάθε λογής Χώρων Συγκέντρωσης, η πιο 

αναπτυγμένη αίσθησή μου έπρεπε να ήταν αυτή της ακοής). Και όσες λέξεις 

μπορούσαν να διαπεράσουν το δερμάτινο περιτύλιγμα του Καταλύματος ήταν 

δυσάρεστες, μου έφερναν περίεργη διάθεση, με έκαναν να θέλω να ξεπηδήσω 

και να χωθώ στη χούφτα του Τεράστιου, ως ένδειξη συμπαράστασης ότι δεν 

είσαι μόνος σου, ότι περαστικά είναι. Και τότε ο Τεράστιος, αποσέρνοντας τις 

τελευταίες λέξεις που άκουσα ως ένας κι ενιαίος Εικοσάρης, άνοιξε το 

Κατάλυμα, με έπιασε και με σήκωσε με βία μπροστά στη μορφή της Τεράστιας! 

Και τότε με έσκισε στα δύο και με άφησε στον αέρα σε ελεύθερη πτώση.  

 Είχα ακούσει πιο παλιά να μιλούν για χωρισμό και διχασμό. Δεν ξέρω 

τι από τα δύο με χαρακτηρίζει, ξέρω όμως ότι για όσο καιρό μου μένει, πρέπει 

να ζω με συγκολλητική υποστήριξη που διατηρεί την αξία μου και μου 

επιτρέπει να αλλάζω τόπους διαμονής και χέρια. Γι’ αυτό ήρθα στον κόσμο. 



24              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Και δεν παραπονιέμαι για τη χάραξη, αλλά για εκείνο το Τεράστιο βλέμμα που 

την κάνει αισθητή. 

 Μετά την αποτρόπαια εκείνη στιγμή, έχασα τις αισθήσεις μου για λίγα 

λεπτά. 

 



Το ταξίδι ενός χαρτονομίσματος        25 
_______________________________________________________________________________________________________________________________________________________________________________________________________________ 

 

 

Ο Μάνος ΓραφανάκηςΜάνος ΓραφανάκηςΜάνος ΓραφανάκηςΜάνος Γραφανάκης γεννήθηκε στο 

Ηράκλειο ένα καλοκαίρι του 1983. Από 

όταν ήταν παιδί ένιωθε έλξη προς τις 

τέχνες οπότε και ξεκίνησε να τις 

σπουδάζει από σχετικά μικρή ηλικία. 

Αφού ολοκλήρωσε τις σπουδές του στις 

Καλές Τέχνες στην Ελλάδα, βρέθηκε στη 

Μαδρίτη το 2008, για τις μεταπτυχιακές 

του σπουδές στο Πανεπιστήμιο 

Complutense της Μαδρίτης, πόλη στην 

οποία ζει και εργάζεται από τότε. Πήρε 

μέρος σε πολλά πρότζεκτς, συνέδρια, 

εκθέσεις και διεθνείς Μπιενάλε, δίδαξε 

αυτό που γνώριζε και φανταζόταν σε παιδιά, τραγούδησε σε χορωδίες και 

φεστιβάλ, συνέστησε μαζί με φίλους την vanos+torontos, άρχισε μαθήματα 

σύγχρονου χορού, γνώρισε ωραίους ανθρώπους και αρκετούς καλούς 

καλλιτέχνες, πήγε σε πολλά πάρτι, έκοψε το κάπνισμα, ερωτεύτηκε, 

πληγώθηκε, άρχισε ξανά το κάπνισμα.  

Μέχρι σήμερα κάνει ό,τι μπορεί για να μη χάσει την πίστη στο δρόμο του και 

να συνεχίσει να στοχεύει ψηλά.  

 

 http://manosgrafanakis.wix.com/manos 

 http://www.vanostorontos.com 

 



26              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ουδέν Ουδέν Ουδέν Ουδέν μονιμότερο του προσωρινούμονιμότερο του προσωρινούμονιμότερο του προσωρινούμονιμότερο του προσωρινού    
Γιάννης Γρηγοριάδης 
 

Μπα, μπα, τι έχουμε πάλι; Πάλι αλλάζουμε ιδιοκτήτη… 

 Και να 'μαι πάλι σε καινούρια λημέρια. Καινούριος ιδιοκτήτης, καινούριες 

συνήθειες, όλα καινούρια... 

 

Ουφ! Έχω βαρεθεί… Ερημοσπίτης έχω καταντήσει. Βρε, κοίτα κατάσταση, να 

μην μπορώ να στεριώσω πουθενά! Όσο δεν μ' αρέσουν οι αλλαγές, τόσο 

αναγκάζομαι ν’ αλλάζω ιδιοκτήτη συνεχώς. Κι όταν τους συνηθίζω, τότε είναι 

που με διώχνουν. Πρέπει να το πάρω απόφαση: ουδέν μονιμότερο του 

προσωρινού. 

 Για να δούμε τώρα, τι φρούτο μας έτυχε πάλι; 

Μία τραχιά, ιδρωμένη παλάμη αισθάνομαι να με γραπώνει. 

 Χμ, σίγουρα άνδρας. 

Απ’ ό,τι μπορώ να διακρίνω, ο καινούριος μου ιδιοκτήτης είναι γύρω στα 

τριάντα με σαράντα. Τουλάχιστον είναι ενήλικος - την τελευταία φορά που 

ανήκα σε έναν έφηβο, είχα περάσει μερόνυχτα ολόκληρα τσαλακωμένος μέσα 

στην κολότσεπη του τζιν του. Έφηβος ήταν, δεν είχε πορτοφόλι για να μείνω 

κάπου πιο άνετα - τι να το έκανε, άλλωστε, άφραγκος ήταν. Τη στιγμή που με 

πήρε με έχωσε βιαστικά στην τσέπη του και δεν βγήκα από ’κει παρά μόνο 

όταν αποφάσισε να με ξεφορτωθεί. Μέχρι και απ’ το πλυντήριο πέρασα, αλλά 

άντεξα. Το χειρότερο απ’ όλα, όμως, ήταν πως ήμουν αναγκασμένος να 

χτυπιέμαι πάνω-κάτω κάθε βράδυ, καθώς αυτός χοροπηδούσε στις συναυλίες 

που πήγαινε.  

 Τέλος πάντων, περασμένα-ξεχασμένα. Τούτος εδώ μοιάζει πιο νορμάλ. 

Βέβαια ο χρόνος θα δείξει. Μηδένα προ του τέλους μακάριζε. 

    

* * * 

    

Νικήτας λέγεται, από ότι άκουσα. Είναι κοντός, με ξανθά κοντοκουρεμένα 

μαλλιά. Φαίνεται πολύ αναστατωμένος. Με το που με παίρνει, με τοποθετεί 

προσεκτικά στο καφέ, δερμάτινο πορτοφόλι του, ανάμεσα σε ένα εισιτήριο 

λεωφορείου και ένα δελτίο παραγγελίας από ταβέρνα. 

 Πάλι σε άφραγκο πέσαμε… 



Το ταξίδι ενός χαρτονομίσματος        27 
_______________________________________________________________________________________________________________________________________________________________________________________________________________ 

 

 

Βάζει το πορτοφόλι του στη μέσα τσέπη του μπουφάν και προχωρά βιαστικά, 

με τα χέρια στις τσέπες. 

 

Παίρνουμε ένα λεωφορείο και λίγα λεπτά αργότερα κατεβαίνουμε μπροστά σε 

μια πολυκατοικία, όπου με το ασανσέρ φτάνουμε στον δεύτερο όροφο. Μια 

ξανθιά γυναίκα στέκεται δίπλα στο νεροχύτη φορώντας μια μαγειρική ποδιά. 

Είναι κοντούλα και φαίνεται συνομήλικη του Νικήτα. Μόλις αντιλαμβάνεται 

την παρουσία του, γυρίζει και τον πλησιάζει. «Έλα αγάπη μου, τι έγινε; Λέγε, 

κοντεύω να πεθάνω απ’ την αγωνία μου!». 

 Ήρθαμε στο σπίτι του, και αυτή είναι  η γυναίκα του, προφανώς. 

Για λίγα δευτερόλεπτα ο Νικήτας μένει σιωπηλός, ύστερα τη φιλάει πεταχτά 

στο μάγουλο και την καθησυχάζει. «Όλα καλά, μην ανησυχείς». 

«Ουφ, πάλι καλά. Πες το, και πήγε η ψυχή μου στην Κούλουρη. Αυτή τη φορά 

θα τον έδιωχναν τον Μύρωνα». 

Από ότι φαίνεται η οικογένεια έχει κάποιο χρέος, αλλά τώρα θα μπορέσουν να 

το ξεπληρώσουν. 

 Πολύ χαίρομαι που θα φανώ κάπου πραγματικά χρήσιμος - είχα βαρεθεί να 

χρησιμεύω μόνο για καφέδες, καλλυντικά και ενοικιάσεις DVD. 

«Εντάξει, αφού σου είπα ότι θα κάνω ό,τι χρειαστεί για να μη σταματήσει τ’ 

αγγλικά». 

 Ώστε αυτό ήταν. Χρωστάνε στο φροντιστήριο του γιου τους και κινδυνεύει 

να τον διώξουν. 

«Το ξέρω» ψέλλισε και δυο δάκρυα κύλησαν απ’ τα μάτια της. Με τη δεξιά 

παλάμη της τα σκούπισε, συμπληρώνοντας «Βάλ’ τα στο κάτω συρτάρι. Αύριο 

θα πάω να τους πληρώσω τους καρμοίρηδες. Λες και δεν έχουν...» και 

ταυτόχρονα πίεσε τον εαυτό της να χαμογελάσει για να αντισταθμίσει τα 

δάκρυα που είχε μόλις χύσει. 

 

Καθ’ όλη τη διάρκεια της συνομιλίας, ένα κεφάλι ίσα που προεξέχει από μια 

πόρτα, λίγα μέτρα πίσω από το ανδρόγυνο. Είναι ένας έφηβος που προφανώς 

έχει στήσει αυτί - ποιος ξέρει πόσην ώρα; Κανείς, όμως, δεν τον είχε πάρει 

χαμπάρι. 

Ο Νικήτας βγάζει το πορτοφόλι από το μπουφάν του, το ανοίγει και με 

τσακώνει σφιχτά με τον δεξιό αντίχειρα, τον δείκτη και τον παράμεσο του 

δεξιού χεριού. Με μια αστραπιαία κίνηση με παραχώνει στο κάτω συρτάρι -

όπως του είχε υποδείξει η γυναίκα του- κάτω από μερικά πανιά. 



28              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Από τον καιρό που τυπώθηκα έχω βρει καταφύγιο σε κάθε είδους κρυψώνα. 

Στο εσωτερικό μιας παλιάς κάλτσας, σε σακουλάκι μέσα στην κατάψυξη, μέχρι 

και στη ρεζέρβα αυτοκινήτου. Ομολογουμένως, αυτή είναι η λιγότερο 

πρωτότυπη κρυψώνα. 

 Τέλος πάντων, κατά πως φαίνεται, εδώ δε θα μείνω παρά μερικές ώρες 

μέχρι να πάω για καινούριο, «γλωσσομαθή», ιδιοκτήτη. 

 

Λίγες ώρες αργότερα, ένας ψίθυρος ταράζει την ησυχία του σπιτιού. Είναι ο 

έφηβος που είχα δει να κρυφακούει το μεσημέρι. Μιλάει στο τηλέφωνο, 

καλύπτοντας τα χείλη του με το χέρι, και βαδίζει συνωμοτικά προς το μέρος 

μου. «Έλα, ναι. Κάτι βρήκα. Σε μισή ώρα θα είμαι στην πλατεία. Φέρε δύο» 

ψιθυρίζει και κλείνει το τηλέφωνο. Χωρίς να χάσει χρόνο, ανοίγει το συρτάρι 

που με είχαν κρύψει, βάζει το χέρι του μέσα χωρίς να κοιτάζει και με βουτάει, 

μαζί με ό,τι άλλο μπορούσε να πιάσει η χούφτα του. Γεμάτος ικανοποίηση, με 

βάζει στην τσέπη του και με δυο δρασκελιές πετάγεται έξω απ’ το σπίτι.  

 Το κωλόπαιδο. 

«Επιτέλους» μονολογεί τρέχοντας για την πλατεία, «δεν άντεχα άλλο». Μόλις 

φτάνουμε στην πλατεία, συναντά έναν πανύψηλο, αλλά ξερακιανό, νεαρό. 

Αμέσως με βγάζει όπως-όπως απ’ την τσέπη του και τείνει το τρεμάμενο χέρι 

του για να με δώσει στον ψηλό. Μια κραυγή, όμως,  διακόπτει τη συναλλαγή. 

«Εδώ είσαι κωλόπαιδο; Τι δουλειά έχεις εδώ;». Είναι ο Νικήτας! «Αυτό ήταν 

που είχες πολύ διάβασμα; Φέρε αυτό εδώ» συνεχίζει, και με αρπάζει χωρίς να 

προλάβει να αντιδράσει κανείς από τους δυο νεαρούς. «Αυτά ήταν για τ’ 

αγγλικά σου, αλήτη. Ξέρεις τι τράβηξα για να τα βρω;» και πιάνοντάς τον 

σφιχτά απ’ το χέρι (και συγχρόνως κρατώντας εμένα στο άλλο του χέρι) τον 

τραβολογάει άρον-άρον πίσω στο σπίτι, όπου και με ξανακρύβει στο συρτάρι. 

Για την επόμενη ώρα επιβαρύνω τα αυτιά μου με έναν τεράστιο καβγά. 

 

* * * 

 

Μόλις χάραξε και όλη η οικογένεια ακόμη κοιμάται. Δεν μπορεί, ακούω 

βήματα. Κάποιος ξύπνησε. Είναι ο Νικήτας. Είναι ήδη ντυμένος και έρχεται με 

αργά-αργά προς το μέρος μου. Ανοίγει το συρτάρι, με παίρνει και με βάζει στο 

θεοσκότεινο πορτοφόλι του. Ρίχνει μια εξεταστική ματιά στο υπόλοιπο σπίτι 

και μονολογεί «Αφού δε θες αγγλικά…». 

 Πάμε για καινούριο ιδιοκτήτη όπως φαίνεται. Και πάνω που είχα αρχίσει να 

τους συνηθίζω. 



Το ταξίδι ενός χαρτονομίσματος        29 
_______________________________________________________________________________________________________________________________________________________________________________________________________________ 

 

 

 

Λίγα λεπτά αργότερα, άπλετο φως με τυφλώνει καθώς ανοίγει διάπλατα το 

πορτοφόλι του. Με βγάζει και τείνει το χέρι του, στην άκρη του οποίου 

αιωρούμαι περιμένοντας τον επόμενο ιδιοκτήτη μου να με παραλάβει. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

Ο Γιάννης ΓρηγοριάδηΓιάννης ΓρηγοριάδηΓιάννης ΓρηγοριάδηΓιάννης Γρηγοριάδηςςςς γεννήθηκε το 1983. Σπούδασε Θετικές Επιστήμες και 

Χρηματοοικονομικά, εντός και εκτός συνόρων. Τα τελευταία χρόνια κατοικεί 

και εργάζεται στην Αθήνα. Στον ελεύθερο χρόνο του συνήθως διαβάζει και 

καμιά φορά αποτυπώνει τις εμπνεύσεις του στο χαρτί. 



30              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το ταξίδΤο ταξίδΤο ταξίδΤο ταξίδι ενός χαρτονομίσματοςι ενός χαρτονομίσματοςι ενός χαρτονομίσματοςι ενός χαρτονομίσματος    
Άννα Δεληγιάννη-Τσιουλπά 
 

 Πω-πω, πώς τη γλίτωσα σήμερα! Κι άλλες φορές κινδύνεψα, αλλά το 

σημερινό, παρά λίγο να μου στοιχίσει την περιπετειώδη ζωή μου. Γύρισα από 

το θάνατο σας λέω. Να είσαι καλά Νίκο  μου, που με γλίτωσες με ένα άπλωμα 

του χεριού σου. Πόσοι έσκυψαν, με είδαν αλλά δεν συγκινήθηκαν καθόλου, κι 

ας έχω μια κάποια αξία. Τέτοια σιγοψιθύριζε το διακοσάευρο στο δερμάτινο 

πορτοφόλι του και τσουπ καλοκάθισε πάνω στην τραπεζαρία έτσι όπως το 

έβγαλε, για τις αγοραστικές ανάγκες του Σαββατοκύριακου. 

 Γεννήθηκα στην Αθήνα την 1η Ιανουαρίου 2002! Σήμερα είμαι δέκα 

χρονών. Σαν χαρτονόμισμα θα έλεγα ότι μεγάλωσα αρκετά αλλά ποιος ξέρει 

πόσο θα ζήσω ακόμα! 

 Ο Γιώργος σκέφτηκε να πάει επιτέλους να πληρώσει εκείνη την 

τελευταία δόση για τα ηλεκτρικά του σπιτιού του. Πρωί-πρωί έφτασε στην 

τράπεζα, πλησίασε το ΑΤΜ, πληκτρολόγησε τον κωδικό και άρχισαν να 

χάνονται από μπροστά μου τα φιλαράκια μου. «Εε, πού πάτε;» φώναξα, «μόλις 

χτες πήραμε αυτή τη θέση, ατσαλάκωτα και πάνω απ’ όλα, νέα χαρτονομίσματα!». 

Δεν πρόλαβα να πω πολλά και  βρέθηκα με μια σπρωξιά έξω. Το χέρι του 

Γιώργου μας άρπαξε και μας έβαλε στη μέσα τσέπη του σακακιού του. Βάδιζε 

αργά και τον άκουγα να μονολογεί: «σας στρίμωξα αλλά η εντολή είναι να 

μείνετε ατσαλάκωτα και καθαρά». Περπάτησε πέντε λεπτά, έστριψε στη γωνία 

του ταχυδρομείου, έριξε ένα γράμμα στο γραμματοκιβώτιο και εκεί συνάντησε 

τον κουμπάρο του και στα πεταχτά είπαν δυο κουβέντες. Μέσα από την τσέπη, 

αν και διπλωμένο στα δύο, άκουγα πάλι για την ακεραιότητά μου . 

«Να πας στο σπίτι, να τα σιδερώσεις λιγάκι, να τα βάλεις σε ένα φάκελο και μετά να 

πας να πληρώσεις τη δόση σου». 

 Σήμερα, βρέθηκα πρωί-πρωί ξαπλωμένο στη σιδερώστρα, ανάμεσα σε 

μια πετσέτα να πιέζομαι από την πλάκα του σίδερου, ελαφρώς, σαν ζεστό χάδι 

στο καταχείμωνο. Το ίδιο συνέβη και με τα φιλαράκια μου και νιώθαμε 

όμορφα, όταν ζεστούλικα, πέφταμε το ένα στην πλάτη του άλλου για να 

μπούμε, σύμφωνα με την οδηγία του κουμπάρου, στο φάκελο, να περιμένουμε 

νέες περιπέτειες. 

 Όμως, αντί να του αποπληρώσω τη δόση, απόμεινα κρυμμένο επιμελώς 

στο πίσω μέρος μιας κορνίζας και εκεί, για ένα διάστημα μαζευτήκαμε αρκετά, 

ώστε όταν τοποθετηθήκαμε εκ νέου πάνω στο τραπέζι, να γίνουμε αιτία 



Το ταξίδι ενός χαρτονομίσματος        31 
_______________________________________________________________________________________________________________________________________________________________________________________________________________ 

 

 

διαμάχης για το ποιος θα πάρει τι. Εγώ ήμουν δυνατότερο μπροστά στα πέντε, 

δέκα και είκοσι ευρώ και καμάρωνα, ώσπου αρπάχτηκα από το χέρι του ενός 

γιου και προκάλεσα έντονη διαμάχη για το ποιος τελικά θα με κρατήσει. 

 Έμεινα στο μικρό χρηματοκιβώτιο του μεγάλου γιου, μόνο μου. 

Περίμενα χωρίς να ξέρω τι και ένα μεσημέρι άκουσα τη μητέρα να 

πηγαινοέρχεται στο σαλόνι και να φωνάζει: «να πληρώσουμε το ρεύμα γιατί θα 

μας το κόψουν, αλλά με τι λεφτά, ό,τι οικονομίες είχα, μου τις φάγατε. Καλύτερα να 

μην ξέρατε, γιατί τώρα εγώ υποφέρω, γιατί εγώ δε θα μπορώ να κάνω τις δουλειές 

του σπιτιού χωρίς ηλεκτρικό!». 

 Τότε ήρθε κοντά μου το παλικάρι, με δίπλωσε στο χέρι του πλησίασε τη 

μητέρα του και, «να μάνα» της είπε, «πάρτο να πληρώσεις το ρεύμα». Εκείνη 

κάθισε στον καναπέ, έφερε τα χέρια στο πρόσωπο κι άρχισε να κλαίει με 

αναφιλητά. 

 Την άλλη μέρα στις οκτώ ήμουνα στο ταμείο της ΔΕΗ, χαρούμενο, γιατί 

πολύ γκρίνια επικρατούσε στο σπίτι λόγω ανέχειας! 

 Κάθισα όλο κι όλο τρεις ώρες και χραπ μ’ άρπαξε το χέρι του ταμία και 

μετρώντας με μαζί με άλλα: διακόσια, διακόσια πενήντα, τριακόσια. Τα ρέστα 

σας κύριε, τον άκουσα να λέει και μπήκα σε νέα περιπέτεια γιατί ο κύριος με 

πήγε κατευθείαν στην τράπεζα. 

 Πέμπτη πρωί. Η τράπεζα άνοιξε και πλήθος κόσμου άρχισε να εισρέει. 

Ημέρα πληρωμής επιδομάτων στους δικαιούχους! Η μεσήλικη κυρία που 

στάθηκε μπροστά στον ταμία έβαζε την υπογραφή της με τρεμάμενο χέρι και 

με μια βιαστική κίνηση τράβηξε ο ταμίας το συρτάρι με βούτηξε και μαζί με το 

απόκομμα με παρέδωσε στην κυρία. Εκείνη με μια κίνηση με πήρε στο 

αριστερό χέρι και με κρατούσε σφιχτά μέσα στη βαθιά τσέπη της. Όλα 

γίνονταν με το δεξί, το αριστερό με κρατούσε και με χάιδευε γυρνώντας με 

επιδέξια μες στην παλάμη της. 

 Το πρωί της Δευτέρας ήμουν ακόμη στην τσέπη της κυρίας Στρατηγούς, 

το όνομά της ανάγονταν στην Υπέρμαχο Στρατηγό. Έτσι τουλάχιστον άκουσα 

κατά τη διευκρίνιση μεταξύ Ευστρατίας και Στρατηγούς. Κατά τις δέκα πήρε, 

πήραμε δηλαδή, ένα ταξί και πήγαμε στο μαγαζί του κυρ Βασίλη για να με 

παραδώσει, αφού του το χρωστούσε. Ο κυρ Βασίλης με έβαλε στη δικιά του 

κρυψώνα, αλλά τι έκπληξη, μπήκα μαζί με πολλά άλλα ψεύτικα 

χαρτονομίσματα και είπα μέσα μου: πώς θα ζήσει η αλήθεια μες στο ψέμα; Για 

μια βδομάδα, τα μεσάνυχτα, ο φιλάργυρος κυρ Βασίλης άνοιγε το κουτί και 

μας μετρούσε ένα-ένα, μονολογώντας: «εσένα πρέπει να σε τακτοποιήσω αλλού, 



32              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

είσαι γνήσιο! Εσένα πρέπει να σε ξεφορτωθώ κι εσένα, είστε πλαστά δεν μπορώ να 

σας κρατήσω». 

 Μια μέρα λοιπόν, βρέθηκα μαζί με άλλα δύο στην τσάντα της γυναίκας 

του, που πήρε εντολή  να μας πάει στην Τράπεζα αλλά εκείνη, βλέπεις η 

γυναικεία φιλαρέσκεια, προτίμησε να στρίψει στη γωνία για να καταλήξει στο 

κατάστημα της Δέσποινας και με τα δήθεν σχόλια-φώτα της, την έπεισε να  

αγοράσει κάτι ρούχα και μας κατέθεσε  εκεί, αγνοώντας την πονηριά του 

συζύγου της! Η Δέσποινα, μας πέρασε από το μηχάνημα γνησιότητας και ιδού 

έμεινα εγώ στην τσάντα της και τα ψεύτικα φιλαράκια μου με αποχαιρέτησαν 

μια για πάντα αφού πέρασαν από τον καταστροφέα εγγράφων, με τη 

συμφωνία η κυρία Κατερίνα να της φέρει άλλα. Δεν άκουσα δυστυχώς τον 

καυγά με τον κυρ Βασίλη αλλά ήμουν ακόμη στο πλαϊνό τσεπάκι της τσάντας 

της Δέσποινας και παρακολούθησα όλη την εκ νέου συζήτηση την επόμενη 

μέρα.  

«Ο σύζυγός μου Δέσποινα διακινεί πλαστά χαρτονομίσματα, έτσι την πάτησα, και δε 

σου λέω τι έγινε στο σπίτι, μου υποσχέθηκε ότι θα τα καταστρέψει, για να μην βρει 

κανένα μπελά». 

«Εκτιμώ την ειλικρίνειά σου γι αυτό πάρε πίσω το ένα» και με έδωσε ξανά πίσω. 

Τρεις μέρες πεσμένο από την τσέπη της κυρίας Κατερίνας ήμουνα ξαπλωμένο 

στην άκρη του πεζοδρομίου. Όσοι με κοίταξαν με προσπέρασαν! Καλά που με 

μάζεψε ο Νίκος για να σας πω την περιπέτειά μου! 

 



Το ταξίδι ενός χαρτονομίσματος        33 
_______________________________________________________________________________________________________________________________________________________________________________________________________________ 

 

 

Η Άννα Ευστρατίου ΔεληγιάννηΆννα Ευστρατίου ΔεληγιάννηΆννα Ευστρατίου ΔεληγιάννηΆννα Ευστρατίου Δεληγιάννη Τσιουλπά Τσιουλπά Τσιουλπά Τσιουλπά γεννήθηκε το 

1960 στις Μακρυλιές Σαμοθράκης Ν. Έβρου. 

Σπουδές: Αποφοίτησε το 1977 από το εξατάξιο Γυμνάσιο 

Σαμοθράκης. 

Είναι πτυχιούχος της Φιλοσοφικής Σχολής του 

Αριστοτελείου Πανεπιστημίου Θεσσαλονίκης. 

Εργασία: εργάζεται ως Φιλόλογος στο 4ο ΓΕΛ 

Αλεξανδρούπολης, στο οποίο υπηρέτησε επί σειρά ετών 

ως υποδιευθύντρια. 

Συγγραφικό έργο: Είναι ποιήτρια και συγγραφέας, αρθρογράφος-

δοκιμιογράφος, κριτικός λογοτεχνίας και με αυτή την ιδιότητα παρουσιάζει 

από το 1994 το έργο Ελλήνων συγγραφέων, ποιητών και πεζογράφων. 

Το 2011 διακρίθηκε σε διαγωνισμό διηγήματος με το διήγημα «Τρίτη Ηλικία». 

Γράφει έμμετρες ιστορίες και παραμυθοϊστορίες, διηγήματα που 

δημοσιεύονται σε ανάλογες διαδικτυακές σελίδες όπως στο «Ιπτάμενο 

Κάστρο», «one story» 14-12-2012. Ο αναγνώστης θα τη συναντήσει και στη 

σελίδα http://douridasliterature.com/annaDeligianni.html, και σε άλλες  

σελίδες, αναγράφοντας το όνομά της. 

Αρθρογραφεί στον ημερήσιο και περιοδικό τύπο. Πολλά άρθρα δημοσιεύονται  

μέχρι σήμερα από την εφημερίδα Βήμα-Γνώμες online.  

Σε ό,τι αφορά τη Σαμοθράκη επειδή λατρεύει τη ντοπιολαλιά έγραψε ένα 

λεξικό και αφηγήματα. 

Άλλα σαράντα αφηγήματα έχει παραχωρήσει στο Δήμο Σαμοθράκης ο οποίος 

έχει αναλάβει την έκδοσή τους, προς όφελός του. 

Κοινά-κοινωνική προσφορά: Ασχολήθηκε επί σειρά ετών από διάφορες θέσεις 

με τα κοινά, και το 2007 ήταν υποψήφια βουλευτής στο Ν. Έβρου. 

Για την εθελοντική της προσφορά τιμήθηκε από το Δήμο Αλεξανδρούπολης  

το 2012. 

Οικογενειακή κατάσταση: είναι παντρεμένη με τον εκπαιδευτικό Γιώργο 

Τσιουλπά και έχει δυο παιδιά, τον Χαρίλαο και την Τριανταφυλλιά. 

 

 http://douridasliterature.com/annaDeligianni.html 

 



34              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η παιδική μου φίληΗ παιδική μου φίληΗ παιδική μου φίληΗ παιδική μου φίλη    
Ειρήνη Δερμιτζάκη 
 

Η Αγνούλα άπλωσε το μικρό χεράκι της και με άρπαξε. Καθώς με 

έσφιξε στη χούφτα της, ένιωσα την κορμοστασιά μου να τσακίζεται μια για 

πάντα.  

«Να πας και να αγοράσεις ό,τι θέλεις! Και μην ακούς τους γονείς σου για 

βιβλία και παραμύθια. Παιχνίδια να πας να πάρεις και γλυκά» είπε η ηλικιωμένη 

κυρία και το κοριτσάκι με έσφιξε ακόμα πιο πολύ στην παλάμη της. Λίγο 

ακόμα και δε θα μπορούσα να ανασάνω.  

Με έβαλε στην τσέπη της, φίλησε τη γιαγιά της και μπήκε στο 

αυτοκίνητο. Μέσα στην τσέπη ένα μισοτελειωμένο γλειφιτζούρι τριβόταν 

πάνω μου. Κολλούσα ολόκληρος και καθώς τράνταζε το αυτοκίνητο στις 

λακκούβες, ένα σωρό ψίχουλα και χνούδια ξετρύπωναν από τις γωνιές της 

τσέπης και πέφτανε πάνω μου. Χριστέ μου ήταν η πιο βρομερή μέρα της ζωής 

μου. Δε μ’ άρεσε καθόλου να με πετάνε εδώ κι εκεί ή να με πιάνουνε με 

βρόμικα χέρια και με έπιανε κατάθλιψη με τη σκέψη πως ποτέ ξανά δε θα έχω 

εκείνο το ευγενικό μπεζ χρώμα που είχα τη μέρα που βγήκα από το 

νομισματοκοπείο.  

Το αυτοκίνητο σταμάτησε. Η Αγνούλα έτρεξε πρώτη να μπει στο σπίτι. 

Τραντάχτηκα πάνω κάτω αρκετές φορές ενόσω ανέβαινε τα σκαλιά μα 

το γλειφιτζούρι δεν έλεγε να ξεκολλήσει από πάνω μου. Έβγαλε το παλτό της 

και το κρέμασε στον καλόγερο. Άκουσα τα βήματά της να απομακρύνονται. 

Κάτι μου έλεγε πως θα περνούσα όλη τη νύχτα μέσα στην τσέπη και θα έβγαζα 

την μπέμπελη, ειδικά με αυτή την έντονη μυρωδιά φράουλας που έβγαζε το 

γλειφιτζούρι. Ας με έβαζε τουλάχιστον σε κανένα συρτάρι ή στο πορτοφολάκι 

της να άπλωνα για λίγο το κορμί μου. 

«Μπαμπά, θα μου πεις ένα παραμύθι;» την άκουσα να λέει. 

«Αύριο. Σήμερα είμαι πολύ κουρασμένος. Δούλευα δώδεκα ώρες!» απάντησε 

εκείνος. 

«Όλο το ίδιο λες» είπε η μικρούλα και κλείστηκε στο δωμάτιό της. 

Στεναχωρήθηκα σαν την άκουσα να κλαίει. Αν είχα φωνή θα της έλεγα εγώ 

ένα παραμύθι ή καλύτερα μια ιστορία από τη ζωή μου. Για τα παιδικά μου 

χρόνια στις τράπεζες ή το ταξίδι που είχα κάνει όταν με πήρε ένας καθηγητής 

μαζί του σε ένα συνέδριο στην Αυστραλία ή τα χρόνια που πέρασα κολλημένος 

πάνω στην ταμειακή μηχανή, σε ένα σουβλατζίδικο στην Πατησίων. «Τα 



Το ταξίδι ενός χαρτονομίσματος        35 
_______________________________________________________________________________________________________________________________________________________________________________________________________________ 

 

 

χρόνια της τσίκνας» τα έχω ονομάσει. Ακόμα έχω τα σημάδια στο κορμί μου 

από το σκονισμένο σελοτέιπ.  

Τρεις βασανιστικές μέρες πέρασα μέσα στο παλτό. Φοβόμουν πως θα με 

ξεχάσει και θα καταλήξω να πνιγώ στο πλυντήριο ή πως θα με φυλάξουν 

όταν τελειώσει ο χειμώνας και θα πεθάνω μέσα σε μια ντουλάπα γεμάτη 

ναφθαλίνη. Κι ενώ σκεφτόμουν τα ταξίδια που ποτέ δε θα κατάφερνα να 

κάνω, ένιωσα το χεράκι της να ανοίγει την τσέπη του παλτού. Το φως που 

πρόβαλε ξαφνικά πόνεσε τα μάτια μου κι όταν η Αγνούλα ξεκόλλησε 

το γλοιώδες γλειφιτζούρι από πάνω μου, αισθάνθηκα απέραντη ευγνωμοσύνη 

για εκείνη. Ένα κομματάκι από την επιδερμίδα μου σκίστηκε και έμεινε μια 

για πάντα πάνω στο σιχαμερό γλύκισμα, ας είναι. 

Το κοριτσάκι με κοίταξε και χαμογέλασε. Το γλυκό χαμόγελό της, με 

τα αραιά δοντάκια, ανακούφισε τον πόνο μου, μα πριν προλάβω να 

ανταποδώσω, τα μικροσκοπικά της δαχτυλάκια με δίπλωσαν αρκετές φορές, 

με ζούληξαν μέσα από μια χαραμάδα και με έχωσαν στο στομάχι ενός ροζ 

γουρουνάκι. Δεκάδες κρύα κέρματα έπεφταν πάνω μου μέρα παρά μέρα και με 

πλάκωναν, κι εγώ που νόμιζα πως το χειρότερο που με περίμενε ήταν η τσέπη 

του παλτού, βρέθηκα στην πιο σκοτεινή φυλακή του κόσμου. 

Από εκεί μέσα, άκουσα όλα όσα ζούσε η Αγνούλα. Τις φορές που 

έκλαιγε γιατί ο πατέρας της δεν της έλεγε παραμύθια, τους φανταστικούς 

διαλόγους που είχε με τον αρκούδο της τον Πίκια-Ρούκια, το παράθυρο να 

ανοίγει και να πετάει απέξω τα φασολάκια ή τον αρακά. Την άκουσα να 

πονοκεφαλιάζει ώρες και ώρες προσπαθώντας να λύσει ένα σωρό βαρετά 

προβλήματα μαθηματικών ή να εξομολογείται στον Πίκια-Ρούκια την αγάπη 

της για έναν συμμαθητή της, τον Ζαχαρία.  

Παρόλο που θα έπρεπε να τη μισώ γιατί με καταδίκασε να ζω 

φυλακισμένος στο στομάχι του πορσελάνινου γουρουνιού για αμέτρητους 

μήνες, εγώ τη συμπαθούσα και ζούσα μαζί της κάθε μέρα μέσα από τους ήχους 

που έκανε ή τους μονολόγους της. Αφού δεν μπορούσα να ζήσω τη ζωή μου, 

παρακολουθούσα τη δική της. Ήξερα τι ώρα θα σηκωθεί, πότε θα βγάλει τις 

πιτζάμες τις, τι ώρα διαβάζει, πόσες ώρες έπαιζε με τα playmobil της, τι έλεγε 

με τις φίλες της στο τηλέφωνο, πότε γύρναγε χαρούμενη από το σχολείο και 

πότε δεν ήθελε να πάει και το έπαιζε άρρωστη, τι έγραφε στο ημερολόγιό της, 

τις σκανδαλιές της, τα πάντα. Θα μπορούσες να πεις πως την ήξερα καλύτερα 

από τον καθένα, σαν να ήταν φίλη μου! 

Ένα βράδυ γύρισε από τα μαθήματα μπαλέτου πολύ στενοχωρημένη. 

Άκουσα την πόρτα να ανοίγει και την Αγνούλα να τρέχει και να πέφτει πάνω 



36              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

στο κρεβάτι της. Άρχισε να κλαίει με λυγμούς αγκαλιά με τον Πίκια-

Ρούκια. Πάντα όταν έκλαιγε έπαιρνε τον συγκεκριμένο αρκούδο αγκαλιά.  

Ο πατέρας της μπήκε στο δωμάτιο. Τα βήματά του ακουγόταν 

κουρασμένα.  

«Θα έρθει γρήγορα η μαμά πίσω. Μην κλαις άλλο αγάπη μου» της είπε. 

«Και εγώ πότε θα τη δω;». 

«Θα πάμε αύριο μαζί στο Νοσοκομείο. Ησύχασε τώρα». Η πόρτα έκλεισε, τα 

βαριά βήματα έσβησαν ενόσω εκείνος απομακρυνόταν. 

Το άλλο πρωί άκουσα τις παντόφλες της να πλησιάζουν προς τη μεριά 

μου. Πού να πήγαινε άραγε, αναρωτήθηκα, μα πριν προλάβω να τελειώσω τη 

φράση μου ένιωσα κάτι παράξενους κραδασμούς. Σεισμός, σκέφτηκα. Οι 

κραδασμοί συνέχισαν, ώσπου ξαφνικά το ροζ γουρουνάκι έγινε θρύψαλα και 

εγώ μαζί με τα υπόλοιπα κέρματα κατρακυλήσαμε στο πάτωμα.  

Τα μικροσκοπικά χεράκια που με είχαν κρατήσει αιχμάλωτο για τόσο 

καιρό με άρπαξαν και με ξετύλιξαν με λαχτάρα. Ένιωσα 

τη χάρτινη σπονδυλική μου στήλη να τεντώνεται μετά από τόσους 

μήνες αγκύλωσης. Επιτέλους ελεύθερος!  

Μου χαμογέλασε δειλά καθώς με κοίταζε. Ήθελα τόσο πολύ να την 

ευχαριστήσω αλλά δεν ήξερα πώς να το κάνω. Αν μπορούσα να της κάνω ένα 

δώρο, αλλά τι; 

«Θα πάμε σήμερα να πάρουμε λουλούδια για τη μαμά μου» μού είπε και η καρδιά 

μου πλημμύρισε από χαρά. Όχι μόνο ήμουν ελεύθερος, αλλά έπειτα από τόσο 

καιρό, θα ταξίδευα πάλι! 



Το ταξίδι ενός χαρτονομίσματος        37 
_______________________________________________________________________________________________________________________________________________________________________________________________________________ 

 

 

H Ειρήνη ΔερμιτζάκηΕιρήνη ΔερμιτζάκηΕιρήνη ΔερμιτζάκηΕιρήνη Δερμιτζάκη 

γεννήθηκε το 1982. Από 

μικρή θυμάται τον εαυτό της 

να γράφει ιστορίες για να 

μπορεί να επικοινωνήσει με 

τους άλλους ανθρώπους. 

Προσπάθησε μέσα από κόμιξ, 

κείμενα για το ραδιόφωνο, 

θεατρικά έργα, ταινίες και 

σενάρια μικρού μήκους, αλλά θεωρεί πως η λογοτεχνία ήταν πάντα ο τρόπος 

να ακούγεται πιο καθαρά η φωνή της. Νιώθει πολύ όμορφα όταν ο κόσμος 

σχολιάζει αυτά που γράφει. Φανταστείτε κάποιον που χρόνια νόμιζε πως 

μιλούσε στον τοίχο και μια μέρα ο τοίχος του αποκρίθηκε. Έτσι κάπως 

αισθάνεται όταν οι ιστορίες της αγγίζουν τους αναγνώστες. Τα τελευταία τρία 

χρόνια ζει και εργάζεται στο Λονδίνο και ψάχνει τον τρόπο να εκφράσει την 

αλήθεια που έχει μέσα της. 

  

 http://www.riraki.com 

 http://mimegrafeis.blogspot.com 



38              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Στην τσέπη ενός αλέγρου μπάρμανΣτην τσέπη ενός αλέγρου μπάρμανΣτην τσέπη ενός αλέγρου μπάρμανΣτην τσέπη ενός αλέγρου μπάρμαν    
Ελντίνα Ελευθεριάδου 
 

Πρώτη μέρα αιχμαλωσίαςΠρώτη μέρα αιχμαλωσίαςΠρώτη μέρα αιχμαλωσίαςΠρώτη μέρα αιχμαλωσίας: Με έφεραν χθες. Το ταξίδι κράτησε μέρες. Είχα 

στοιβαχτεί σε ντάνες μαζί με άλλα χαρτονομίσματα. Από πάνω μας ένα μαύρο 

κάλυμμα έκρυβε το φως. Δε γνωρίζω ακριβώς πού βρίσκομαι. Ο χώρος είναι 

κλειστός. Είναι ολοφάνερο όμως ότι μυριάδες άλλα χαρτονομίσματα 

φυλάσσονται μαζί μου. Κανένα δε φαίνεται να μιλάει. Νιώθω μόνος μου. 

  

Δέκατη μέραΔέκατη μέραΔέκατη μέραΔέκατη μέρα: Έχω συνηθίσει την έλλειψη φωτός πια. Αέρας δεν μπαίνει από 

πουθενά. Μόνο σκοτάδι, απύθμενο σκοτάδι. Γύρω μας συμπεραίνω πως 

υπάρχει ένα είδος ανθεκτικού μετάλλου που μας εμποδίζει να βγούμε στον 

έξω κόσμο. Τα χαρτονομίσματα άρχισαν δειλά-δειλά να συνομιλούν μεταξύ 

τους. Είναι μυριάδες εδώ. Κάθε μέρα έρχονται και άλλα. Την ώρα που ανοίγει 

η πόρτα στρεφόμαστε προς το φως απεγνωσμένα. Ξέρουμε ότι σε λίγο θα 

σφραγίσει η μεγάλη βαριά πόρτα από τιτάνιο. Φαίνεται ότι κανένας μας δεν 

μπορεί να δραπετεύσει. 

  

Εικοστή μέραΕικοστή μέραΕικοστή μέραΕικοστή μέρα: Έχω κάνει καινούριους φίλους. Ο Φράνκι, ο Τόμι και η Έλεν 

ταξίδεψαν μαζί μου. Ο Φράνκι προέρχεται από τον κουμπαρά ενός 

εννιάχρονου. Είναι αρκετά ταλαιπωρημένος. Κάθε μέρα ο μικρός ξεκλείδωνε 

το τσίγκινο κουτί και μετρούσε τα άλλα κέρματα που φυλούσε μαζί με τον 

Φράνκι. Μερικές φορές κουβαλούσε το κουτί μαζί του. Πήγαινε στους φίλους 

του και μετρούσαν ποιος έχει τα περισσότερα νομίσματα. Ο Τόμι φυλασσόταν 

στο χρηματοκιβώτιο ενός εφοπλιστή. Μάλλον καλοπερνούσε, αφού δεν τον 

ενοχλούσαν ποτέ. Η Έλεν ήταν ξεχασμένη ανάμεσα στις σελίδες μιας Βίβλου 

σε ένα ξενοδοχείο, στην είσοδο μιας μικρής επαρχιακής πόλης, χτισμένης 

βιαστικά στους πρόποδες του βουνού. Χαίρομαι που βρήκα φίλους. Είναι 

σκληρό να βρίσκεσαι σε ένα μέρος δίχως να μπαίνει φρέσκος αέρας και φως 

από πουθενά. Μερικοί ακόμα ψάχνουν διαφυγή. Μάλλον ο μοναδικός τρόπος 

είναι από τη μεγάλη πόρτα τιτανίου. 

  

Τριακοστή μέραΤριακοστή μέραΤριακοστή μέραΤριακοστή μέρα: μου λείπουν οι άνθρωποι. Ήταν πολύ καλοί μαζί μου. Κάθε 

φορά που έπεφτα στα χέρια τους χαίρονταν. Κάθε φορά που αναγκάζονταν να 

με αποχωριστούν, ένιωθα τη θλίψη τους. Καταλάβαινα πόσο με αγαπούσαν. 

Ήμουν τυχερό χαρτονόμισμα. Ταξίδεψα σε πολλές χώρες, γνώρισα και είδα 



Το ταξίδι ενός χαρτονομίσματος        39 
_______________________________________________________________________________________________________________________________________________________________________________________________________________ 

 

 

πολλά μέρη. Δε φυλάχθηκα σε ένα μέρος όπως οι φίλοι μου. Αυτό το μέρος 

αρχίζει και μου τη δίνει. Τόση κλεισούρα δεν έχω βιώσει ποτέ. Μερικοί λένε 

πως είμαστε στο θησαυροφυλάκιο της μεγαλύτερης τράπεζας στον κόσμο. Δεν 

καταλαβαίνω όμως, αφού οι άνθρωποι μας αγαπούν τόσο, γιατί μας φυλάνε 

εδώ και δε μας παίρνουν κοντά τους, να μας χρησιμοποιήσουν προς όφελός 

τους. Είμαι σίγουρος πως κάτι δεν πάει καλά. 

  

Πεντηκοστή μέραΠεντηκοστή μέραΠεντηκοστή μέραΠεντηκοστή μέρα: τα χαρτονομίσματα είναι ανάστατα. Κάθε μέρα 

στριμωχνόμαστε ολοένα και περισσότερο. Φέρνουν μυριάδες με δεκάδες 

φορτηγά κάθε πρωί. Το μόνο θετικό σε αυτό είναι ότι η μεγάλη πόρτα από 

τιτάνιο μένει ανοιχτή και μπαίνει αέρας και φως. Όσο όμως στοιβαζόμαστε, 

τόσο δυσκολεύουν τα πράγματα. Ο Φράνκι από τον κουμπαρά βρίσκεται τρεις 

ντάνες πιο κάτω και η Έλεν από τη Βίβλο μετακινήθηκε δέκα δεσμίδες πάνω 

από μένα. Ευτυχώς ο Τόμι έμεινε κοντά μου. Γνωριστήκαμε καλύτερα. Μου 

εξομολογήθηκε ότι δεν υπήρχε χειρότερος ιδιοκτήτης από αυτόν που τον 

φυλούσε. Ήταν φυλακισμένος σε ένα μέρος σαν και αυτό, πολύ μικρότερο 

βέβαια. Ποτέ και για κανένα λόγο ο Φράνκι δεν πήγε κάπου. Δεν έχει ζήσει 

τίποτα από τότε που τυπώθηκε. Τον λυπάμαι. Δε φανταζόμουν ότι η ζωή 

κοντά σε έναν πλούσιο ιδιοκτήτη μπορεί να είναι τόσο βαρετή. 

   

Εκατοστή μέραΕκατοστή μέραΕκατοστή μέραΕκατοστή μέρα: το μυστικό διέρρευσε. Ετοιμάζεται επανάσταση. Τα 

χαρτονομίσματα μεγάλης αξίας σκοπεύουν να απαιτήσουν συνθήκες 

καλύτερης διαβίωσης και υποχρεωτική διακίνησή τους στον έξω κόσμο. Είμαι 

απαισιόδοξος. Τα συγκεκριμένα είναι τα λιγότερο τυχερά σαν τον φίλο μου 

τον Τόμι. Είχαν πάντα εύπορους ιδιοκτήτες που τα μετακινούσαν σπάνια. 

Κάποιοι αναρχικοί μιλούν για απαξίωση. Αυτό πρακτικά περιλαμβάνει: 

απομελάνωση, αποχρωματισμό και, το σκληρότερο από όλα, αυτοπυρπόληση. 

Ίσως πρέπει να θυσιαστούν μερικά για να καταλάβουν οι άνθρωποι ότι δεν 

πρέπει να μας έχουν κλεισμένα σε αυτές τις απαράδεκτες συνθήκες διαβίωσης, 

χωρίς προοπτική διακίνησης. Ανησυχώ για το μέλλον μας. 

  

Εκατόν εικοστή μέραΕκατόν εικοστή μέραΕκατόν εικοστή μέραΕκατόν εικοστή μέρα: τα πράγματα ολοένα χειροτερεύουν. Κάποιοι τυχεροί 

εκλάπησαν από υπαλλήλους χρηματαποστολών. Τους ζηλεύω, μακάρι η 

ντάνα μου να ήταν κοντά στην πόρτα. Θα είχα μια πιθανότητα να κλαπώ από 

κάποιο άπληστο χέρι. Να βγω από δω μέσα. Να κυκλοφορήσω σε χέρια. Να 

ταξιδέψω πάλι όπως τις καλές μέρες. Μερικοί που είναι στις ντάνες κοντά 



40              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

στην πόρτα, σκοπεύουν να μιλήσουν σε κάποιον διαφθαρμένο υπάλληλο. 

Ίσως οργανωθεί η ληστεία του αιώνα και ελευθερωθούμε. 

Η Έλεν και εγώ έχουμε έρθει πιο κοντά. Μου μίλησε για το παρελθόν της. 

Προέκυψε ότι δεν είχε ξεχαστεί κατά λάθος στη Βίβλο. Οι ιδιοκτήτες της 

ανήκαν στη Μαφία και ένας από αυτούς για να την προστατέψει από τα 

αδηφάγα χέρια των συνεργών, του την έβαλε εκεί με σκοπό να την πάρει 

αργότερα. Ήταν σίγουρος ότι κανείς τους δε θα διάβαζε αυτό το βιβλίο. Η 

καλύτερη κρυψώνα. 

Μου αρέσει η Έλεν. Αν βγαίναμε από δω μέσα θα ήθελα να διακινηθούμε 

μαζί. Ίσως να καταλήγαμε σε κάποιον αλέγκρο τύπο που διατηρεί ένα μπαρ 

στην άκρη μιας παραλίας ενός μικρού νησιού χωρίς τουρισμό. Θα γυρνούσαμε 

στις τσέπες των ντόπιων, στις μάλλινες κάλτσες τρυπωμένοι στα συρτάρια 

των σπιτιών τους, στις ταμειακές μηχανές των μίνι μάρκετ, στα λαδωμένα 

χέρια του μοναδικού εστιάτορα του νησιού. Τις νύχτες θα επιστρέφαμε στο 

ξύλινο κουτί του μπαρ. Ο ιδιοκτήτης θα το φύλαγε στο ψηλότερο ράφι και 

εμείς, ο ένας πλάι στον άλλον, θα κοιτούσαμε τον ωκεανό από μακριά να 

αφρίζει τα κύματα στην αμμουδερή ακτή. Ένα χαρτονόμισμα όμως δεν έχει 

δικαίωμα να ονειρεύεται. Οι άνθρωποι δε θα μας αφήσουν ποτέ να κάνουμε 

αυτό που πραγματικά θέλουμε. Τους ανήκουμε. 

  

Εκατόν εβδομηκοστή πέμπτη μέραΕκατόν εβδομηκοστή πέμπτη μέραΕκατόν εβδομηκοστή πέμπτη μέραΕκατόν εβδομηκοστή πέμπτη μέρα: γίνεται χαμός. Τα χαρτονομίσματα 

τρελάθηκαν. Μετά την άρνηση των ανθρώπων να διαπραγματευτούν με τα 

υψηλής αξίας χαρτονομίσματα, μερικοί πήραν το νόμο στα χέρια τους. Μια 

αναρχική ομάδα προμηθεύτηκε οξύ για τον αποχρωματισμό μας. Το αέριο θα 

κυκλοφορήσει μόλις ανοίξει η μεγάλη πόρτα από τιτάνιο, ο αέρας θα αλλάξει 

σύσταση. Το φρέσκο οξυγόνο θα πυροδοτήσει μια μαζική απομελάνωση. Τα 

σχέδια και τα νούμερά μας θα σβήσουν για πάντα. Θα γίνουμε όλα ίσης αξίας: 

της καμίας. Ίσως έτσι μας αφήσουν ήσυχους και καταλάβουν ότι μπορούν να 

ζήσουν και χωρίς εμάς. 

  

Διακοσιοστή μέραΔιακοσιοστή μέραΔιακοσιοστή μέραΔιακοσιοστή μέρα: Η μεγάλη μέρα ήρθε. Βλέπω την Έλεν από μακριά. Έλεν σ’ 

αγαπώ. Ίσως βρεθούμε κάποτε στην τσέπη ενός αλέγρου μπάρμαν. 



Το ταξίδι ενός χαρτονομίσματος        41 
_______________________________________________________________________________________________________________________________________________________________________________________________________________ 

 

 

Η Ελντίνα ΕΕλντίνα ΕΕλντίνα ΕΕλντίνα Ελευθεριάδουλευθεριάδουλευθεριάδουλευθεριάδου 

γεννήθηκε στην Αθήνα το 

1977.  

Σπούδασε στο Οικονομικό 

Τμήμα του Παντείου 

Πανεπιστημίου και για 

αρκετά χρόνια δούλεψε ως 

λογίστρια στο οικονομικό 

τμήμα της εταιρείας 

νεανικού ενδύματος BSB.  

Μιλάει Αγγλικά, Γαλλικά 

και Γερμανικά. 

Τα τελευταία εφτά χρόνια μένει μόνιμα στον Ωρωπό και βιοπορίζεται 

διδάσκοντας Αγγλικά σε ιδιωτικά εκπαιδευτήρια και παραδίδοντας ιδιαίτερα 

μαθήματα.  

Είναι παντρεμένη και έχει μια κορούλα πέντε χρονών.  

Τον ελεύθερο χρόνο της πάντοτε τον μοίραζε ανάμεσα στην αγάπη της για τη 

λογοτεχνία, την ποίηση και φυσικά το γράψιμο.  

 

 http://facebook.com/eldina.eleftheriadou 

 eldinael@yahoo.com 



42              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Και τα χαρτονομίσματα έχουν ψυχή και καρδιά! Και τα χαρτονομίσματα έχουν ψυχή και καρδιά! Και τα χαρτονομίσματα έχουν ψυχή και καρδιά! Και τα χαρτονομίσματα έχουν ψυχή και καρδιά!     
Λάσκαρης Ζαράρης 
 

 Ένα βροχερό φθινοπωρινό πρωινό βρέθηκα σ’ αυτό το όμορφο και 

παχύ πορτοφόλι, όταν ένας άγνωστος άντρας έδωσε ένα νόμισμα των είκοσι 

ευρώ για ν’ αγοράσει τσιγάρα και ο περιπτεράς τού επέστρεψε ένα νόμισμα 

των δέκα ευρώ, εμένα δηλαδή, μαζί με μερικά κέρματα. Η σύντομη συμβίωσή 

μου με τ’ άλλα χαρτονομίσματα δεν υπήρξε καθόλου ευχάριστη, μιας και 

αναγκαζόμουν να ανέχομαι κάθε λογής ιδιοτροπίες των αλαζονικών φίλων 

μου, που αντιπροσώπευαν μεγαλύτερη χρηματική αξία από μένα· τον φτωχό 

συγγενή τους.  

 Ο κύριός μου κατευθύνθηκε προς το κομμωτήριο με περήφανο βήμα. 

Εκ πρώτης όψεως θα μπορούσε ο οποιοσδήποτε να συμπεράνει πως το μαλλί 

του ήταν πολύ κοντό και ίσως θα ήταν περιττό έξοδο να κουρευτεί ξανά. 

Όταν πέρασε την πόρτα του κομμωτηρίου, ένα διάπλατο χαμόγελο 

ζωγραφίστηκε στο πρόσωπό του. Πάντως αυτό μ’ έβαλε σε υποψία και άρχισα 

να παρατηρώ με τεταμένη προσοχή τα όσα συνέβαιναν. 

 Τη στιγμή που άκουσα τη φωνή της μελιστάλαχτης κομμώτριας, άρχισε 

σιγά-σιγά να λύνεται η απορία μου. Ο Στέφανος τη φώναζε «Σούλα» και 

καταλάβαινες αμέσως πως έλιωνε από έρωτα! Άρα γι’ αυτόν η λέξη 

«κούρεμα» κατέληξε να υπονοεί χίλια δυο πράγματα, εκτός απ’ το 

οφθαλμοφανές. 

 Μην πείτε πως τα χαρτονομίσματα δεν έχουν ψυχή και καρδιά, θα 

έχετε κάνει ένα μεγάλο λάθος! Γιατί όταν η «κολπατζού» κομμώτρια πέρασε 

τ’ απαλά της δάχτυλά πάνω στα μαλλιά του ιδιοκτήτη μου κάνοντάς του 

μασάζ με το σαμπουάν, εκείνος έφτανε σε κάτι ουρανομήκεις ορίζοντες κι 

ευχόταν από μέσα του αυτή η αίσθηση να μη σταματήσει ποτέ!    

 Η Σούλα αφού τελείωσε το έργο της πάνω στα μαλλιά του Στέφανου, 

κοιτούσε περήφανη το κατόρθωμά της. Είχε κάνει αναμφισβήτητα ένα είδος 

γλυπτικής· στο κεφάλι του δεν πετούσε ούτε μία τρίχα! Ο ιδιοκτήτης μου 

έκανε την κίνηση να πληρώσει βγάζοντας απ’ το πορτοφόλι του εμένα. 

Ξαφνικά όμως, το χέρι του δίστασε για λίγο, το αισθάνθηκα τόσο αβέβαιο 

πάνω μου και αφού μ’ έφερε κοντά στα μάτια του, με κοίταξε πολύ 

υποτιμητικά. Ύστερα με τοποθέτησε πάλι μέσα στο πορτοφόλι του και 

χλόμιασε που λίγο έλειψε να ντροπιαστεί μπροστά στην κομμώτριά του. 



Το ταξίδι ενός χαρτονομίσματος        43 
_______________________________________________________________________________________________________________________________________________________________________________________________________________ 

 

 

Κατόπιν πήρε στα χέρια του ένα κολλαριστό, γυαλιστερό χαρτονόμισμα των 

δέκα ευρώ και μ’ άφησε δίπλα από τ’ άλλα κακομαθημένα χαρτονομίσματα.  

 Εκείνα πιάστηκαν απ’ αυτό το γεγονός και άρχισαν τα πειράγματά τους: 

«Μα καημένε, με τι μούρη κυκλοφορείς και δεν ντρέπεσαι! Έτσι τσαλακωμένος και 

σχισμένος που είσαι, όλοι θα θέλουν να σε ξεφορτωθούν. Πολύ σύντομα θα βρεθείς 

σ’ έναν κάδο σκουπιδιών!». 

 Η κομμώτρια έτρεξε στο ταμείο για να πάρει τα ρέστα των δύο ευρώ 

που όφειλε στον ιδιοκτήτη μου και εντελώς αφηρημένη άφησε ένα περίεργο 

κέρμα πάνω στην παλάμη του. Τότε ο Στέφανος τής είπε πως θα της έδινε 

κατά λάθος ένα τσαλακωμένο και σχισμένο χαρτονόμισμα και θα 

στεναχωριόταν πολύ αν γινόταν αυτό! Και για να δείξει πετυχημένος στη 

δουλειά του, της είπε μ’ επίσημο ύφος: «Ως ταμίας που εργάζομαι εδώ και χρόνια, 

έχουν περάσει χιλιάδες χαρτονομίσματα και κέρματα απ’ τα χέρια μου, ώστε να έχω 

αναπτύξει την αίσθηση της αφής και να έχω εξοικειωθεί με την επιφάνεια, το 

βάρος και το σχήμα του κάθε νομίσματος. Έτσι, δεν μπορεί να περάσει απαρατήρητο 

κανένα πολυκαιρισμένο ή πλαστό χαρτονόμισμα!». 

 Εγώ σκεφτόμουν διάφορα, δηλαδή πως η Σούλα σκόπιμα έδωσε στον 

Στέφανο αυτό το κέρμα: α) γιατί ήθελε να τον ξαναδεί πολύ σύντομα, αφού 

όταν εκείνος ανακάλυπτε ποιο ακριβώς ήταν το νόμισμα που κρατούσε στα 

χέρια του, θα επέστρεφε στο κομμωτήριο για να της μιλήσει και να της 

ζητήσει εξηγήσεις, β) Ήθελε να «ξεφορτωθεί» το κέρμα και βρήκε τον 

κατάλληλο άνθρωπο για να γίνει αυτό· μία σκέψη που δε θα έπρεπε να κάνει 

τον Στέφανο να νιώθει όμορφα και θα τον πλήγωνε βαθιά. Η πανέξυπνη 

κομμώτρια τον είχε ψυχολογήσει σε μεγάλο βαθμό, ώστε να είναι βέβαιη ότι ο 

Στέφανος, ως αξιοπρεπής άνθρωπος που ήταν, δε θα έκανε φασαρία για ένα 

ασήμαντο κέρμα. 

 Τότε βρήκε την κατάλληλη στιγμή να συστηθεί ο άγνωστος της παρέας 

μας και να λύσει τις απορίες όλων:  

«Είμαι ένα εικοσάδραχμο και κάποτε κυκλοφορούσα κι εγώ σ’ αυτή τη χώρα!». 

 Εγώ διέκρινα μέσα στα λόγια του αρκετή πίκρα και κακία και του είπα:  

«Αν και εφόσον έπαψες να κυκλοφορείς, θα έπρεπε να είσαι πια αντικείμενο με 

μεγάλη συλλεκτική αξία!». 

«Σίγουρα την έχω την αξία μου κι εγώ! Τόσο καιρό που βρισκόμουν στο ταμείο της 

Σούλας, άκουσα και έμαθα πολλά! Η γυναίκα αυτή δε φαίνεται να είναι τόσο 

επιπόλαιη για να διακινδυνεύσει να χάσει έναν πελάτη στην προσπάθειά της να με 

«ξεφορτωθεί». Κι έπειτα θυμήθηκα μια συζήτηση που είχε γίνει πιο παλιά, μεταξύ 

του Στέφανου και της Σούλας, και τώρα μοιάζει να παίρνει τις διαστάσεις ενός 



44              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

συμβολικού γεγονότος. Μία μέρα, η Σούλα ήταν πολύ εξοργισμένη –ασυνήθιστο 

πράγμα γι’ αυτήν- και ο Στέφανος δεν την είχε δει ποτέ στο παρελθόν σε παρόμοια 

κατάσταση. Η αιτία ήταν όλα όσα ακούγονταν καταιγιστικώς στην τηλεόραση, πως 

έπρεπε να γίνει επιτέλους το «κούρεμα» του χρέους της Ελλάδας. Η Σούλα, αν και 

κομμώτρια, δε συμφώνησε μ’ αυτή την άποψη και υπερασπίστηκε την επιστροφή 

στη δραχμή, βρίζοντας ταυτόχρονα τους ανόητους και «τρίχες-πολιτικούς» μας. Ο 

Στέφανος υποστήριζε με σθένος την άποψη για «κούρεμα» του χρέους, αλλά για το 

χατίρι της γυναίκας υποχώρησε λίγο απ’ τις αρχικές του θέσεις».    

 Τότε πήρα το λόγο, διακόπτοντας το εικοσάδραχμο: «Τώρα που το 

σκέφτομαι σφαιρικά, συμπεραίνω πως η κίνηση της Σούλας είχε αφετηρία εκείνο 

τον παλιό και σύντομο διαπληκτισμό τους. Μετά από κοπιαστική νοητική διεργασία, 

το περιστατικό μπορεί να εκληφθεί ως μία χαρακτηριστική ειρωνεία της 

κομμώτριας, δηλαδή ότι ένα εικοσάδραχμο ξεγέλασε έναν έμπειρο ταμία και ότι η 

δραχμή πρέπει ν’ αποτελεί τη λύση για την έξοδο της χώρας από την οικονομική 

κρίση». 

 Τον Στέφανο, τον έτρωγε συνέχεια η υποψία και περπατούσε ανήσυχος, 

μέχρι που σταμάτησε για λίγο. Άνοιξε το πορτοφόλι του και ανακάλυψε 

έκπληκτος ότι είχε παραπλανηθεί από τη Σούλα. Έβγαλε συγχυσμένος απ’ το 

πορτοφόλι του το εικοσάδραχμο κι εμένα. Έριξε ψηλά το μεταλλικό νόμισμα 

κι εκείνο έφερε αμέτρητες στροφές στον αέρα, ώσπου προσγειώθηκε στη μέση 

του πεζοδρομίου. Δίπλωσε εμένα σε τέσσερα μέρη και με πέταξε κάτω, δίπλα 

απ’ το συμπαθητικό κέρμα. Τελικά γύρισε ξεδιάντροπα την πλάτη και στους 

δυο μας και προχώρησε μπροστά, λες και φταίγαμε εμείς για όλα τα δεινά της 

Ελλάδας! 

 



Το ταξίδι ενός χαρτονομίσματος        45 
_______________________________________________________________________________________________________________________________________________________________________________________________________________ 

 

 

 Ο Λάσκαρης Π. ΖαράρηςΛάσκαρης Π. ΖαράρηςΛάσκαρης Π. ΖαράρηςΛάσκαρης Π. Ζαράρης γεννήθηκε στο 

Βόλο το 1969 και κατοικεί στη Νέα Αγχίαλο. 

 Έχει γράψει πάνω από 300 ποιήματα, 

πολλά διηγήματα και από το 2010 επιδίδεται 

ταυτόχρονα και στη συγγραφή παιδικών 

μυθιστορημάτων. Το ένα από αυτά έχει τίτλο: 

«Το νησί και το αθάνατο νερό» και εκδόθηκε 

φέτος από την «Ήρα Εκδοτική». 

 Είναι τακτικό μέλος της Ένωσης 

Λογοτεχνών Βορείου Ελλάδος, της 

Διασπορικής Λογοτεχνικής Στοάς και του 

Ελληνικού Πολιτιστικού Ομίλου Κυπρίων. 

 Δημοσιεύει ποιήματα και διηγήματα σε λογοτεχνικά περιοδικά και στο 

προσωπικό του blog: http://parathyrostaoneira.blogspot.com όπου 

παρουσιάζει το έργο νέων δημιουργών, κάνοντας εκτενείς κριτικές μελέτες.    

 Έχει συμμετάσχει σε πολλές συλλογικές εκδόσεις, ενώ το 2010 

κυκλοφόρησε το πρώτο βιβλίο του, μία ποιητική συλλογή με τίτλο: 

«Παράθυρο στα όνειρα». 

 Από το 2008 μέχρι σήμερα έχει βραβευτεί επανειλημμένα από 

Φιλολογικούς Συλλόγους, Ενώσεις Λογοτεχνών, Πολιτιστικές Εταιρείες και 

Λογοτεχνικά Περιοδικά σε πανελλήνιους λογοτεχνικούς διαγωνισμούς. 

 Έχει διατελέσει μέλος κριτικών επιτροπών αξιολόγησης σε 

λογοτεχνικούς διαγωνισμούς Ποίησης και Διηγήματος. 

 

 http://parathyrostaoneira.blogspot.gr 

 http://www.facebook.com/laskarisz 

 laskarisz@yahoo.gr 

 

 

 



46              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο σπόρος του κακούΟ σπόρος του κακούΟ σπόρος του κακούΟ σπόρος του κακού    
Μιχαήλ Ζωντός 
 

 Η έρημος κάλυπτε μια τεράστια έκταση. Το φως του φεγγαριού δεν 

ήταν αρκετά δυνατό για να αποκαλύψει όλα της τα μυστικά. Ο χρόνος έδειχνε 

ασήμαντος σε αυτό το απόμερο, σιωπηλό μέρος. Ξαφνικά ένα απότομο 

φρενάρισμα διέλυσε τη γαλήνη του νυχτερινού τοπίου. Ένα μικρό αυτοκίνητο 

είχε σταματήσει στο μοναδικό δρόμο που διέσχιζε την κοιλάδα της άμμου. 

Ένα μικρό κομμάτι χαρτί πάνω στο παρμπρίζ ήταν αρκετό για να διαταράξει 

την ηρεμία της φύσης. 

 Ο Αδάμ κοιτούσε αποσβολωμένος το παρμπρίζ με τα χέρια του 

παγωμένα πάνω στο τιμόνι. Η Εύα, στη θέση του συνοδηγού, ήξερε πως κάτι 

περίεργο είχε συμβεί.  

«Τι είναι αυτό;» ρώτησε εκείνος με σπασμένη φωνή. 

«Δεν έχω ιδέα… Μοιάζει σαν χαρτί… Θα βγω να το μαζέψω…» είπε και άνοιξε την 

πόρτα. 

«Θαρραλέα…» ψιθύρισε εκείνος. «Ελπίζω μόνο να μην αργήσουμε στο πάρτι…». 

 Όταν εκείνη ξαναμπήκε στο όχημα, κρατούσε στα χέρια της ένα μικρό 

κομμάτι χαρτί. Το σχήμα του ήταν παραλληλόγραμμο, είχε ζωγραφιές και στις 

δύο πλευρές, μερικές λέξεις σε μια άγνωστη γλώσσα και κάποια νούμερα. Τα 

νούμερα ήταν πάντα ίδια σε όλες τις γλώσσες. 

«Περίεργο» είπε εκείνος. «Τι είναι αυτό; Πώς βρέθηκε εδώ;». 

«Είδες το δελτίο καιρού;» αποκρίθηκε εκείνη. «Είπαν πως σε αυτό το σημείο της 

ερήμου αυτές τις μέρες έχει χρονοθύελλες. Ο χρόνος μπερδεύεται. Εποχές 

μπλέκονται μεταξύ τους. Μερικά μικρά άψυχα αντικείμενα μπορεί να περνούν από 

τη μια εποχή στην άλλη. Έχει ξανασυμβεί…». 

«Αυτό είναι. Από κάποια άλλη εποχή, κατευθείαν στα χέρια μας. Κοίτα αυτή την 

ημερομηνία. Τετραψήφιο έτος…». 

 Εκείνη έπιασε στα χέρια της με δέος το κομμάτι χαρτί. Το άγγιξε 

τρυφερά. Κάπου στα βάθη της μνήμης μια μικρή αναλαμπή γνώσης ψέλλιζε 

την αλήθεια. 

«Νομίζω ξέρω τι είναι. Είχα διαβάσει κάποτε για τις ανταλλακτικές μεθόδους πριν 

το μεγάλο πόλεμο. Στην εποχή των ανθρώπων». 

«Των ανθρώπων…» ψιθύρισε εκείνος. «Πολύ παλιά…». 

«Ναι» απάντησε εκείνη. «Χρησιμοποιούσαν τέτοια ζωγραφιστά κομμάτια χαρτί 

για να ανταλλάσουν αγαθά. Νομίζω ένα μεταλλικό στρογγυλό πράγμα λεγόταν 



Το ταξίδι ενός χαρτονομίσματος        47 
_______________________________________________________________________________________________________________________________________________________________________________________________________________ 

 

 

νόμισμα. Αυτά τα χάρτινα ήταν πολλά νομίσματα μαζί. Όσα και ο αριθμός που 

γράφουν πάνω. Χαρτονομίσματα τα έλεγαν». 

«Σαν το χαμόγελο» ψιθύρισε εκείνος. «Μόνο που αντί για ένα, χρησιμοποιούσαν 

πολλά… πρωτόγονο». 

Εκείνη χαμογέλασε. Σιγοτραγούδησαν για λίγο μαζί: «Ένα χαμόγελο για κάθε 

ανταλλαγή, ένα, σαν χάδι, στο χέρι σαν προσευχή».  

«Όμορφο παιδικό τραγούδι» είπε εκείνος χαμογελώντας. «Τι άλλα ξέρεις;». 

«Είχα διαβάσει πως συνήθισαν να τα χρησιμοποιούν για να αγοράζουν πράγματα. 

Δεν έδιναν ένα νόμισμα για κάθε ανταλλαγή. Όπως το χαμόγελό μας. Έδιναν 

πολλά. Διαφορετικό αριθμό για καθετί. Έτσι κάποιοι ήθελαν περισσότερα. Κάποιοι 

δεν είχαν.  Υπήρξε η βάση του πολιτισμού τους. Όλα τα μνημεία που έχουν 

απομείνει φτιάχτηκαν επειδή υπήρχαν αρκετά από αυτά εδώ. Αλλά και οι πόλεμοι, η 

καταστροφή. Σε αυτό βασίστηκαν. Ένας ιστορικός τα χαρακτήρισε ως το ‘‘σπόρο του 

κακού’’. Όσο περισσότερα είχες, τόσο πιο σημαντικός ήσουν». 

«Ποσότητα…» ψιθύρισε εκείνος. «Όσο πιο πολλά τόσο πιο σημαντικός…». 

«Ήταν καλό και κακό. Αλλά δεν υπήρχε ισορροπία. Όχι όπως το χαμόγελό μας. Ένα 

χαμόγελο για κάθε αγαθό. Και η τάξη πραγμάτων δεν αλλοιώνεται. Δεν υπάρχουν 

διαχωρισμοί. Γι’ αυτό ο πολιτισμός μας είναι ανώτερος. Εκείνοι, όσα κι αν πέτυχαν, 

δεν μπόρεσαν να ξεφύγουν από αυτό. Γι’ αυτό τους κατέκτησαν οι πρόγονοί μας». 

«Υπάρχουν άλλα τέτοια;» τη ρώτησε εκείνος χωρίς να ακούει. Σκέψεις 

τρεμόπαιζαν στο μυαλό του. Ιδέες έπαιρναν ζωή. Η αίσθηση του καινούριου 

έκανε την καρδιά του να χτυπάει δυνατά. 

«Όχι. Μόνο σε φωτογραφία σε ένα βιβλίο είχα δει. Εννοώ, σε ένα μουσείο είχα δει 

μεταλλικά, στρογγυλά νομίσματα. Αλλά χαρτονομίσματα; Όχι. Χάθηκαν όλα στη 

φωτιά του μεγάλου πολέμου». 

«Άρα η χρονοθύελλα μας έστειλε ένα υπέροχο δώρο. Ένα σημαντικό, εξαίσιο 

δώρο…» είπε με ένα αινιγματικό χαμόγελο στα χείλη του. 

«Τι εννοείς;» τον ρώτησε εκείνη ανήσυχα. 

«Είναι τόσο παλιό. Τόσο σημαντικό. Από την εποχή των ανθρώπων. Και έχουμε στα 

χέρια μας ένα χαρτονόμισμα. Από αυτόν τον αρχαίο πολιτισμό. Μπορούμε να το 

πάμε στο μουσείο!» φώναξε σχεδόν ο Αδάμ. 

«Μπορούμε…» ψιθύρισε η Εύα. 

«Σκέψου πόσο σημαντικό είναι αυτό! Πόσο σημαντικοί θα γίνουμε! Για κάτι τόσο 

πολύτιμο… Όχι…  Δε θα αρκέσει ένα χαμόγελο. Θα μας δώσουν πολλά. Ο καθένας 

τους. Για την προσφορά μας στον πολιτισμό. Στη γνώση. Πολλά χαμόγελα! Και όσα 

περισσότερα… Τόσο πιο σημαντικοί… Ναι. Έχει λογική. Ας το πάμε στο μουσείο. Και 

ας γίνουμε σημαντικοί!». 



48              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η πρόταση ακούστηκε σαγηνευτική, γλυκιά. Μα μέσα της ήξερε πως δεν ήταν 

σωστό. Ήταν λάθος. Ήταν έξω από την κουλτούρα τους. 

«Μιλάς σαν και εκείνους. Ο καθηγητής είχε δίκιο. Ο σπόρος του κακού…». 

 Όταν εκείνος άκουσε τα λόγια της ένιωσε ντροπή. Πώς είχε τολμήσει 

να κάνει τέτοιες σκέψεις; Πώς; «Ένα χαμόγελο για κάθε ανταλλαγή, ένα, σαν 

χάδι, στο χέρι σαν προσευχή». Με αυτό το τραγούδι μεγάλωσε όπως και όλοι οι 

πρόγονοί του για πολλούς αιώνες. Μόνο ένα, κανένα περισσότερο. 

«Έχεις δίκιο. Παρασύρθηκα. Κάτι συνέβη μέσα μου. Δεν ξέρω τι. Συγγνώμη». 

«Δεν πειράζει» απάντησε εκείνη γλυκά. «Μόνο ας το αφήσουμε εδώ. Δεν ταιριάζει 

στον κόσμο μας. Έρχεται από άλλες εποχές». 

«Ναι…» είπε εκείνος ντροπαλά. Εκείνη άνοιξε το παράθυρο και το πέταξε έξω. 

Εκείνο χόρεψε για λίγο στον άνεμο και έπειτα χάθηκε μέσα σε μια μικρή 

λάμψη. 

«Η χρονοθύελλα το πήρε πάλι μακριά. Ίσως στην εποχή από την οποία ήρθε. Ίσως 

σε κάποια άλλη. Δεν θα μάθουμε ποτέ». 

Ο Αδάμ ένιωσε ευγνωμοσύνη. Τον είχε σώσει από μια κακιά σκέψη. Γύρισε και 

την κοίταξε σοβαρά. Ύστερα της προσέφερε ένα χαμόγελο. Εκείνη τον 

κοίταξε. Δίστασε να το δεχτεί. 

«Δεν ήταν ανάγκη…» του είπε. «Δεν έκανα κάτι σημαντικό…». Τελικά το 

δέχτηκε. 

«Υποτίθεται πως έπρεπε να πεις απλά ‘‘ευχαριστώ’’. Τι πάει να πει ‘‘δεν ήταν 

ανάγκη’’;». 

«Δεν ξέρω…» αποκρίθηκε εκείνη. «Δεν ξέρω γιατί το είπα…». 

«Ας το ξεχάσουμε. Ας πάμε επιτέλους σε εκείνο το πάρτι». Εκείνη συμφώνησε.  

Για μια ακόμη φορά η γαλήνη του τοπίου ταράχτηκε από το βρυχηθμό της 

μηχανής. Το όχημα χάθηκε μέσα στη νύχτα, πάνω στο μοναδικό δρόμο που 

υπήρχε μέσα στη σιωπηλή έρημο. Οι σκέψεις τους ταξίδευαν σε μονοπάτια που 

δεν είχαν περπατήσει ξανά. Ο Αδάμ και η Εύα είχαν χάσει για πάντα την 

αθωότητά τους και ήξεραν πως τίποτε δεν θα ήταν πια το ίδιο. Η ιδέα μιας 

ξεχασμένης εποχής, ο σπόρος του κακού, είχε χαραχτεί στην ψυχή τους. 



Το ταξίδι ενός χαρτονομίσματος        49 
_______________________________________________________________________________________________________________________________________________________________________________________________________________ 

 

 

Ο Μιχαήλ ΖωντόςΜιχαήλ ΖωντόςΜιχαήλ ΖωντόςΜιχαήλ Ζωντός γεννήθηκε στην Αθήνα 

και πέρασε το μεγαλύτερο μέρος της ζωής 

του στο Ναύπλιο. Σπούδασε Διεθνείς και 

Ευρωπαϊκές Σπουδές στο Πανεπιστήμιο 

Πειραιά και είναι κάτοχος μεταπτυχιακών 

τίτλων στις Διεθνείς Σχέσεις και 

Στρατηγικές Σπουδές από το Πάντειο 

Πανεπιστήμιο και Αμερικανικών Σπουδών 

από το Πανεπιστήμιο της Ουτρέχτης. 

Σήμερα εκπονεί το διδακτορικό του στην 

Ουτρέχτη με θέμα τις Αμερικανικές αντιλήψεις για την Ευρώπη στις αρχές του 

εικοστού αιώνα. 

Με τη λογοτεχνική συγγραφή ασχολείται από τότε που θυμάται τον εαυτό 

του. Μέχρι στιγμής έχει πάρει μέρος με διηγήματα ή συμμετοχές στις εξής 

συλλογές: “Foreign Eyes: International Students Reflect on Utrecht” 

(University of Amsterdam Press/PallasPublications), «#Tweet Stories: 

Λογοτεχνία σε 140 Χαρακτήρες» (www.openbook.gr), «Θρύλοι του Σύμπαντος 

2» (Εκδόσεις Συμπαντικές Διαδρομές), «Ιστορίες για την Ελλάδα» 

(www.eyelands.gr) και στη συλλογή «Στοιχειωμένη Πόλη» (εκδόσεις Ars 

Nocturna –υπό έκδοση). Συχνά δημοσιεύει διηγήματα στο προσωπικό του blog 

http://mzontos.wordpress.com/.  

 

 http://mzontos.wordpress.com 

 mi.zontos@gmail.com 

 

 



50              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το κορνιζαρισμένο χαρτονόμισμαΤο κορνιζαρισμένο χαρτονόμισμαΤο κορνιζαρισμένο χαρτονόμισμαΤο κορνιζαρισμένο χαρτονόμισμα    
Μίνως-Αθανάσιος Καρυωτάκης 
 

               Ήταν μια ηλιόλουστη μέρα, οι αχτίδες του ήλιου χτύπαγαν το 

πρόσωπο του κύριου Ιάκωβου. Μέσα στο μαύρο του σακάκι ένιωθε ολόκληρο 

το κορμί να ζεσταίνεται. Ο ιδρώτας έτρεχε από το πρόσωπο, ενώ η ταχύτητα 

των βημάτων του είχε μειωθεί δραματικά. 

               Εδώ και τρεις μέρες περίπου έτρεχε διαρκώς από το πρωί στις 

διάφορες κρατικές υπηρεσίες ώστε να μπορέσει να λάβει επιτέλους τη 

σύνταξή του. Σήμερα, πήρε τα χρήματα στα χέρια του. Το θέαμα βέβαια κάθε 

άλλο παρά ευχάριστο θα μπορούσε να χαρακτηριστεί, καθώς από τα 

πεντακόσια ευρώ που λάμβανε κάθε μήνα, έπαιρνε πια τριακόσια. Είχαν 

μειωθεί βλέπετε εξαιτίας των περικοπών. Η χώρα βρισκόταν στα πρόθυρα 

χρεοκοπίας. Έπρεπε να κοπούν οι μισθοί, οι συντάξεις, οι δαπάνες του 

κράτους και γενικότερα ό,τι άλλο μπορούσε να φανταστεί κάποιος ώστε να 

επιβιώσει το έθνος, τουλάχιστον έτσι έλεγαν οι ειδήσεις. 

              Ο κύριος Ιάκωβος ποτέ δε διαφώνησε μ’ αυτή την τακτική. Πάντοτε 

πίστευε πως όλοι έπρεπε να συνεισφέρουμε έστω και μ’ αυτόν τον τρόπο για 

να βγούμε από το φαύλο κύκλο που οδηγούσε με μαθηματική ακρίβεια στη 

χρεοκοπία και στην καταστροφή της Ελλάδας. Πάντοτε ήλπιζε πως όλα θα 

τελείωναν κάποια στιγμή. Όταν θα τελείωνε αυτή η οικονομική δυσπραγία, 

τότε όλα θα γίνονταν καλύτερα, το κράτος και μαζί το έθνος θα γινόταν 

δυνατότερο. 

             Ωστόσο, οι περικοπές ήταν τόσο μεγάλες ώστε πλέον δεν μπορούσε να 

ζήσει. Είχε καταντήσει να τρώει από τις επτά μέρες της εβδομάδας τις τέσσερις 

μακαρόνια. Είχε κόψει σχεδόν τα πάντα, ακόμα και το ψωμί. Αγαπούσε το 

ψωμί, μα οι τιμές του ήταν απαγορευτικές. Αυτό που τον εκνεύριζε απίστευτα 

ήταν το γεγονός ότι είχε ψηφίσει την κυβέρνηση. Ναι, καλά ακούσατε, την 

είχε ψηφήσει γιατί όφειλε να πράξει το σωστό ως σώφρων πολίτης. Με το 

πέρασμα του χρόνου όμως, είχε αρχίσει να έχει τύψεις. Σχεδόν καθημερινά 

έπιανε τον εαυτό του να αναπολεί τα παιδικά του χρόνια. Είχε βιώσει την 

κατοχή, είχε βιώσει τη Χούντα, γι’ αυτό ανεχόταν αυτή την άθλια κατάσταση. 

Δεν είχαν φτάσει οι Έλληνες ακόμα εκεί. Όχι ευτυχώς, μα βρισκόταν ένα 

βήμα πριν απ’ αυτό το σημείο. Άραγε όταν είχε ρίξει την ψήφο είχε συμβάλλει 

καίρια ώστε να σταματήσει ο στραγγαλισμός ή απλά τον είχε παρατείνει; 



Το ταξίδι ενός χαρτονομίσματος        51 
_______________________________________________________________________________________________________________________________________________________________________________________________________________ 

 

 

            Με το γεμάτο από τους ρόζους χέρι του άνοιξε την ξύλινη πόρτα του 

σπιτιού του. Ετοίμασε το καφεδάκι του και κάθισε μπροστά από την 

τηλεόραση. Θα έβλεπε για πολλοστή φορά ειδήσεις, γιατί όπως έλεγε πάντοτε: 

«Σωστός πολίτης είναι ο ενημερωμένος πολίτης». 

           Ύστερα από τριάντα λεπτά όμως έκλεισε την τηλεόραση. Οι 

δημοσιογράφοι ισχυρίζονταν ότι θα κοπούν κι άλλο οι συντάξεις κατά είκοσι 

τις εκατό περίπου. Αν κοβόντουσαν πώς θα μπορούσε να ζήσει;  

          Κοίταξε μηχανικά το καθιστικό του. Το μάτι του έπεσε στην κορνίζα 

όπου είχε τοποθετήσει με καμάρι ένα χαρτονόμισμα των είκοσι ευρώ. Ήταν το 

πρώτο χαρτονόμισμα που έπιασε στα χέρια του μετά την αλλαγή της δραχμής. 

Τώρα, που το έβλεπε κορνιζαρισμένο πάνω από τη βιβλιοθήκη του δεν 

αισθανόταν την αίγλη ούτε την ευδαιμονία που είχε νιώσει όταν το είχε 

πρωτοπιάσει στα χέρια του. «Αυτό είναι το νόμισμα της προόδου» είχε πει  με 

περηφάνια στην εγγονούλα του πριν από χρόνια. Πώς είχε πιστέψει κάτι τόσο 

ανόητο; 

          Έκλαψε με αναφιλητά. Δεν άντεχε άλλο. Δεν μπορούσε να ζήσει άλλο 

μέσα στη δυσθεώρητη ανασφάλεια που είχε απλωθεί στη χώρα. Δεν υπήρχε 

πια κανένα ίχνος ελπίδας. Ακόμα και ο ίδιος που υποστήριζε τόσο καιρό με 

αυταπάρνηση την κυβέρνηση και το Μνημόνιο είχε καταλάβει πως δεν ήταν 

αυτός ο σωστός δρόμος. 

          Από το δρόμο άκουσε φωνές. Φώναζαν συνθήματα κατά της οικονομικής 

πολιτικής. Εκεί μέσα σίγουρα θα βρίσκονταν όλοι οι κομμουνιστές που είχαν 

στόχο να χρεοκοπήσουν τη χώρα. Ήταν όντως έτσι ή μήπως όλες αυτές οι 

σκέψεις ήταν το λιγότερο ανόητες; 

           Έπιασε το κάδρο με το χαρτονόμισμα των είκοσι ευρώ. Το κοίταξε για 

ώρα. Μπορούσε να ακούσει ακόμα τις φωνές των διαδηλωτών. Έβγαλε το 

τζάμι που κάλυπτε τα χρήματα. Έβαλε το χαρτονόμισμα στην τσέπη και βγήκε 

στο μπαλκόνι για να αντικρίσει τους διαδηλωτές. 

           Το θέαμα που αντίκρισε τον εξέπληξε. Είδε νεαρά παιδιά μαζί με καθώς 

πρέπει κύριους που φώναζαν δυνατά. Πώς ήταν δυνατόν κάτι τέτοιο; 

Ανέκαθεν πίστευε πως μέσα στις πορείες και στις διαδηλώσεις υπήρχαν 

μονάχα καθάρματα που είχαν σκοπό να καταστρέψουν τις περιουσίες 

πολιτών. Δεν είχε κατέβει σε πορεία, γιατί δεν ήταν κουμουνιστής ούτε 

αριστερός. Ο ίδιος τοποθετούσε τον εαυτό του στο χώρο της δεξιάς. Άλλωστε, 

τόσα χρόνια δεξιά δεν ψήφιζε; Άρα δεξιός δεν ήτανε; 



52              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

          Βγήκε γρήγορα από το σπίτι του. Μπήκε βιαστικά στο μαγαζί του 

ελαιοχρωματιστή που άνηκε στο χώρο της αριστεράς. Μάλιστα, αρκετοί 

ισχυρίζονταν πως ήταν αναρχικός.  

          «Αντώνη, μην κλείνεις το μαγαζί σου γιατί θέλω να αγοράσω κάτι» είπε ο 

κύριος Ιάκωβος αλαφιασμένος. 

            Ο μαγαζάτορας άνοιξε την πόρτα έκπληκτος. Άφησε τον άνδρα να 

διαβεί το κατώφλι. 

          «Θέλω μία μάσκα για να εμποδίζει τα δακρυγόνα και ό,τι άλλο πετάνε στις 

πορείες οι αστυνομικοί» είπε σοβαρά ο γέροντας. 

          «Κύριε Ιάκωβε, είστε καλά;» ρώτησε αποσβολωμένος ο ελαιοχρωματιστής. 

          «Ναι, θέλω μία καλή μάσκα για να μην εισπνέω τα δακρυγόνα και τα 

καπνογόνα» επέμεινε εκείνος. 

          Ο Αντώνης έγνευσε καταφατικά στον πελάτη. Καθυστέρησε κάποια 

λεπτά, μα στο τέλος έφερε τη μάσκα. Κοιτώντας παράξενα τον γέροντα είπε 

πως κόστιζε συνολικά είκοσι ευρώ. Παράλληλα, τον ρώτησε για ποιον λόγο 

την ήθελε. Ο Ιάκωβος απήντησε ότι θα πήγαινε στην πορεία. 

          «Αν έρθετε μαζί μου στην πορεία κατά των μέτρων, τότε σας τη χαρίζω» είπε 

χαμογελώντας ο ελαιοχρωματιστής. 

          «Όχι, σε παρακαλώ δέξου ετούτο το χαρτονόμισμα. Πρέπει να το ξεφορτωθώ 

από πάνω μου. Τόσα χρόνια πίστευα πως το συγκεκριμένο νόμισμα θα φέρει χαρά 

και ευδαιμονία. Να καταλάβεις, ήμουνα τόσο βλάκας που το είχα κορνιζάρει. 

Σήμερα συνειδητοποίησα πως τα χρήματα δε φέρνουν τη χαρά. Μονάχα η ελπίδα 

μαζί με την προοπτική θα μας βοηθήσει να δούμε καλύτερες μέρες. Το νόμισμα ήταν 

και είναι κάτι φτιαχτό. Σε παρακαλώ, δέξου το. Θέλω να το ξεφορτωθώ και ίσως 

μαζί του ξεφορτωθώ και κάποιες αμαρτίες που διέπραξα όλον αυτόν τον καιρό». 

         «Θα το δεχτώ, αλλά θα περιμένεις να κλείσω το μαγαζί και να πάμε μαζί στη 

διαδήλωση» είπε γελώντας ο αναρχικός. 

         Έτσι, οι δύο άνδρες βγήκαν από το μαγαζί, ενώθηκαν με το πλήθος και 

πάλεψαν για ένα καλύτερο αύριο. Είθε να πέτυχαν το σκοπό τους.   

 



Το ταξίδι ενός χαρτονομίσματος        53 
_______________________________________________________________________________________________________________________________________________________________________________________________________________ 

 

 

Ο ΜίνωςΜίνωςΜίνωςΜίνως----Αθανάσιος ΚαρυωτάκηςΑθανάσιος ΚαρυωτάκηςΑθανάσιος ΚαρυωτάκηςΑθανάσιος Καρυωτάκης 

γεννήθηκε στη Θεσσαλονίκη το 1994. 

Είναι φοιτητής του τμήματος 

δημοσιογραφίας και ΜΜΕ του ΑΠΘ. 

Στον ελεύθερο του χρόνο ασχολείται 

με τη συγγραφή παραμυθιών και 

διηγημάτων. Έχει πάρει μέρος σε 

πολλούς λογοτεχνικούς 

διαγωνισμούς. Μεγαλύτερη διάκριση 

αποτελεί το πρώτο βραβείο στον 

πέμπτο πανελλήνιο διαγωνισμό 

παραμυθιού που είχε διοργανωθεί από 

το περιοδικό Kid’s Fan. Το 

μυθιστόρημα: «Μια σειρά από 

τρομαχτικά γεγονότα» είναι η πρώτη 

του μεγαλόπνοη συγγραφική προσπάθεια και μπορείτε να το κατεβάσετε 

δωρεάν από τον ιστοχώρο των Εκδόσεων Σαΐτα: 

http://www.saitapublications.gr/2012/12/ebook.13.html 

Παράλληλα, διαθέτει και το ιστολόγιο: «Χίλιες και μία ιστορίες» 

(http://minosathkar.blogspot.gr/). Τέλος, έχει συμμετάσχει και στο 

συλλογικό ebook: Tweet_Stories - Λογοτεχνία σε 140 χαρακτήρες. 

 

 http://minosathkar.blogspot.gr 

 minosathkar@yahoo.gr 



54              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η σιωπή του χαρτονομίσματοςΗ σιωπή του χαρτονομίσματοςΗ σιωπή του χαρτονομίσματοςΗ σιωπή του χαρτονομίσματος    
Εύα Κασιάρου 
 

 Σαν μπάλα τριγυρίζω εδώ και χρόνια. Δε βρίσκω δίχτυ να σταματήσω. 

Το σώμα μου και ταλαιπωρημένο έχει αξία. Αφουγκράζομαι ζωές. Παίζω μαζί 

τους. 

 Πριν είκοσι δευτερόλεπτα ήμουν σε άλλο χώρο. Πήγα με περιέργεια 

στον καινούργιο ιδιοκτήτη. Έδωσε μια καδένα. Με πήρε. Το χέρι του ζεστό. 

Με ακούμπησε στο στόμα του. Ένιωσα την αναπνοή του. Το φιλί του. 

«Αυτό δε μου έχει συμβεί ξανά» ήθελα να φωνάξω αλλά σιώπησα. 

 Με έβαλε στην τσέπη του πουκαμίσου του. Ήμουν μόνο. Περπατούσαμε 

γρήγορα. 

«Πρέπει να ξοφλήσω». 

 Ο καπνός του τσιγάρου με έπνιγε. Μύρισα μούχλα. 

«Άργησες». 

«Τώρα τα πήρα». 

«Πού τα βρήκες;». 

«Τι σημασία έχει. Παρ τα». 

 Το ζεστό χέρι με τράβηξε δυνατά. Στο ένα χέρι εγώ στο άλλο το πιστόλι. 

Άκουσα το μπαμ.  Μπήκα ξανά στην τσέπη του. Φύγαμε τρέχοντας. 

Συναντήσαμε έναν μικρόσωμο. Βγήκα. Το τραπέζι κρύο. 

«Αυτά είναι μικρέ». 

«500!». 

«Τον έφαγα». 

 Ο μικρόσωμος με κοίταξε. 

«Πού είναι;». 

«Στην αποθήκη». 

«Πάμε». 

 Μπήκα ξανά στη θέση μου.  

«Σε πήρε χαμπάρι κανείς;». 

«Εγώ…» ήθελα να φωνάξω αλλά σιώπησα. 

«Όχι». 

 Πήγαμε εκεί που μύρισα μούχλα. 

«Πού θα τον πάμε;». 

«Ξέρω. Εκεί θα τον πετάξουμε. Κανείς δε θα τον βρει». 



Το ταξίδι ενός χαρτονομίσματος        55 
_______________________________________________________________________________________________________________________________________________________________________________________________________________ 

 

 

 Στην προσπάθεια να τον σηκώσουν έπεσα κάτω. Έφευγαν. Το ζεστό 

χέρι γύρισε και με άρπαξε. 

«Άφησε με εδώ» ήθελα να φωνάξω αλλά σιώπησα.  

«Έχεις το πράμα». 

«Ναι, γνήσιο». 

 Προχωρούσαν με το σώμα σε μια σακούλα. Κοίταξαν δεξιά και 

αριστερά. 

«Δε βλέπει κανείς. Τώρα. Πέτα την». 

«Εγώ σας βλέπω…» ήθελα να φωνάξω αλλά σιώπησα. 

 Τον ξεφορτώθηκαν. Κάθισαν στο χώμα. Πήραν τα σύνεργα και 

ξεκίνησαν. 

 Έγειραν. Ο καθένας στο δικό του κόσμο. Γελούσαν. 

«Την αγαπάω ρε μαλάκα. Είναι ψυχούλα».  

 Κάθε του λέξη με ταρακουνούσε. Με ζάλιζε. 

«Δεν πάει άλλο. Εγώ θα φύγω». 

«Πού θα πας ρε μαλάκα. Εγώ έχω το χρήμα. Νάτο». Βγήκα πάλι. «Έκανε 

παραπάνω το χρυσό αλλά δεν είχε. Αυτά μόνο». Με κούνησε στον αέρα. 

«Άσε με να φύγω…»  ήθελα να φωνάξω αλλά σιώπησα.  

Μπήκα πάλι μέσα. Ο μικρόσωμος έκανε και άλλη ένεση. 

«Σταμάτααααααααααααα…» ήθελα να φωνάξω αλλά σιώπησα. 

Έπεσε στο χώμα. 

«Σήκω ρε μαλάκα. Έρχεται η μάνα μας. Θα μας πάει σπίτι. Έχει φαί. Ο πατέρας 

λείπει πάλι. Θα ξενογαμάει ή ταξιδεύει. Δεν ξέρω ρε μαλάκα. Σήκω, φεύγουμε. Πάμε 

σπίτι. Μάνα, ο Γιώργης έπεσε πάλι. Μην το μαλώσεις το παιδί. Είναι μικρός.  Πού 

είσαι ρε μάνα; Ξέρεις πού κοιμήθηκα; Εκεί μαζί σου. Το κατάλαβες. Το ξέρω. Ήταν 

ζεστά εκεί. Και ο Γιώργης εκεί. Τα δύο μας. Ρε μαλάκα δεν είναι εδώ ο τάφος της 

μάνας. Σήκω να πάμε να τον βρούμε. Την αγαπώ μάνα. Πηδηχτήκαμε. Σου μοιάζει. 

Έχει τα βυζιά σου. Γεμάτα γάλα. Αυτά τα θυμάμαι.  Σήκω ρε μαλάκα». 

Οι μύτες του έτρεχαν. Τα μάτια του έτρεχαν. Ένα υγρό έπεσε επάνω 

μου. 

«Σήκω ρε μαλάκα…» ήθελα να φωνάξω αλλά σιώπησα. 

Πλακώθηκα ανάμεσα στο σώμα του και στο χώμα. Η καρδιά του 

κτυπούσε. Άκουγα το όνειρό του. Άκουγα τη φωνή της μάνας του. 

«Γιατί έφυγες;» τη ρώτησε. 

«Αρρώστησα παιδί μου…» είπε και έφυγε. 

Όλο το βράδυ εκεί. Στο χώμα. Ξημέρωσε. Μυρωδιά νεκρού γύρω. 

Σηκωθήκαμε. 



56              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

«Ξύπνα ρε μαλάκα, ξημέρωσε. Πείνασα. Έχω τα 500. Θα σε κεράσω. Γλυκό και γάλα. 

Μετά πάμε σπίτι. Η Μαρία περιμένει. Άντε ρε μαλάκα». 

Ο Γιώργης ακούνητος. Πήρε το κεφάλι του και το κούνησε. Τα μάτια 

του ανοιχτά. 

«Έφυγες; Εγώ τι θα κάνω ρε μαλάκα; Γύρνα ρε μαλάκα». 

Τον αφήσαμε εκεί. Τα βήματά του μπερδεμένα. Υγρά και κόκκινα τα 

μάτια του. 

«Γιατί ρε μάνα τον πήρες; Ένα παιδάκι ήταν ρε μάνα. Να τον προσέχεις τον μικρό».   

Κόντευα να πέσω από την τσέπη. Με έπιασε. 

«Για σένα όλα γίνονται ρε. Για το χρήμα. Τον έχασα με ακούς; Ήταν μόλις 

δεκαπέντε ρε το καταλαβαίνεις; Τι να σε κάνω τώρα; Ένα χαρτί είσαι με έναν 

αριθμό. Αι στο διάολο μαλακισμένο». 

Με έσκισε στα δύο. Δεν πόνεσα. Τον «πόνεσα». Μάζεψε τα κομμάτια 

μου. Τα έβαζε δίπλα-δίπλα να τα ενώσει. Τα χέρια του έτρεμαν. Έτρεμα και 

εγώ.  

«Αι στο διάολο…». 

Με πέταξε. Με πάτησε. Με μάζεψε. Μπήκαμε δύο κομμάτια βρώμικα 

μέσα στην τσέπη. 

«Πού είσαι Μαρία; Θέλω γάλα να βυζάξω». 

Πήρε το στήθος της. Έκλαιγε. 

 Δύο γυναικεία χέρια με τράβηξαν έξω. Με κόλλησαν προσεκτικά. 

Έγινα ένα.  

«Πάμε να πάρουμε τον μικρό. Θα τον βάλω με τη μάνα». 

Έμεινα επάνω στο κομοδίνο. Κοίταξα την απελπισία γύρω μου. Δίπλα 

μου κέρματα. Μουσική στο διπλανό διαμέρισμα. 

«Σταμάτα, έχουμε κηδεία...» ήθελα να φωνάξω αλλά σιώπησα. 

Περίμενα. Ήρθαν αγκαλιά. Το κεφάλι του γερμένο στον ώμο  της. 

«Άστα επάνω μου. Θα τα κανονίσω όλα εγώ». 

«Είσαι η μάνα μου. Μη φύγεις μαλακισμένη ποτέ από δίπλα μου». 

Πάλι μέσα στην τσέπη του. 

«Πάμε. Του έταξα γλυκό και γάλα». 

«Κλέφτες πιάστε τους…». 

Τρέξαμε. 

«Αυτό το γλυκό για τον μικρό».  

 Το άφησε σε ένα χαρτονόσπιτο. Δυο βρώμικα χέρια το άρπαξαν. 

«Να πάμε σουπερ μάρκετ. Έχεις το πεντακοσάρικο;». 

«Δεν το χαλάω. Είναι για τον μικρό». 



Το ταξίδι ενός χαρτονομίσματος        57 
_______________________________________________________________________________________________________________________________________________________________________________________________________________ 

 

 

«Κλέφτες πιάστε τους…». 

 Τρέξαμε. 

«Αυτό το γάλα για τον μικρό». 

Δύο μάτια τον ευχαρίστησαν. Δυο παιδικά χέρια το κράτησαν. 

«Πάμε στο Γιώργη τώρα». 

Ο χώρος παγωμένος. 

«Μικρέ σου έφερα γλυκό και γάλα». 

Τα άφησε επάνω στο ξύλο. 

«Μαρία από εδώ το παιδί σου. Αγκάλιασέ το. Τώρα που ήρθε η μάνα εσύ έφυγες; Θα 

βυζαίναμε μαζί ρε μαλάκα». 

Ούρλιαξε. Η Μαρία τους αγκάλιασε. 

«Εσύ μη φύγεις, σε αγαπώ». 

Άκουσα τις καρδιές τους να σμίγουν. Έγιναν ένα εκεί στον παγωμένο 

χώρο. 

«Φύγετε από εδώ ρε τσογλάνια. Και εσύ μεγάλη γυναίκα δε ντρέπεσαι λίγο; Με το 

παιδί σου ρε; Πού καταντήσαμε. Ουστ από εδώ παλιοπρεζόνια. Μαγαρίζετε τους 

νεκρούς. Μάνα πατέρα δεν έχεις εσύ μικρέ;  Άρε ξύλο που θέλετε». 

«Για τον μικρό το κάναμε. Να βυζάξει και αυτός προτού μπει μέσα. Αλλά πού να 

καταλάβεις εσύ;». 

«Άστους…» ήθελα να φωνάξω αλλά σιώπησα. 

Πάλι ένεση. Χαθήκανε και οι δύο. Ξαγρυπνήσαμε όλοι. Η τελετή 

σύντομη. Ο παπάς, η Μαρία αυτός και εγώ μέσα στην τσέπη του. 

«Να πληρώσεις το γραφείο τελετών». 

«Έχω μόνο αυτά. Παρ τα». 

«Θέλουν άλλα τόσα». 

«Καλά, πάρε αυτά τώρα και μετά τα άλλα. Αφού είναι για τον μικρό θα τα βρω». 

«Κράτησέ με μαζί σου» ήθελα να φωνάξω αλλά σιώπησα. 

Άλλαξα χέρια. Προτού φύγω από τα δικά του τα φίλησα όπως έκανε αυτός 

όταν με αντάμωσε. 

 



58              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η γιαγιά της μετά την καταστροφή της 

Σμύρνης ρίζωσε στην Κατερίνη. Εκεί 

γεννήθηκε και η Εύα ΚασιάρουΕύα ΚασιάρουΕύα ΚασιάρουΕύα Κασιάρου. Όταν 

ήταν μικρό παιδί και ήθελε να φύγει από 

τη γη, έσφιγγε με δύναμη τα μάτια. Με 

χρώματα, φως, αστραπές, μολύβια και 

χαρτιά ταξίδευε στους δικούς της 

φανταστικούς και πραγματικούς κόσμους.  

Σπούδασε νηπιαγωγός για νη μη 

σταματήσει και μεγάλη το παιχνίδι. Έχει 

γράψει παραμύθια που δημοσιεύτηκαν 

στα περιοδικά «Σύγχρονο νηπιαγωγείο» 

και «Παράθυρο στην εκπαίδευση». Μαζί με άλλες φίλες της έγραψε project με 

διάφορα θέματα για παιδιά σχολικής ηλικίας. Είναι μέλος της  SCBWI Greece 

(το ελληνικό τμήμα του Society of Children’s Book Writers and Illustrators)  

Κάθε φορά που θέλει να εκτονωθεί, να γεμίσει με ήχους τις σιωπές, να μιλήσει 

δυνατά, ίσως και να ουρλιάξει, κτυπάει τα γράμματα του υπολογιστή και αυτά 

γίνονται λέξεις σε λευκές σελίδες του word.  

 

 http://www.facebook.com/profile.php?id=1490694996&fref=ts 

 evakas2@yahoo.gr  



Το ταξίδι ενός χαρτονομίσματος        59 
_______________________________________________________________________________________________________________________________________________________________________________________________________________ 

 

 

CountdownCountdownCountdownCountdown    
Παναγιώτης Κουντουράς 
 

 Ο μαυροφορεμένος άντρας του παρέδωσε τον φάκελο. Ποτέ του δεν 

κατανόησε τη δύναμη του μωβ. Το χαρτονόμισμα έμοιαζε με σωτήρια διέξοδο 

στη γήινη κόλαση της καθημερινότητας. Το δρόμο δεν τον επέλεξε. Η μοίρα 

του πήρε τα πάντα, καθιστώντας τον Μουράντ ένα ανεξέλεγκτο πιόνι σε νέα 

πατρίδα που ποτέ δεν τον αγάπησε. Σκιές και θολές αναμνήσεις ακολούθησαν. 

Η στιγμή εκείνη ήταν σίγουρα ευχή και κατάρα. Δε σκέφτηκε την απάντηση. 

«Ναι» ήταν η πρώτη και η τελευταία του κουβέντα. 

 

 Η μουντή επαναλαμβανόμενη μέρα της αυτοταπείνωσης, έδωσε τη 

θέση της στο απόλυτο μαύρο. Ένα τελευταίο όνειρο και ο χρόνος ποτέ δε θα 

φάνταζε ίδιος μέσα του. Μία δυνατή κραυγή ακούστηκε στο σκοτεινό υπόγειο. 

Στα χέρια του αλυσίδες και στο κεφάλι του ένα περίεργο κράνος. Η οθόνη 

μπροστά του άναψε και μία σχεδόν απόκοσμη φωνή κυριάρχησε στο χώρο. 

 

 «Ολική αναρχία μέσα σε έναν άδικο κόσμο μα η κοινωνία δεν έχει τη 

δύναμη να τιμωρήσει αυτούς που θέλουν το κακό σου. Αν αρνηθείς να προχωρήσεις, 

στο κράνος αυτόματα θα ενεργοποιηθεί εκρηκτικός μηχανισμός. Αν δεχθείς να 

εξερευνήσεις την αληθινή σου φύση, σε επτά λεπτά από τώρα η ζωή σου θα έχει 

αλλάξει. Καλώς ήρθες στο Countdown. 248 εκλεκτοί χρήστες της οργάνωσης 

παρακολουθούν την αυτοθυσία σου μέσω διαδικτύου. Τα ποσά που έχουν επενδύσει 

πάνω σου ξεπερνούν κάθε προηγούμενο. Απαιτούν πράγματα και το ρολόι μετράει 

αντίστροφα». 

 

 Ο Μουράντ ένιωθε την καρδιά του να προδίδει τα όρια της αντοχής. 

Γνώριζε καλά το φόβο μα η κατάσταση ξεπερνούσε τη λογική. Τίποτα δεν 

έβγαζε νόημα και σίγουρα προτιμούσε την άχρωμη οσμή της φτωχικής 

καθημερινότητας, πλάι στη ματαιότητα υπό τη συντροφιά της πείνας. 

 

 «Πέντε δευτερόλεπτα Μουράντ για μία σου απάντηση» αποκρίθηκε 

επιτακτικά η φωνή. Το σώμα του διαπέρασε μία δυνατή τάση ηλεκτρισμού, τα 

δεσμά απελευθερώθηκαν και ο ίδιος σωριάστηκε στο βρώμικο έδαφος. 

Προσπάθησε να πάρει ανάσα και με δυσκολία φώναξε «ναι».  

 



60              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

 «Το παιχνίδι αρχίζει». Ο χρόνος ξεκίνησε να μετρά αντίστροφα στην 

οθόνη. Πέντε λεπτά απέμειναν για τον πνευματικό του θάνατο. Δύο προβολείς 

αποκάλυψαν ζωή στα δύο κελιά του χώρου. Γνώριμες φιγούρες στο πρώτο, 

παρακαλούσαν για τη ζωή τους. Μία επιβλητική φιγούρα στο δεύτερο 

κρέμονταν από τις αλυσίδες του ταβανιού. Η όψη του άντρα εξέπεμπε οργή 

και μίσος. Το αιματοβαμμένο πρόσωπο πρόδιδε πως κάποιος έπαιξε ήδη μαζί 

του. Ο τελευταίος προβολέας φώτισε το όπλο μπροστά του. 

 

 «Αλβανικά σκουλήκια αποκαλεί τους φίλους σου. Παρέα όμως με τους 

δικούς του ανθρώπους προσπαθούν να επιβάλουν μία νέα τάξη των πραγμάτων. 

Ένας σύγχρονος ναζί που μισεί εσένα και τη χώρα σου, πράγμα που ήδη γνωρίζεις 

καλά. Υπεύθυνος για την επίθεση που δεχθήκατε στο καταφύγιο. Αν τον σκοτώσεις 

μέσα στα επόμενα τρία λεπτά, οι φίλοι σου θα παραμείνουν ζωντανοί. Αν αφεθείς 

στα πρέπει, τότε αφαιρείς από τον εαυτό σου το δικαίωμα της απόλυτης ηδονής. 

Πόσο μάλλον όταν αυτή συνοδεύεται από εκδίκηση για όλα εκείνα που προκαλούν 

το σπαραγμό στη μίζερη ζωή που εσύ δε διάλεξες. Τρία λεπτά Μουράντ και όλα μετά 

αλλάζουν» . 

 

 Δεκάδες σκέψεις τριγυρνούσαν στο φοβισμένο του μυαλό. Θυμήθηκε το 

χαρτονόμισμα όμως ποτέ του δεν πλήγωσε κανέναν. Δεν ξέρει αν γεννήθηκε 

θύμα όμως έμαθε να συμβιβάζεται με αυτό. Τα βασανισμένα μάτια των 

συμπατριωτών του, έστελναν το δικό τους μήνυμα. Του φώναζαν να πατήσει 

τη σκανδάλη, να τιμωρήσει το σκουπίδι. Σήκωσε το όπλο και δε δίστασε να το 

στρέψει στον εαυτό του. Όχι, ήταν απλά μία εναλλακτική σκέψη όμως δε θα 

μπορούσε να είναι τόσο εύκολο. Οι πελάτες ήταν καρφωμένοι στις οθόνες 

τους, όλοι αυτοί που μπορούσαν να εξασφαλίσουν τον πλούτο του σε μία νέα 

ζωή. Ο θάνατος ήταν το τίμημα και ο ήχος της σκανδάλης ακούστηκε στο 

χώρο δύο φορές. Έσπασε τις αλυσίδες και ο άντρας έπεσε με δύναμη στο 

έδαφος. Συνέχισε να φωνάζει και ραγδαία σηκώθηκε να του επιτεθεί. Η τρίτη 

φορά έκανε το αίμα να αναβλύζει. Περίεργο συναίσθημα ο θάνατος. Μέσα του 

ένιωσε τόσο άδειος. 

 

 «Η πρώτη φάση ολοκληρώθηκε, τα πήγες εξαιρετικά. Ώρα να αποδείξεις την 

αξία σου σε όλους εκείνους που θέλουν αληθινά να σε βοηθήσουν. Το όπλο έχει 

άλλες έξι σφαίρες. Αν αστοχήσεις πάνω τους, τουλάχιστον επαρκούν για μία 

δεύτερη προσπάθεια. Έχεις ένα λεπτό Μουράντ, ο χρόνος τελειώνει και το κράνος 

θα εκραγεί».  



Το ταξίδι ενός χαρτονομίσματος        61 
_______________________________________________________________________________________________________________________________________________________________________________________________________________ 

 

 

 Για μία στιγμή άκουσε μόνο τους χτύπους της καρδιάς του. Ήθελε 

απεγνωσμένα να ακούσει τον ίδιο του τον εαυτό μα δε μπορούσε. Τα 

δευτερόλεπτα λιγόστευαν. Μακάρι ο χρόνος να κρατούσε αιώνια τη σημασία 

της στιγμής. Θυμήθηκε το μωβ, δεν έπρεπε να θυμηθεί το μωβ, δεν έπρεπε να 

πάρει το μωβ... 

 

 Ο Μουράντ άνοιξε τα μάτια του. Το μαύρο έδωσε τη θέση του στη 

λευκή αντίθεση του δωματίου. Ζαλισμένος σηκώθηκε όταν αντίκρισε τη 

μαυροφορεμένη φιγούρα δίπλα του. 

 

 «Το ήξερα ότι έκρυβες μέσα σου τόσο μεγάλη δύναμη. Γνωρίζω καλά τα 

κριτήρια της διαλογής και πίστεψέ με, έχω αλλάξει τη ζωή πολλών φίλων σου. Ο 

κόσμος κρύβει παιχνίδια που δεν μπορείς να φανταστείς και είναι ακόμα 

περισσότερα τα καθίκια που πληρώνουν αμυδρά προκειμένου να ικανοποιήσουν τα 

ένοχά τους ένστικτα. Η φύση μας από μόνη της προσπαθεί να εξερευνήσει κάτι 

ανώτερο. Εσύ ήσουν ένας από τους τυχερούς ερευνητές της. Σου δίνω τον φάκελο 

με το χαρτονόμισμα για δεύτερη φορά. Τα νέα σου κέρδη βρίσκονται ήδη σε 

λογαριασμό. Επίσης σου παραδίδω το όπλο. Αν δεχθείς να επαναλάβεις τη 

δοκιμασία, οι επενδυτές θα είναι ακόμα πιο εκδηλωτικοί μαζί σου. Ξεκουράσου και 

σκέψου σοβαρά». 

 

 Ο άντρας έκλεισε την πόρτα την ώρα που ο Μουράντ δεν μπορούσε να 

πιστέψει το μέγεθος αυτού του σκοτεινού λαβύρινθου. Το βλέμμα του 

καρφώθηκε στο παράθυρο. Το άνοιξε με δυσκολία και το μωβ χαρτονόμισμα 

βρέθηκε στον αέρα της πόλης. Ένιωσε την ανάγκη να βγάλει ό,τι φορούσε 

πάνω του. Ήταν τόσο γυμνός μέσα του και το όπλο δεν ακολούθησε τη μοίρα 

του μωβ φίλου. Το κράτησε σφιχτά στα χέρια. Τύψεις, θάνατος, απώλεια, 

ψυχή, τίποτα δεν είχε σημασία. Κανένα κράνος και κανένα countdown δεν 

του έκανε συντροφιά στο δωμάτιο. Το κοίταζε, σχεδόν ήθελε να του μιλήσει 

χωρίς να ξέρει πως μόνο μία σφαίρα θα τον άκουγε στα αλήθεια. Μακάρι να 

έκανε έστω και έναν άνθρωπο ευτυχισμένο. «Μαλακίες» αποκρίθηκε στον 

θλιβερό εαυτό του. Το χαρτονόμισμα προσγειώθηκε στο έδαφος όμως μέσα 

στη βοή του δρόμου κανένας δεν άκουσε έναν πυροβολισμό από ψηλά. 

 



62              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

 Ο Παναγιώτης ΚουντουράςΠαναγιώτης ΚουντουράςΠαναγιώτης ΚουντουράςΠαναγιώτης Κουντουράς 

γεννήθηκε στη Θεσσαλονίκη και 

είναι φοιτητής στο Τμήμα 

Κινηματογράφου του Α.Π.Θ. Το 

2007 η μικρού μήκους ταινία «Η 

αρχή του τέλους» κερδίζει τo 

βραβείο κοινού στο 2ο Crashfest. 

Το 2009, συμμετέχει με τη μεγάλου 

μήκους ταινία “The Pop Corn 

Movie” στο τμήμα Digital Wave του 

49ου Φεστιβάλ Κινηματογράφου 

Θεσσαλονίκης. 

 Eργάστηκε ως βοηθός 

σκηνοθέτη και ηθοποιός σε 

θεατρικές παραγωγές. Έχει 

σκηνοθετήσει corporate videos, 

διαφημιστικά trailer και τη μικρού 

μήκους ταινία “Bitter Dreams”. Το 

2011 κερδίζει το πρώτο βραβείο στον παγκόσμιο διαγωνισμό “MyUnforgiving 

Experience” των Within Temptation για το διαφημιστικό του βίντεο. 

 Οι «Αφανείς Ήρωες» είναι η πρώτη του ταινία ντοκιμαντέρ μεγάλου 

μήκους με ελληνικές και διεθνείς φεστιβαλικές συμμετοχές. Η νέα του μικρού 

μήκους ταινία τεκμηρίωσης «Από τις αυλές στα σαλόνια» πραγματοποίησε 

την πρεμιέρα της στο 7ο Διεθνές Φεστιβάλ Κινηματογράφου της Κύπρου. Έχει 

σκηνοθετήσει Music Videos για έλληνες και ξένους καλλιτέχνες, είναι 

ραδιοφωνικός παραγωγός και κινηματογραφικός συντάκτης σε media της 

Θεσσαλονίκης. 

 

 www.facebook.com/panoskount  

Vimeo page: http://vimeo.com/user11197019  

Imdb profile: http://www.imdb.com/name/nm3277736/ 

 panoskount@hotmail.com 

 



Το ταξίδι ενός χαρτονομίσματος        63 
_______________________________________________________________________________________________________________________________________________________________________________________________________________ 

 

 

Ο μονόλογος ενός Ο μονόλογος ενός Ο μονόλογος ενός Ο μονόλογος ενός χαρτονομίσματοςχαρτονομίσματοςχαρτονομίσματοςχαρτονομίσματος    
Σπύρος Κουτσοσπύρος 
 

 -Ουφ! Τι ζέστη είναι αυτή! Μέσα Ιουλίου να βρίσκομαι στριμωγμένος σε 

ένα πορτοφόλι ανάμεσα σε δύο δεκάευρα που είναι τόσο ...ροζ; Στο κέντρο της 

Αθήνας; Γιατί; Τι αμαρτίες πληρώνω; Ξέρω ότι είμαι το πιο μικρό 

χαρτονόμισμα, άλλα απαιτώ κι εγώ λίγο σεβασμό. Αλλάζω χέρια όλη την ώρα. 

Περισσότερο απ' όλα τ' άλλα χαρτονομίσματα. Κάνω δηλαδή όλη τη 

βρομοδουλειά. Αξίζω λίγο καλύτερη μεταχείριση. Από χθες το απόγευμα με 

έχει εδώ μέσα και δε λέει να ανοίξει να πάρω λίγο αέρα. Εεεεεε άνθρωπε! 

ΠΑΡΕ ΚΑΤΙ! ΞΟΔΕΨΕ! Το ξέρω ότι γκρινιάζω πολύ, αλλά έχω κι εγώ τα δίκια 

μου. Πριν από δω πέρασα ένα μήνα κλεισμένος στην τσέπη ενός παντελονιού. 

Κόντευα να σκάσω, πήγαινα να τρελαθώ! Βέβαια το χειρότερο που μπορεί να 

τύχει, είναι να με ξεχάσουν ολόκληρο τον χειμώνα μέσα σε κάποιο 

καλοκαιρινό ρούχο, το οποίο βρίσκεται μέσα σε κάποια βαλίτσα, η οποία 

βρίσκεται μέσα σε κάποια ντουλάπα. Ευτυχώς μέχρι τώρα δε μου έχει συμβεί. 

Γνωρίζω χαρτονομίσματα που έπειτα από κάτι τέτοιο, δε γύρισαν πίσω τα ίδια. 

Κάτι μέσα τους είχε αλλάξει. 

    Τουλάχιστον μέχρι χθες ήμουν στη Μύκονο και έβλεπα παραλίες, 

γυναίκες με μαγιό, τον Πέτρο τον πελεκάνο, όπως και να το κάνουμε ήταν 

καλύτερα από εδώ. Φυσικά δεν είμαι χαρτονόμισμα που κάθεται σε ένα μέρος 

για πολύ. Είναι στη φύση μου να μετακινούμαι συνέχεια, είμαι ένας 

πολυταξιδιώτης. Σε ένα χρόνο ζω όσα δε ζει ένα πενηντάευρω σε όλη του τη 

ζωή. Δε θα ξεχάσω ποτέ τη νύχτα που ένας μεθυσμένος σε κάποιο ξενυχτάδικο 

της Θεσσαλονίκης, ήθελε να μου βάλει φωτιά και να με κάψει, διότι είχε 

μερακλώσει ακούγοντας τους στίχους: «Θα τα κάψω τα ρημάδια τα λεφτά μου 

για να δω αν την καρδιά μου ή το χρήμα αγαπάς». Ο τύπος περνούσε μεγάλη 

καψούρα και παραλίγο να την πληρώσω εγώ. Ξέχασα να αναφέρω ότι εκείνη 

η νύχτα ήταν η πρώτη μου στην Ελλάδα. 

    Με είχε φέρει από την Ολλανδία ένας Έλληνας φοιτητής καθώς 

γυρνούσε στην οικογένειά του για τις διακοπές των Χριστουγέννων. Το 

πρώτο πράγμα που έκανε όταν έφτασε στη Θεσσαλονίκη, ήταν εκείνο το οποίο 

είχε υποσχεθεί στον εαυτό του: Να φάει την αγαπημένη του μπουγάτσα με 

τυρί από τον φούρνο που βρισκόταν δίπλα στο σπίτι του. Με έβγαλε με 

ανυπομονησία από την τσέπη του και σχεδόν συγκινημένος, με έδωσε στον 

ταμία παίρνοντας την μπουγάτσα στα χέρια του. Πρόλαβα να τον δω να 



64              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

μασουλάει με λαχτάρα τις πρώτες δαγκωνιές, ενώ το πρόσωπό του ξεχείλιζε 

από ευχαρίστηση. Ύστερα ο ταμίας με έβαλε μέσα στην ταμειακή μηχανή και 

από εκεί, σε λίγες ώρες, βρέθηκα σε εκείνο το ξενυχτάδικο παρέα με τον τύπο 

που ήθελε να μου βάλει φωτιά. Τελικά σώθηκα τελευταία στιγμή από την 

άρνηση του αναπτήρα να ανάψει. Με λίγα λόγια: ένας αναπτήρας μου έσωσε 

τη ζωή. Αν μπορούσα θα τον είχα κεράσει ένα ποτό, αλλά δεν είχα λεφτά 

πάνω μου. Μπορεί να είχα γλυτώσει από τον εμπρηστή, αλλά στη σκέψη ότι 

όλοι οι Έλληνες που θα συναντούσα θα ήταν σαν κι αυτόν, με έλουσε κρύος 

ιδρώτας. 

 Με τον καιρό κατάλαβα ότι τελικά δεν είναι όλοι οι Έλληνες το ίδιο. 

Όπως δεν είναι όλοι ίδιοι και οι Ισπανοί. Μπορεί ένας από αυτούς να μου 

έκανε τατουάζ την υπογραφή του έτσι ώστε αν ξαναέπεφτα στα χέρια του να 

με αναγνωρίσει, αλλά αυτό δε σημαίνει ότι όλοι οι Ισπανοί είναι τόσο ηλίθιοι 

ώστε να παίρνουν έναν μαρκαδόρο και να με μουτζουρώνουν ελπίζοντας να 

γυρίσω στα χέρια τους. Δύο χρόνια πέρασα στην Ισπανία και έζησα πολύ 

όμορφες στιγμές. Όπως τότε που σε μια συναυλία, γλίστρησα από την τσέπη 

ενός αγοριού και έπεσα στο έδαφος με κίνδυνο να ποδοπατηθώ από το 

πλήθος. Μια κοπέλα όμως που ήταν παραδίπλα και πρόλαβε να δει από 

ποιανού την τσέπη έπεσα, με πήρε και με επέστρεψε στον ιδιοκτήτη μου. 

Εκείνος, μην πιστεύοντας ότι κάποιος βρήκε χρήματα κάτω και τα επέστρεψε, 

και θέλοντας να ευχαριστήσει την κοπέλα για την καλή της πράξη, με έδωσε 

για την κεράσει μια μπύρα. Άρχισαν να συζητάνε παρακολουθώντας παρέα το 

υπόλοιπο της συναυλίας και όταν τελείωσε και άδειασε ο χώρος, δεν έφυγαν. 

Τους είδα να κάθονται οκλαδόν στο γρασίδι και να μιλάνε, ενώ οι εκφράσεις 

τους και ειδικά τα χαμόγελά τους, μαρτυρούσαν ότι είχαν αρχίσει να 

ερωτεύονται ο ένας τον άλλον. Τι πιο ωραίο από το να γίνεσαι η αφορμή για 

έναν καινούργιο έρωτα; 

 Έχω περάσει από χιλιάδες χέρια μέχρι σήμερα και ελπίζω ότι θα 

περάσω από πολλά ακόμα. Η αλήθεια είναι ότι παλιότερα βιαζόμουν να κρίνω 

τους ανθρώπους από τη σχέση τους μ’ εμάς, τα χρήματα. Βιαζόμουν να τους 

κρίνω ακόμα και για την εθνικότητά τους, το χρώμα τους, τη θρησκεία τους, 

την εξωτερική τους εμφάνιση. Ο χρόνος όμως ερχόταν πάντα να με διαψεύδει. 

Γιατί οι άνθρωποι μπορούν να είναι καλοί ή κακοί, ανεξάρτητα από το πού 

έχουν γεννηθεί ή σε ποια χώρα κατοικούν, την απόχρωση του δέρματός τους, 

τα πιστεύω τους, το πόσο όμορφοι δείχνουν. Έτσι κι εμένα οι ιστορίες μου 

είναι άλλοτε όμορφες και άλλοτε άσχημες. Τους ακούω συχνά να λένε ότι τα 

χρήματα μπορούν να φέρουν προβλήματα, σκοτούρες, ενοχές, ακόμα και 



Το ταξίδι ενός χαρτονομίσματος        65 
_______________________________________________________________________________________________________________________________________________________________________________________________________________ 

 

 

δυστυχία. Πράγματι, έχω δει πολλές φορές να φέρνω όλα αυτά. Όμως κάποιες 

φορές έχω δει να φέρνω ανακούφιση, ευχαρίστηση, λύτρωση, ακόμα και 

ευτυχία. Μα... για μια στιγμή... Μπορώ εγώ να φέρνω τέτοια πράγματα; 

 Νόμιζα ότι είμαι μονάχα ένα κομμάτι χαρτί. 



66              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο Σπύρος ΚουτσοσπύροςΣπύρος ΚουτσοσπύροςΣπύρος ΚουτσοσπύροςΣπύρος Κουτσοσπύρος γεννήθηκε 

στην Αθήνα στις 3 Ιουλίου 1984. 

Αποφοίτησε από το Τ.Ε.Ι. Εφαρμογών 

Πληροφορικής στη Διοίκηση και στην 

Οικονομία, της Αμαλιάδας 

(παράρτημα του Τ.Ε.Ι. Πατρών). Τον 

περισσότερο καιρό είναι άλλος ένας 

άνεργος αυτής της χώρας που ψάχνει 

τρόπους να επιβιώσει. Αγαπάει την 

καλή μουσική (ανεξαρτήτως είδους), 

τα βιβλία, το θέατρο, το ραδιόφωνο, 

τα παζλ, τα πρόβατα, τη σοκολάτα, τις 

πυτζάμες. Απεχθάνεται την κακή 

μουσική (ανεξαρτήτως είδους), τη 

φασαρία, την τηλεόραση, τη 

γραφειοκρατία, τη στασιμότητα, τους 

ξερόλες, τα κουνούπια, την τεκίλα. 

Στον μπόλικο ελεύθερο χρόνο του, 

παίζει κιθάρα και καταστρώνει σχέδια για να κατακτήσει τον κόσμο. Όταν 

μεγαλώσει, θέλει να γίνει παιδί. 

 

 s.koutsospyros@gmail.com 

 

 



Το ταξίδι ενός χαρτονομίσματος        67 
_______________________________________________________________________________________________________________________________________________________________________________________________________________ 

 

 

Για την αγάπη τουςΓια την αγάπη τουςΓια την αγάπη τουςΓια την αγάπη τους    
Βασιλική Λαμπρίδου 
 

 Μια φθινοπωρινή μέρα ο Μάρκος ξύπνησε κακόκεφος με τη 

στενοχώρια και την αγωνία μαζί, αν τον αγαπάν στα αληθινά οι γονείς του. 

Από καιρό αυτή η σκέψη τριγύριζε στο μυαλό του και όλο την έδιωχνε. Είναι 

αλήθεια πως, κυρίως το τελευταίο διάστημα, του αφιέρωναν ελάχιστο χρόνο. 

Δούλευαν πολλές ώρες και όλο μιλούσαν μεταξύ τους για τα χρήματα.  

 Ο Μάρκος ήταν καλό παιδί και ευαίσθητο. Βέβαια η τόλμη δεν ήταν το 

χαρακτηριστικό του γνώρισμα, αφού συνήθως δίσταζε να πάρει πρωτοβουλίες 

και να αντικρίσει τα πράγματα κατάματα. Όμως εκείνο το πρωί ένιωσε πως 

δεν μπορούσε να υποφέρει άλλο και ρώτησε τη μητέρα του: 

«Μαμά, με αγαπάτε;». Η μητέρα τού απάντησε βιαστικά πως βεβαίως ναι και 

μετά στράφηκε στο σύζυγό της και τον ρώτησε πού έβαλε τα χρήματα για να 

πληρώσει το λογαριασμό του ηλεκτρικού. Είπε πως είναι επείγον και πως 

πρέπει να πληρωθεί σήμερα. Ο Μάρκος έσκυψε το κεφάλι του, ενώ μια ιδέα 

φώλιασε στο μυαλό του. Μήπως πρέπει να τους δοκιμάσω;  

 Έτσι πήγε κρυφά στο δωμάτιο των γονιών του και συνάντησε εμένα, το 

χαρτονόμισμα που προοριζόμουν για την εξόφληση του λογαριασμού. Με 

έβαλε βιαστικά στην τσέπη του, έφυγε αφήνοντας τη σχολική τσάντα και το 

κινητό στο δωμάτιό του και πήρε τους δρόμους. Όχι, δεν πήγε στο σχολείο, 

κατέβηκε στο κέντρο της πόλης. Περπατούσε άσκοπα στα στενά. Έφτασε στη 

θάλασσα και κοίταζε ανόρεκτα τα καράβια. Πέρασε από το πάρκο που τον 

πήγαιναν μικρό να παίξει και έκανε για αρκετή ώρα κούνια, λες κι ήταν 

πιτσιρίκι. Μετά, μηχανικά, τα βήματά του τον οδήγησαν στην αγορά. Για μια 

στιγμή τρόμαξα, πως θα με …χαλάσει, πώς θα με ανταλλάξει με κάποιο 

παιχνίδι, έτσι καθώς με λαχτάρα κοίταζε τις βιτρίνες με τα αγαπημένα του 

ηλεκτρονικά. Μετά, όταν περασμένο μεσημέρι, άκουγα το στομάχι του να 

γουργουρίζει, φοβήθηκα πως θα καταλήξω στο βρώμικο ταμείο κάποιας 

καντίνας που πουλάει πρόχειρο φαγητό στους βιαστικούς διαβάτες. Οι φόβοι 

μου όμως δεν επαληθεύτηκαν ούτε αυτή τη φορά, γιατί ο Μάρκος δεν άκουγε 

το στομάχι του που διαμαρτυρόταν. 

 Στο μυαλό του ήταν οι γονείς του και σκεφτόταν τι να κάνουν τώρα. 

Σίγουρα θα είχαν ανακαλύψει ότι έλειπε το χαρτονόμισμα. Αφού τους είχε 

ακούσει που είχαν αναφέρει ότι η οφειλή έπρεπε να πληρωθεί. Τους 

φανταζόταν να τηλεφωνιούνται και μετά να ψάχνουν πανικόβλητοι και να 



68              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

ρίχνουν ευθύνες ο ένας στον άλλον. Θα είχαν κάνει ανάστατο το σπίτι, θα 

άδειαζαν τα πορτοφόλια τους, μήπως το είχαν βάλει μέσα και ξέχασαν, θα 

έψαχναν τις τσέπες από τα σακάκια… 

 Να είχαν ανακαλύψει άραγε ότι και ο γιος τους δεν ήταν στο σπίτι; 

Γιατί από ώρα θα έπρεπε να είχε επιστρέψει από το σχολείο. Πήραν χαμπάρι 

ότι έλειπε, ή μόνον η απώλεια του χαρτονομίσματος τους ένοιαζε; Να 

κάλεσαν το κινητό του και πώς να αντέδρασαν, όταν κατάλαβαν ότι δεν το 

είχε μαζί του; Να είδαν τη σχολική του τσάντα στο δωμάτιό του, να ρώτησαν 

κάποιον συμμαθητή του αν τον είχε συναντήσει στο σχολείο; Ή ήταν ακόμη 

απορροφημένοι με το ψάξιμο του χαρτονομίσματος και γι’ αυτόν ούτε μια 

σκέψη; 

 Είχε αρχίσει να νυχτώνει κι ο Μάρκος, σφίγγοντάς με στο χέρι, 

εξακολουθούσε να περπατά χαμένος στους δρόμους της πόλης. Είχε αρχίσει να 

φυσάει φοβερά και τα φύλλα στα δέντρα έκαναν ανατριχιαστικούς θορύβους. 

Λίγο ο αέρας, λίγο το χέρι του Μάρκου που κουράστηκε και χαλάρωσε, λίγο 

εγώ που ήθελα με τη σειρά μου να παίξω το παιχνίδι μου και να δοκιμάσω το 

Μάρκο, γλίστρησα, στροβιλίστηκα και ανέβηκα σε ένα ψηλό δέντρο. 

Μπλέχτηκα στα κλαδιά και στρογγυλοκάθισα σε μια τούφα από κιτρινισμένα 

φύλλα. Από ψηλά παρατηρούσα το Μάρκο να διστάζει. Για μια στιγμή μόνο. 

Γιατί μετά, άρχισε να ανεβαίνει στο δέντρο. Με πλησίασε, με άρπαξε στο χέρι 

του και, καθώς έκανε να κατεβεί, έχασε την ισορροπία του και προσγειώθηκε 

στο έδαφος με γδούπο. Είχε χτυπήσει, αυτό ήταν σίγουρο. Όμως το χέρι του 

που με έσφιγγε δεν είχε χαλαρώσει ούτε στιγμή. Ήταν βέβαιο, δε θα με άφηνε 

να του ξεφύγω άλλη φορά. 

 Σιγά-σιγά σηκώθηκε και σχεδόν κουτσαίνοντας, πήρε αποφασιστικά το 

δρόμο του γυρισμού. Ήταν σίγουρο ότι πονούσε, το παραδέχτηκε και στον 

περαστικό που τον ρώτησε, αν έχει χτυπήσει και πού μένει. 

«Ναι, χτύπησα» του είπε, «αλλά δεν πειράζει, κοντά μένω». Την άλλη σκέψη την 

κατάπιε. «Μένω εκεί που…» δε μ’ αγαπάνε πήγε να ξεστομίσει αλλά αμέσως 

κατάλαβε πως δεν ήταν καθόλου σίγουρος. 

Καθώς πλησίαζε στο σπίτι ξανασκέφτηκε τους γονείς του. Πώς θα 

αντιδρούσαν άραγε σαν τον έβλεπαν σ’ αυτό το χάλι; 

 Γρήγορα οι ερωτήσεις του απαντήθηκαν. Εκεί, στην πόρτα του σπιτιού 

είδε τη μάνα του να τον περιμένει μέσα σε κλάματα. Μόλις τον διέκρινε από 

μακριά, έτρεξε να τον αγκαλιάσει. Πάνω στην ώρα πρόβαλε κι ο πατέρας. 

Έμοιαζε σαν να είχε γεράσει μέσα σε λίγες ώρες. Ο Μάρκος καταματωμένος 

του πρότεινε το χέρι, δείχνοντάς του εμένα, το χαρτονόμισμα που γύρευε. 



Το ταξίδι ενός χαρτονομίσματος        69 
_______________________________________________________________________________________________________________________________________________________________________________________________________________ 

 

 

 Εκείνος με πήρε, με κράτησε για λίγο ξέψυχα στο χέρι του και μετά με 

άφησε να με παρασύρει ο αέρας του φθινοπώρου μαζί με τα πεσμένα φύλλα 

των δέντρων και αγκάλιασε το γιο του. 

 



70              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ένα μάθημα ζωήςΈνα μάθημα ζωήςΈνα μάθημα ζωήςΈνα μάθημα ζωής    
Χριστίνα Λουλά 
 

 Βρίσκομαι στο πορτοφόλι ενός από τους πιο επιτυχημένους σεφ της 

Νέας Υόρκης. Πώς έφτασα ως εδώ; Θα σας το διηγηθώ αμέσως. 

 Μία μέρα με βρήκε παραπεταμένο και τσαλακωμένο πάνω σ’ ένα 

παγκάκι ο Οδυσσέας, ο σεφ που σας έλεγα, καθώς πήγε να καθίσει. Κατ’ 

ακρίβεια αφού είχε καθίσει πάνω μου, παραμιλώντας, ότι δεν είναι δυνατόν 

να μην του δίνουν άλλη μία ευκαιρία για να αποδείξει την αξία του. Με την 

απογοήτευση ζωγραφισμένη στο βλέμμα του έκανε να σηκωθεί μα, μόλις με 

είδε, το ύφος του άλλαξε και ψέλλισε: «Είσαι το τυχερό μου χαρτονόμισμα!». 

Χαμόγελο φώτισε το πρόσωπό του και σαν να συνωμοτούσαν όλα ξαφνικά 

υπέρ του λίγο πιο κάτω, είδε αναρτημένη την ανακοίνωση: «ΔΙΑΓΩΝΙΣΜΟΣ ΓΙΑ 

ΤΟΝ ΚΑΛΥΤΕΡΟ ΣΕΦ». Ο Οδυσσέας, από τη χαρά του άρχισε να γελάει δυνατά 

νιώθοντας ότι αυτή τη φορά όλα θα πάνε καλά. Φυσικά, μαντεύετε το γιατί. 

Γιατί πίστευε ότι εγώ ήμουν το τυχερό του χαρτονόμισμα. Μ’ έβγαλε από την 

τσέπη του και είπε κοιτάζοντας προς τον ουρανό: «Εσύ είσαι η τύχη μου». Έτσι, 

μετά από λίγες μέρες, φόρεσε την καλή του στολή μαγειρικής και έκανε ένα 

σύντομο διάλογο με τον εαυτό του. Του έλεγε ότι θα πετύχει, ότι όλα θα πάνε 

θαυμάσια και ξεκίνησε, μ’ εμένα πάντα στο πορτοφόλι του, για την ξακουστή 

εταιρία της αγγελίας που διοργάνωνε το διαγωνισμό. 

 Φτάνοντας εκεί, είδε πολλά άτομα να περιμένουν για την ίδια θέση 

αλλά εκείνος ήταν σίγουρος ότι θα γίνει δική του. Όταν μπήκε μέσα στην 

αίθουσα της δοκιμασίας, πήρε μια βαθιά ανάσα και άρχισε να μαγειρεύει με 

τέτοια επιδεξιότητα και αυτοπεποίθηση που κατάφερε να προκαλέσει το 

ενδιαφέρον ακόμη και των πιο απαιτητικών κριτών μαγειρικής όλης της 

Ελλάδας. Έβγαζε έβαζε κατσαρολικά, έφτιαχνε κρέμες και σάλτσες, έκοβε 

λαχανικά και φρούτα, έπαιρνε άφηνε κουτάλες, δημιουργούσε γεύσεις… Στο 

πρόσωπό του φαινόταν η ευχαρίστηση και η σιγουριά ότι όλα πήγαιναν ρολόι. 

Με ταλέντο επαγγελματία ηθοποιού κατάφερε να μη γίνεται αντιληπτή η 

αγωνία και η αβεβαιότητα που φώλιαζαν στην καρδιά του. Αφού πρόσθεσε και 

τις τελευταίες πινελιές στο πιάτο του, ανακουφισμένος πια που είχαν πετύχει 

όλα, το πρόσφερε στην κριτική επιτροπή. Εκείνοι τον ευχαρίστησαν και 

ξεκίνησαν να δοκιμάζουν το φαγητό. Ο Οδυσσέας, με τα μάτια του καρφωμένα 

στα στόματα των κριτών, παρακολουθούσε τις κινήσεις και τις εκφράσεις 

τους, καθώς γεύονταν την πρώτη μπουκιά.  Όλοι τους, είχαν και μία 



Το ταξίδι ενός χαρτονομίσματος        71 
_______________________________________________________________________________________________________________________________________________________________________________________________________________ 

 

 

διαφορετική χαρακτηριστική αντίδραση. Δε χωρούσε όμως καμία αμφιβολία 

ότι το φαγητό του Οδυσσέα ήταν πραγματικά θεσπέσιο. Άλλοι έγλυψαν τα 

χείλη τους, άλλοι γούρλωσαν τα μάτια τους, όμως για εκείνον δεν είχε 

σημασία ο τρόπος αντίδρασης. Του έφτανε ότι όλα είχαν πάει κατ’ ευχήν. Με 

μιας ένα χαμόγελο επιβεβαίωσης και αυτοπεποίθησης ζωγραφίστηκε στο 

πρόσωπό του. Οι κριτές του απάντησαν με μια φωνή: «Σ’ ευχαριστούμε για τη 

μοναδική γεύση που μας χάρισες». 

 Τους ευχαρίστησε κι αυτός με όλη του την καρδιά και μόλις βγήκε από 

το κτήριο της δοκιμασίας, με έβγαλε από το πορτοφόλι του, με κράτησε γερά 

στα χέρια του και μού ‘δωσε ένα μεγάλο φιλί! Ακολούθησαν χρόνια θριάμβου 

για τον Οδυσσέα. Το όνομά του έπαιζε στα τραπέζια των πιο μεγάλων 

εστιατορίων σε ολόκληρο τον πλανήτη. Είχε γίνει πασίγνωστος και πρότυπο 

πολλών νέων παιδιών που ήθελαν να ακολουθήσουν το δικό του δρόμο. Να 

μην ξεχάσω να πω ότι ο Οδυσσέας έγραψε ακόμη και δικά του βιβλία 

μαγειρικής! 

 Έτσι λοιπόν εγώ, ένα χαρτονόμισμα, βρέθηκα μαζί του σ’ ένα από τα 

πιο ακριβά και πολυτελή εστιατόρια της Νέας Υόρκης. Πάντα μέσα από το 

πορτοφόλι του τον ακούω να φωνάζει νευριασμένος στους βοηθούς του να 

προσέχουν μήπως κάτι δεν πάει καλά: Όταν βρίσκεσαι στην κορυφή δεν 

πρέπει να κάνεις λάθη. Ακούω την καρδιά του να χτυπάει πολύ δυνατά, ώρες-

ώρες φοβάμαι πως θα σπάσει. Τον νιώθω που βηματίζει νευρικά, που συχνά 

διαπληκτίζεται ακόμη και με τους στενούς του φίλους. Είναι αλήθεια πως τον 

τελευταίο καιρό, ο Οδυσσέας έχει αλλάξει. Από τότε που έγινε γνωστός σε 

όλον τον κόσμο, διάσημος, γέμισε με νεύρα, τον κυρίεψε το άγχος και η 

στενοχώρια μήπως πάει κάτι λάθος και χάσει τα ΠΑΝΤΑ. Δε μαγειρεύει πια με 

την ίδια ευχαρίστηση, με την ίδια διάθεση και αυτοπεποίθηση με την οποία 

μαγείρευε τότε, στα πρώτα του βήματα. Κι εμένα, μ’ έχει ξεχάσει εντελώς. 

 Έχει γίνει άπληστος, εγωιστής, ατομιστής και πάρα μα πάρα πολύ 

ξιπασμένος για τα όσα έχει πετύχει. Έγινε τόσο διαφορετικός που μερικές 

φορές σκέφτομαι τι τέλος πάντων κατάφερε μ’ αυτή του την επιτυχία. Γιατί 

μπορεί να κέρδισε χρήμα και φήμη, έχασε όμως τον εαυτό του. Κι όχι μόνον 

αυτόν. Έχασε και την υγεία του! Γιατί η καρδιά του χτυπάει σαν τρελή, γιατί 

τον ακούω να λέει πως νιώθει πόνο στο στήθος και ότι πάει στο γιατρό, γιατί 

ακούω το γιατρό να τον συμβουλεύει να ξεκουραστεί γιατί τα πράγματα είναι 

σοβαρά, γιατί τον ακούω να δηλώνει πως θα γυρίσει πίσω στην πατρίδα του. 

 Να ‘μαστε λοιπόν και πάλι πίσω στους γνωστούς δρόμους, με τον 

Οδυσσέα να περιπλανιέται με μια θλίψη να του βαραίνει την καρδιά, ίδια μ’ 



72              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

αυτή που δοκίμασε μικρό παιδί, όταν έχασε το πρώτο του μπαλόνι. Το 

περπάτημα όμως τον κουράζει και ψάχνει κάπου να καθίσει να ξεκουραστεί. 

Ένα παγκάκι δέχεται το κουρασμένο σώμα του, όταν η καρδιά του αρχίζει 

ξανά να χτυπάει πολύ δυνατά. Όχι όμως αυτή τη φορά από κούραση, αλλά 

από την αίσθηση ότι αυτό το τοπίο κάτι του θυμίζει. Μα και βέβαια του 

θυμίζει! Από εδώ είχε ξεκινήσει πριν από χρόνια και εδώ έχει καταλήξει. 

Βρισκόταν τώρα, στο ίδιο ακριβώς σημείο απ’ όπου όλα είχαν αρχίσει.  

 Σαν να άναψε ένα φως στο μυαλό του κι ο Οδυσσέας τα βλέπει πια όλα 

καθαρά. Καταλαβαίνει τα λάθη του, συνειδητοποιεί πως είχε ξεχάσει αυτό που 

ήθελε πραγματικά να κάνει. Αυτόματα η σκέψη του πηγαίνει σ’ εμένα. Με 

βγάζει από το πορτοφόλι του και με αφήνει εκεί που με είχε 

πρωτοσυναντήσει. Έχοντας την πίστη στην κουρασμένη καρδιά του ότι το 

τυχερό χαρτονόμισμα θα βοηθήσει κάποιον άλλον να πετύχει, όπως πρέπει 

όμως αυτή τη φορά, το όνειρό του. 

 



Το ταξίδι ενός χαρτονομίσματος        73 
_______________________________________________________________________________________________________________________________________________________________________________________________________________ 

 

 

Ο ΜπάμΟ ΜπάμΟ ΜπάμΟ Μπάμπης ο Μπουλούκοςπης ο Μπουλούκοςπης ο Μπουλούκοςπης ο Μπουλούκος    
Γιάννης Μαμαλιόγκας 
 

 Δεν μ’ αρέσει να με φτύνουν· αλλά οφείλω ν’ αναγνωρίσω ότι έτσι 

έγινε και βρέθηκα κολλημένο στο μέτωπο του Μπάμπη του Μουταφίδη, στο 

Λαϊκό Κέντρο «Ρεμπετοκατάσταση», και άρχισα τη μεγάλη ζωή. 

 Ο Μπάμπης, ο επονομαζόμενος και Μπουλούκος επειδή είναι λίγο 

κοντούλης και χοντρούλης και τα μάγουλά του είναι κάπως φουσκωτά, είναι 

δεξιοτέχνης στο μπουζούκι. Αν και μόλις εικοσιπέντε ετών, θεωρείται 

αυθεντία στο είδος του και πολύ καιρό τώρα μεσουρανεί στις 

Θεσσαλονικιώτικες νύχτες.  Μεγάλο ταλέντο από μικρός, έκανε μεγάλη 

περιουσία κι εδώ κι έναν χρόνο περίπου παίζει στο μαγαζί τού κουμπάρου του, 

του Γιώργου (ο Μπουλούκος βάφτισε πέρυσι την κόρη του, την Ναταλίτσα), 

κυρίως για το κέφι του. Ο Γιώργος δεν μπορεί να του δίνει μεγάλο μισθό –το 

μαγαζί είναι στα Κωνσταντινοπολίτικα, συνοικιακό–, αλλά του έφερε την 

ορχήστρα που ζήτησε, του πήρε τη Στέλλα (μία είναι η Στέλλα) για 

τραγουδίστρια, του έφτιαξε κι ωραία καμαρίνια και γενικώς τον έχει άρχοντα.  

 Αρχοντικά φέρθηκε και σ’ εμένα ο Μπουλούκος από την πρώτη στιγμή.  

Όταν τέλειωσε τη «Συννεφιασμένη Κυριακή» του Τσιτσάνη, ευχαρίστησε τον 

προηγούμενο ιδιοκτήτη μου, με ξεκόλλησε προσεκτικά απ’ το μέτωπό του, με 

σκούπισε με το βαμβακερό του μαντήλι να φύγουν τα φτυσίδια και προς 

έκπληξή μου δεν με δίπλωσε στη μέση (έχω πάθει δισκοπάθεια με τόσα 

τσακίσματα στη ζωή μου), αλλά μ’ έβαλε φαρδύ πλατύ μέσα σ’ ένα μικρό, 

μαύρο, στενόμακρο, δερμάτινο χαρτοφύλακα που τον έχει πάντα κρεμασμένο 

πίσω απ’ την καρέκλα του.  Ποτέ δεν δίπλωνε στη μέση χαρτονόμισμα και 

φερόταν πάντα με τον ίδιο σεβασμό σε όλα, από πεντάευρα μέχρι και 

πεντακοσάευρα.  Γίνεται να μην τον συμπαθήσω μετά;   

 Για κάποιον ανεξήγητο λόγο, ο Μπάμπης με θεώρησε εξαρχής γούρικο 

χαρτονόμισμα.  Ίσως του θύμιζα την καψούρα που ένοιωσε το βράδυ της 

γνωριμίας μας για τη Στέλλα την τραγουδίστρια, δεν ξέρω· πάντως με πρόσεχε 

ιδιαίτερα και δεν ήθελε να μ’ αποχωριστεί.  Αλλά, τελικά, η ίδια η Στέλλα θα 

γινόταν η αιτία να φύγω απ’ τα χέρια του.   

 Ήταν μια βραδιά από αυτές που διαισθάνεται κανείς ότι κάτι κακό θα 

συμβεί.  Η ορχήστρα έπαιζε το «Δεν παύει πια το στόμα σου» του Μάρκου 

Βαμβακάρη, που το ‘χε πρωτοτραγουδήσει μαζί του η Κορίνα Θεσσαλονικιά.  

Τώρα το τραγουδούσε μια άλλη Θεσσαλονικιά, η Στέλλα, μαζί με έναν άλλο 



74              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Μάρκο, τον Μπάμπη.  Αυτή έλαμπε ολόκληρη κι αυτός, συνοδεύοντάς την, 

ένοιωθε λες και βρισκόταν σ’ ένα πάλκο εξωπραγματικό, παραδεισένιο.  Τότε 

πήρε την απόφαση: όταν θα πήγαιναν στα καμαρίνια θα της φανέρωνε τον 

πολύμηνο έρωτά του.  

 Μόλις τέλειωσε το τραγούδι, όμως, ανοίγει η πόρτα και μπαίνει στο 

μαγαζί ένας ψηλός μαυριδερός κουστουμαρισμένος άνδρας μ’ ένα παχύ μαύρο 

μουστάκι, που στα χέρια του κρατούσε μία ολόμαυρη δερμάτινη θήκη 

μπουζουκιού. Με το που τον είδε ο κουμπάρος του Μπουλούκου δαγκώθηκε.  

Άκουσα πίσω μου τα παιδιά της ορχήστρας να λένε ότι ο μουστακαλής ήταν ο 

Γρηγόρης Νησιώτης, ή Ισπανός, ο μεγάλος Αθηναίος βιρτουόζος του 

μπουζουκιού που τον αποκαλούσαν έτσι γιατί μπορούσε να παίζει τόσο 

γρήγορα πάνω στο μάνικο, όσο και οι μεγαλύτεροι Ισπανοί δεξιοτέχνες της 

κιθάρας στην ταστιέρα της!  Ήταν περίπου στην ηλικία του Μπάμπη, είχε 

ανάλογη πορεία μ’ αυτόν στην Αθηναϊκή νύχτα και μιαν άσχημη προϊστορία 

μαζί του που ‘χε να κάνει με τη διεκδίκηση μιας Σαλονικιάς ρεμπέτισσας.  Ο 

Ισπανός τότε είχε χάσει, αλλά δεν είχε ξεχάσει. Βρισκόταν στη Θεσσαλονίκη 

για κάτι εμφανίσεις και προφανώς είχε αποφασίσει να πάρει το αίμα του πίσω.  

 «Μπουλούκο, εμείς οι δυο έχουμε ανοιχτούς λογαριασμούς.  Σήμερα θα 

τους κλείσουμε», φώναξε. 

 «Ισπανέ, ξεφορτώσου μας», απάντησε τσιτωμένος ο Μπάμπης. 

 «Δεν φεύγω αν δεν μονομαχήσουμε, Μπουλούκο. Σε προκαλώ, εδώ και 

τώρα, να κάνεις κάτι με το μπουζούκι σου που δεν μπορώ να κάνω εγώ.  Αν τα 

καταφέρεις δεν με ξαναβλέπεις στη ζωή σου, αν όχι παίρνω την τραγουδιάρα 

σου μαζί μου στην Αθήνα και το τυχερό σου πενηντάευρο. Μέσα;» ρώτησε ο 

Νησιώτης. 

 «Πρώτον η κοπέλα δεν είναι τραγουδιάρα, είναι τραγουδίστρια· και 

δεύτερον δεν μου ανήκει, άρα αυτή θ’ αποφασίσει αν θα σ’ ακολουθήσει», είπε 

ο Μπάμπης και το πρόσωπό του είχε γίνει κόκκινο από θυμό, σαν ματωμένο 

μαχαίρι.  «Για τα υπόλοιπα σύμφωνοι», κατέληξε. 

 «Εντάξει, μπεσαλή μου. Κόλλα το», απάντησε ο Νησιώτης κι 

απλώνοντας το χέρι του έσφιξε το χέρι του Μπάμπη (μαζί και την καρδιά 

μου).  

 Τότε, παίρνει ο Μπουλούκος το μπουζούκι του κι ενώ ο Ισπανός 

φαινόταν να περιμένει ότι θα ‘παιζε κάποιο δύσκολο ταξίμι, αυτός το δίνει μία 

με δύναμη στο μαρμάρινο πάτωμα και το κάνει κομμάτια!  Παγώσαμε όλοι! 

Πρώτος και καλύτερος ο Ισπανός!  Άκουσα μετά την κιθάρα να ψιθυρίζει στα 

πλήκτρα ότι ο Μπουλούκος είχε κάνει κίνηση ματ. Ο Νησιώτης δεν υπήρχε 



Το ταξίδι ενός χαρτονομίσματος        75 
_______________________________________________________________________________________________________________________________________________________________________________________________________________ 

 

 

περίπτωση να έσπαζε το μπουζούκι του.  Μ’ αυτό είχε ξεκινήσει και μ’ αυτό 

εδραιώθηκε στην Αθηναϊκή σκηνή και δεν το αποχωριζόταν ποτέ και για 

κανένα λόγο: το θεωρούσε το γούρι του!   

 Δυστυχώς, όμως, μάλλον είχε βιαστεί να κάνει πρόβλεψη, γιατί αυτός 

έβγαλε το μπουζούκι από τη θήκη του, το σήκωσε ψηλά, ταλαντεύτηκε λίγο 

μπρος-πίσω στα πόδια του σαν να το σκεφτόταν και τελικά το κατέβασε με 

δύναμη. Το μπουζούκι έσκισε τον αέρα κι άρχισε να πλησιάζει ορμητικά στο 

πάτωμα, όταν ξαφνικά η πορεία του σταμάτησε! 

 «Ααααααα…» μούγκρισε ο Ισπανός.  «Νίκησες Μπουλούκο, βρήκες την 

αχίλλειο φτέρνα μου, σε παραδέχομαι. Το λόγο μου τον έδωσα και θα τον 

κρατήσω.  Φεύγω και δεν θα με ξαναδείς», είπε αντρίκια, σαν σωστός μάγκας, 

κι έφυγε απ’ το μαγαζί.   

 Όταν έκλεισε η πόρτα πίσω του, η Στέλλα σηκώθηκε απ’ την καρέκλα 

της, έσφιξε τον Μπάμπη στην αγκαλιά της και του έδωσε στο στόμα ένα 

φλογερό φιλί! Η ορχήστρα τότε άρχισε να παίζει ένα κομμάτι που ταίριαζε 

στην περίπτωση, εξαιρετικά αφιερωμένο στο μαέστρο τους και την νεαρή 

Θεσσαλονικιά, το «Δώσε μου σπίθα απ’ το φιλί σου», του Χρύσανθου 

Μουζακίτη. 

 Μερακλωμένος ο Μπάμπης με βγάζει μέσα απ’ το χαρτοφύλακά του 

(όπα, τι γίνεται εδώ πέρα;) και  με εναποθέτει (αχ, Μπουλούκο μου σε χάνω!) 

στα χέρια της Στέλλας.  

 «Μπάμπη, όχι…  Είναι πολύτιμο για σένα…» ψελλίζει αυτή. 

 «Και θα γίνει πολυτιμότερο αν το έχεις εσύ. Θέλω να σου φέρνει καλή 

τύχη, όπως έφερε και σε μένα», της λέει χαμηλόφωνα ο Μπάμπης, χαμογελά 

κι αρχίζει να χορεύει.  Κι ήταν όμορφο να τον βλέπει κανείς, τον Μπάμπη τον 

Μπουλούκο, τον αρχοντορεμπέτη, έναν μάγκα σαν τους παλιούς. 

 



76              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο Γιάννης ΜαμαλιόγκαςΓιάννης ΜαμαλιόγκαςΓιάννης ΜαμαλιόγκαςΓιάννης Μαμαλιόγκας γεννήθηκε στη 

Θεσσαλονίκη το 1972 και έζησε εκεί 

μέχρι το 2001 που διορίστηκε ως 

θεολόγος καθηγητής στη Λέσβο. Απ’ το 

φθινόπωρο του 2005 ως σήμερα (2013) 

διδάσκει σε σχολεία του Νομού Ροδόπης 

και ζει στην Κομοτηνή.   

Η συγγραφή είναι για τον ίδιο ένα 

συναρπαστικό ταξίδι, αλλά ταυτόχρονα 

κι ένας διαρκής προορισμός. Η σχέση 

του μαζί της ξεκινάει από τα δεκαπέντε 

του χρόνια κι έχει αποδώσει ως τώρα 

αρκετούς καρπούς: ένα επικό 

μυθιστόρημα για παιδιά και νέους, μια νουβέλα και πολλά διηγήματα.  

Πιστεύει ότι οι Έλληνες διαθέτουμε οξεία αίσθηση του χιούμορ και το 

εξαιρετικό προτέρημα να προσεγγίζουμε ακόμη και τις πιο δύσκολες 

καταστάσεις της ζωής μας με εύθυμη διάθεση και αυτή του η πεποίθηση 

αποτυπώνεται στα περισσότερα από τα γραπτά του.     

 

 iomamas@gmail.com 

 

 



Το ταξίδι ενός χαρτονομίσματος        77 
_______________________________________________________________________________________________________________________________________________________________________________________________________________ 

 

 

Από το Μπέρμιχαν στη Σαντορίνη Από το Μπέρμιχαν στη Σαντορίνη Από το Μπέρμιχαν στη Σαντορίνη Από το Μπέρμιχαν στη Σαντορίνη     
Δήμητρα Μητσοπούλου 
 

Με λένε …Χαρτονόμισμα. 

Χαρτονόμισμα. Μια λέξη, διαφορετικές αξίες, πληθώρα χρωμάτων. 

Ιδιοκτήτης του ίσως μια τράπεζα, ίσως το πορτοφόλι ενός νέου… 

Ναι κι εγώ, το χαρτονόμισμα που σας μιλώ, βρίσκομαι στο πορτοφόλι ενός 

νέου ανθρώπου και μάλιστα πολύ κοντά σας, στη Σαντορίνη. Γιατί σήμερα, 

στις 26 Ιουλίου, ο Αλέξανδρος Ιακωβίδης, 22 ετών, μεγάλο στέλεχος 

οικονομικής εταιρείας του Μπέρμιχαν, αποβιβάστηκε με το ιδιωτικό του τζετ, 

στη Σαντορίνη στις 5 τα ξημερώματα. 

Είκοσι μέρες πριν, είχε προηγηθεί μεγάλη διαμάχη, για το ποιος θα γινόταν 

πρόεδρος της εταιρείας. Ο Αλέξανδρος, ως νόμιμος κληρονόμος αυτού του 

μεγάλου οικονομικού κολοσσού, έβαζε συχνά τη ζωή του στο στόχαστρο όλων 

των περίεργων, των ματαιόδοξων και κυρίως των παπαράτσι, που δεν κάνουν 

τίποτε άλλο από το να κατασκοπεύουν τους διάσημους, αλλά και των άλλων, 

των επιτήδειων, που ψάχνουν τρόπους να επωφεληθούν μη διστάζοντας 

ακόμα και να πατήσουν επί πτωμάτων. Σε μια τόσο νεαρή ηλικία, μια τόσο 

μεγάλη οικονομική δύναμη, ήταν δύσκολο να τη διαχειριστεί καταλλήλως. 

Έτσι λοιπόν, ο Αλέξανδρος, είχε διαμορφώσει έναν χαρακτήρα άπληστο και 

εγωκεντρικό, ενώ ξόδευε αμέτρητα λεφτά από δω και από κει. Ένα βράδυ 

λοιπόν, καθώς διασκέδαζε ως συνήθως -αυτή τη φορά έπαιζε με όλο του το 

πάθος χαρτιά- έπεσε θύμα μιας καλοστημένης πλεκτάνης. Αρκετή από την 

περιουσία του χάθηκε και βγήκαν στη φόρα όλες οι βρομοδουλειές του  

(καζίνο, συναλλαγές στη νύχτα...). Με αυτόν τον τρόπο, η θέση του ως 

πρόεδρος της εταιρείας απειλούνταν.  

Όλα αυτά τα ξέρω από πρώτο χέρι, γιατί τα παρακολουθούσα κρυμμένο σε μια 

γωνιά του πορτοφολιού του. Ήμουν εκεί από τη μέρα που ο Αλέξανδρος με 

μάζεψε από το δρόμο βρεγμένο και τσαλακωμένο. Και μη με ρωτήσετε πώς 

καταδέχτηκε να σκύψει και να με περιμαζέψει, αυτός ένας πάμπλουτος. Το 

θεώρησε μεγάλη τύχη, αφού, όπως όλοι οι χαρτοπαίκτες , είναι προληπτικός! 

Μετά όμως, αφηρημένος, με ξέχασε αφού με έριξε σ’ αυτή τη μεριά κι από τότε 

δεν ξανάνοιξε το πορτοφόλι του σ’ αυτή τη θήκη. Άλλωστε, συνήθως 

χρησιμοποιούσε πλαστικό χρήμα. Αυτό με πλήγωνε βέβαια αλλά μου έδινε κι 

αυτό το σπάνιο προνόμιο. Να είμαι αχώριστος με τον Αλέξανδρο Ιακωβίδη! 



78              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο Αλέξανδρος λοιπόν, αποφάσισε εκείνη τη νύχτα, να ξεφύγει από όλους 

αυτούς που τον κυνηγούσαν και τον απειλούσαν ότι θα χάσει τη θέση του. 

Έτσι λοιπόν, κατέληξε στη Σαντορίνη. Για μια στιγμή σκέφτηκα πως ίσως να 

έβαλε μυαλό. Μέσα μου όμως πάλι έλεγα πως μάλλον όχι. Φαίνεται, όμως, 

πως ο Αλέξανδρος, προκειμένου να μη χάσει την περιουσία που του απέμεινε, 

είχε πάει στο νησί για να ζήσει μια κανονική ζωή, μακριά από τις βρωμιές της 

νύχτας. 

Εκεί γνώρισε μια όμορφη κοπέλα, μη φανταστείτε τίποτα το ιδιαίτερο. Ήταν 

γιατρός και δούλευε ως διευθύντρια μιας κλινικής. Γνωρίστηκαν τυχαία, 

καθώς πήγαιναν και οι δύο να πληρώσουν τους καφέδες που είχαν 

παραγγείλει. Τότε φοβήθηκα πολύ, μη με θυμηθεί και πληρώσει μ’ εμένα και 

χάσω τη συνέχεια! Ευτυχώς όμως όχι. Στην ιστορία μας λοιπόν: Ακολούθησε 

ένα love story. Οι ερωτευμένοι μείνανε πολύ καιρό μαζί, χωρίς να έχει 

αντιληφθεί ο Αλέξανδρος πως αυτή η κοπέλα τον ήθελε μόνο για τα λεφτά 

του! Έτσι, έπεσε και πάλι θύμα μιας μεγάλης απάτης, πάνω που είχε 

αποφασίσει να ζήσει σαν κανονικός άνθρωπος. Πάνω που τα είχε ξεχάσει όλα. 

Πάνω που είχε ξεγράψει καθετί που συνέβη στο παρελθόν! Το φινάλε δόθηκε 

όταν, ένα πρωί που ξύπνησε, είδε ένα σημείωμα στο κομοδίνο: «Αγαπητέ 

Αλέξανδρε φεύγω. Πέρασα πολύ ωραία. Το διασκέδασα πολύ. Και, ευτυχώς για 

μένα, έπαιξες καλά το παιχνίδι μου!».  

Δίπλα στο σημείωμα ήταν το πορτοφόλι του. Με αγωνία άρχισε να ψάχνει τις 

κάρτες του. Άφαντες! Τον έπιασε απελπισία! Όμως, προς το μέρος μου δεν 

καταδέχτηκε να ρίξει ούτε μια ματιά! Πήγε και στην τράπεζα. Αλλά δυστυχώς, 

ούτε εκεί υπήρχε τίποτα. Πολύ μεθοδικά η καλή της καρδιάς του είχε 

φροντίσει να εξαφανίσει όλα τα ποσά που υπήρχαν στο όνομά του. 

Έμεινε έτσι παγωμένος, στην άκρη του δρόμου. Χωρίς τα λεφτά του, χωρίς 

τίποτε! Ένιωθε σαν ζητιάνος, σε μια γωνιά του πουθενά. Ήταν αδιανόητο γι’ 

αυτόν που πριν λίγο κολυμπούσε στον πλούτο, ξαφνικά να μείνει χωρίς 

δεκάρα… Όμως εκεί στο πουθενά, εκεί που κρύωνε στην καρδιά του και ήταν 

απελπισμένος, ένα χαρτονόμισμα στάθηκε ικανό να του αλλάξει τη ζωή.  

Εγώ; Όχι, αθέατο και ξεχασμένο όπως ήμουν στο πορτοφόλι του, δε θα 

μπορούσα να παίξω τέτοιο ρόλο. Ο Αλέξανδρος λοιπόν, όπως ήταν 

κοκαλωμένος στην άκρη του δρόμου έξω από την τράπεζα, άρχισε 

ασυναίσθητα να ψελλίζει: «Δεν έχω ούτε ένα χαρτονόμισμα!». 

Μια κυρία τον άκουσε και του έβαλε στο χέρι του ένα μικρό χαρτονόμισμα, όχι 

βέβαια σε ένδειξη καλής καρδιάς και συμπόνιας, αλλά έτσι, για γούστο! Τον 



Το ταξίδι ενός χαρτονομίσματος        79 
_______________________________________________________________________________________________________________________________________________________________________________________________________________ 

 

 

γνώριζε άλλωστε. Εξάλλου ποιος θα πίστευε ότι ο Αλέξανδρος Ιακωβίδης είχε 

καταντήσει φτωχότερος κι από τον τελευταίο ζητιάνο! 

Ο Αλέξανδρος κοίταξε καλά εκείνο το χαρτονόμισμα και πλημμύρισε από 

χαρά μόλις διαπίστωσε ότι δεν ήταν καθόλου τυχαίο. Αυτό το χαρτονόμισμα 

ήταν σημαδεμένο! Θυμήθηκε πως τότε που δεν υπολόγιζε την αξία των 

χρημάτων, στις ώρες της ανίας του, έπαιρνε τα χαρτονομίσματα που έπεφταν 

στα χέρια του και τα σημάδευε, τα ζωγράφιζε! Και να, που ένα από αυτά ήρθε 

πάλι στα χέρια του! Μόλις το συνειδητοποίησε, άρχισε να τρέχει στους 

δρόμους. Πολλοί τον πέρασαν τότε για τρελό. Όμως αυτός γνώριζε πως εκείνο 

το χαρτονόμισμα του έδωσε ζωή, ελπίδα, ευτυχία. Μα πάνω απ’ όλα, πίστεψε 

πως θα του έφερνε τη μεγαλύτερη τύχη… Πίστεψε πως θα κατάφερνε να βρει 

ξανά δουλειά και να γίνει και πάλι δισεκατομμυριούχος! Κι όταν ο 

Αλέξανδρος έβαζε κάτι στο νου του… 

Άνοιξε λοιπόν το πορτοφόλι του και έψαξε τη δική μου θήκη για να το βάλει 

μέσα. Στην αρχή πανικοβλήθηκα, αλλά τότε σκέφτηκα πως ίσως να ήταν η 

καλύτερη στιγμή για να ξεγλιστρήσω αθέατο και να γυρίσω στο δρόμο, σε ένα 

σημείο παρόμοιο με αυτό που με είχε βρει κάποτε ο Αλέξανδρος. Δεν υπήρχε 

πια λόγος να μείνω κοντά του. Δε θα ήθελα ποτέ μου να συναναστραφώ με 

ένα χαρτονόμισμα …σημαδεμένο! Εξάλλου θέλω να γνωρίσω κι άλλο κόσμο, 

να ζήσω κι άλλες περιπέτειες. 



80              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

ΜαξΜαξΜαξΜαξ    
Οδυσσέας Γκρέι (ψευδώνυμο) 
 

Το γαλάζιο χαρτονόμισμα στα χέρια εκείνου του άντρα θα γινόταν δικό του. 

Το αποφάσισε έτσι, αυθόρμητα, σε μια στιγμή.  

Τον πλησίασε ήρεμα, χωρίς να δείξει την πρόθεσή του και του το άρπαξε απ’ 

το χέρι που ετοιμαζόταν να το δώσει στον εφημεριδοπώλη πίσω απ’ τον 

πάγκο. Μετά, έτρεξε με όλη του τη δύναμη για να γλιτώσει. 

Κλέφτης! Πιάστε τον! Άκουγε πίσω του και ήξερε ότι αν τον έφταναν ήταν 

χαμένος. Είχε ακούσει και άλλες φορές αυτές τις θυμωμένες φωνές να τον 

ακολουθούν, χωρίς πάντα να καταλαβαίνει το γιατί. Είχε και άλλες φορές 

κλέψει πράγματα, αλλά τώρα ήταν διαφορετικά. Ούτε που γύρισε το κεφάλι 

να δει πόσοι τον ακολουθούσαν, αλλά από τις φωνές καταλάβαινε ότι ήταν 

περισσότεροι από έναν.  

Σε λίγο έστριψε σε μια γωνία, μια γωνία που ήξερε πολύ καλά, συνέχισε 

τρέχοντας πάντα προς την ανηφόρα και έστριψε ξανά στην επόμενη γωνία. Οι 

φωνές πίσω του είχαν αρχίσει να ξεμακραίνουν, να λιγοστεύουν σε αριθμό. 

Κατάλαβε ότι είχε απομακρυνθεί αρκετά και ότι σε λίγο θα ήταν ασφαλής. Και 

όντως, έτσι ήταν. Μετά από καμιά διακοσαριά μέτρα τρέξιμο ακόμα, οι φωνές 

έσβησαν εντελώς. Κανείς δεν είχε το κουράγιο να τον ακολουθήσει. Αυτός 

πάντως για καλό και για κακό συνέχισε να τρέχει.  

Σε λίγο έφτασε στο σπίτι. Έκανε το γύρο της χαμηλής μάντρας και πήγε στο 

πίσω μέρος. Εκεί που μόνο κάτι αλητόγατες κυκλοφορούσαν. Δεν ήθελε να 

δώσει στόχο μπαίνοντας από μπροστά. Πήδηξε αθόρυβα τη μάντρα και 

προσγειώθηκε δίπλα στη βρύση. Εκεί κάθισε να βρει την ανάσα του και να 

ξαποστάσει. Κρατούσε πάντα σφιχτά το χαρτονόμισμα που θα της έκανε δώρο. 

Όπου να’ ναι θα γυρνούσε. 

Η ψυχή του ζεστάθηκε στη σκέψη της. Μια φορά, θυμήθηκε, τον είχε 

αγκαλιάσει και τον είχε φιλήσει σιγοψυθιρίζοντάς του γλυκόλογα, 

παρηγορώντας τον για τη δύσκολη μέρα που είχε περάσει. Εκείνη τη μέρα είχε 

καταρρεύσει σχεδόν στην αγκαλιά της, είχε παραδοθεί στην αγάπη της, είχε 

ορκιστεί μέσα του ότι τίποτα δε θα τους χώριζε ποτέ. Όμως ήταν εκείνη που 

έπαιρνε τις αποφάσεις στην κοινή τους ζωή και αυτό ήταν για εκείνον μια 

μόνιμη πηγή άγχους. Αυτός τι της προσέφερε; Γιατί να συνεχίσει να τον 

αγαπάει και να τον δέχεται στη ζωή της; Ένοιωθε και εκείνη την ίδια 

αφοσίωση, τον ίδιο έρωτα; Τα μάτια της του έλεγαν πως τον αγαπούσε, αλλά 



Το ταξίδι ενός χαρτονομίσματος        81 
_______________________________________________________________________________________________________________________________________________________________________________________________________________ 

 

 

μέσα του το ένοιωθε ότι η σχέση τους δεν ήταν -δε θα μπορούσε ποτέ να είναι- 

ισότιμη. Όχι από δική του ευθύνη βέβαια, αυτός θα έδινε και τη ζωή του για 

την Ελευθερία -έτσι την έλεγαν- αλλά δεν μπορούσε να έχει καμία απαίτηση 

από εκείνη. Και δεν είχε. Το μόνο που ήθελε ήταν να την βλέπει ευτυχισμένη. 

Να βλέπει τα μαύρα μαλλιά της να ανεμίζουν καθώς τον πλησίαζε. Να μυρίζει 

το άρωμά της, εκείνο το άρωμα που είχε εντυπωθεί στη μνήμη του -τι λέω- 

στην ψυχή του την ίδια. Αυτό το άρωμα που δε θα μπέρδευε με κανένα άλλο, 

σ’ ολόκληρο τον κόσμο. Αυτό το άρωμα που ευωδίαζε όταν τον πλησίαζε, που 

κάθε μέρα ήταν λίγο διαφορετικό, αλλά που ήταν το δικό της, η μυρωδιά από 

το στήθος της, από τα μαλλιά της, από τον ιδρώτα της, από τα ρούχα της που 

μοσχομύριζαν πάντα, αυτό το άρωμα που ευωδίαζε ακόμα και στα όνειρά του, 

εκείνα τα ανήσυχα όνειρα που μερικές φορές τον έκαναν να ξυπνάει 

τρομαγμένος και να κοιτάζει αν εκείνη ήταν εκεί, αν ήταν μόνο όνειρο αυτό 

που είχε δει, αν εκείνη κοιμόταν, ή διάβαζε και τον κοιτούσε που και που 

χαμογελαστή, αν τον αγαπούσε ακόμα.  

Ήταν σίγουρος ότι το δώρο του θα της άρεσε. Ήξερε τι της άρεσε. Ήξερε τις 

ώρες που ήταν χαλαρή, τις ώρες που ετοίμαζε φαγητό, τις ώρες που κοιμόταν, 

τις ώρες που έφευγε για τη δουλειά και την καλύτερη από όλες τις ώρες, την 

ώρα που γυρνούσε σπίτι. Πάντα εκείνη τη συγκεκριμένη ώρα η καρδιά του 

χτυπούσε δυνατά. Κι αν δε γυρίσει σήμερα; Κι αν αργήσει; Κι αν... κι αν μια μέρα 

δεν ξαναγυρίσει; Δεν ήθελε ούτε να σκεφτεί κάτι τέτοιο. Παρόλο που δεν 

κατάφερνε ποτέ να το βγάλει εντελώς από το μυαλό του, πάντα η αγωνία 

μήπως και κάποια μέρα δεν ξανάρθει κοντά του τον στοίχειωνε. Όταν τον 

κοίταζε στα μάτια και του έλεγε γλυκόλογα, ξεχνούσε εντελώς αυτή την 

αγωνία, αλλά όταν δεν ήταν μαζί, όταν τον άφηνε, τίποτα δεν ήταν αρκετό 

για να τον καθησυχάσει εντελώς. Τίποτα δεν μπορούσε να αναπληρώσει την 

απουσία της.  

Η εξώπορτα της μπροστινής αυλής ακούστηκε να ανοίγει. Η καρδιά του 

σκίρτησε όπως κάθε φορά, αλλά τώρα λίγο παραπάνω. Σήμερα είχε ένα δώρο 

να της δώσει. Η αγωνία του μεγάλωνε με κάθε βήμα της στις πλάκες της 

μικρής αυλής. Της δικής τους αυλής.  

Η Ελευθερία μπήκε στο σπίτι και έκλεισε την πόρτα πίσω της. Έκανε το γύρο 

του σπιτιού όπως συνήθως για να μπει από την κουζίνα. Τότε έτρεξε και την 

προϋπάντησε κρατώντας περήφανος το χαρτονόμισμα. Εκείνη τον χάϊδεψε 

γελώντας και πήρε το εικοσάευρο από το στόμα του.  

«Τι έκανες βρε;» του είπε έκπληκτη. «Πού το βρήκες αυτό; Κλέφτης έγινες;». 



82              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η φωνή της ήταν βάλσαμο στα αυτιά του. Δεν καταλάβαινε τις λέξεις της, 

αλλά το γέλιο της δεν είχε κανένα μυστικό. Ήξερε ακόμα και τις πιο λεπτές 

αποχρώσεις του, κάθε του μελωδική στροφή, κάθε κίνηση που συνόδευε. Κάθε 

βλέμμα της, κάθε κίνηση των ματιών της, κάθε χάδι της, όταν συνοδευόταν 

από αυτό το γέλιο, τον έκανε να κλείνει τα μάτια και να αποκρυσταλλώνει τη 

στιγμή με όλες της τις λεπτομέρειες στη μνήμη του, να κρατάει σαν φυλαχτό 

το φως, τους ήχους, τις μυρωδιές, αχ, αυτές οι μυρωδιές, της στιγμής στην 

καρδιά του, σε εκείνη την ιδιαίτερη γωνιά που ήταν μόνο δική της.  

Η Ελευθερία χάϊδεψε ξανά το κεφάλι του, το πήρε στα χέρια της και κοίταξε 

βαθιά μέσα στα υγρά μάτια του. Έτριψε τη μύτη της στη δική του, τον κοίταξε 

για λίγο ακόμα και του είπε: «Τι θα ’κανα χωρίς εσένα; Τι;». 

Ξάπλωσε στα πόδια της και περίμενε κι άλλα χάδια. Το γέλιο της σήμερα ήταν 

κάπως διαφορετικό.  

Η Ελευθερία έκλαιγε με λυγμούς. Σήμερα δεν είχε ούτε έναν πελάτη και αν ο 

Μαξ δεν έφερνε αυτό το εικοσάευρω δε θα είχαν να φάνε. 

 

 

 

 

 

 

 

 

 

 

 

Οδυσσέας ΓκρέιΟδυσσέας ΓκρέιΟδυσσέας ΓκρέιΟδυσσέας Γκρέι είναι το λογοτεχνικό ψευδώνυμο ενός ναυτικού που τα 

ταξίδια και οι περιπλανήσεις του (όχι μόνο στη θάλασσα) τον οδήγησαν τώρα 

εδώ. 

Μην έχοντας χάρτη ή σχέδιο πλεύσης και ταξιδεύοντας κυρίως σε 

αχαρτογράφητες περιοχές, είναι αναγκασμένος να βασίζεται στη διαίσθησή 

του και να διαλέγει τη ρότα του κάθε φορά με βάση τα στοιχεία της φύσης και 

τους οιωνούς που ανιχνεύει. 

Η περιπλάνησή του συνεχίζεται. 

 

 http://odysseasgrey.wordpress.com 



Το ταξίδι ενός χαρτονομίσματος        83 
_______________________________________________________________________________________________________________________________________________________________________________________________________________ 

 

 

Αντίστροφη διαδρομή Αντίστροφη διαδρομή Αντίστροφη διαδρομή Αντίστροφη διαδρομή     
Κυριάκος Παναγιώτου 
 

Από μικρός είχε μια περίεργη σχέση με τα χρήματα∙ ιδιαίτερα όταν τον 

έστελναν για διάφορες συναλλαγές στις Τράπεζες, από το εμπορικό 

κατάστημα που διατηρούσε ο πατέρας του στο κέντρο της πόλης. 

Έχοντας σε μια τσέπη τις δραχμές, τότε εκατό, αργότερα διακόσιες, εκεί κοντά 

στις αρχές της δεκαετίας του εβδομήντα και στην άλλη τα χαρτιά των 

τραπεζών, τα λεγόμενα «γραμμάτια» που τότε ευδοκιμούσαν, καβάλα στο 

μικρό του ποδήλατο, στα δεκατρία του χρόνια κι όπου φύγει-φύγει. 

Πού να ήξερε ο ίδιος, ότι αυτά τα γραμμάτια θα ήταν δυσανάλογα απαιτητικά 

σαν τα γραμμάτια της ζωής του. 

Από την Εμπορική Τράπεζα κατευθείαν στην Εθνική και τανάπαλι στην 

Ιονική, αυτό το δρομολόγιο γίνονταν τουλάχιστον δυο με τρεις φορές την 

εβδομάδα. Βιαζόταν γρήγορα-γρήγορα να τελειώσει και να παραδώσει τους 

λογαριασμούς στον πατέρα του, δεν ήθελε ούτε καν να έχει μια δραχμή στην 

άκρη, σιχαινόταν στην κυριολεξία τη σχέση με το χρήμα. 

«Θα σε φτιάξω έναν κουμπαρά» του είπε μια μέρα μεταξύ σοβαρού και αστείου 

ο κύρης του, «να βάζεις μέσα κανένα ταλιράκι, δεκάρικο και τις μεγάλες γιορτές 

εικοσάρικο, θα μαζέψεις πολλά χρήματα». 

«Δεν ξέρω, δεν το επιθυμώ» απάντησε με μια δυσφορία το παιδί, και έφυγε για 

το σχολείο. 

Πέρασαν κοντά τρία-τέσσερα χρόνια το παιδί μεγάλωνε, οι απαιτήσεις 

αυξάνονταν, μετάνιωσε τότε που είπε του κύρη του να μην γίνει ο κουμπαράς.  

«Μην ανησυχείς» απάντησε εκείνος, «θα σε δίνω χαρτζιλίκι κάθε βδομάδα, αν 

έρχεσαι και δουλεύεις καθημερινά». Ήταν βλέπετε καλοκαίρι και ο ήλιος 

τσουρούφλιζε για τα καλά, εκεί κοντά στα δεκάξι η πρώτη ορμή της νιότης 

έδινε κι’ έπαιρνε αγκαλιά με τον παλμό της εφηβείας.  

Έβλεπε και τα κορίτσια που περνούσαν ολούθε από το κεντρικό τους μαγαζί 

και φούντωνε η πιθυμιά σαν έμπαινε φουριόζα η μελιστάλαχτη γυναίκα με τα 

μακριά πόδια και τα αεράτα μαλλιά. 

«Δώσε μου Αλέξη επτά δραχμές ρέστα». «Μάλιστα κυρία Γιώτα» κι ως να 

επιστρέψει τα χρήματα στην ηλιογέννητη καλλονή, εκείνη με μια της κίνηση 

επεδείκνυε και τα εσώτερα κάλλη της σε κλάσματα δευτερολέπτου. 

Σε λίγο διάστημα, περίπου έναν χρόνο, έφυγε να σπουδάσει, τότε κατάλαβε 

την αξία των χρημάτων∙ συχνά δεν τον έφταναν παραπάνω από ένα 



84              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

δεκαήμερο και πάλι να καμιά δουλειά για να τα βγάλει πέρα τις ελάχιστες 

ελεύθερες ώρες των σπουδών του. Τότε πια κατάλαβε πως αν έχεις αυτά τα 

χρήματα, τις πενήντα, εκατό και διακόσιες δραχμές, σε πλησιάζουν πιότερο 

γρήγορα οι άλλοι∙ στην αρχή σάστισε, μετά στοχάστηκε, στο τέλος αποφάσισε 

«θα τα χρησιμοποιώ για να προμηθεύομαι μόνο βιβλία». 

Είκοσι χρόνια μετά η χώρα του αποφάσισε να φύγει από τη δραχμή και να 

προσχωρήσει στην οικογένεια του ευρώ.  

Η ιδέα και μόνο δεν του άρεσε, «δηλαδή τώρα θα μετράμε με ευρώ και όχι με τις 

αγαπημένες μας δραχμούλες» αναρωτήθηκε κι’ έθεσε από την αρχή τον 

μηχανισμό της μνήμης, να θυμηθεί και να προγραμματίσει τι και πως. 

Ναι, αυτός που ένιωθε απέχθεια για όλα τα χρήματα, για την εξέλιξη της 

δραχμούλας, τώρα ξαφνικά άρχισε να λυπάται, αντέδρασε, εκδήλωσε την 

αγανάκτησή του.  

Ίσως προφητικά, ίσως ξαφνικά, η ζωή του δεν έτυχε και της καλύτερης 

εικόνας από τη στιγμή που το νόμισμα του ευρώ έκανε την πρώτη του 

παρθενική εμφάνιση τον Γενάρη του 2002. Αιτία η υπερβολική αύξηση των 

τιμών στα καταναλωτικά αγαθά, ο υπερδιπλασιασμός αυξήσεων στα είδη 

πρώτης ανάγκης, ο τριπλασιασμός των τιμών στις ΔΕΚΟ και στο τέλος η 

αύξηση της ανεργίας. Μέσα σ’ όλα αυτά έκανε την εμφάνισή της και η 

οικονομική κρίση από το 2008 με εικόνα αρνητική ως και σήμερα. 

Η πανύψηλη γυναίκα με τα ατελείωτα πόδια πέρασε από δίπλα του, ύστερα 

από τόσα χρόνια. Τη συνάντησε τώρα σε άλλη πόλη, όπου δίδασκε, τον Απρίλη 

του 2012, την είδε να συναλλάσσεται με το προσωπικό, ρέστα σε ευρώ όχι πια 

δραχμούλες, αλλά πολλά και άπειρα χαρτονομίσματα.  

Ο ήρωάς μας σάστισε, περίμενε υπομονετικά σε μια γωνιά να πληρώσει έναν 

λογαριασμό του, στον βηματισμό της ταραγμένος έμεινε ξοπίσω στη σειρά 

του, εκεί στην τράπεζα, ενώ η φωνή της αντηχούσε. 

«Τα πήρα όλα τα χρήματα μου, δεν έχουν πια αξία εδώ, το ευρώ πέθανε, τελείωσε 

για τη χώρα μας, οι τράπεζες του εξωτερικού έχουν τα καλύτερα επιτόκια, τις 

σωστότερες λύσεις, για να μην πεινάσω ποτέ». 

Χάθηκε στο πέρασμα η φωνή μα και η όψη της.  

Εκείνος έμεινε αποσβολωμένος να κοιτά τα ευρώ κατάθεση που είχε να κάνει 

για το στεγαστικό του. 

«Κύριε θα προχωρήσετε ποτέ;» φώναξε η ταμίας, «…ο κόσμος περιμένει». 

Και με μια του κίνηση, διέσχισε το πλήθος έφυγε από την πίσω πόρτα, χωρίς 

να πληρώσει τον λογαριασμό ενώ μονολογούσε στον δρόμο τη φράση «το 

ευρώ πέθανε, το ευρώ τελείωσε». 



Το ταξίδι ενός χαρτονομίσματος        85 
_______________________________________________________________________________________________________________________________________________________________________________________________________________ 

 

 

Με έκδηλη αγωνία στο πρόσωπό του, έτρεξε γρήγορα προς το δωμάτιο, στον 

προσωπικό του χώρο, στο γραφείο του. Η οικογένειά του έλειπε εκείνη την 

ώρα. Άνοιξε βιαστικά ένα συρτάρι, έβγαλε το κλειδί και γλίστρησε στον 

κουμπαρά που είχε φυλαγμένες τις δραχμές, από τότε που τις μάζευε μικρός. 

Με ταραχή και χτυποκάρδι άνοιξε τον κουμπαρά και ξεχύθηκαν από μέσα 

όλες οι δραχμές, σαν να κάνανε παρέλαση, έμεινε σε μια γωνιά και τις 

κοιτούσε με υγρά χέρια από τον ιδρώτα. 

Στο άκουσμα της πόρτας, συμμαζεύτηκε, δεν κατάλαβε πώς πέρασε η ώρα και 

γύρισε η γυναίκα και τα παιδιά του από το σχολείο. 

«Τι κάνεις εδώ; Σε ψάχνουν από τις δώδεκα στο σχολείο. Τι χάλια είναι αυτά; Δε θα 

πήγαινες στο κενό που είχες για να πληρώσεις στην τράπεζα τον λογαριασμό;». 

Εκείνος δεν απάντησε, την κοίταξε μονάχα κατάματα στα μάτια, ως να ήθελε 

να της εκμυστηρευτεί τι του συνέβη σήμερα το πρωί, τι τον ταλάνιζε μια ζωή 

από παιδί. Δεν ήθελε να προφέρει τίποτα, στο μυαλό του στριφογύριζε όλη 

του η ζωή αγκάλη με τις τράπεζες, τις συναλλαγές, τις πονηριές και τους 

εμπαιγμούς των τραπεζών, δεν ματαμίλησε. Μονάχα σε μια στιγμή σηκώθηκε 

στα πόδιά του, προχώρησε προς το σαλόνι και με ύφος γελαστό, άγγιξε στον 

ώμο τη σύντροφό του, λέγοντας: 

«Από αύριο γυρίζουμε σελίδα, η ζωή μας αλλάζει, έχουμε χρήματα, έχουμε δραχμές, 

έχουμε, έχουμε…». 

«Γιατί; Τι συνέβη; Τι έγινε;» τον ρώτησε εκείνη. 

Το ευρώ πέθανε, το ευρώ τελείωσε, το χαμόγελο θα ξαναρθεί στην πλάση, το 

ευρώ έφυγε παντοτινά, έρχεται η δραχμή! 

 



86              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο Κυριάκος ΠαναγιώτουΚυριάκος ΠαναγιώτουΚυριάκος ΠαναγιώτουΚυριάκος Παναγιώτου 

γεννήθηκε στην 

Αλεξανδρούπολη όπου ζει και 

εργάζεται ως φιλόλογος 

φροντιστής. Τελείωσε το 

Φιλολογικό Τμήμα του Α.Π.Θ. με 

ειδίκευση στον τομέα της 

Μεσαιωνικής και Νεοελληνικής 

Φιλολογίας.  

Συμμετείχε στο Μεταπτυχιακό πρόγραμμα σπουδών του Τμήματος της 

Ιατρικής του Δ.Π.Θ. (τομέας Κοινωνικής Ψυχιατρικής) τα Ακαδημαϊκά έτη 

1991-1993. 

Έλαβε το Διδακτορικό του από το Πάντειο Πανεπιστήμιο τμήμα Ε.ΜΕ.Π. το 

2007. Η έρευνά εστιάζεται στο έργο των Νίκου Καζαντζάκη και Οδυσσέα 

Ελύτη. 

Από τον Μάρτη του 2008, ασχολείται με κάποια Μεταδιδακτορική Έρευνα 

γύρω από την έννοια της ψυχής στους αρχαίους φιλοσόφους και την 

μετάπλασή της στο έργο νεοελλήνων πεζογράφων. 

Από το 2008 έχει διδάξει σε διάφορα Τμήματα του Δ.Π.Θ. τα μαθήματα 

«Νεοελληνική λογοτεχνία» και «Διδακτική της λογοτεχνίας», ενώ τον 

Οκτώβρη του 2011 επιλέχτηκε από το Παιδαγωγικό Ινστιτούτο ως 

Επιμορφωτής- Εκπαιδευτής Εκπαιδευτικών σε σύνολο (35) πανελλαδικά στον 

Επιστημονικό τομέα της λογοτεχνίας. 

Έως σήμερα έχει (15) τον αριθμό δημοσιεύσεις σε επιστημονικά περιοδικά και 

δυο βιβλία υπό έκδοση. 

 

 logotechn@gmail.com 
 

 

 

 

 

 

 

 

 

 

 

 



Το ταξίδι ενός χαρτονομίσματος        87 
_______________________________________________________________________________________________________________________________________________________________________________________________________________ 

 

 

ΕρήμηνΕρήμηνΕρήμηνΕρήμην    
Κάλλια Παπαδοπούλου 
 

 Κρατώ σφιχτά στην τσέπη του πανωφοριού μου τα χρήματα της 

αποζημίωσης ή καλύτερα του τμήματος της αποζημίωσης που μου έδωσε ο 

εργοδότης μου ένα μήνα σχεδόν μετά την απόλυσή μου. Είχα απελπιστεί, 

πίστευα ότι δε θα μου έδινε τίποτα και έτσι τώρα που κρατώ έστω και τα μισά 

από όσα δικαιούμαι, αισθάνομαι κάπως ανακουφισμένη γιατί θα στείλω στη 

Σόνια μου, στα Γιάννενα, να συνεχίσει στο πανεπιστήμιο το παιδί τουλάχιστον 

για φέτος, και από του χρόνου βλέπουμε. 

«Σε καλή μεριά» μου είπε το αφεντικό όταν μου τα έδινε και τα χέρια του 

τρέμανε. 

Δεν του απάντησα, το μυαλό μου δούλευε σαν αριθμομηχανή... τόσα στη 

Σόνια, τόσα στα κοινόχρηστα, τόσα στο φαρμακείο, τόσα για λίγα τρόφιμα. 

 Στρίβω στην Ερμού να κατηφορίσω μέχρι το τρένο να πάω σπίτι μου. 

Πολυκοσμία, σφίγγω με ανασφάλεια τα λεφτά. Πολλές, νέες κυρίως, γυναίκες 

τριγύρω κοιτάζουν τις βιτρίνες, είναι όμορφες γεμάτες αυτοπεποίθηση, 

τινάζουν τα μαλλιά τους δυνατά σαν περήφανα άλογα. Εγώ σκυφτή, άβαφη, 

κουρασμένη, μετράω και ξαναμετράω, λες και θα αυγατίσουν τα ευρώ και θα 

με ξελασπώσουν, δεν έχω δικαίωμα σε προσωπικές επιθυμίες, βιτρίνες, 

κομμωτήρια και μπιχλιμπίδια. Η ανέχεια, η ανεργία, η αβεβαιότητα σαν κακές 

πεθερές με τραβάνε από το μανίκι και με σέρνουν στην πραγματικότητα. Και η 

τηλεόραση κάθε βράδυ με βάζει στη θέση μου, στο περιθώριο δηλαδή. Και οι 

σταρ της δημοσιογραφίας νιώθω να με οικτίρουν -γιατί πήρα δάνειο; γιατί 

ψήφισα έτσι; γιατί έπρεπε καλά και σώνει να στείλω το παιδί μου για σπουδές; 

ΕΝΟΧΗ. ΕΝΟΧΗ. ΕΝΟΧΗ. 

 Μπαίνω στο τρένο, κόσμος πολύς, σκυθρωπός, σιωπηλός, τα κεφάλια 

χαμηλωμένα, λες και κάποιος μας έχει βάλει τιμωρία, λες και εκτίουμε ποινή. 

Η κρίση έχει πέσει σαν πανούκλα στη χώρα, έχει αλλάξει τις ζωές όλων, οι 

συνθήκες είναι πρωτόγνωρες για πολλούς και η μελαγχολία έχει σκεπάσει 

την Αθήνα σαν μαύρο, απειλητικό σύννεφο. 

 Φτάνω σπίτι, ανάβω τα φώτα, μπαίνω στην κουζίνα, βάζω τα χρήματα 

στο τραπέζι και αρχίζω να τα ξεχωρίζω ανάλογα με τις υποχρεώσεις, τα βάζω 

σε φακελάκια, γράφω από έξω για πού προορίζεται το καθένα και στο τέλος 

μου μένουν στο χέρι δύο κατοστάρικα. Τι πρόκληση! Δύο πράσινα 

ατσαλάκωτα χαρτονομίσματα.  



88              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

 Σηκώνομαι, τα κοιτάζω από διαφορετικά σημεία της κουζίνας, τα 

πλησιάζω και μετά απομακρύνομαι, να τα χώσω στο συρτάρι, βαθιά-βαθιά, να 

τα έχω μέχρι να αρχίσει το επίδομα ανεργίας, να τα ξεχάσω κάτω από τα 

τραπεζομάντιλα και τις πετσέτες. Να τα θάψω, μαζί τους και τις επιθυμίες 

μου, και τα πιο μικρά μου όνειρα. Έχω συνηθίσει στην επιβίωση, τι στην ευχή 

ξεπετάχτηκε η επιθυμία για ζωή τώρα; 

 Στο Ναύπλιο, ναι εκεί θέλουμε να πάμε ένα Σαββατοκύριακο με τον 

Νάσο, χρόνια το μελετάμε αλλά οι υποχρεώσεις μας κλείνουν το δρόμο: 

χρωστάμε εδώ, να δώσουμε εκεί, να ξοφλήσουμε την τράπεζα. 

 Τέρμα, θα πάμε, τα δυο κατοστάρικα μας φτάνουν με μια καλή 

διαχείριση... είμαστε μανούλες στο να κάνουμε τα λίγα, πολλά. Θα θυμηθούμε 

τα νιάτα μας, θα ξανανιώσουμε, βόλτες στα στενάκια της παλιάς πόλης, στο 

Μπούρτζι, στο Παλαμήδι, στη θάλασσα. Η θάλασσα είναι μάγισσα, τα χρώματά 

της, η κίνησή της, η αύρα της θα μας ταξιδέψουν σε άλλες πολιτείες, μακριά 

από τη σκληρή πραγματικότητα της αλωμένης μας πόλης, της αιμορραγούσας. 

 Εντάξει, ένα διήμερο στην εξοχή δε θα μεταμορφώσει σαν καλή 

νεράιδα τη ζωή μας, εξάλλου οι νεράιδες έχουν δραπετεύσει από τα 

περισσότερα παραμύθια στις μέρες μας, θα τη γλυκάνει όμως και θα τη 

δυναμώσει για να αντέξει τα μελλούμενα που πολλοί λένε πως θα είναι 

ακόμη πιο σκληρά και απάνθρωπα. 

 Πήρα τα χαρτονομίσματα απαλά, προσεκτικά, σχεδόν με χάρη. Εσείς θα 

με κάνετε πάλι χαρούμενη, ευτυχισμένη. Εσείς, Εσείς, Εσείς.  

 Περιμένω απάντηση; Περιμένω αντίδραση; Μα το χρήμα δεν έχει ψυχή, 

δεν έχει συνείδηση, αισθήματα, συναισθήματα, ούτε καν φωνή, είναι βουβό 

και ας γίνεται για χάρη του η πιο μεγάλη φασαρία σε όλον τον κόσμο, το αίμα 

ρέει άφθονο, αδελφός σκοτώνει τον αδελφό, τα όπλα σκορπίζουν θάνατο. Και 

αυτό; Αυτό το μόνο που κάνει είναι να συσσωρεύεται στα χέρια των λίγων. 

Στους λίγους πάει και κάθεται, σε αυτούς αβγατίζει και τους εκπληρώνει κάθε 

επιθυμία. Εμείς οι πολλοί περιμένουμε στην αναμονή, μήπως μας προκύψει 

κάποια ευχάριστη έκπληξη όπως καλή ώρα αυτά τα δυο χαρτονομίσματα που 

περιμένουν να δουν πού θα καταλήξουν στην τράπεζα ή σε κάποιο ταβερνάκι 

της Αργολίδας;  

 Επιτέλους πότε θα έρθει ο Νάσος να του πω τα σχέδιά μου, να του τα 

δώσω, να οργανώσει την απόδρασή μας; 

 Δεν μπορώ να ησυχάσω, αφουγκράζομαι κάθε ήχο από το διάδρομο της 

πολυκατοικίας, μόλις σταματήσει το ασανσέρ θα τρέξω να του ανοίξω, να τον 

παρασύρω σε έναν χορό, δεν πιστεύω να έχει αντίρρηση. Πολλές φορές έχουμε 



Το ταξίδι ενός χαρτονομίσματος        89 
_______________________________________________________________________________________________________________________________________________________________________________________________________________ 

 

 

κουβεντιάσει για τη ρουτίνα που σαν φίδι σέρνεται ανάμεσά μας, για τη 

μιζέρια που μας μαραίνει μέρα τη μέρα. Συχνά νιώθουμε ότι είμαστε θεατές 

στη ζωή των άλλων, σιωπηλοί τους ακούμε να μιλάνε για τις εμπειρίες τους, 

τα ταξίδια τους, τα σχέδιά τους, ο αντίλογός μας, όποτε υπάρχει, είναι 

σύντομος, λιτός μια περιγραφή της καθημερινότητας, δίχως εκπλήξεις και 

εξάρσεις. Το σεργιάνι μας στον κόσμο λίγα μέτρα γης, που λέει και το 

τραγούδι. ΛΙΓΑ. 

 Το ασανσέρ σταμάτησε, με το ζόρι κρατώ τη φωνή μου, έχω ήδη 

ακουμπήσει στο τραπέζι το κρασί, τα ποτήρια, ακόμη και κερί άναψα, σε λίγο 

θα αρχίσει η γιορτή. Ακούστηκε το κλειδί στην πόρτα, κρατώ την ανάσα μου. 

«Νάσο μου...». 

«Ελπίδα, ξέρεις... δυστυχώς…». 

Ποιος είναι αυτός ο χλωμός, καταβεβλημένος σχεδόν γερασμένος άνδρας, 

μπροστά μου; Τα μάτια, τα μεγάλα, τα φωτεινά, γιατί είναι έτσι θλιμμένα, 

θολά; Τι έχει συμβεί; 

«Ελπίδα, το εργοστάσιο έκλεισε, ήρθαν σήμερα δικαιούχοι και έκαναν κατάσχεση, 

τέλειωσαν τα ψέματα, μπαίνω και εγώ στην ανεργία». Του σφίγγω το χέρι, του 

δίνω τα δυο κατοστάρικα, «θα τα καταφέρουμε» του λέω και μπαίνοντας στην 

κουζίνα σβήνω το κερί. 
 

 

 

 

 



90              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η Κάλλια ΒούληΚάλλια ΒούληΚάλλια ΒούληΚάλλια Βούλη––––ΠαπαδοπούλουΠαπαδοπούλουΠαπαδοπούλουΠαπαδοπούλου, 

γεννήθηκε στην Αθήνα. Τέλειωσε το 

κλασσικό τμήμα του 16ου Λυκείου 

Πατησίων. Είναι πτυχιούχος του 

Πολιτικού Τμήματος της Νομικής 

Σχολής του Πανεπιστημίου Αθηνών 

και του Εργαστηρίου Δημοσιογραφίας. 

Εργάστηκε ως παραγωγός 

ραδιοφωνικών εκπομπών και 

επιμελήτρια κειμένων. Έχει 

δημοσιεύσει άρθρα σε περιοδικά 

συλλόγων και μαζικών φορέων.  

Σήμερα εργάζεται ως ιδιωτική 

υπάλληλος. Είναι παντρεμένη και 

μητέρα δύο παιδιών.  

 

 http://www.facebook.com/kallia.vouli  

 loupa55@gmail.com  

 kalliavou@yahoo.gr  



Το ταξίδι ενός χαρτονομίσματος        91 
_______________________________________________________________________________________________________________________________________________________________________________________________________________ 

 

 

Ευχαριστώ που με φύγατεΕυχαριστώ που με φύγατεΕυχαριστώ που με φύγατεΕυχαριστώ που με φύγατε    
Θεοδόσης Παπαϊορδανίδης 
 

Ο Φίλιππος είχε μόλις παραδώσει τα κλειδιά του εταιρικού του αυτοκινήτου… 

ήταν η τελευταία εκκρεμότητα. Τα λόγια της Αμαλίας, κολλητής φίλης από τα 

παλιά, ήταν ακόμα νωπά στο μυαλό του: 

«έφυγες ή σε φύγανε;». 

Άραγε, έφυγε μόνος του ή τον φύγανε; Η απορία ήταν ζωγραφισμένη στο 

πρόσωπό του… Σήμερα περπατούσε σκυφτός, ζαρωμένος, σαν να κουβαλούσε 

το φορτίο της ημέρας. Έτσι είδε στο δρόμο ένα παλιό, διαλυμένο 

χαρτονόμισμα. Έσκυψε και το πήρε στο χέρι του. Ένιωσε ότι κάποιος τον 

πληρώνει για το θάρρος της επιλογής του. 

Όλα ξεκίνησαν τρία χρόνια πριν. Τότε που μετά από μια δεκαετία σχεδόν στις 

συμβουλευτικές εταιρείες του έγινε η πρόταση να αναλάβει διευθυντική θέση 

σε μεγάλη πολυεθνική εταιρεία. Ήταν μόλις 32 και αυτή η πρόταση άστραψε 

σαν η επιτομή της επιτυχίας! Κανείς άλλος, τουλάχιστον από αυτούς που 

ήξερε, δεν είχε γίνει CFO ενός ομίλου εταιρειών στα 32 του!  

Όλες αυτές οι συμπτύξεις, ξενόφερτες αλλά τόσο μέσα στην καθημερινότητά 

του ήταν για αυτόν κομμάτι από τη ζωή του. Έτσι και ο Οικονομικός 

Διευθυντής στα πλαίσια της «σωστής» διαλέκτου ανάμεσα σε wannabe 

επιτυχημένα στελέχη πρέπει να λέγεται CFO. 

Τα λεφτά ήταν διπλά από αυτά που έπαιρνε, τα επιδόματα πολλά και ποικίλα, 

μπορούσε να διαλέξει ό,τι εταιρικό αμάξι ήθελε, να ταξιδεύει πρώτη θέση στο 

αεροπλάνο, να φοράει ακριβά κοστούμια και να κάνει meetings. Κάποιος είπε 

κάποτε ότι τα meetings είναι η πρακτική εναλλακτική της εργασίας… Ήταν 

σχεδόν απαιτητό το να δεχτεί… και δέχτηκε… φυσικά!  

Όλα ήταν φανταχτερά! Οι φίλοι του ήταν τόσο χαρούμενοι για αυτόν. Εκείνος 

ήταν απόλυτα ευτυχής με την επιλογή του! Είχε μια εξαιρετική ομάδα 

συνεργατών, έναν βαρύγδουπο τίτλο και ένα γεμάτο πορτοφόλι… 

Κάθε μήνα έπαιρνε την αγαπημένη του και ταξίδευαν στον κόσμο. Αγγλίες, 

Γαλλίες, Ισπανίες, Πορτογαλίες και γενικά… όλες τις… λίες! Κάθε καλοκαίρι 

έπαιρνε τους αγαπημένους του φίλους, αυτούς που ήξερε από το σχολείο 

ακόμα, αυτούς που τον αγαπούσαν και τον δέχονταν με ή χωρίς λεφτά, πριν ή 

μετά την «επιτυχία» και γύριζαν την Ελλάδα με το εταιρικό του αυτοκίνητο… 

«Ευγενική Χορηγία» το έλεγαν όλοι! Όμως κάτι δεν κολλούσε σε όλη αυτή 

την ιστορία… 



92              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Από το πρώτο εξάμηνο κιόλας άρχισε να πιέζεται… το καθημερινό του ωράριο 

μεγάλωνε ολοένα και περισσότερο…. Το 10-6 πολύ σύντομα έγινε 10-8 και 

χωρίς να το καταλάβει 10-10… Άλλωστε στον κόσμο των πολυεθνικών είναι 

σχεδόν αυτονόητο ότι τα στελέχη δεν έχουν ωράριο… 

Οι βιορυθμοί του έπεφταν καθημερινά. Έφτανε στο σπίτι αργά, 

εξουθενωμένος, πιεσμένος και χωρίς καθόλου ενέργεια… ήθελε μόνο να 

αποχαυνωθεί στην τηλεόραση, κατά προτίμηση χωρίς να του απευθύνει και 

κανείς το λόγο για τίποτα, και να πέσει νωρίς-νωρίς για ύπνο… Ούτε κουβέντα 

για αγάπες και έρωτες! 

Τα κιλά του λειτουργούσαν αντιστρόφως ανάλογα από τη διάθεσή του… 

ανέβαιναν συνεχώς σταθερά! Και εκείνος απλά το αποδέχονταν και αγόραζε 

ένα ακόμα μεγαλύτερο κοστούμι. Όμως είναι γλυκιά η επιτυχία και ακόμα 

γλυκύτερη η οικονομική άνεση… Άλλωστε αυτό είναι το «τυράκι» που 

ταΐζουν όλους τους καψερούς διευθυντές. Έχεις παροχές σε αντάλλαγμα της 

ζωής σου, της οικογένειάς σου και της προσωπικότητάς σου… 

Αργά, σταθερά, αυτονόητα πέρασαν τρία χρόνια… Ήρθε η «κρίση» και όλα 

άρχισαν να αλλάζουν. Οι εταιρείες για τις οποίες ήταν υπεύθυνος, άρχισαν να 

αντιμετωπίζουν προβλήματα ρευστότητας, οι μέτοχοι άρχισαν να ανησυχούν, 

τα συμβούλια έγιναν συχνότερα, εντονότερα και πολύ πιο δυσάρεστα… Η 

πίεση έφτασε στο ζενίθ της… Ο Φίλιππος έφτασε στα όριά του… 

Δεν το κατάλαβε ποτέ! Ή μάλλον επέλεξε να το αγνοεί. Επέλεξε να μη βλέπει 

τις κρίσεις πανικού που ήταν πια καθημερινό φαινόμενο. Επέλεξε να αποδίδει 

την αϋπνία σε κακή διατροφή. Επέλεξε να αποδίδει την κακή διάθεση στον 

ανάδρομο Ερμή. Επέλεξε να θεωρεί τους τοίχους που είχε σηκώσει γύρω του 

σε όλους και σε όλα… απλά διαφανείς. 

Όμως το ότι εκείνος αγνοούσε δε σήμαινε ότι οι άνθρωποι που τον αγαπούσαν 

δεν έβλεπαν όλες αυτές τις αλλαγές… Η Άρτεμις, χρόνια φίλη και ήδη μια 

δεκαετία σύζυγος και έγκριτη ψυχολόγος έφτασε και εκείνη στα όριά της. 

Ήταν ξεκάθαρη, απλή και λιτή: «Δε με ενδιαφέρει τι οδηγείς, τι λεφτά 

παίρνεις, τι θέση έχεις ή πώς βλέπεις την καριέρα σου! Με ενδιαφέρει ότι άμα 

πάθεις κάτι πριν τα 40 να ξέρεις ότι θα το πάθεις μόνος σου!!!». 

Ήταν σύγκρουση σε τοίχο με 300 χιλιόμετρα την ώρα! Κάποιος του έστησε 

έναν καθρέπτη μπροστά του και τον ανάγκασε να κοιτάει, να κοιτάει μέχρι να 

δει τον άνθρωπο που αντικατοπτρίζονταν… μέχρι να τον αναγνωρίσει… Μέχρι 

να θυμηθεί ποιος ήταν πριν τις μεγάλες θέσεις, τις πολυεθνικές και την 

ξέφρενη καθημερινότητα… 



Το ταξίδι ενός χαρτονομίσματος        93 
_______________________________________________________________________________________________________________________________________________________________________________________________________________ 

 

 

Το επόμενο πρωινό σηκώθηκε νωρίτερα από το συνηθισμένο! Έκανε το 

καθιερωμένο του beaute, διάλεξε το πιο καλό του κοστούμι, φόρεσε το πιο 

καλό του χαμόγελο και πήγε στο γραφείο. Οι ανώτεροί του ήταν ήδη 

μαζεμένοι στη μεγάλη αίθουσα των συνεδριάσεων. Μπήκε σαν σίφουνας! 

Ήταν σίγουρος ότι ένα σύννεφο σκόνης μπήκε μαζί του στην αίθουσα! 

Ένιωσε σαν τον ήρωα στα γούεστερν την ώρα της μονομαχίας… στα αυτιά του 

ακούστηκε ο ήχος της φυσαρμόνικας που σκοπό έχει να αυξήσει την ήδη 

μεγάλη αγωνία του θεατή… Και έβγαλε το πιστόλι του και πυροβόλησε: 

υπέβαλε την παραίτησή του!!! 

Ήταν Σάββατο. Μόλις χθες πυροβόλησε την προηγούμενη πραγματικότητά 

του με δυο σφαίρες στην καρδιά. Έφτασε στην εταιρεία νωρίς! Χαιρέτησε τον 

φύλακα που δεν εντυπωσιάστηκε καθόλου από την παρουσία του στην 

εταιρεία μια κατά τα άλλα μη εργάσιμη ημέρα. Πάρκαρε στη θέση του το 

πολυτελές εταιρικό του αυτοκίνητο. Κλείδωσε και άφησε το κλειδί με ένα 

χαμόγελο στον φύλακα: «θα έρθει κάποιος από την εταιρεία να το παραλάβει 

αύριο» είπε. Και έφυγε. 

Ήταν σκυφτός, ζαρωμένος, σαν να κουβαλούσε το φορτίο της ημέρας. 

Περπάτησε στο δρόμο. Θα έπαιρνε ταξί να γυρίσει σπίτι; Δεν ήταν σίγουρος! 

Ήθελε να περπατήσει όσο πιο πολύ γίνονταν! Να ζήσει τον αέρα της πόλης, 

να νιώσει τον ήλιο, να ακούσει τους θορύβους, να νιώσει ζωντανός! 

Έσκυψε και μάζεψε το παλιό χαρτονόμισμα που ήταν τσαλακωμένο και 

ταλαιπωρημένο στην άκρη του πεζοδρομίου… γέλασε σαρδόνια, σχεδόν 

συνωμοτικά…. «κάποιος πληρώνει το θάρρος μου» σκέφτηκε… 

Σήκωσε το κεφάλι, κοίταξε ψηλά, χαμογέλασε, και άρχισε να γελά 

ξεκαρδιστικά, βροντερά!!! 

Σήκωσε τα χέρια ψηλά, γεμάτος χαρά, γεμάτος ενέργεια, γεμάτος 

ανακούφιση! Άνοιξε τις παλάμες του και το μικρό ανοιξιάτικο αεράκι 

παρέσυρε το χαρτονόμισμα στο ταξίδι του για τον επόμενο… 

«Σας ευχαριστώ που με φύγατε!» φώναξε… 



94              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ο Θεοδόσης ΠαπαϊορδανίδηςΘεοδόσης ΠαπαϊορδανίδηςΘεοδόσης ΠαπαϊορδανίδηςΘεοδόσης Παπαϊορδανίδης γεννήθηκε 

στην Αθήνα λίγο μετά το τέλος της 

δικτατορίας. Όπως όλα τα παιδιά της 

γενιάς του μεγάλωσε στα 80s και πέρασε 

εφηβεία στα 90s.Στα μέσα της δεκαετίας 

του 90 πήγε για σπουδές στην Αγγλία 

όπου και έμεινε 5 χρόνια. Στη συνέχεια 

επέστρεψε στα πάτρια εδάφη και πήρε 

τον δρόμο της επαγγελματικής 

καταξίωσης. Πάντα ήθελε να γίνει 

διακοσμητής, αρχιτέκτονας ή και 

συγγραφέας αλλά κατέληξε να 

ακολουθήσει τον «σίγουρο δρόμο» των οικονομικών που του επιβλήθηκε. 

Είναι παντρεμένος με την καλύτερή του φίλη και σύντομα θα γίνει 

περήφανος μπαμπάς της κόρης του! 

 

 tpapaiordanidis@gmail.com  

 



Το ταξίδι ενός χαρτονομίσματος        95 
_______________________________________________________________________________________________________________________________________________________________________________________________________________ 

 

 

Σαν να ‘ναι το τέλος του κόσμουΣαν να ‘ναι το τέλος του κόσμουΣαν να ‘ναι το τέλος του κόσμουΣαν να ‘ναι το τέλος του κόσμου    
Γιώργος Σαββανάκης 
 

Το πρώτο πράγμα που έκανε επιστρέφοντας ήταν να αγοράσει λίγο 

καπνό και ένα πακέτο σπίρτα. Πήρε γρήγορα τα ρέστα, ένα τσαλακωμένο, 

μισολιωμένο από την πολλή χρήση χαρτονόμισμα, και τα έχωσε στη δεξιά 

τσέπη του παλτού του. Στην αριστερή του φύλαγε το γράμμα που τον έκανε 

μετά από εννιά χρόνια να γυρίσει για πρώτη φορά πίσω. Άνοιξε το βήμα του, 

προσέχοντας να μην πατήσει στις λίμνες που σχημάτιζαν τα βρομόνερα που 

συγκεντρώνονταν στα βγαλμένα κομμάτια του πεζοδρομίου. Έπρεπε να 

βιαστεί· αν ήθελε να φτάσει έγκαιρα, έπρεπε να βιαστεί.  

Κάθισε στην ουρά περιμένοντας να βγάλει εισιτήριο. Το πόδι χτύπαγε 

νευρικά το μαρμάρινο δάπεδο σε μια προσπάθεια να κάνει το χρόνο να τρέξει 

πιο γρήγορα. Στη διπλανή σειρά ένας μεσήλικας, φαλακρός κύριος έπιανε 

κουβέντα σε μία νεαρή. Η κοπέλα μάλλον ήταν φοιτήτρια που γυρνούσε στο 

σπίτι της για τις διακοπές των Χριστουγέννων. Φορούσε στα μαλλιά έναν 

πολύχρωμο σκούφο, το σώμα της κάλυπτε ένα μαύρο παλτό, ενώ στο χέρι 

έσερνε μια μεγάλη κόκκινη βαλίτσα. Ο κύριος, ο οποίος αρχικά βρισκόταν 

πίσω της, μιλώντας της συνεχώς και κάνοντας μικρά, ανεπαίσθητα βηματάκια 

βρέθηκε μια θέση μπροστά της. Με καρφωμένο το βλέμμα πάνω του, 

σκέφτηκε πως αυτός είναι ο άνθρωπος. Ω ναι, δε θα αλλάξει ποτέ, δε θα 

αφήσει ποτέ την ευκαιρία να εκμεταλλευτεί, να χλευάσει, να ασεβήσει, να 

κερδίσει από τον διπλανό του. Μόνο εμείς, μόνο εμείς, από όλα τα είδη της 

φύσης, μπορούμε να φερθούμε με τέτοια πονηριά στους ομοίους μας. Η 

κοπέλα γύρισε, τον κοίταξε και με ένα αμήχανο χαμόγελο του έδωσε να 

καταλάβει ότι ντρεπόταν να πει κάτι στον κύριο, που είχε ήδη αρχίσει να 

συζητάει με τον μπροστινό του.  

Πριν μπει στο λεωφορείο κάθισε στο παγκάκι, για να καπνίσει ένα 

τσιγάρο. Η αίσθηση του καπνού του είχε λείψει πολύ. Εννιά χρόνια είχε να 

καπνίσει. Περιττά έξοδα είχε σκεφτεί τότε. Ένα πάθος, ένα μηδαμινό, μα 

πολυέξοδο πάθος. Και τα έξοδα έπρεπε να κοπούν· όπως και τα πάθη. Εννιά 

χρόνια έζησε δίχως αυτά. Νεκροζώντανος σε μια ξένη χώρα. Τα πνευμόνια 

του δε ρούφηξαν καπνό, στο αίμα του δε κύλησε στάλα οινοπνεύματος. Εννιά 

άδεια, κενά, χρόνια. Άνοιξε να διαβάσει για άλλη μια φορά το γράμμα:    

 



96              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ήλιε μου, θυμάσαι, έτσι σε φώναζα πάντα. Δηλαδή όχι ακριβώς έτσι. 

Σουάρλι νι σ’ έλεγα στα βλάχικα, μα πώς να στο γράψω τώρα στο χαρτί; Αυτό το 

χαρτί! Δεν μπορεί ποτέ να πει αυτό που αισθάνομαι. Δεν ξέρω εσύ πώς τα 

καταφέρνεις να γεμίζεις όλες αυτές τις σελίδες. Είναι που σπούδασες, που διάβασες 

πολύ μάλλον. Εγώ, αγόρι μου, πώς να σου γράψω στο χαρτί το πώς αισθάνομαι; Πώς 

να σου κλείσω σε γραμμές τα μάτια μου, πώς να σου βάλω σε γράμματα τα δάκρυα 

που έχυσα τη μέρα που έφυγες; Για το καλό σου, μου ‘πες, είναι και ξέρω πως μού 

έλεγες αλήθεια. Μα έλα που η καρδιά είναι πιο δυνατή απ’ το μυαλό. Πέρασε καιρός, 

αγόρι μου, που δε σ’ είδα. Το ξέρω, δεν μπορούσες. Αν γινόταν θα ερχόσουν.  Θα 

’ρχομαι για το πανηγύρι της Αγίας Παρασκευής, μου ’χες πει. Μα δε φάνηκες... Η 

αδερφή σου σηκώθηκε φέτος για χορό. Ντρεπόταν τόσα χρόνια αλλά φέτος 

σηκώθηκε. Έπρεπε να δεις τον πατέρα σου· και τον αδελφό σου. Χρόνια είχα να τους 

δω έτσι.  

Τέλος πάντων. Μιλάω πολύ, στο ‘πα και πριν δεν ξέρω να γράφω καλά σαν 

και σένα. Δεν είπα σε κανέναν ότι σου γράφω γράμμα. Στο γράφω γιατί ξέρω ότι 

αργεί να φτάσει. Είμαι λίγο άρρωστη τώρα τελευταία. Δεν τους το πα. Δε βγαίνει 

και τίποτα. Δε θέλω να σε πιέσω αλλά, αν μπορέσεις, έλα για τις διακοπές των 

Χριστουγέννων. Θέλω να σε δω.   

Σε φιλώ ήλιε μου. 

 

Το καινούριο λεωφορείο ανέβαινε πλέον άνετα τις ανηφόρες εκεί που 

πριν μερικά χρόνια κάποια άλλα αγκομαχούσαν, βγάζοντας πνιχτά μουγκρητά 

και βαριανασαίνοντας μαύρα καυσαέρια από τις εξατμίσεις τους. Την ώρα που 

έφτασε στο χωριό είχε ήδη σουρουπώσει. Ο καπνός από τις καμινάδες 

σηματοδοτούσε τα σπίτια που είτε είχαν μείνει ανοιχτά όλο το χειμώνα είτε 

είχαν ξαναζωντανέψει για την περίοδο των γιορτών.  

Δεν είχε πει σε κανέναν πως θα ερχόταν. Τέτοια μέρα ήξερε πως στο 

καφενείο θα είχαν όργανα. Τράβηξε κατευθείαν για την πλατεία. Ήταν 

καθισμένοι όλοι -ναι ευτυχώς όλοι- μέσα στο μαγαζί. Στο τραπέζι βρίσκονταν 

κάποια μισοφαγωμένα κρέατα και μερικά μπουκάλια κρασί. Ποτήρια πολλά, 

γεμάτα, άδεια, μισοτελειωμένα και μια καρέκλα μ’ ένα πιάτο, ανέγγιχτο, και 

ένα γεμάτο ποτήρι κρασί. Εκεί κάθισε, σήκωσε το ποτήρι και τους χαιρέτησε 

όλους. Ύστερα τους φίλησε, έναν-έναν, όλους τους.  

Δεν πέρασε πολλή ώρα και σηκωθήκαν για χορό. Οι οργανοπαίχτες 

τους γνώριζαν και σηκώθηκαν κι αυτοί όρθιοι, για να τους τιμήσουν. Δεν είχε 

ξανανιώσει έτσι στη ζωή του. Τα λόγια των τραγουδιών, οι στίχοι, άρχιζαν να 

βαραίνουν πάνω του. Ήταν αυτός τώρα που έσερνε το χορό. Γενιές και γενιές 



Το ταξίδι ενός χαρτονομίσματος        97 
_______________________________________________________________________________________________________________________________________________________________________________________________________________ 

 

 

των προγόνων του ακουμπούσαν σιγά-σιγά στις πλάτες του. Οι ώμοι του 

βάραιναν, τα γόνατα λύγιζαν, έφτανε στο πάτωμα, στις πλάκες, τις χτυπούσε 

με την παλάμη του και πάλι σηκωνόταν όρθιος, στητός, περήφανος. Αργά, 

σεμνά, ταπεινά, συνομιλούσε νοερά με εμπόρους στη Βιέννη, με κιρατζήδες 

που με τα μουλάρια τους όργωναν τα Βαλκάνια, με εργάτες σε ανήλιαγα 

υπόγεια της Αμερικής, με σκεβρωμένους από τα βάσανα πατεράδες, με 

ανυπόμονες αδελφάδες, με άγουρες νύφες που περίμεναν για χρόνια τους 

γαμπρούς τους, με μανάδες με μουσκεμένα από τα δάκρυα μαντήλια. Το 

κλαρίνο αντηχούσε μέσα στην αίθουσα, το βιολί σφύριζε μελωδικά, το ντέφι 

ακολουθούσε τους χτύπους της καρδιάς του κι η φωνή του τραγουδιστή 

αντιλαλούσε βαθιά μέσα στα στήθη του. 

Ξενιτεμένο μου πουλί 

και παραπονεμένο 

η ξενιτειά σε χαίρεται 

κι εγώ έχω τον καημό σου. 

Τι να σου στείλω ξένε μου 

εκεί στα ξένα που ’σαι. 

Σου στέλνω μήλο σέπεται 

κυδώνι μαραγκιάζει. 

Σου στέλνω και το δάκρυ μου 

σ’ ένα χρυσό μαντήλι 

Το δάκρυ μου είναι καυτερό 

και καίει το μαντήλι. 

Έπιασε το γράμμα της μάνας του. Έβαλε το χέρι του στη δεξιά τσέπη. 

Πέταξε στα όργανα το τελευταίο του χαρτονόμισμα. 

«Παίξτε» φώναξε. 

«Παίξτε σαν να’ ναι το τέλος του κόσμου!». 

 



98              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

    
Ο Γιώργος ΣαββανάκηςΓιώργος ΣαββανάκηςΓιώργος ΣαββανάκηςΓιώργος Σαββανάκης γεννήθηκε το 1982 στο Βελεστίνο, όπου ζει και 

εργάζεται σήμερα. Πέρασε κάποια χρόνια της ζωής του στη Θεσσαλονίκη 

σπουδάζοντας τις επιστήμες της Αρχαιολογίας και της Ιστορίας, η οποία 

αποτελεί και τη μεγάλη του αγάπη. Υπήρξε μέλος της συγγραφικής ομάδας 

του τόμου Οι Βλάχοι της Μαγνησίας και έχει λάβει μέρος με ανακοινώσεις σε 

διάφορα συνέδρια ιστορικού ενδιαφέροντος.  

 



Το ταξίδι ενός χαρτονομίσματος        99 
_______________________________________________________________________________________________________________________________________________________________________________________________________________ 

 

 

Σαν σκΣαν σκΣαν σκΣαν σκόνη στον άνεμοόνη στον άνεμοόνη στον άνεμοόνη στον άνεμο    
Λευτέρης Σαββινίδης 
 

Τι ζητάω εγώ; Το δικό μου μόνιμο πορτοφόλι. Έχω βαρεθεί να ταξιδεύω 

συνέχεια. Ώρες-ώρες σκέφτομαι πως έτσι που γυρίζω από πορτοφόλι σε 

πορτοφόλι, μοιάζω με σκόνη που την παρασέρνει ο άνεμος. Αν δεν είχε αυτό 

το συνεχές ταξίδι τις χαρές και τις συγκινήσεις του, φοβάμαι πως θα είχα 

κάνει καμιά κουτουράδα!  

Αλλά, πώς να ξεχάσω, πριν τρία χρόνια, πόση χαρά πήρε εκείνος ο μικρός 

όταν με βρήκε δίπλα στα … σκουπίδια; Χωρίς να το θέλω, είχα πέσει από τα 

χέρια μιας γριούλας… Πήγαινε να πληρώσει το ρεύμα η καημένη… Την 

αγαπούσα, ήταν καλή, με φρόντιζε πολύ καιρό. Κοιμόμουν μαζί της, κάτω από 

το μαξιλάρι της. Ακόμα αναρωτιέμαι πώς να αντέδρασε όταν είδε ότι τζάμπα 

περίμενε στην ουρά… Τι να έκανε χωρίς εμένα; Βέβαια είχε κι άλλα 

χαρτονομίσματα, αλλά δε νομίζω να άξιζαν όσο εγώ. Άσε που ήταν 

ακατάδεχτα, με το ζόρι μου μιλούσαν.  

Όταν, μετά, με βρήκε ο μικρός με τσαλάκωνε συνέχεια… Δεν είχα, βέβαια, 

παράπονο, μόνο μαζί μου έπαιζε, μέχρι που με πούλησε για μία σοκολάτα! Tο 

πιστεύετε; Πούλησε εμένα για μια σοκολάτα! Μα δεν το είχε η μοίρα μου να 

μείνω για πολύ στα χέρια του περιπτερά. Φύσηξε δυνατός αέρας και με 

παρέσυρε. Εκεί που βρέθηκα μετά ήταν πολύ καλύτερα. Ζούσα βασιλικά, μόνο 

που καμιά φορά ένιωθα μοναξιά. Πού και πού, όταν περνούσε κανένα τρένο 

και στεκόταν για να αφήσει κόσμο, μιλάμε για λίγο, με παρέσερνε ο αέρας του 

λίγο παρακάτω. Ευτυχώς όμως κανείς δεν ερχόταν να με κλέψει. Είχα βρει 

την ησυχία μου. 

Μάλιστα, για λίγο καιρό είχα και καλή παρέα, την Ευρούλα, ένα μικρό καλό 

χαρτονόμισμα, με πολλές ευρωιστορίες να μου διηγηθεί. Αυτή μου μιλούσε, 

δεν ήταν ψηλομύτα σαν άλλα και άλλα χαρτονομίσματα. Μου είπε την πιο 

θλιβερή ιστορία που υπάρχει: 

 

Μια φορά κι ένα καιρό, 

κάπου μακριά από εδώ, 

ένα κορίτσι ερωτευμένο, 

μα ποτέ αγκαλιασμένο, 

στολισμένο μα θλιμμένο, 

σε παγκάκι καθισμένο, 



100              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

περίμενε τ’ αγόρι τ’ αγαπημένο. 

Όσο και αν το ποθούσε, 

τα μάτια του κι αν νοσταλγούσε, 

η ώρα αμείλικτη περνούσε. 

Το φεγγάρι πια φαινόταν, 

ο ήλιος εξαφανιζόταν, 

και τ’ αγόρι πουθενά. 

Το κορίτσι περπατούσε 

κι όπου πήγαινε ρωτούσε 

μήπως κάπου εκεί κοντά 

είδε κάποιος αγκαλιά 

το αγόρι με άλλο κορίτσι 

να γελάνε ειρωνικά. 

Είπαν, κάπου, πιο μακριά, 

κάπου, σε μία πρασιά 

ένα αγόρι, κάπως έτσι, 

το είχαν πιάσει δυο κακοί 

και τα μάτια του ‘χαν δέσει 

και το πόναγαν πολύ. 

Τρέχει τότε το κορίτσι  

προσπαθώντας να τον βρει. 

Να τον σώσει προσπαθεί 

και ορμάει να τον γλιτώσει. 

Μα τη βλέπουν οι κακοί 

με δυο σφαίρες τους σκοτώνουν 

αγκαλιά πια και μαζί. 

Κάπου εκεί, λίγο πιο κάτω, 

 πορτοφόλι πεταμένο 

μα δυο μάτια από μέσα 

βλέπουνε τ’ αγαπημένα 

και τα κλαίνε απελπισμένα. 

Κι είναι ακόμα βουρκωμένα 

σαν μου λένε όλα αυτά 

δυο ματάκια πονεμένα 

δυο ματάκια πάντα υγρά. 

Έκλαψα όσο ποτέ μ’ αυτά που άκουσα, ωστόσο δεν είχα χρόνο να ακούσω 

περισσότερα. Δύο χέρια μας άρπαξαν και βρεθήκαμε μαζί σ’ ένα πορτοφόλι, 



Το ταξίδι ενός χαρτονομίσματος        101 
_______________________________________________________________________________________________________________________________________________________________________________________________________________ 

 

 

και λίγο αργότερα ξανά στη φυλακή της τράπεζας. Μας έδεσαν σαν να είμαστε 

εγκληματίες, δυστυχώς όμως σε διαφορετικές δεσμίδες. Κάτι τέτοιες στιγμές 

μου ‘ρχονται εικόνες στο μυαλό από τα διάφορα χέρια που πέρασα. 

Θυμάμαι, κάποτε βρισκόμουν στο πορτοφόλι του διευθυντή μιας εταιρίας. Η 

εταιρία λοιπόν είχε πολλά προβλήματα, κι εγώ ήμουν στριμωγμένο σε μια 

άκρη στο πορτοφόλι. Ήταν και ένα χοντρό μάτσο μπροστά μου που έπιανε 

όλο το χώρο. 

Βρε πήγαινε πιο εκεί, του έλεγα ξανά και ξανά, και αυτό όλο και απλωνόταν 

περισσότερο, λες και το έκανε επίτηδες. Όσο εγώ κοιτούσα να βρω χώρο να 

τεντωθώ και να ξεμουδιάσω, η εταιρία πήγαινε από το κακό στο χειρότερο. 

Κάτι όμως, ετοίμαζε ο διευθυντής, «για να σώσω την εταιρία, θα το κάνω», έτσι 

έλεγε συνέχεια. 

Δε βαριέσαι, ποτέ δεν τον κατάλαβα, κάτι για απειλές μόνο κατάλαβα, μέχρι 

που όλα τα χρήματα από το πορτοφόλι βρεθήκαμε να μας «σημαδεύουνε»! Δεν 

ήξεραν ότι είμαι αλλεργικό στο μελάνι και άρχισα να φτερνίζομαι. Ποτέ δεν 

έμαθα τι έγινε μετά μ’ αυτόν το διευθυντή και την εταιρία του, βρέθηκα 

αλλού και δε θα πιστέψετε τι κακό μου κάνανε: Με ανταλλάξανε με κάτι γιέν, 

μα καλά, δεν ξέρουνε ότι τα …κινέζικα είναι μούφα; Βρέθηκα και τότε, όπως 

και τώρα, στη φυλακή της τράπεζας. Εδώ είναι τραγικά, κι εγώ που νόμιζα ότι 

ήταν τραγικά στο πορτοφόλι του διευθυντή! 

Μα τώρα με παίρνουν πάλι από εδώ, κάποιος κύριος με κρατάει. Πού θα πάω 

τώρα ούτε κι εγώ δεν ξέρω… Βαρέθηκα, θέλω ένα δικό μου πορτοφόλι, δεν 

μπορώ να ζω συνεχώς με αυτή τη σκέψη: Πού θα βρεθώ ξανά; Πού να είναι 

είναι η Ευρούλα μου; Να ‘μαι λοιπόν σε ένα άλλο πορτοφόλι, ξανά 

μετακίνηση και πάλι ησυχία. Φτάσαμε φαίνεται στον προορισμό μας. Ένα 

τεράστιο θέατρο. Επιτέλους θα δω θέατρο! Έχω ακούσει τόσες και τόσες 

διηγήσεις γι’ αυτό από άλλα τυχερά χαρτονομίσματα. Τι να παίζει απόψε; Θα 

βγάλω προσεκτικά τα ματάκια μου να παρακολουθήσω την παράσταση κρυφά. 

Ευτυχώς που ο κύριος δε με άφησε στην είσοδο και πιάσαμε θέση μπροστά-

μπροστά. Ησυχία, η παράσταση αρχίζει: 

 

Πρόβαλε ήλιε, σκότωσε τη φθονερή σελήνη που ήδη είναι άρρωστη, χλωμή 

από τον καημό της που η Ιουλιέτα μου είναι ομορφότερή της! 

 

Ρωμαίο, Ρωμαίο! Γιατί να ‘σαι ο Ρωμαίος; Αρνήσου τον πατέρα σου και άσε τ’ 

όνομά σου, ή αν θέλεις αγάπη ορκίσου μου κι εγώ θα πάψω να ‘μαι 

Καπουλέτου. 



102              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Η ιστορία είναι τόσο θλιβερή, όμοια με αυτή που μου διηγήθηκε η Ευρούλα, το 

ίδιο τέλος! Πως τα ‘χουν κάνει έτσι οι άνθρωποι; Ίσως να είναι καλύτερα που 

είμαι χαρτονόμισμα. Κι ας πηγαινοέρχομαι από πορτοφόλι σε πορτοφόλι, σαν 

τη σκόνη που παρασέρνει ο άνεμος.  

Τι ήθελα και τον μελετούσα; Γιατί νιώθω τον άνεμο να με παρασέρνει. Μα 

καλά. Γιατί οι άνθρωποι δεν προσέχουν τα λεφτά τους; 

 



Το ταξίδι ενός χαρτονομίσματος        103 
_______________________________________________________________________________________________________________________________________________________________________________________________________________ 

 

 

Ρομπέν των ΕλλήνωνΡομπέν των ΕλλήνωνΡομπέν των ΕλλήνωνΡομπέν των Ελλήνων    
Πέτρος Σαλαβασίδης 
 

Ήμασταν όλοι μαζί. Ενωμένοι, σαν μια οικογένεια, μοιάζαμε ότι ήμασταν ένα. 

Τεράστια μηχανήματα μας πήγαιναν πέρα δώθε. Ακούστηκε ένα «κλακ» και 

βρέθηκα για μια στιγμή μόνος. Όμως ήταν μία μόνο στιγμή. Μας στοιβάξανε 

το ένα πάνω στο άλλο και μας έβαλαν σε σακούλες. Με έπιασε πανικός! «Πού 

μας πάνε;». Μια σειρά από ερωτήματα άρχισαν να δημιουργούνται. Η αλήθεια 

είναι ότι το ταξίδι από τη σακούλα μέχρι ένα μέρος που το έλεγαν «Τράπεζα 

της Ελλάδος» δεν το κατάλαβα. Στοίβαγμα, πανικός, ανησυχία και κάποια 

κλάματα από αδέλφια που είχαν τσαλακωθεί ή και σκιστεί. 

 

Στην Τράπεζα, όπου και τελικά συνήλθα, άρχισε μια ιδιαίτερα παράξενη 

τελετουργία. Αφού μας έβγαλαν από τις σακούλες, και πήραμε μια ανάσα, μας 

χιλιοπέρασαν από κάτι παράξενα μηχανήματα τα οποία μας ζάλισαν. Μας 

στοίβαξαν σε μικρότερες δεσμίδες και άρχισαν ξαφνικά να μας σφραγίζουν, οι 

ευλογημένοι μας σφράγιζαν με μανία. «Μπαμ» και «μπαμ», ύστερα 

υπόγραφαν και επαναλάμβαναν αριθμούς και αριθμούς, σημείωναν σε κάτι 

χαρτιά και επικρατούσε ένας εκνευρισμός. Μετά από ώρες το μαρτύριό μας, 

επιτέλους, τελείωσε. Μας έβαλαν στο θησαυροφυλάκιο και εκεί πήραμε μια 

ανάσα. 

 

Περνούσαν οι μέρες, έφεραν και άλλα αδέλφια και τα στοίβαζαν μέσα στο 

θησαυροφυλάκιο. Το κάθε χαρτονόμισμα έλεγε το μακρύ και το κοντό του, 

άλλος είχε ακούσει ότι θα μας στείλουν στα υποκαταστήματα της Τράπεζας, 

άλλος ότι θα μας διαθέσουν για την αποπληρωμή των ομολόγων της 

Ελλάδας, άλλος ότι θα μας κρατήσουν σαν αποθεματικό. Πραγματικά δεν 

ήξερα τι να πιστέψω. 

 

Ακούγονται φωνές. Άνδρες και γυναίκες ουρλιάζουν, ακούγονται κλάματα. 

Ανοίγει η πόρτα. Κάποιος πετάγεται μέσα. Τον αναγνωρίζω, είναι ένας από 

τους ανθρώπους που έβλεπα τις προηγούμενες ημέρες. Τι γίνεται άραγε; Τον 

ακολουθούν δύο μεγαλόσωμοι άνδρες ντυμένοι στα μαύρα, φοράνε 

κουκούλες. Πρώτη φορά στη ζωή μου έβλεπα κουκούλες. Φωνάζουν στον 

άνθρωπο τις τράπεζας και του πετούνε μια μεγάλη μαύρη τσάντα. «Πολύ 

παράξενοι αυτοί οι άνθρωποι! Φοράνε μόνο μαύρα, κουκούλες, κρατούν όπλα, 



104              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

φωνάζουν και δε δείχνουν να είναι ευγενικοί προς τον άνθρωπο της τράπεζας». 

Ανοίγουν και άλλες μαύρες τσάντες και αρχίζουν να τις γεμίζουν με βιασύνη. 

 

Αισθάνομαι να με κρατάνε σφιχτά και σε μια από αυτές τις τσάντες βρέθηκα 

και εγώ. Σκοτάδι. Φωνές. Κλάματα. Μας κουνάνε πέρα δώθε. «Πάλι τα ίδια» 

σκέφτομαι. Αισθάνομαι διαφορετικά. Ακούω τον ήχο από σειρήνες, ο 

συναγερμός της τράπεζας χτυπάει. Είμαστε μέσα σε ένα αυτοκίνητο. Ξεκινάει 

απότομα, μυρίζω καμμένο λάστιχο και βενζίνη. Πρωτόγνωρη αίσθηση, 

αισθάνομαι μια ένταση που δεν είχα ξανανιώσει. 

 

Ανοίγει η τσάντα. Με χτυπάει το φως του ήλιου για πρώτη φορά. Τέσσερις 

άνδρες μιλάνε και γελάνε. Ένα χέρι μπαίνει στην τσάντα, αρπάζει τη δεσμίδα 

στην οποία βρίσκομαι και αρχίζει να μας κουνάει στον αέρα. Μας ξαναπετάει 

στην τσάντα και την κλείνει. 

 

Το αυτοκίνητο συνεχίζει να κινείται με γρήγορους ρυθμούς. Σταματάει το 

αμάξι. Ανοίγουν οι πόρτες και κουνιόμαστε πάλι μέσα στην τσάντα. Ακούω 

ένα δεύτερο αμάξι και μια γυναικεία φωνή να λέει: «Γρήγορα, γρήγορα τις 

τσάντες μέσα στο πορτ-μπαγκάζ. Δεν έχουμε καθόλου χρόνο». Πετάνε τις τσάντες 

στο πορτ-μπαγκάζ, το κλείνουν. Κλείνουν και οι πόρτες και το δεύτερο αμάξι 

ξεκινάει σαν αφηνιασμένο. «Πού μας πάνε; Ποιοι είναι αυτοί; Τι θέλουν από 

εμάς;» σκέφτομαι. Κάποιο από τα αδέρφια λέει: «Σίγουρα πέσαμε θύματα 

κλοπής! Μου έχει τύχει ξανά. Αδέλφια, μη φοβάστε εμάς δε θα μας πειράξουν». 

«Θύματα κλοπής; Τέλεια! Η ζωή μου ξαφνικά είναι μια περιπέτεια» σκέφτηκα. 

Ούτε που το είχα φανταστεί ότι η ζωή μπορεί να είναι τόσο έντονη. Μια πολύ 

ωραία μυρωδιά φθάνει στη μύτη μου. «Ενδιαφέρουσα μυρωδιά» σκέφτομαι. 

 

Τα λεπτά περνούσαν. Το αμάξι άρχισε να ελαττώνει ταχύτητα. Τώρα κινούταν 

με ηρεμία. Μετά από λίγο σταμάτησε. Ακούγεται ένας συνεχής μεταλλικός 

θόρυβος. «Γιάννη, κλείσε καλά την πόρτα» λέει η γυναικεία φωνή. Ανοίγουν οι 

πόρτες, ανοίγει το πορτ-μπαγκάζ και πάλι κουνιόμαστε πέρα δώθε. 

Ανεβαίνουν σκαλιά και «μπαμ» πετάνε τις τσάντες σε ένα τραπέζι. Ανοίγει η 

τσάντα και ξαφνικά βρίσκομαι επάνω στο τραπέζι μαζί με πολλά αδέρφια. Το 

φως είναι έντονο, κλείνω προς στιγμή τα μάτια μου και σιγά-σιγά ρίχνω μια 

ματιά. Τώρα οι άντρες δε φοράνε μάσκες, τα πρόσωπα τους είναι χαμογελαστά 

και μιλάνε πολύ ήρεμα μεταξύ τους. 

 



Το ταξίδι ενός χαρτονομίσματος        105 
_______________________________________________________________________________________________________________________________________________________________________________________________________________ 

 

 

Ακούω βήματα και βλέπω μια γυναίκα. Σίγουρα είναι η γυναίκα που είχα 

ακούσει μέσα στο αμάξι, την ακολουθεί αυτή η ενδιαφέρουσα μυρωδιά που 

μύρισα προηγουμένως. Είναι μια ξανθιά ευπαρουσίαστη γυναίκα με πολύ 

ευγενικά χαρακτηριστικά. 

 

«Ο καθένας να κρατήσει το μερίδιό του και τα υπόλοιπα λεφτά θα τα κάνουμε ότι 

συμφωνήσαμε. Θα χωριστούν και θα μοιραστούν σε άστεγους και άπορους σε 

διάφορες περιοχές της Αθήνας, όμως προσεκτικά, δεν πρέπει να κινήσουμε 

υποψίες». Όλοι οι άνδρες έγνεψαν καταφατικά και χαμογέλασαν. 

 

Εγώ βρέθηκα στο μερίδιο του Γιάννη. Ο Γιάννης είναι ένας από τους δύο 

μεγαλόσωμους άνδρες που είχαν μπει στο θησαυροφυλάκιο. Μας έβαλε σε ένα 

μικρό σακίδιο και κατέβηκε τα σκαλιά. Ανέβηκε σε μια μοτοσικλέτα και αφού 

περιπλανήθηκε περίπου 10 λεπτά, έσβησε τη μηχανή. Άνοιξε μια πόρτα και 

ακούστηκαν παιδικές φωνούλες «Μπαμπά, μπαμπά! Γύρισες!». Πέταξε το 

σακίδιο κάτω και άρχισε να παίζει με τα παιδιά του. 

 

«Παιδιά, πηγαίνετε στο δωμάτιό σας, τώρα θα έρθει και ο μπαμπάς» ακούστηκε μια 

γλυκιά γυναικεία φωνή. «Ναι μανούλα» αποκρίθηκαν τα παιδιά και έφυγαν 

γελώντας και τρέχοντας. Η γυναίκα συνέχισε «Γιάννη τι έγινε; Όλα καλά;». Η 

φωνή της ήταν τρεμάμενη και όλο αγωνία. Ο Γιάννης απάντησε χαμηλόφωνα 

«Δόξα τον Θεό, Ελένη. Όλα πήγαν καλά! Κανένας δε χτύπησε. Όλα πήγαν καλά». 

 

Ο Γιάννης άνοιξε το σακίδιο και έπιασε τη δεσμίδα μου. Ξεχώρισε εμένα και 

δύο από τα αδέρφια μου και μας έδωσε στην Ελένη. «Πάρε να ψωνίσεις κρέας, 

γλυκά και πάρε και κανένα δωράκι για τα παιδιά. Εδώ και 3 χρόνια δεν τους πήραμε 

απολύτως τίποτα. Μας ανάγκασαν να γίνουμε κλέφτες για να μπορέσουμε να 

ζήσουμε σαν άνθρωποι» είπε ο Γιάννης και ένα δάκρυ κύλησε από τα μάτια του. 

Γύρισε το πρόσωπό του για να το κρύψει από την Ελένη. Αυτή όμως τον 

αγκάλιασε και του είπε: «Γιάννη, αγάπη μου. Κλέφτης δεν είσαι εσύ αλλά αυτοί 

που μας οδήγησαν εδώ». 

 

Η Ελένη μας πήρε και πήγε στο κρεοπωλείο της γειτονιάς. «Γιώργο κόψε σε 

παρακαλώ 6 χοιρινές μπριζόλες και κάνε και ένα κιλό κιμά χοιρινό». Η Ελένη με 

έδωσε στον Γιώργο.  

 

Την Ελένη και τον Γιάννη δεν τους ξαναείδα. 



106              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Γεννηθείς στις 26 Ιουνίου 1977 στο Κιλκίς, 

το δεύτερο από τα πέντε ποντιοπούλια 

του Κωνσταντίνου και της Καλλιόπης. Τα 

μαθητικά του χρόνια τα πέρασε στο 

Λιτόχωρο, στην Κομοτηνή και στην 

Κατερίνη όπου και τελείωσε το 1ο Γενικό 

Λύκειο. 

Ολοκλήρωσε τις προπτυχιακές σπουδές 

του στην Πληροφορική, στο Ανώτερο 

Τεχνολογικό Ινστιτούτο στην Λευκωσία 

της Κύπρου, και τις μεταπτυχιακές 

σπουδές του στα Πληροφοριακά 

Συστήματα, στο Πανεπιστήμιο 

Μακεδονίας στη Θεσσαλονίκη. 

Στα μαθητικά του χρόνια διάβαζε βίους Αγίων, Παλαιά και Καινή Διαθήκη, 

την ιστορία του ελληνικού γένους αλλά και την εξαιρετική ελληνική 

μυθολογία, εικονογραφημένα της εποχής και διάφορα διηγήματα. 

Αγαπημένος συγγραφέας ήταν και παραμένει ο Ιούλιος Βέρν. Ασχολήθηκε 

επίσης με ζωγραφική, Αγιογραφία, βυζαντινή και ευρωπαϊκή μουσική. 

Τώρα, ασχολείται επαγγελματικά αλλά και ερευνητικά με την Πληροφορική 

και την, ουσιαστική, αξιοποίησή της στο χώρο της εκπαίδευσης. Προσπαθεί 

και ξεκλέβει χρόνο για να διαβάσει θεολογικά και ιστορικά συγγράμματα, 

περιστασιακά κανένα διήγημα αλλά και κανένα εικονογραφημένο. 

Είναι παντρεμένος με την Ειρήνη και δηλώνει τρελός και παλαβός για τον γιο 

τους Κωνσταντίνο! 

 

 http://www.facebook.com/petros.salavasidis 

 salavasidis@hotmail.com 

 

 



Το ταξίδι ενός χαρτονομίσματος        107 
_______________________________________________________________________________________________________________________________________________________________________________________________________________ 

 

 

100 δολάρια 100 δολάρια 100 δολάρια 100 δολάρια     
Ρωμανός Σκλαβενίτης-Πιστοφίδης 
 

 Όλα τα χαρτονομίσματα έχουν μια μήτρα, εκτός από εμένα. Αυτό δεν 

σημαίνει πως έρχομαι από το πουθενά. Έρχομαι κι εγώ από ένα πιεστήριο, 

όπως όλοι. Και αν δεν είχα υποστεί κάκωση μέσης γραμμής σ' εκείνη την 

καταραμένη τσέπη, θα τα θυμόμουν όλα. Όπως έχουν τα πράγματα πια, δεν 

γνωρίζω τίποτα για την καταγωγή μου, παρά μόνο ό,τι μπορεί κανείς να 

διακρίνει επάνω μου. Ξέρω δηλαδή ότι είμαι 100 δολλάρια Αμερικής και 

απεικονίζω κάποιον Φρανκλίνο που, σκανδαλωδώς, έχει διπλοσάγονο.  

 Από τότε που συνήλθα, βρίσκομαι σε ένα κιβώτιο από τιτάνιο κάπου 

στην Αφρική. Δεν είμαι μόνος μου, πράγμα αφόρητα εκνευριστικό, διότι 

υποχρεώνομαι να συναναστρέφομαι χαμηλότερης αξίας τύπους, αληθινούς 

παρίες, ενώ επιπλέον το γειτονικό χαρτονόμισμα φέρει έναν αποκρουστικό 

κόκκινο λεκέ, απειλώντας διαρκώς την υγιεινή μου. Εδώ, συνέβη μόνον ένα 

καλό πράγμα: προχθές, συνάντησα κάποιον που υποστηρίζει ότι γνωρίζει ένα 

μέρος της ιστορίας μου, την οποία αναζητώ μόνο και μόνο για να διασκεδάσω 

την αφρικανική πλήξη. Φυσικά, κανείς μπορεί να εμπιστευτεί τα λεγόμενα 

ενός Πεντοδόλλαρου μόνο μέχρις ενός σημείου, ωστόσο τον άκουσα 

προσεχτικά.  

 «Συναντηθήκαμε στο αδαμαντορυχείο ΝτεΜπιρς, στη Νότιο Αφρική. 

Βρισκόμουν εκεί μαζί με μια δεσμίδα ομοίων μου, καθώς επίσης και με μια χούφτα 

γυαλιστερές πέτρες που δεν μας έλεγαν κουβέντα, γιατί μας θεωρούσαν 

κατώτερους. Είχαμε πάρε-δώσε με μαύρα δάχτυλα».  

 Όπως ήταν φυσικό, τον διέκοψα και ζήτησα εξηγήσεις. Κάποιος σαν κι 

εμένα δεν θα μπορούσε ποτέ να διατηρεί σχέσεις με μαύρα δάχτυλα.  

«Δεν είπα ότι τηρούσες σχέσεις με μαύρα» είπε, προδίδοντας φτωχό λεξιλόγιο 

και υποψία αμβλύνοιας.  

«Κανείς δια-τηρεί σχέσεις, δεν τις τηρεί» τον διόρθωσα, υπομειδιώντας.  

«Ναι, ναι, αυτό. Εσύ ερχόσουν με λευκά δάχτυλα, το θυμάμαι σαν να 'ταν χθες. 

Έπειτα, τα δάχτυλά σου αντάλλαξαν εσένα για τις πέτρες κι έτσι κατέληξες κι εσύ 

με τα μαύρα δάχτυλα». 

«Εκείνα τα άγαρμπα δάχτυλα ήταν λοιπόν που επέφεραν την κάκωσή μου, n'est-ce 

pas;» πρόφερα σε ντελικάτα γαλλικά, ξεχνώντας προσώρας σε ποιον 

απευθυνόμουν, παρόλα αυτά ο χωριάτης υπήρξε ετοιμόλογος. 



108              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

«Όχι, όχι. Όταν έφυγες από εμάς ήσουν σαν καινούριος. Το ατύχημα πρέπει να 

έγινε αργότερα, όταν πήγες πάλι στα λευκά δάχτυλα. Έμεινες μαζί μας για λίγο 

καιρό και πρέπει να πω ότι δεν ήσουν και η καλύτερη παρέα. Μας έβριζες συνεχώς 

και μιλούσες μόνο με τις πέτρες, όποτε τύχαινε να βρεθούν λίγες στην τσέπη μας. 

Ξαφνικά, λοιπόν, επέστρεψες εσύ στα λευκά δάχτυλα και οι πέτρες σ’ εμάς, μόνο 

που αυτή τη φορά δεν ήταν γυαλιστερές και επιπλέον ήταν χτυπημένες. Έκτοτε, 

δεν σε ξαναείδα, παρά μόνο τώρα».  

 Η ιστορία του επαρχιώτη υπήρξε διαφωτιστική και, πράγματι, εικόνες 

στιλβόντων λίθων αναβίωσαν στη μνήμη μου, ώστε ήμουν εύθυμος και 

πρόθυμος να αγνοήσω τη γειτνίαση με το λεκιασμένο χαρτονόμισμα. Όμως, 

δεν είχα προβλέψει την επέλαση των ματωμένων χαρτονομισμάτων που 

ακολούθησε. Μια ολόκληρη δεσμίδα από δαύτα κατέλαβε το χώρο δίπλα μου 

και χρειάστηκε να επισημάνω τους κανόνες υγιεινής εις επήκοον όλων.  

«Δεν είμαστε ακάθαρτοι, αν αυτό υπονοείς. Συνέβη άθελά μας, λόγω της συμβίωσης 

με διαμάντια που όχι μόνον ήταν ματωμένα, αλλά επιπλέον έφεραν κοπρανώδη 

στίγματα. Κανείς μπορεί μόνο να φαντάζεται τις ρυπαρές συνθήκες υπό τις οποίες 

διαβίωναν. Ευτυχώς για εμάς, βρισκόμαστε και πάλι σε λευκά δάχτυλα» μου 

απάντησε ένας τους. «Αύριο, αναχωρούμε για τη Βρετανία!» είπε ένας άλλος.  

 Ανακουφίστηκα. Έφευγα από την Αφρική, το παρελθόν μου δεν είχε 

πια σημασία. Θα ζούσα στη Μεγάλη Βρετανία μακριά από μαύρα δάχτυλα και 

ματωμένα διαμάντια. Εγώ θα ήμουν πια ασφαλής. 

 



Το ταξίδι ενός χαρτονομίσματος        109 
_______________________________________________________________________________________________________________________________________________________________________________________________________________ 

 

 

 

Ο Ρωμανός ΣκλαβενίτηςΡωμανός ΣκλαβενίτηςΡωμανός ΣκλαβενίτηςΡωμανός Σκλαβενίτης----ΠιστοφίδηςΠιστοφίδηςΠιστοφίδηςΠιστοφίδης γεννήθηκε το 1991, αποφοίτησε από το 

Μουσικό Σχολείο Θεσσαλονίκης και σπουδάζει Ιατρική. Το πρώτο του 

μυθιστόρημα με τίτλο «Διαβάτες στην πόλη» (2011) κυκλοφορεί από τις 

εκδόσεις ΑΠΟΠΕΙΡΑ, από τις οποίες πρόκειται επίσης να εκδοθεί και το 

δεύτερο μυθιστόρημά του με τίτλο «Τ.». 

 

 http://www.facebook.com/romanos.sklavenitispistofidis  



110              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Ζωγραφιστό Ζωγραφιστό Ζωγραφιστό Ζωγραφιστό χαρτοχαρτοχαρτοχαρτονόμισμανόμισμανόμισμανόμισμα    
Ευγενία Τριανταφυλλίδου 
 

 Μόλις είχε τελειώσει η σχολική περίοδος και όλοι ετοιμάζονταν για τις 

καλοκαιρινές τους διακοπές. Όλοι εκτός από τον Περικλή. Ο Περικλής, παιδί 

πολύτεκνης οικογένειας και πια ετών 16, δεν είχε και πολλές επιλογές από το 

να περάσει το καλοκαίρι του στην πόλη δουλεύοντας για λίγες ώρες σε κάποιο 

σουβλατζίδικο ως “delivery boy”. Είχε χαιρετήσει τους φίλους του, οι οποίοι 

συνήθιζαν και πήγαιναν στην Αίγινα, λόγω του ότι είχαν εξοχικά οι γονείς 

τους εκεί. 

 Αρκετά τυχερός ο φίλος μας ξεκίνησε να δουλεύει. Περίμενε πώς και 

πώς να περάσουν οι μέρες να πάρει στα χέρια του τα πρώτα του λεφτά. Πόσα 

όνειρα έκανε, κάθε σεντς ήταν υπολογισμένο, όχι για να τα ξοδέψει σε ρούχα 

ή κάποιο ηλεκτρονικό μαραφέτι, αλλά για να πληρώσει έστω έναν 

λογαριασμό της οικογένειάς του.  

 Ο μήνας πέρασε και η αγωνία όλο και μεγάλωνε, γιατί σε έναν 

συνάδελφό του είχε κάνει μείωση το αφεντικό το προηγούμενο 

δεκαπενθήμερο. Ο μισθός τελικά έπεσε ζεστός-ζεστός στα χέρια του και 

απευθείας κρύφτηκε μέσα σε μια εσωτερική τσέπη του γιλέκου που φόραγε τα 

βράδια για να μην κρυώνει πάνω στο μηχανάκι. Έστω και για αυτό το λίγο 

που ήξερε πως είχε καταφέρει να αμειφθεί, είχε νιώσει για πρώτη φορά την 

ολοκλήρωση. Άξιο παλικάρι θα λένε, εργατικό, θυσιάζει τόσα, της νιότης του 

πράγματα. 

 Από το γιλέκο σε ένα χάρτινο κουτί, θησαυροφυλάκιο στα μάτια του, 

κανείς δε γνώριζε την ύπαρξή του. Το είχε φτιάξει ο ίδιος, διακοσμημένο με 

λέξεις, μικρά σύμβολα και ένα δολάριο ζωγραφισμένο στο καπάκι. Επιτέλους, 

χαρτονομίσματα και μερικά σεντς βάραιναν αυτό το κουτί, πέρα από 

αποκόμματα από ό,τι του άρεσε όλα αυτά τα χρόνια. 

Εκείνο το βράδυ δεν έφαγε καν, πήγε απευθείας στο δωμάτιο, περίμενε να 

κοιμηθούν τα υπόλοιπα αδέρφια του, να καταχωνιάσει τα λεφτά και όλο το 

υπόλοιπο της νύχτας το πέρασε να ονειροπολεί, κοιτώντας το ταβάνι και 

θεωρώντας το για ουρανό και τον αέρα που έμπαινε από το παράθυρο, διέξοδο 

από το άγχος για το αύριο. Πρωί-πρωί είχε ξυπνήσει, δεν είχε κοιμηθεί και 

καθόλου, ήπιε μια γουλιά γάλα και πήρε τον λογαριασμό πάνω από το ψυγείο 

και πήγε στη ΔΕΗ να τον πληρώσει, σε λίγες μέρες θα τους έκοβαν το ρεύμα. 

Υπομονετικά στη σειρά ήρθε η στιγμή και η σφραγίδα μπήκε με κόκκινο 



Το ταξίδι ενός χαρτονομίσματος        111 
_______________________________________________________________________________________________________________________________________________________________________________________________________________ 

 

 

μελάνι «εξοφλήθη». Ικανοποίηση, χαμόγελο, γιατί είχε πάρει ένα βάρος από 

τις πλάτες του πατέρα του, ήταν ο μόνος που δούλευε στην οικογένεια μέχρι 

εκείνη τη στιγμή. Γύρισε στο σπίτι με μια σακούλα ψώνια, φίλησε τη μητέρα 

του και πήγε στο μαγαζί να ξεκινήσει τη βάρδια. Μέσα σε όλο αυτό τον 

πανικό, είχε ξεχάσει πως είχε μπει ο Αύγουστος, δικαιούταν επίδομα άδειας, 

βέβαια σε τέτοιες εποχές πού να το υπολογίσει κάποιος, όταν οι περισσότεροι 

εργοδότες το είχαν σταματήσει. Το αφεντικό όμως του Περικλή ήξερε την 

κατάσταση της οικογένειάς του και, συν τοις άλλοις, το μαγαζί είχε τζίρο 

καθημερινά. Λίγο πριν κλείσει το μαγαζί, τον φώναξε μέσα στο γραφείο και 

του είπε «αυτά για σένα». Έκπληκτος ο μικρός, «μα στον Νίκο κάνατε περικοπή, 

σ’ εμένα γιατί!». «Εσύ είσαι δουλευταράς, το άλλο το κοπρόσκυλο όλο αργεί τις 

παραγγελίες και κάνουν παράπονα οι πελάτες». Κι άλλα λεφτά, λεφτά όμως για 

τον ίδιον πια, όχι για να ξοδέψει πάλι σε κάτι περιττό, αλλά για ένα μπάνιο 

στη θάλασσα.  

 Πρώτη κίνηση; Κάρτα για το κινητό, μετά ακολούθησαν καμιά 10αρια 

μηνύματα στα φιλαράκια του να τους πει τα νέα και να ρωτήσει αν θα τον 

φιλοξενούσε κάποιος για να πάει Αίγινα το ερχόμενο σαββατοκύριακο. 

Διακοπές, άγνωστη λέξη έως τότε, είχε περιοριστεί τόσα χρόνια μόνο στην 

όψη της θάλασσας. Σε κάποιες βόλτες με φίλους εκεί, όταν έκαναν κοπάνες 

τις καθημερινές από το σχολείο. Η βδομάδα γρήγορα τελείωνε, πήρε δυο 

χαρτονομίσματα των είκοσι ευρώ από το μαγικό κουτί και ξεκίνησε για το 

λιμάνι. Μια ώρα όλη κι όλη, και το μόνο που θα μύριζες πάνω του ήταν 

αλμύρα. Ο κολλητός τον περίμενε με ένα «παπάκι» στην προβλήτα. Δεν 

άργησαν να φτάσουν στο εξοχικό. Χαιρέτησε τους γονείς του Επαμεινώνδα 

και κατέβηκαν τρέχοντας στην παραλία. Βουτιά, από τον βράχο, ούτε μια 

σκέψη, ούτε ένας δισταγμός, όλα ήταν πίσω στην Αθήνα. Βγαίνοντας από τη 

θάλασσα είδε κάτι που πίστευε πως είχε ξεχάσει, ξανθά μαλλιά και δυο μάτια 

μελιά, η αδερφή του Επαμεινώνδα, η Έλενα. Παγωμένος όχι από το νερό, 

αλλά από το θέαμα, πλησίασε στα πράγματά του, άπλωσε την πετσέτα δίπλα 

της. Έκανε ηλιοθεραπεία και εκείνος χάζευε το πώς έλαμπε ο ήλιος πάνω της. 

Ένα χαμόγελο φαινόταν ίσα-ίσα κάτω από το μεγάλο καπέλο της και ήταν το 

σημάδι για να της μιλήσει. Ήταν λίγο μεγαλύτερη από εκείνους, μόλις είχε 

τελειώσει το λύκειο και θα περίμενε ο Περικλής να μην τη βρει εκεί, αλλά να 

είναι σε κάποιο άλλο νησί με τους φίλους της. 

 Εννοείται πως σαν πέρασε το απόγευμα, τα παιδιά ετοιμάστηκαν να 

πάνε στην πόλη για βόλτα, όλοι μαζί, ακόμη και η ξανθή καλλονή. Πολλά 

περνούσαν από το μυαλό του Περικλή, δυο χαρτονομίσματα στην τσέπη του, 



112              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

πολλά λεφτά για εκείνον: «θα κεράσω τον καφέ». Αγόρι στην ηλικία του να 

κερνάει το κορίτσι; Σίγουρα θα τον καλοέβλεπε μετά, αυτή ήταν η κυρίαρχη 

ιδέα. Καφέ και παγωτό στου «ντοριά» και ποτό στο «black moon». 

Μετά από τόσες ώρες και όμως ακόμη υπήρχαν χαρτονομίσματα και κάτι 

σεντς στην τσέπη του Περικλή, αρκετά για δυο μπύρες για να περάσει την 

υπόλοιπη βραδιά με την Έλενα να κάθεται δίπλα του όχι σε μπαράκι, αλλά 

στην αμμουδιά, να μιλάνε για το καλοκαίρι. Έτσι κι έγινε, πρόσκληση φυγής 

από τη βαβούρα και χάθηκαν από την υπόλοιπη παρέα. Γουλιά και λέξη, 

παύση για το φεγγάρι, χαμόγελα. Σε όλο αυτό το ταξίδι δεν υπήρχε άγχος, δεν 

υπήρχε καημός, μόνο ο ήχος από τα σεντς στην τσέπη του, καθώς γύριζαν 

πιασμένοι χέρι-χέρι στο εξοχικό. 

 



Το ταξίδι ενός χαρτονομίσματος        113 
_______________________________________________________________________________________________________________________________________________________________________________________________________________ 

 

 

 

Η Ευγενία ΤριανταφυλλίδουΕυγενία ΤριανταφυλλίδουΕυγενία ΤριανταφυλλίδουΕυγενία Τριανταφυλλίδου γεννήθηκε στο Κιλκίς. Μεγάλωσε και εργάζεται 

στο Κερατσίνι. Ασχολείται με τη λογοτεχνία από την παιδική της ηλικία.  

Ο γραπτός λόγος αποτελεί αναπόσπαστο κομμάτι έκφρασης της ψυχής της. 

 

 http://okosmostouoneirou.blogspot.gr 

 evgenia_8122@yahoo.gr 

 



114              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Το όνειροΤο όνειροΤο όνειροΤο όνειρο    
Παναγιώτα Φλώρου 
 

Ο άστεγος άντρας βρήκε το χαρτονόμισμα λίγα μέτρα πιο κάτω από την 

τράπεζα, κοντά σε μια στάση λεωφορείου, ανάμεσα στα σκουπίδια που 

βρίσκονταν στην άκρη του δρόμου. Εισιτήρια, μπουκάλια με νερό, 

αποτσίγαρα, τσαλακωμένα χαρτιά. «Ή μήπως όχι; Τι είναι αυτό που μοιάζει με 

τσαλακωμένο χαρτί, αλλά η άκρη του ιριδίζει κάτω από το φως;». Πετάχτηκε από 

τη στάση στην οποία καθόταν και το άρπαξε. Το ξεδίπλωσε, το κοίταξε καλά-

καλά και από τις δύο πλευρές. Δεν είχε κάνει λάθος.  

«Θεέ μου, μήπως τελικά υπάρχεις;». Άρχισε να αμφισβητεί την πίστη που ποτέ 

δεν είχε.  

Κοίταξε γύρω του. Περασμένη η ώρα, όλα κλειστά. Άλλωστε είχε φάει απόψε. 

Έσερνε τα βήματά του στο πεζοδρόμιο όταν είδε μια κοπέλα να πετά το 

μισοφαγωμένο της σάντουιτς και να μπαίνει στο τελευταίο λεωφορείο. Την 

έβρισε από μέσα του και την ευχαρίστησε ταυτόχρονα. Την έβρισε και μαζί της 

έβρισε τον εαυτό του γιατί άπειρες φορές είχε κάνει το ίδιο λάθος στο 

παρελθόν. 

Βάζει τα χρήματα με προσοχή στη μέσα τσέπη του μπουφάν του και ξαπλώνει 

φαρδιά πλατιά στη στάση. Είναι όλη δική του μέχρι το πρωί. «Κοίτα να δεις!» 

σκέφτεται, «πώς αλλάζουν τα πράγματα μέσα σε λίγη ώρα». Ήταν απελπισμένος 

και ξαφνικά νιώθει… Τι νιώθει; Μήπως ευτυχισμένος; Όχι, όχι, δε θα 

τολμούσε να ξεστομίσει μια τέτοια μεγάλη κουβέντα. Ίσως λιγάκι πιο 

χαρούμενος από πριν. Ναι, αυτό ήταν. Αύριο με το που θα ανοίξουν τα 

μαγαζιά μπορεί να πάρει αυτό που επιθυμεί. Το πιο βασικό από όλα, τροφή. 

Αυτό του λείπει πιο πολύ από όλα. Έτσι θα κυλήσουν λίγες μέρες. Αν του 

περισσέψουν χρήματα, ίσως και κανένα φτηνό ρουχαλάκι. Για να θυμηθεί για 

λίγο την παλιά, την πιο ανθρώπινη κατάσταση στην οποία ζούσε.  

Αφήνει το κουρασμένο βλέμμα του να χαθεί στο κομμάτι του ουρανού που δεν 

κρύβουν τα πολυώροφα κτίρια της μεγάλης πόλης. Μετρά με τα δάχτυλα, σαν 

μαθητής, τις μέρες. «Αποκλείεται…» μονολογεί. Πόσο μεγάλη του φάνηκε αυτή 

η εβδομάδα! Ο χρόνος άλλοτε αργός, μοιάζει με αβάσταχτο βάρος που δεν 

μπορείς να αντέξεις και άλλοτε τρέχει, σαν το σύμπαν επίτηδες να κινεί 

γρήγορα προς τα εμπρός τους δείκτες των ρολογιών του κόσμου. Είχε περάσει 

πλέον από τη δεύτερη κατηγορία στην πρώτη. 



Το ταξίδι ενός χαρτονομίσματος        115 
_______________________________________________________________________________________________________________________________________________________________________________________________________________ 

 

 

Θυμήθηκε τους άστεγους που είχε προσπεράσει αδιάφορα στον δρόμο του όλα 

αυτά τα χρόνια. Τους θεωρούσε αναπόσπαστο μέρος της παρακμής που 

κινούνταν στις γωνιές και τα σκοτάδια. Δεν αναρωτήθηκε ποτέ πώς τα 

καταφέρνουν όλοι αυτοί οι άνθρωποι. Ποτέ, μέχρι τώρα. Τώρα, έχει όλο τον 

καιρό να τους παρατηρήσει προσεκτικά. Να δει πού πηγαίνουν, πώς τα 

βγάζουν πέρα, πώς περνάνε τις μέρες και ειδικά τις νύχτες τους. Να τους 

μιμηθεί, να αρχίσει να τους μιλά. Άλλωστε, μέχρι να δει τι θα απογίνει είναι η 

καινούρια του «παρακμιακή» οικογένεια. 

Δεν τους έδωσε ποτέ λίγα από τα ψιλά που κουβαλούσε στις τσέπες του. Και 

τώρα ακόμα, ο ίδιος άνθρωπος είναι. Δε θα μοιραζόταν με κανέναν άλλο τα 

χρήματα που βρήκε. Ο καθένας για τον εαυτό του. Στη ζούγκλα της επιβίωσης 

νικά ο πιο τυχερός. 

Βγάζει το μπουφάν του και σιγουρεύεται για τα χρήματα στην τσέπη του. 

«Ψύχρα κάνει απόψε» σκέφτεται, καθώς προσπαθεί να καλύψει όπως-όπως με 

το μπουφάν το πάνω μέρος του κορμιού του. Καιρός να κλείσει για λίγο η 

αδυσώπητη μηχανή των σκέψεών του. Να πάψει να βασανίζεται. Από την 

κούραση της περιπλάνησης και από τις σκέψεις. Απόψε όλα είναι εντάξει. 

Έφαγε και βρήκε μέρος να κοιμηθεί. «Αύριο θα είναι ακόμα πιο σπουδαία μέρα». 

Με τη σκέψη αυτή παραδίνεται στην αγκαλιά του ύπνου. 

Λίγο πριν ξημερώσει, τον ξυπνά απότομα ένας από τους υπαλλήλους του 

δήμου. Του φωνάζει να φύγει από εκεί «…σε λίγο θα έρθει ο κόσμος να περιμένει 

το λεωφορείο». Σηκώνεται μηχανικά χωρίς να καταλαβαίνει ακόμα τι 

συμβαίνει. Δεν αντιμίλησε στον υπάλληλο, αν και θα έπρεπε. Έτριψε τα μάτια 

του, τεντώθηκε. Προχώρησε λίγα μέτρα πιο κάτω και έκατσε στα σκαλιά μιας 

τράπεζας. 

Τι απαίσιο όνειρο είχε δει το προηγούμενο βράδυ! Είχαν έρθει, λέει, και 

στέκονταν πάνω από το κεφάλι του άνθρωποι. Τα πρόσωπά τους ήταν 

αλλοιωμένα, τόσο που έμοιαζαν περισσότερο με τέρατα. Τον έσπρωχναν, του 

μίλαγαν, αλλά εκείνος δεν καταλάβαινε. Πόσο εφιαλτικές ακούγονταν οι 

φωνές τους! Και όσο τον πλησίαζαν, τόσο δεν άντεχε τη δυσοσμία που 

ανέδιδαν τα σώματά τους. Ένας από αυτούς -άντρας ή γυναίκα, δε θυμόταν- 

του πήρε το μπουφάν και ψαχούλευε τις τσέπες. Όταν βρήκε κάτι, άρχισε να 

φωνάζει, του πέταξε το μπουφάν στο πρόσωπο και άρχισε να τρέχει μακριά. 

Τον ακολούθησε η υπόλοιπη «παρέα» χωρίς να έχει καταλάβει τι ακριβώς 

συνέβη. 



116              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Φόρεσε το μπουφάν του και σηκώθηκε από τα σκαλιά. Η κίνηση στην πόλη 

είχε ήδη ξεκινήσει. Θυμήθηκε τα χρήματα στην τσέπη του και χαμογέλασε. Σε 

λίγο θα άνοιγαν τα μαγαζιά. 

Έβαλε το χέρι του στη μέσα τσέπη του μπουφάν. Δε βρήκε τίποτα. Σταμάτησε 

επάνω σε μια στροφή, έβγαλε το μπουφάν και έψαξε ξανά. Πέρασαν δυο-τρία 

αυτοκίνητα και οι οδηγοί τους του μίλησαν χυδαία. Τι να κάνει, όμως, που δεν 

μπορούσε να κουνηθεί από τη θέση του. Του είχαν κυριολεκτικά κοπεί τα 

πόδια.  

Άρχισε να ουρλιάζει στη μέση του δρόμου. «Πού είναι; Πού είναι;».  

Οι οδηγοί από τα αυτοκίνητα του κόρναραν μουρμουρίζοντας διάφορα λόγια 

και οι περαστικοί τον κοιτούσαν απορημένοι. Στηρίχτηκε στον τοίχο ενός 

κτιρίου και έπεσε στα γόνατα. Κατέβασε το κεφάλι. Όποιος και να είχε χάσει 

την τύχη του, τη βρήκε ξανά. Συνειδητοποίησε ότι δεν ήταν όνειρο αυτό που 

είδε χτες βράδυ. Συνέβη στα αλήθεια. 

Τα χρήματα είχαν όντως κάνει φτερά. 

 



Το ταξίδι ενός χαρτονομίσματος        117 
_______________________________________________________________________________________________________________________________________________________________________________________________________________ 

 

 

Η Γιώτα ΦλώρουΓιώτα ΦλώρουΓιώτα ΦλώρουΓιώτα Φλώρου γεννήθηκε στην Αθήνα. 

Σπούδασε Αγγλική Φιλολογία στο 

Πανεπιστήμιο Αθηνών και μετάφραση στο 

κέντρο μεταφραστικών σπουδών  

meta|φραση. Από παιδί θυμάται ότι πάντα 

κάτι έγραφε. Αγαπά πολύ τα βιβλία και 

τον κινηματογράφο. Με τη συγγραφή 

ασχολείται ερασιτεχνικά μα πάνω από 

όλα επειδή είναι ψυχική ανάγκη. Κείμενα 

της έχουν δημοσιευτεί σε ηλεκτρονικά 

μέσα (protagon.gr, onestory.gr, 

microstory.gr). 

 

 

 

 http://www.facebook.com/giota.florou 

 giota.florou@yahoo.com 

 

 

 



118              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Όλος ο κόσμος γύρω μου γυρνά Όλος ο κόσμος γύρω μου γυρνά Όλος ο κόσμος γύρω μου γυρνά Όλος ο κόσμος γύρω μου γυρνά     
Μανόλης Χουρσανίδης 
 

 Απάνω μου έχω πάντοτε, στην τσέπη διπλωμένο, εκείνο το 

τσαλακωμένο χαρτονόμισμα που βρήκα πεταμένο έξω από το Ντουόμο, στο 

Μιλάνο, τη δεύτερη φορά που επισκέφτηκα την πόλη. Νόμιζα αρχικά πως 

ήταν πλαστό. Σαν το έπιασα στα χέρια μου όμως, κατάλαβα πως ήταν κάτι 

διαφορετικό. Μιλούσε… 

- Πάρε με! Μη με πετάξεις σαν όλους τους άλλους! 

- Πάρε με. Μη με φοβάσαι! Λένε ιστορίες αλλόκοτες για μένα! Δεν είναι έτσι… 

Θα σου τα πω όλα. 

Ήρθα στον κόσμο με μια ανάσα μόνο, χωρίς να με ρωτήσουν. Το 

νομισματοκοπείο μας τύπωσε κατά εκατομμύρια, πανομοιότυπα 

χαρτονομίσματα, με όλους τους κανόνες ασφάλειας. Κυκλοφόρησα για 

πρώτη φορά στο δρόμο, ένα βροχερό πρωί του Δεκέμβρη πριν από επτά 

χρόνια. Η πρώτη μου βόλτα ήταν στη Ρώμη. Από ένα αυτόματο μηχάνημα 

ανάληψης χρημάτων στην Πιάτσα ντι Σπάνια, βρέθηκα στα χέρια ενός 

Νορβηγού υπαλλήλου της πρεσβείας. 

 Κατέληξα στα χέρια της κυρίας Γκλόρια, ως ενοίκιο για το τριάρι που 

νοίκιαζε και από κει βρέθηκα στο σουπερμερκάτο της γειτονιάς ως 

αντάλλαγμα για τα ψώνια της επόμενης εβδομάδας. Με άρπαξαν την ίδια 

μέρα, σκορπώντας μολύβι παντού κείνοι οι τύποι με τις κουκούλες, από τους 

κουρασμένους και κακοπληρωμένους υπαλλήλους της χρηματαποστολής 

που δε ρίσκαραν ιδιαίτερα το πετσί τους για να με σώσουν. Με άρπαξαν από 

τα αδέλφια μου ανάμεσα σε πυροβολισμούς και βρισιές για να καταλήξω 

αντάλλαγμα στα καθαρά χέρια του υπουργού μετά από μια στάση σε μια 

ισπανική τραπεζική θυρίδα, μαζί με ξαδέλφια  από άλλες χώρες που μου 

έμοιαζαν όμως. 

 Το ταξίδι μέχρι την Ισπανία είχε υποχρεωτική πορεία από την Κατάνια 

στη Σικελία. Δεν κατάλαβα ποτέ πως βρέθηκα σε μια νύχτα από την κεντρική 

Ιταλία, στο ταμείο της οργάνωσης στο Παλέρμο και από κει σε μια βδομάδα, 

πώς με πέταξαν σε ένα μαύρο αδιάβροχο σάκο στο υπόγειο της εκκλησίας 

στην Κατάνια. Μετά από ένα χρόνο στην ισπανική απομόνωση, γύρισα δυο 

φορές βόλτα και τις δυο Αμερικές για να κρύβομαι από το κράτος. Τελικά με 

άρπαξε κείνος ο βουλευτής ως ενίσχυση κοινοτική για τους αγρότες της 

περιφέρειάς του και ανταλλάχθηκα για μια ώρα σε μια πουτάνα που ήταν 



Το ταξίδι ενός χαρτονομίσματος        119 
_______________________________________________________________________________________________________________________________________________________________________________________________________________ 

 

 

τραβεστί. Ξανά στην τράπεζα, νούμερο στο λογαριασμό της / του. Με 

τριγυρνούσαν άσπρα χαρτιά και τίτλοι, αμόλυντα. Με περιφρονούσαν 

γιατί  μύριζα αίμα, γιασεμί και πυρίτιδα. Το γιασεμί ήταν το αγαπημένο 

άρωμά της και ράντιζε με αυτό τα πάντα σε εκείνο το άθλιο δωμάτιο, όπου ο 

κάθε ανώμαλος ερχόταν να ξεσπάσει. Έλεγε πως το γιασεμί σκεπάζει κάθε 

βρωμιά και γι’ αυτό το αγόραζε με το λίτρο από κείνον τον παράξενο 

αρωματοπώλη δυο στενά πιο κάτω. Έζησα στο φόβο μέσα σε τούτο το 

δωμάτιο-χρηματοκιβώτιο. Παραμονή πρωτοχρονιάς έγινε το ριφιφί που με 

έσπρωξε ξανά στο δρόμο. 

Πυροβολήθηκα για μια τζούρα κοκαΐνη από κείνον τον αλήτη με το τατουάζ 

στο μάγουλο. Με μάζεψε ένας αστυνομικός από το σημείο ως στοιχείο του 

εγκλήματος και κατέληξα σε μια διάφανη ζελατίνα με έναν αριθμό πάνω της. 

Όταν κανείς δεν τον έβλεπε, κατέληξα στην τσέπη του μπουφάν του. Ήταν 

και αυτός ένας διεφθαρμένος! 

Με αντάλλαξε με ένα εισιτήριο για το ντέρμπυ στο Σαν Σίρο. Ο ταμίας 

σιδέρωνε τα τσαλακωμένα αδέλφια μου. Το ίδιο και μένα. Αλλά εγώ είχα 

αλλάξει τόσα χέρια… Δεν έστρωνα με τίποτε! Κατέληξα για δεύτερη φορά 

πληρωμή σε μια πουτάνα… Αυτή τη φορά ήταν πραγματική. Μια ξανθιά που 

μου έχωσε βαθιά τα νύχια καθώς με έδειξε ο πελάτης. Μιλούσε με τη γυναίκα 

του στο τηλέφωνο, όσο εκείνη σε ενάμιση λεπτό στο πίσω κάθισμα του 

ενοικιαζόμενου τον έστειλε στην κόλαση ρουφώντας του τα πάντα. 

Ονειρεύεται ακόμα να γίνει παρουσιάστρια… Κόκκινο φόρεμα, εσώρουχο 

μαύρο, τσάντα γεμάτη προφυλακτικά. Ποτέ δεν ξέρεις πόσοι …θα 

αναζητήσουν τη γυναίκα τους! 

Πόσα χέρια με κράτησαν από τότε! Για ένα ψωμί, για δυο βιβλία, για μια 

κούκλα… Μέσα σε ένα στρώμα με έκρυβε η γιαγιά… Ξέρουν όλοι πού να με 

βρουν! 

Κάθε νύχτα το ίδιο όνειρο… Είμαι όπως ο ήλιος και όλος ο κόσμος γύρω μου 

γυρνά. Ντόλτσε βίτα! Κάνω ένα μπάνιο, αλλάζω φάτσα και επιστρέφω 

καθαρό. Τους πείθω όλους σαν μάγος με ύπνωση, τους υποτάσσω. Ανοίγω 

δρόμους, κλείνω σπίτια, τους πουλάω παραμύθια! 

Πάρε με! Είμαι Δικό σου! Μαζί θα κάνουμε τα πάντα. Έχω δύναμη, έχω πειθώ, 

έχω ό,τι θέλω, μπορώ! 



120              Συλλογή διηγημάτων 
_______________________________________________________________________________________________________________________________________________________________________________________________________________ 

 

 

Τι κάνεις; Σε παρακαλώ μη μοιάσεις σε αυτόν τον ηλίθιο, που με πέταξε πριν 

λίγο. Με φοβήθηκε όταν του είπα όλα αυτά. Έκανε τον σταυρό του, έφτυσε 

και έφυγε. Τόσο ηλίθιος! 

Δεν πέταξα ποτέ τούτο το χαρτονόμισμα μα δεν του επέτρεψα και ποτέ να βγει 

από την τσέπη μου. Έξι χρόνια …εκεί. Ουρλιάζει, σέρνεται, παρακαλεί να το 

ανταλλάξω. Πνίγεται εκεί μέσα, ασφυκτιά. Έχασε το χρώμα του, τη μυρωδιά 

του γιασεμιού… 

Κακώς υποσχέθηκα να το κρατήσω. Δεν ήθελα μετά από όσα άκουσα να 

στοιχειώσει κι άλλους. Μα στοίχειωσε εμένα. Με αγόρασε! Δεν αντέχω άλλο… 

Πρέπει να φύγει! 

 



Το ταξίδι ενός χαρτονομίσματος        121 
_______________________________________________________________________________________________________________________________________________________________________________________________________________ 

 

 

Ο Μανόλης ΧουρσανίδηςΜανόλης ΧουρσανίδηςΜανόλης ΧουρσανίδηςΜανόλης Χουρσανίδης είναι 

Καππαδόκης  στην καταγωγή, αλλά 

γεννήθηκε στην Κρήτη, στο χωριό Τεφέλι 

το 1965. Σπούδασε Φιλολογία στο Τορίνο 

της Ιταλίας και παρακολούθησε 

μαθήματα δημοσιογραφίας στο Ουρμπίνο  

Η τελευταία του εργασία είναι 

καθηγητής, σε δημόσιο Λύκειο της πόλης 

του Ηρακλείου, όπου αγωνίζεται οι 

μαθητές του να σκέφτονται και να 

αγαπούν ό,τι προσπαθεί να διδάξει. Δε 

νιώθει δημιουργός. Πιστεύει ότι κάθε τόσο ένα παραλήρημα προσπαθεί και 

βγαίνει από μέσα του ορμητικά. Καμιά φορά του αρέσει να το κοινοποιεί… 

 

 http://tisimenigiamena.blogspot.com  

 manhurs@gmail.com  

 

 



122              Συλλογή διηγημάτων 
_______________________________________________________________________________________________________________________________________________________________________________________________________________ 

 

 



Το ταξίδι ενός χαρτονομίσματος        123 
_______________________________________________________________________________________________________________________________________________________________________________________________________________ 

 

 

Γνωρίστε τη σχεδιάστρια του εξωφύλλου της συλλογής…    
 

                                

Η Αλίκη ΛαζαρίδουΑλίκη ΛαζαρίδουΑλίκη ΛαζαρίδουΑλίκη Λαζαρίδου είναι γεννημένη στη 

Θεσσαλονίκη το 1991, τελείωσε το 

ελληνογαλλικό Καλαμαρί και ασχολήθηκε 

από νωρίς με το γκράφιτι και αργότερα, για 

λίγο, με ελεύθερο και γραμμικό σχέδιο με 

σκοπό τις σπουδές στην αρχιτεκτονική. 

Πλέον, όντας φοιτήτρια της Ιατρικής του 

Αριστοτελείου, ασχολείται ακόμα με το 

σχέδιο στο χέρι αλλά και με γραφιστικά 

εγχειρήματα. 

 

 

 

 

 aliki91@hotmail.com 
 



124              Συλλογή διηγημάτων 
_______________________________________________________________________________________________________________________________________________________________________________________________________________ 

 

 



Το ταξίδι ενός χαρτονομίσματος        125 
_______________________________________________________________________________________________________________________________________________________________________________________________________________ 

 

 

 

 

 

 

 

 

 

 

 

 

 

 

Η ιδέα για τις ΕκδόσειςΕκδόσειςΕκδόσειςΕκδόσεις Σαΐτα Σαΐτα Σαΐτα Σαΐτα ξεπήδησε τον Ιούλιο του 2012 με πρωταρχικό 

σκοπό τη δημιουργία ενός χώρου όπου τα έργα νέων συγγραφέων θα 

συνομιλούν άμεσα, δωρεάν και ελεύθερα με το αναγνωστικό κοινό.  

Μακριά από το κέρδος, την εκμετάλλευση και την εμπορευματοποίηση της 

πνευματικής ιδιοκτησίας, οι Εκδόσεις ΣαΐταΕκδόσεις ΣαΐταΕκδόσεις ΣαΐταΕκδόσεις Σαΐτα επιδιώκουν να 

επαναπροσδιορίσουν τις σχέσεις Εκδότη-Συγγραφέα-Αναγνώστη, 

καλλιεργώντας τον πραγματικό διάλογο, την αλληλεπίδραση και την 

ουσιαστική επικοινωνία του έργου με τον αναγνώστη δίχως προϋποθέσεις και 

περιορισμούς. 

 

Ο ισχυρός άνεμος της αγάπηςαγάπηςαγάπηςαγάπης για το βιβλίο, 

το γλυκό αεράκι της δημιουργικότηταςδημιουργικότηταςδημιουργικότηταςδημιουργικότητας, 

ο ζέφυρος της καινοτομίαςκαινοτομίαςκαινοτομίαςκαινοτομίας, 

ο σιρόκος της φαντασίαςφαντασίαςφαντασίαςφαντασίας, 

ο λεβάντες της επιμονήςεπιμονήςεπιμονήςεπιμονής, 

ο γραίγος του οράματοςοράματοςοράματοςοράματος, 

καθοδηγούν τη σαΐτα των Εκδόσεών μας. 

 

Σας καλούμε λοιπόν να αφήσετε τα βιβλία να πετάξουν ελεύθερα! 

 



126              Συλλογή διηγημάτων 
_______________________________________________________________________________________________________________________________________________________________________________________________________________ 

 

     

Όπως ταξιδεύουν οι ιδέες, οι νότες, οι Όπως ταξιδεύουν οι ιδέες, οι νότες, οι Όπως ταξιδεύουν οι ιδέες, οι νότες, οι Όπως ταξιδεύουν οι ιδέες, οι νότες, οι 

άνθρωποι, ο νους, η σκέψη, έτσι και τα άνθρωποι, ο νους, η σκέψη, έτσι και τα άνθρωποι, ο νους, η σκέψη, έτσι και τα άνθρωποι, ο νους, η σκέψη, έτσι και τα 

χρήματα ταξιδεύουν συνεχώς χωρίς να χρήματα ταξιδεύουν συνεχώς χωρίς να χρήματα ταξιδεύουν συνεχώς χωρίς να χρήματα ταξιδεύουν συνεχώς χωρίς να 

ενδιαφέρεται κανείς για την πορεία που ενδιαφέρεται κανείς για την πορεία που ενδιαφέρεται κανείς για την πορεία που ενδιαφέρεται κανείς για την πορεία που 

ακολουθούν, τα προβλήματα που πιθανόν ακολουθούν, τα προβλήματα που πιθανόν ακολουθούν, τα προβλήματα που πιθανόν ακολουθούν, τα προβλήματα που πιθανόν 

φέρνουν, τις συνειδήσεις τις οποίες φέρνουν, τις συνειδήσεις τις οποίες φέρνουν, τις συνειδήσεις τις οποίες φέρνουν, τις συνειδήσεις τις οποίες 

αλλοιώνουν, την ανααλλοιώνουν, την ανααλλοιώνουν, την ανααλλοιώνουν, την ανακούφιση από κούφιση από κούφιση από κούφιση από 

δυσάρεστες καταστάσεις, την αισιοδοξία, τη δυσάρεστες καταστάσεις, την αισιοδοξία, τη δυσάρεστες καταστάσεις, την αισιοδοξία, τη δυσάρεστες καταστάσεις, την αισιοδοξία, τη 

δύναμη, το κύρος, το πάθος, τη λύτρωση, δύναμη, το κύρος, το πάθος, τη λύτρωση, δύναμη, το κύρος, το πάθος, τη λύτρωση, δύναμη, το κύρος, το πάθος, τη λύτρωση, 

την ενοχή, την εκμετάλλευση.την ενοχή, την εκμετάλλευση.την ενοχή, την εκμετάλλευση.την ενοχή, την εκμετάλλευση.    

IIIISSSSBBBBNNNN::::    999977778888----666611118888----88880000333399994444----5555----2222    

Ταξιδέψτε με τα 30 Ταξιδέψτε με τα 30 Ταξιδέψτε με τα 30 Ταξιδέψτε με τα 30 διηγήματα διηγήματα διηγήματα διηγήματα 

που προέκυψαν από τηνπου προέκυψαν από τηνπου προέκυψαν από τηνπου προέκυψαν από την    

ανοικτή πρόσκληση των ανοικτή πρόσκληση των ανοικτή πρόσκληση των ανοικτή πρόσκληση των 

Εκδόσεων Σαΐτα.Εκδόσεων Σαΐτα.Εκδόσεων Σαΐτα.Εκδόσεων Σαΐτα.    


