









































1

ΦΑΣΙΣΜΟΣ / ΕΘΝΙΚΙΣΜΟΣ / ΝΑΖΙΣΜΟΣ / ΝΕΟΝΑΖΙΣΜΟΣ
ΡΑΤΣΙΣΜΟΣ / ΑΝΤΙΣΗΜΙΤΙΣΜΟΣ / ΟΜΟΦΟΒΙΑ

Ας μιλήσουμε 
καθαρά για 
την Ακροδεξιά

Επειδή δεν είναι 
όλοι όπως θέλουν 
να φαίνονται

Κωστής
Παπαϊωάννου



2

Και τι με 
νοιάζει εμένα 
η Ακροδεξιά; 

Εγώ δεν 
ασχολούμαι με 
την πολιτική 

Εμένα δε 
με έχουν πει-
ράξει ποτέ 
οι ακροδεξιοί 

Τουλάχιστον οι 
ακροδεξιοί έχουν 
καθαρά χέρια, 
δεν κλέβουν 

Τα παραλένε 
όσοι φωνάζουν 
διαρκώς για 
φασισμό και 
ναζισμό

Να σου πω 
την αλήθεια, 
έχω φίλους 
ακροδεξιούς 
και καμιά 
φορά 
συμφωνώ 
μαζί τους

Μπορεί να μη 
μου αρέσουν 
όλα όσα 
κάνουν, 
αλλά κάποιος 
πρέπει να 
προστατεύσει 
την πατρίδα 
μας που 
κινδυνεύει

Δεν έφεραν 
οι ακροδεξιοί 
την κρίση και 
την ανεργία

Πάντως 
το σύστημα 
μόνο αυτούς 
κυνηγάει

Οι αριστεροί 
φωνάζουν διαρκώς για 
φασισμό και ναζισμό, 
για να συκοφαντήσουν 

τους εθνικιστές

Οι ακροδεξιοί 
κυνηγάνε 
το παρεμπόριο 



3

Είμαστε οι μόνοι
που τα λέμε

έξω απ’ τα δόντια

Martin Niemöller 

Όταν ήρθαν να πάρουν τους κομμουνιστές δεν αντέδρασα. 

Δεν ήμουν κομμουνιστής. 
Όταν ήρθαν να πάρουν τους σοσιαλιστές δεν αντέδρασα. 

Δεν ήμουν σοσιαλιστής. 
Όταν ήρθαν να πάρουν τους συνδικαλιστές δεν αντέδρασα. 

Δεν ήμουν συνδικαλιστής.
Όταν ήρθαν να πάρουν τους Εβραίους δεν αντέδρασα. 

Δεν ήμουν Εβραίος. 

Όταν ήρθαν να πάρουν εμένα 
δεν είχε απομείνει κανείς για να αντιδράσει.

(Ευαγγελιστής ιερέας, κρατούμενος
 σε ναζιστικό στρατόπεδο συγκέντρωσης 1937-1945, 

αγωνιστής του αντιπολεμικού κινήματος)



4

Νομίζεις πως, 
ακόμα κι αν δεν ασχολείσαι εσύ 
με την πολιτική, δεν ασχολείται 
αυτή μαζί σου; Δεν επηρεάζει 
τη ζωή σου; Νομίζεις πως μια 
πολιτική άποψη που κρύβει μέσα 
της τη βία μπορεί να λύσει τα 
προβλήματά σου; Νομίζεις πως 
οι ακροδεξιοί θα απειλούν πάντα 
μόνο τους άλλους; Νομίζεις πως δε 
θα βλάψουν ποτέ εσένα και τους 
δικούς σου ανθρώπους; 
Μπορεί, νομίζεις, να αφήσουν 
αυτές οι ιδέες κανένα κομμάτι 
της κοινωνίας ανεπηρέαστο; 

Ο Κωστής Παπαϊωάννου είναι Πρόεδρος της Εθνικής Επι-
τροπής για τα Δικαιώματα του Ανθρώπου και ήταν Πρό-
εδρος του ελληνικού τμήματος της Διεθνούς Αμνηστίας. 
Είναι από τους δημιουργούς του Δικτύου Καταγραφής 
Περιστατικών Ρατσιστικής Βίας. Διδάσκει στην Ελληνο-
γαλλική Σχολή Αγίας Παρασκευής. Από τις εκδόσεις Με-
ταίχμιο κυκλοφορεί το βιβλίο του: Τα «καθαρά χέρια» της 
Χρυσής Αυγής, εφαρμογές ναζιστικής καθαρότητας.

Η Ελληνική Ένωση για τα Δικαιώματα του Ανθρώπου 
και του Πολίτη είναι η παλαιότερη οργάνωση πολιτών 
με αντικείμενο την προστασία των ανθρωπίνων δικαιω-
μάτων. Μελετά ζητήματα δικαιωμάτων σε ατομικό ή συλ-
λογικό επίπεδο, αναδεικνύει περιπτώσεις παραβιάσεων, 
υποβάλλει προτάσεις για την ενίσχυση των δικαιωμάτων. 
Πρόσφατες πρωτοβουλίες της αφορούσαν τις σχέσεις 
κράτους-Εκκλησίας, την απόκτηση της ελληνικής ιθαγέ-
νειας, τα δικαιώματα των μεταναστών και την καταπολέ-
μηση του νεοναζισμού.

Το Ίδρυμα Friedrich-Ebert-Stiftung είναι το παλαιότερο 
πολιτικό ίδρυμα της Γερμανίας. Είναι αφοσιωμένο στις 
θεμελιώδεις αξίες της σοσιαλδημοκρατίας και δραστη-
ριοποιείται υπέρ μιας πολιτικής για την ελευθερία, την 
αλληλεγγύη και την κοινωνική δικαιοσύνη. Το παράρτη-
μα του ιδρύματος στην Ελλάδα συνεργάζεται στενά με 
Έλληνες εταίρους σε σειρά θεμάτων όπως η ευρωπαϊκή 
ολοκλήρωση, οι στρατηγικές για τη μείωση της ανεργί-
ας των νέων, οι δυνατότητες προώθησης των ΑΠΕ και η 
αντιμετώπιση ρατσιστικών και ακροδεξιών φαινομένων.

Εκδότης: Ελληνική  Ένωση για τα Δικαιώματα 
              του Ανθρώπου και του Πολίτη
Συγγραφέας: Κωστής Παπαϊωάννου 
Σελιδοποίηση, εξώφυλλο: Espresso Studio
Διόρθωση: Μαρία Πετροχείλου, P&A Interpreters 
Κόμικς: Σπύρος Δερβενιώτης (σενάριο: Μάρω Καλογερή), 
Αναστάσιος Μαραγκός, Αλέξια Οθωναίου, 
Αθανάσιος Πέτρου (σενάριο: Δημήτρης Βανέλλης), 

© Ελληνική Ένωση για τα Δικαιώματα του Ανθρώπου, 
Friedrich-Ebert-Stiftung Αθήνα, 2014 

Η παρούσα έκδοση πραγματοποιήθηκε με την υποστήριξη 
του Ιδρύματος Friedrich-Ebert-Stiftung Αθήνα. 

Το κείμενο είναι διαθέσιμο στο διαδίκτυο: 
www.hlhr.gr, www.fes-athens.org 

Για αντίτυπα, επικοινωνήστε με το  Ίδρυμα Friedrich-Ebert-Stiftung 
Αθήνα, info@fes-athens.org, www.fes-athens.org και την Ελληνική 
Ένωση για τα Δικαιώματα του Ανθρώπου, info@hlhr.gr, www.hlhr.gr

Αυτό το βιβλίο διανέμεται δωρεάν

ISBN 978-618-81615-0-4

ρίξε 
μια ματιά 
δίπλα, 
μπορεί 
να αλλάξεις 
άποψη

Περιεχόμενα

Πού είναι η Ακροδεξιά;..............................................................3

Βασική ορολογία.........................................................................4

«Spoilers», κόμικ του Σπ. Δερβενιώτη..................................6

Η ιδεολογία της Ακροδεξιάς..................................................11

Ακροδεξιά, δημοκρατία και δικαιώματα...........................13

«Τέλος χρόνου», κόμικ της Αλέξιας Οθωναίου................14

Σύντομη ιστορία του φασισμού στην Ευρώπη...............19

Ιστορία της Ακροδεξιάς στην Ελλάδα................................21

«Love kills», κόμικ του Τάσου Μαραγκού..........................23

Διάλογος με έναν ακροδεξιό................................................28

Αντίλογος στον ακροδεξιό λόγο.........................................30

«Να η μπάλα!», κόμικ του Θανάση Πέτρου......................32

Ποιοί γίνονται στόχος του φασιστικού μίσους;..............37

Σύμβολα της Ακροδεξιάς.......................................................38

Τι μπορείς να κάνεις;................................................................39

Χρήσιμες πληροφορίες..........................................................41



5

Πού είναι η Ακροδεξιά;
Η Ακροδεξιά εμφανίζεται σχεδόν παντού. Στους χώρους όπου κινείσαι. Στο σχο-
λείο ή το Πανεπιστήμιο. Στην πλατεία ή το γήπεδο. Στα μέσα μεταφοράς ή την 
καφετέρια. Στα μέσα ενημέρωσης. Στο διαδίκτυο. 
Μην περιμένεις πάντα να τη συναντήσεις με τη μορφή μιας οργανωμένης ομά-
δας που ξεχωρίζει αμέσως από την εμφάνιση ή τη συμπεριφορά της.

«Είστε ξένοι, ζώα, δε θα μείνετε στη χώρα• 
βρωμίζετε τον τόπο»

(Εισβολή ρατσιστικής ομάδας σε σπίτι ιμάμη στην Αθήνα)

Οι ακροδεξιές ιδέες εμφανίζονται και στο λόγο ανθρώπων 
που δεν μπορούν εύκολα να θεωρηθούν ακροδεξιοί.

«Ναι, είμαι αντισημίτης και αντισιωνιστής. Αγαπώ τον εβρα-
ϊκό λαό και έχω ζήσει μαζί του, αλλά οι Αμερικανοεβραίοι 
κρύβονται πίσω από τα πάντα, τις επιθέσεις στο Ιράκ, τις 
οικονομικές επιθέσεις στην Ευρώπη, στην Αμερική, στην 
Ασία, οι Εβραιοαμερικάνοι βρίσκονται πίσω από τον Μπους, 
τον Κλίντον και πίσω από τις τράπεζες» 

(Δήλωση διάσημου μουσικοσυνθέτη)

Ορισμένοι πολιτικοί με λόγια και πράξεις ενισχύουν την ξενοφοβία, 
για να κερδίσουν δημοφιλία και ψήφους.

«Είναι ανάγκη να απελαθούν οι ιερόδουλες φορείς 
του AIDS, προκειμένου να πάψουν να συνιστούν 
απειλή για την ελληνική οικογένεια»

(Δηλώσεις παλαιότερου Υπουργού Υγείας)

Ή ακόμα και στο λόγο ανθρώπων που έργο τους 
είναι να κηρύσσουν το μήνυμα της αγάπης.  

«Το Ελληνικό αίμα μολύνθηκε! Ανακατεύθηκε πια με Πακι-
στανικό, Αφγανικό, Ιρανικό, Ιρακινό, Αλβανικό και βάλε…»

(Κήρυγμα ορθόδοξου Μητροπολίτη)

Άρα, όταν ακούμε Ακροδεξιά, ας μην πηγαίνει η σκέψη 
μας αμέσως σε ομάδες  ανθρώπων με ξυρισμένα κεφάλια και δερμά-

τινα ρούχα οι οποίοι περπατάνε με στρατιωτικό βηματισμό και χαιρε-

τούν φασιστικά. Οι ιδέες αυτές μπορεί να υπάρχουν παντού, ακόμα 

και στα λόγια τα δικά μας ή ανθρώπων γύρω μας. 



6

Η Ακροδεξιά αφορά πολιτικές ιδέες 
και πρακτικές ακραία συντηρητικές, με 
στοιχεία ολοκληρωτισμού και εθνικισμού. 
Είναι ένας γενικός όρος που περιλαμβάνει 
αντιλήψεις, ιδεολογίες, καθεστώτα και 
πολιτικές κινήσεις όπως ο ρατσισμός, ο 
εθνικοσοσιαλισμός, ο φασισμός. Ο χώρος 
της Ακροδεξιάς επιβάλλει πολύ συχνά τις 
ιδέες του με τη βία.

Ο Φασισμός είναι μια ριζοσπαστική, 
αυταρχική, εθνικιστική ιδεολογία. 
Θεμελιώνεται στην ύπαρξη ενός 
κινήματος που επιδιώκει να θέσει το έθνος 
πάνω από κάθε άλλη αξία. Ο φασισμός 
εμφανίστηκε στην Ιταλία την δεκαετία του 
1920 με τον Μουσολίνι. Οι λέξεις φασίστας 
και φασιστικός χρησιμοποιούνται σήμερα 
ευρύτερα, για να αποδοκιμαστούν 
πρακτικές αντιδημοκρατικές  και 
αντιλαϊκές. 

  Εθνικοσοσιαλισμός και   
  Ναζισμός είναι το ίδιο: ο ναζισμός 
προέρχεται από το γερμανικό 
NAtionalsoZIalismus.  Είναι μια εκδοχή 
φασισμού με έντονο φυλετικό ρατσισμό 
και ακραίο αντισημιτισμό. Η επίσημη 
κρατική ιδεολογία που επέβαλε το 
ναζιστικό κόμμα στη Γερμανία το 1933 
βασιζόταν στην αρχή της εθνικής και 
βιολογικής «κοινότητας». Επικεφαλής 
ήταν ο αρχηγός (Φύρερ) και εργαλεία η 
μαζική πολιτική βία και ο πόλεμος.    

Ο νεοναζισμός περιλαμβάνει  κάθε 
προσπάθεια να αναβιώσουν ναζιστικά 
κόμματα, κυρίως στην Ευρώπη, μετά 
τον Β’ Παγκόσμιο Πόλεμο. Σήμερα 

νεοναζιστικά κόμματα, φανερά ή 
καλυμμένα, δρουν σε αρκετές χώρες. 

Ο εθνικισμός είναι πολιτική ιδεολογία 
που υποστηρίζει ως υπέρτατη αξία την 
ιδέα της εθνικής ταυτότητας. Πολεμά 
με κάθε μέσο ό,τι θεωρεί πως μπορεί 
να αλλοιώσει την ταυτότητα αυτή. Ας 
θυμόμαστε πως άλλο ο εθνικισμός, η 
επιθετική στάση απέναντι σε άλλα έθνη, 
κι άλλο ο πατριωτισμός, η αγάπη κάποιου 
προς τη χώρα του. 

Ο ρατσισμός είναι η αντίληψη 
ότι οι άνθρωποι δεν είναι ίσοι αλλά 
διαχωρίζονται σε ανώτερους και 
κατώτερους, με κριτήρια όπως το χρώμα 
του δέρματος, η εθνικότητα, η θρησκεία. 
Ο φυλετικός-βιολογικός ρατσισμός 
βασίζεται στην αντίληψη πως υπάρχουν 
ανώτερες και κατώτερες φυλές και οι 
ανώτερες μπορούν να κυριαρχούν πάνω 
στις κατώτερες. Ο κοινωνικός ρατσισμός 
αφορά σε διακρίσεις με άλλα κριτήρια, 
όπως ηλικία, εισόδημα, σεξουαλική 
ταυτότητα, υγεία.  

Ο αντισημιτισμός αναφέρεται στην 
προκατάληψη ή το μίσος εναντίον των 
Εβραίων. Έχει ιστορία αιώνων και μπορεί 
να ποικίλλει από την απλή εχθρότητα ως 
την προσπάθεια αφανισμού των Εβραίων. 
Ο αντισημιτισμός αποτελεί κυρίαρχο 
γνώρισμα όλων σχεδόν των μορφών της 
Ακροδεξιάς.

Το Ολοκαύτωμα, ο συστηματικός 
διωγμός και η εξόντωση των Εβραίων 
της Ευρώπης από τη Ναζιστική Γερμανία 
και τους συνεργάτες της, αποτελεί 

Ας δούμε μερικούς όρους που χρειαζόμαστε για να 
αναγνωρίσουμε και να κατανοήσουμε την Ακροδεξιά



7

το πιο ακραίο ιστορικό παράδειγμα 
αντισημιτισμού. Ήταν μια τεράστια 
οργανωμένη επιχείρηση μαζικής 
μετακίνησης, εγκλεισμού και δολοφονίας 
εκατομμυρίων ανθρώπων χωρίς 
προηγούμενο στην παγκόσμια Ιστορία. 

 Τάγματα Εφόδου: 
Η οργάνωση Sturmabteilung (SA) ήταν 
παραστρατιωτική οργάνωση προσκείμενη 
στο ναζιστικό κόμμα του Χίτλερ που 
συγκρουόταν στο δρόμο και ασκούσε 
συστηματική βία. Τρομοκρατούσε 
Εβραίους, κομμουνιστές, πολιτικούς 
αντιπάλους, τοπικούς αξιωματούχους. 
Σήμερα, οι ενεργές νεοναζιστικές 
οργανώσεις ονομάζουν συχνά έτσι τις 
οργανωμένες βίαιες ομάδες τους.

  Ισλαμοφοβία είναι ο φόβος 
ή το μίσος για το Ισλάμ και τους 
μουσουλμάνους. Βασίζεται στην 
πεποίθηση πως το Ισλάμ είναι μια βίαιη 
θρησκεία και ο Μουσουλμανικός κόσμος 
είναι πολιτισμικά κατώτερος από τη 
Δύση. Αφορά επίσης στις διακρίσεις κατά 
των μουσουλμάνων και τον αποκλεισμό 
τους από την κοινωνική και δημόσια 
ζωή. Ο όρος διαδόθηκε πολύ μετά τις 
τρομοκρατικές επιθέσεις κατά των ΗΠΑ 
στις 11 Σεπτεμβρίου 2001.  

Το απαρτχάιντ είναι μια κρατική 
πολιτική διάκρισης των ανθρώπινων 
ομάδων με βάση φυλετικά κριτήρια. 
Εφαρμόστηκε επίσημα στη Νότια 
Αφρική από το 1948 ως το 1991: ο 
πληθυσμός χωρίστηκε σε φυλετικές 
κατηγορίες, κάθε φυλή υποχρεώθηκε 
να ζει σε συγκεκριμένες περιοχές. 

Οι μη λευκοί έχασαν κάθε δικαίωμα 
πολιτικής συμμετοχής και αντιμετώπιζαν 
τεράστιες διακρίσεις στην εκπαίδευση, 
την περίθαλψη, τη διασκέδαση, τις 
συγκοινωνίες και κάθε είδους υπηρεσία.  

Τα εγκλήματα μίσους στρέφονται 
κατά ευάλωτων ατόμων ή ομάδων. 
Συνήθως προκαλούνται από εχθρότητα 
απέναντι σε κάποια συγκεκριμένη 
φυλή, εθνική μειονότητα, θρησκεία 
ή σεξουαλική προτίμηση. Συχνά το 
ρατσιστικό κίνητρο ενός εγκλήματος 
συνδυάζεται με σκοπούς όπως η ληστεία 
ή ο εκβιασμός.

Η Κου Κλουξ Κλαν (Ku Klux Klan, 
KKK) ήταν οργάνωση που προσπάθησε 
να επιβάλει την ανωτερότητα της λευκής 
φυλής με γενικευμένη τρομοκρατία 
και ακραία βία. Σύμβολό της ήταν ο 
φλεγόμενος σταυρός, που υποδήλωνε 
μίσος κατά καθολικών, εβραίων και κάθε 
ξένου. Βαρύνεται με χιλιάδες δολοφονίες 
και άλλα εγκλήματα με ρατσιστικό 
κίνητρο. Σήμερα η απήχησή της είναι 
περιορισμένη. 

  Ομοφοβία είναι ο φόβος, η απέχθεια 
ή οι διακρίσεις κατά της ομοφυλοφιλίας 
και των ομοφυλόφιλων. Γενικότερα, 
αναφέρεται σε κάθε διάκριση λόγω 
σεξουαλικής ταυτότητας, ως έκφραση 
μισαλλοδοξίας. Η ομοφοβία μπορεί να 
οδηγήσει σε λεκτική βία και ομοφοβικά 
εγκλήματα μίσους.



8



9



10



11



12



13

Πώς  μπορούμε να ξέρουμε 
ότι κάποιος στην παρέα μας έχει 
τέτοιες ιδέες, ακόμα κι αν ο ίδιος 
δεν το έχει συνειδητοποιήσει;  

    Ας δούμε μερικές 
    συνηθισμένες φράσεις του
 
■ Όποιος θέλει μετανάστες να τους πάρει 
    σπίτι του.

■ Δεν είμαι ακροδεξιός, αλλά η πολλή 
    δημοκρατία βλάπτει.

■ Οι ξένοι μάς γεμίζουν αρρώστιες.

■ Το αίμα των Ελλήνων πρέπει να μείνει   
      καθαρό.

■ Πίσω από όλα είναι οι Εβραίοι και οι διεθνείς  
     τοκογλύφοι.

■ Η θέση της γυναίκας είναι στο σπίτι.

■ Τουλάχιστον με τη δικτατορία είχαμε 
     δουλειές κι ασφάλεια.

■ Να ξεβρομίσει ο τόπος.

■ Οι πολιτικοί είναι προδότες.

■ Δεν είμαι ρατσιστής, αλλά οι ξένοι μάς  
    παίρνουν τις δουλειές. 

■ Α ρε, ένας Παπαδόπουλος που μας χρειάζεται. 

■ Κοίτα που οι αδερφές θέλουν και 
    δικαιώματα. 

■ Έχουμε γεμίσει πούστηδες, γύφτους, 
πρεζάκια, Πακιστανούς και άπλυτους. 

■ Δε φταίει μόνο ο βιαστής, κάτι θα έκανε  
     κι αυτή και τον προκάλεσε.

Παρατηρείς κάτι; Ένα 
νήμα συνδέει αυτές τις 
φράσεις. Τις ακούς και από 
ανθρώπους που δεν τους 
θεωρούμε ακροδεξιούς. 
Τέτοιες ιδέες μπορούν να 
εισχωρήσουν παντού. Είναι 
ένας τρόπος σκέψης που 
μοιάζει ελκυστικός σε πολ-
λούς.

Τι άλλο παρατηρείς; 
Συχνά οι ιδέες αυτές είναι 
τόσο προσβλητικές που 
όποιος τις εκφράζει νιώθει 
την ανάγκη να δικαιολο-
γηθεί. Θέλει να κρύψει 
την ταυτότητά του. Τι λέει; 
«Εγώ δεν είμαι ακροδεξιός 
αλλά…», «Εγώ ρατσιστής 
δεν είμαι αλλά…»

Τι κάνει δηλαδή; Μας δη-
λώνει πως δεν είναι ο ίδιος 
ακροδεξιός αλλά οι ιδέες 
του! Σαν να ξέρει πως σε 
έναν ακροδεξιό κανονικά δε 
θα δίναμε πολλή σημασία, 
αλλά μας ζητάει να κάνουμε 
μια εξαίρεση και να ακού-
σουμε μια τέτοια ιδέα.



14

● Στο μυαλό ενός ακροδεξιού κυριαρχεί 
η  εθνικιστική αντίληψη για τον κόσμο, 
ο μύθος της μοναδικής και αναλλοίωτης 
εθνικής ταυτότητας. Πιστεύει, για παρά-
δειγμα, πως το ελληνικό έθνος παραμένει 
τάχα αναλλοίωτο από την αρχαιότητα ως 
σήμερα. 
● Πίσω από την ιδέα αυτή κρύβεται η ιδέα 
του καθαρού αίματος, της καθαρής  φυλής. 
● Μιλάει διαρκώς για αγάπη προς την πα-
τρίδα, αλλά εννοεί μίσος για τις πατρίδες 
των άλλων. Όλες οι γειτονικές χώρες είναι 
στα μάτια του εχθροί. Εχθροί είμαστε κι 
εμείς για τους ακροδεξιούς των γειτονικών 
χωρών. 
● Μισεί και τον εσωτερικό εχθρό: εθνικές 
ή θρησκευτικές μειονότητες, πολιτικούς 
αντιπάλους και όποιον δε θεωρείται εθνικά 
«καθαρός».
● Ο ακροδεξιός εχθρεύεται όλες τις ελίτ: 
τους διανοούμενους, τους καλλιτέχνες, 
τους επιστήμονες. Όποιος τον ξεπερνάει 
πνευματικά είναι εχθρός του. 
● Είναι πειθαρχικός και υπάκουος στην 
οικονομική και κρατική εξουσία. Η έχθρα 
του στρέφεται στους αδύναμους και τους 
φτωχούς, κι ας λέει πως πολεμάει τους διε-
φθαρμένους που εκμεταλλεύονται το λαό.
● Ο ακροδεξιός πιστεύει πως κανένας 
ξένος δεν μπορεί να ενταχθεί κανονικά 
στην κοινωνία μας. Κανένας μετανάστης 
δεν είναι ποτέ νόμιμος, λέει. 
● Πιστεύει πως δεν πρέπει ποτέ να παίρ-
νουν την ελληνική ιθαγένεια τα παιδιά 
των μεταναστών: η παράνομη είσοδος 
των γονιών τους περνάει στο αίμα τους 

κληρονομικά. Οι μετανάστες παίρνουν στο 
μυαλό του ακροδεξιού τη θέση που είχαν 
οι Εβραίοι για τους Ναζί. 
● Η Ακροδεξιά είχε τέτοιες ιδέες πάντο-
τε. Μετά τη Μικρασιατική Καταστροφή, 
οι πρόγονοι της σημερινής Ακροδεξιάς 
ονόμαζαν «τουρκόσπορους» τους Έλληνες 
που ήρθαν πρόσφυγες στην Ελλάδα. Ζη-
τούσαν από την κυβέρνηση να τους διώξει.  
● Ο ακροδεξιός μιλά διαρκώς για τον κίν-
δυνο πολιτισμικής αλλοίωσης. Ο νέος ρα-
τσισμός είναι η ισλαμοφοβία. Γι’ αυτό κύρια 
θύματα του ρατσισμού στην Ευρώπη είναι 
οι μετανάστες από μουσουλμανικές χώρες. 
● Η Ακροδεξιά στα λόγια καταριέται τον 
καπιταλισμό, αλλά ουσιαστικά στηρίζει το 
μεγάλο κεφάλαιο. 
● Στη Βουλή ψηφίζει να χαριστούν τα 
πρόστιμα σε μεγάλες επιχειρήσεις και να 
μη φορολογούνται οι εφοπλιστές. 
● Πάντα έτσι ήταν. Στη Γερμανία του 
Χίτλερ, οι Ναζί φώναζαν κατά του καπιτα-
λισμού αλλά πολλοί κεφαλαιοκράτες τούς 
στήριξαν. 
● Σήμερα, οι ακροδεξιοί καταγγέλλουν 
δήθεν τους διεθνείς τραπεζίτες και θέλουν 
«εθνικό καπιταλισμό». Τι υπόσχονται δηλα-
δή; Οι χορηγοί τους, κάποιοι  ευνοούμενοι 
κεφαλαιοκράτες, θα μπορούν να δρουν 
χωρίς κανέναν κρατικό έλεγχο. Οι ίδιοι 
θα γίνουν οι μπράβοι, οι ομάδες κρούσης 
τους.

Ε λοιπόν, ας του κάνουμε τη χάρη. 
Ας δούμε ποιες είναι αυτές οι ιδέες, 
ποια είναι η ακροδεξιά ιδεολογία



15

Είναι αντιφιλελεύθερη και αυταρχική / Υποστηρίζει τις διακρίσεις και εί-
ναι εναντίον της ισότητας  / Είναι βαθιά 
σεξιστική / Αντιτίθεται στην ελευθερία 
έκφρασης / Αντιμετωπίζει τους τοξικο-
μανείς σαν εγκληματίες και όχι ως ασθε-
νείς / Υποστηρίζει τη θανατική ποινή / 
Θεωρεί τη φυλακή λύση για όλα τα κοι-
νωνικά προβλήματα / Θεωρεί περιττό 
βάρος τους ανθρώπους με αναπηρίες, 
τους ψυχικά και πνευματικά ασθενείς 
/ Στηρίζει την αστυνομική αυθαιρε-
σία, δε θεωρεί αδίκημα την αδικαιο-
λόγητη χρήση βίας από αστυνομικούς. 

Η Ακροδεξιά δύσκολα κρύβει την 
περιφρόνησή της για τη δημοκρατία 
και τα δικαιώματα του ανθρώπου



16



17



18



19



20



21

Τι γίνεται με την Ακροδεξιά στην Ευρώπη;  

Σε αρκετές ευρωπαϊκές χώρες, ορισμένοι πολιτικοί, κόμματα αλλά και κυβερνήσεις έχουν υιοθετήσει ιδέες της Ακροδεξιάς, ιδίως στο θέμα της μετανάστευσης. Έτσι νομί-
ζουν ότι θα καταφέρουν να περιορίσουν την εκλογική δύναμή της Ακροδεξιάς. Κάνουν τε-
ράστιο λάθος. Για να αφαιρέσουν δύναμη από την Ακροδεξιά, πρέπει να καταπολεμήσουν 
τις ιδέες της και να περιορίσουν τους λόγους που κάνουν τους ανθρώπους να στρέφονται 
απελπισμένοι σε ακροδεξιά κόμματα. Αντίθετα, οι δημαγωγοί πολιτικοί με τις ξενοφοβικές 
τους δηλώσεις ενισχύουν την Ακροδεξιά. 
Η ευρωπαϊκή Ακροδεξιά δεν είναι ενιαία, το φαινόμενο δεν είναι όμοιο σε όλες τις χώ-
ρες. Υπάρχουν κόμματα ριζοσπαστικά-λαϊκιστικά, υπάρχει και η εξτρεμιστική Ακροδεξιά. 
Τα πρώτα λειτουργούν στο πλαίσιο της δημοκρατίας, ακόμα και αν δεν τους αρέσει και 
θέλουν να την αλλάξουν. Τέτοια κόμματα υπάρχουν στη Γαλλία, τη Δανία, τη Σουηδία. Η 
εξτρεμιστική Ακροδεξιά, ακόμα κι αν συμμετέχει στις εκλογές, πολεμάει τη δημοκρατία. 
Χρησιμοποιεί βία για να προωθήσει τον εθνικισμό ή και τον νεοναζισμό. Τέτοια σχήματα 
υπάρχουν στη Γερμανία, την Ουγγαρία και την Ελλάδα. 

   Ο φασισμός δε 
                                    γεννήθηκε  χτες. 
                                                     Ας ρίξουμε μια  σύντομη ματιά 
                                                    στην ιστορία του.

Φασισμός στην Ιταλία

Κατά το μεσοπόλεμο η μεγάλη οικονομική και κοινωνική κρίση γεννά στην Ιταλία το Εθνικό Φασιστικό Κόμμα του Μπενίτο Μουσολίνι.  Οι πρώτες φασιστικές οργανώσεις εμφανί-
ζονται το 1919: ακραίος εθνικισμός, μίσος κατά του σοσιαλισμού και του κομμουνισμού. 
Ο φασισμός υπόσχεται να χαρίσει δόξα στο ιταλικό έθνος. Στρέφεται κατά των εργατικών 
σωματείων και των απεργιών, κατά των σοσιαλιστών, των αναρχικών, των κομμουνιστών 
και γενικά των κομμάτων της Αριστεράς. Γρήγορα ενισχύεται από γαιοκτήμονες, βιομήχα-
νους, τμήματα του στρατού και της αστυνομίας. Τρομοκρατεί όποιον βρίσκει απέναντί του 
βυθίζοντας τη χώρα στη βία. Έτσι, το 1922 η εξουσία πέφτει στα χέρια του Μουσολίνι και η 
Ιταλία γίνεται φασιστική δικτατορία. 

Ναζισμός στη Γερμανία 

Την ίδια περίοδο, η Γερμανία είναι βυθισμένη στην κρίση. Η ήττα στον Α’ Παγκόσμιο Πόλεμο και οι δυσβάσταχτοι όροι της ειρήνευσης προκαλούν φτώχεια και ανεργία. Το 
εθνικό γόητρο είναι βαριά τραυματισμένο, η καθημερινότητα αβάσταχτη. Την κατάσταση 
εκμεταλλεύεται ο Αδόλφος Χίτλερ, που ιδρύει το Εθνικοσοσιαλιστικό Γερμανικό Εργατικό 
Κόμμα (NSDAP) και κατηγορεί τους πολιτικούς για την ήττα στον πόλεμο. Η ιδεολογία του: 
εθνικισμός, αντισημιτισμός, ρατσισμός, αντικομμουνισμός, κυριαρχία της άριας φυλής. 
Ανοίγει με τη βία το δρόμο προς την εξουσία, οργανώνει τα Τάγματα Εφόδου, τρομοκρατεί. 



22

Ταυτόχρονα γοητεύει τις εξαθλιωμένες μάζες. Κερδίζει δύναμη. Το γερμανικό κεφάλαιο 
στηρίζει τον Χίτλερ, γνωστοί μεγαλοαστοί γίνονται μέλη του κόμματος. Η τρομοκρατία 
κορυφώνεται, καταργούνται τα κόμματα. Οι Ναζί καίνε το κτίριο της Βουλής, ενοχοποιούν 
τους κομμουνιστές και αρχίζουν τις διώξεις. Ξεκινά η δικτατορία του Γ΄ Ράιχ. 

Ναζιστική βία και τρομοκρατία 

Δημιουργούνται στρατόπεδα συγκέντρωσης και φυλακίζονται κομμουνιστές, αναρχικοί, Εβραίοι, τσιγγάνοι, ομοφυλόφιλοι, αντιφρονούντες. Όσα βιβλία θεωρούνται ανατρεπτικά 
ή απλώς δε συμφωνούν με το ναζισμό καίγονται σε δημόσιες τελετές. Κάθε είδος πρωτο-
ποριακής τέχνης αποκαλείται άρρωστη, εκφυλισμένη, απαγορευμένη. Πολλοί πνευματικοί 
άνθρωποι και καλλιτέχνες γίνονται πρόσφυγες, εξορίζονται ή χάνουν τη ζωή τους.

Ολοκαύτωμα

Οι νόμοι της Νυρεμβέργης για την καθαρότητα του γερμανικού αίματος αποτελούν την απαρχή των διώξεων των Εβραίων. Στις 9 Νοεμβρίου 1938 ο υπουργός Προπαγάνδας 
Γκαίμπελς οργανώνει τη «νύχτα των κρυστάλλων»: καταστρέφονται οι βιτρίνες των εβραϊκών 
καταστημάτων, πυρπολούνται συναγωγές, λεηλατούνται σπίτια και μαγαζιά. Πολλοί Εβραίοι 
συλλαμβάνονται, οδηγούνται σε καταναγκαστικά έργα. Οι εβραϊκές συνοικίες αποκλείονται, 
γίνονται γκέτο ελεγχόμενα από τις δυνάμεις ασφαλείας. 
Ξεκινά η γενοκτονία. Πρόκειται για το μεγαλύτερο πρόγραμμα μαζικής εξόντωσης ανθρώπων 
στην Ιστορία. Στα στρατόπεδα συγκέντρωσης η ανθρώπινη ζωή εκμηδενίζεται: θάλαμοι 
αερίων, κρεματόρια, πειράματα σε ανθρώπους-πειραματόζωα, καταναγκαστικά έργα μέ-
χρι τελικής πτώσης. Ταυτόχρονα, μια ολόκληρη βιομηχανία κερδίζει από την εργασία και 
τα υλικά αγαθά των θυμάτων. Το τελικό αποτέλεσμα ήταν περίπου 6 εκατομμύρια νεκροί. 
Αυτός ο εφιάλτης ονομάστηκε «Ολοκαύτωμα».

Η  άρνηση του Ολοκαυτώματος

Η άρνηση ή αμφισβήτηση του Ολοκαυτώματος αποτελεί σταθερό στόχο των ακροδεξιών. Λένε πως δεν εξοντώθηκαν συστηματικά έξι εκατομμύρια Εβραίοι από τους Ναζί ή αμφι-
σβητούν το μέγεθος του εγκλήματος. Λένε πως οι νεκροί δεν ήταν τόσοι, πως πέθαναν από 
αρρώστιες κ.λπ. Οι ακροδεξιοί αναθεωρητές προσπαθούν  να ωραιοποιήσουν τη ναζιστική 
περίοδο με την επιλεκτική χρήση ή την παραποίηση ιστορικών πηγών, με αναφορές σε ψευδή 
γεγονότα και ατεκμηρίωτους ισχυρισμούς. Πρόκειται δηλαδή για ακροδεξιά προπαγάνδα 
με το μανδύα δήθεν σοβαρής έρευνας. Όμως κανένας σοβαρός ερευνητής ή ιστορικός δεν 
συμμερίζεται αυτές τις χονδροειδείς θέσεις. Η άρνηση του Ολοκαυτώματος αποτελεί ένα 
παράλογο εγχείρημα και σε πολλές χώρες συνιστά ποινικό αδίκημα γιατί ενισχύει το μίσος 
κατά των Εβραίων. Οι αρνητές θέλουν να προβάλλονται σαν διανοητές  που αντιμετωπίζουν 
περιορισμό της ελευθερίας γνώμης κι έτσι προσπαθούν να γίνουν συμπαθείς στο λαό.

Πόλεμος

Η ναζιστική Γερμανία συμμαχεί με τη φασιστική Ιταλία και το στρατοκρατικό καθεστώς της Ιαπωνίας. Οι χώρες αυτές, οι «Δυνάμεις του Άξονα», και κυρίως η επεκτατική πολιτική 
της Γερμανίας στην Ευρώπη, προκάλεσαν τον μεγαλύτερο και φονικότερο πόλεμο της αν-
θρώπινης Ιστορίας, τον Β΄ Παγκόσμιο. Ξέσπασε το 1939 με την εισβολή της Γερμανίας στην 
Πολωνία και τελείωσε έξι χρόνια αργότερα, αφήνοντας σχεδόν 60 εκατομμύρια νεκρούς.



23

Μα καλά, υπάρχουν νεοναζί στη χώρα 
που κάηκε από τους ναζί;

Ναι, υπάρχουν. Ας τους θυμίσουμε λοιπόν τα κατοχικά εγκλήματα στην Ελλάδα. Κατά τη διάρκεια της Κατοχής, οι Γερμανοί πραγματοποίησαν πολλά εγκλήματα πολέμου, κυ-
ρίως εκτελέσεις αμάχων σε περιοχές όπου εκδηλώθηκε ένοπλη αντίσταση εναντίον τους. 
Χαρακτηριστικά παραδείγματα μαζικών εκτελέσεων ήταν οι σφαγές στα χωριά Καλάβρυτα, 
Κομμένο και Δίστομο. Στο χωριό Κομμένο εκτελέστηκαν 317 άνθρωποι, ανάμεσά τους νήπια 
και παιδιά. Το χωριό των Καλαβρύτων καταστράφηκε ολοσχερώς και εξοντώθηκαν όλοι οι 
άντρες. Το Δίστομο καταστράφηκε επίσης και εκτελέστηκαν 218 κάτοικοι. 
Τόποι μαρτυρίου υπήρξαν πολλοί ακόμα. Εκατοντάδες άνθρωποι εκτελέστηκαν σε Βιάννο, 
Ιεράπετρα, Κλεισούρα Καστοριάς, Πύργους Κοζάνης, Χορτιάτη. Σύμβολο της κτηνωδίας 
αποτελεί το μπλόκο της Κοκκινιάς, όπου εκτελέστηκαν περισσότεροι από 200 Έλληνες ενώ 
πολλοί μεταφέρθηκαν στο στρατόπεδο του Χαϊδαρίου. Στο σκοπευτήριο της Καισαριανής 
εκτελέστηκαν εκατοντάδες αντιστασιακοί (200 άνθρωποι εκτελέστηκαν μόνο την Πρωτο-
μαγιά του 1944).  Στα εγκλήματα αυτά οι κατακτητές είχαν και Έλληνες συνεργάτες. Αυτοί 
προσέφεραν υπηρεσίες επιδιώκοντας προστασία και ανταλλάγματα. Άλλοτε είχαν λόγους 
ιδεολογικούς. Ήταν δηλαδή οι ίδιοι φασίστες ή ο έντονος αντικομμουνισμός τούς οδήγησε 
στις τάξεις των ναζί.

         
 Η Ακροδεξιά στην Ελλάδα: 
 βασικές πληροφορίες
Από τη δεκαετία του 1920 εμφανίζονται φασιστικές οργανώσεις. 
● Τον Ιούνιο του 1931 μέλη της ΕΕΕ (Εθνική Ένωσις Ελλάς) έκαψαν την εβραϊκή φτωχογει-
τονιά Κάμπελ της Θεσσαλονίκης, όπου ζούσαν περίπου 220 οικογένειες, οι περισσότερες σε 
παράγκες. ● Το 1936 επιβάλλεται η δικτατορία του Ιωάννη Μεταξά με χαρακτηριστικά που 
παραπέμπουν στον ιταλικό φασισμό. Ακολούθησαν λογοκρισία, τρομοκρατία, συλλήψεις, 
εκτοπίσεις και βασανιστήρια δημοκρατικών πολιτών. Οι μαθητές υποχρεώνονταν να συμμε-
τέχουν στην Εθνική Οργάνωση Νεολαίας (ΕΟΝ), με σκοπό τη συστηματική προπαγάνδα των 
φασιστικών ιδεών. ● Την περίοδο της Κατοχής ιδρύεται η ακροδεξιά Οργάνωση Χ με έντονο 
αντικομμουνιστικό χαρακτήρα. Η Χ συνεργάστηκε σε πολλές περιπτώσεις με τις κρατικές 
δυνάμεις ασφαλείας. ● Παράλληλα δρούσαν τα  τάγματα ασφαλείας (ή ευζωνικά τάγματα). 
Ιδρύθηκαν το 1943 με απόφαση της κατοχικής κυβέρνησης και συνεργάστηκαν ως ένοπλα 
σώματα με τον κατοχικό στρατό εναντίον των αντιστασιακών. Οι ταγματασφαλίτες βοήθη-
σαν στην τρομοκράτηση του λαού. Η πιο ακραία περίπτωση δωσιλογισμού (συνεργασίας 
με τον κατακτητή) ήταν οι ένοπλες ομάδες Ελλήνων που δρούσαν υπό γερμανικό έλεγχο.. 

Ο συνταγματάρχης Γεώργιος Πούλος στη Θεσσαλονίκη ήταν φανατικός ναζιστής. 
Οργάνωσε ένοπλο εθελοντικό σώμα με γερμανικά όπλα και στολές. Το σώμα αυτό 
πολεμούσε δίπλα στους Γερμανούς εναντίον του ΕΑΜ–ΕΛΑΣ, σκότωσε πολλούς αμά-
χους και έμεινε γνωστό για τη θηριωδία του.

Η ατιμωρησία των δωσίλογων μετά το τέλος του πολέμου ευνόησε την επιβίωση και ενί-
σχυση της Ακροδεξιάς. ● Τη δεκαετία του 1960 εμφανίστηκαν οργανώσεις με ακροδεξιό 



24

προσανατολισμό. Η Εθνική Κοινωνική Οργάνωση Φοιτητών (ΕΚΟΦ) βαρύνεται με πολλές 
βίαιες πράξεις κατατρομοκράτησης. Στο στρατό η Ακροδεξιά συνωμοτική οργάνωση ΙΔΕΑ 
προετοίμασε την επιβολή της δικτατορίας του Γ. Παπαδόπουλου το 1967.

Η δικτατορία κράτησε 7 χρόνια (1967-1974) και έληξε με την τουρκική εισβολή στην 
Κύπρο. Την τραγωδία αυτή προκάλεσε η ίδια η δικτατορία ανατρέποντας με πραξι-
κόπημα την νόμιμη κυπριακή κυβέρνηση. Κυριαρχούσαν τα βασανιστήρια, οι αυθαί-
ρετες συλλήψεις, η λογοκρισία, η εξορία δημοκρατικών πολιτών και η κατάργηση 
κάθε έννοιας δικαιοσύνης. Ηγέτες της δικτατορίας ήταν ο Γ. Παπαδόπουλος και μετά 
ο Γ. Ιωαννίδης. Σύμβολο του αγώνα εναντίον της ήταν η φοιτητική εξέγερση του 
Πολυτεχνείου τον Νοέμβριο 1973. Οι πρωτεργάτες του πραξικοπήματος αργότερα 
καταδικάστηκαν και φυλακίστηκαν.

Μετά τη δικτατορία δεν έλειψαν ποτέ οι νοσταλγοί της χούντας, αλλά για πολλά χρόνια δεν 
απέκτησαν σημαντική απήχηση. Στα παραδοσιακά μεγάλα κόμματα συχνά έβρισκαν χώρο 
και ορισμένοι εκφραστές ακραίων εθνικιστικών, αντισημιτικών και ξενοφοβικών ιδεών. 
Υπήρξαν περίοδοι έξαρσης αυτών των ιδεών, όπως η δεκαετία του 1990 με τα συλλαλητήρια 
για το Μακεδονικό ζήτημα και το 2000 με τις κινητοποιήσεις για το ζήτημα της αναγραφής 
του θρησκεύματος στις ταυτότητες. ● Τα προηγούμενα χρόνια παρατηρήθηκε δυστυχώς 
ισχυρή ανοχή τμημάτων του κρατικού μηχανισμού, των Σωμάτων Ασφαλείας και της Δικαι-
οσύνης, στην ακροδεξιά και ρατσιστική βία. Η ατιμωρησία για τέτοιες εγκληματικές πράξεις 
βοήθησε στην άνοδο της Ακροδεξιάς. ● Η άνοδος της Ακροδεξιάς σηματοδοτείται από την 
ενίσχυση του ΛΑΟΣ (Λαϊκός Ορθόδοξος Συναγερμός) του Γ. Καρατζαφέρη και τη συμμετοχή 
του στην κυβέρνηση Παπαδήμου (Νοέμβριος 2011). ● Η Ακροδεξιά εκμεταλλεύτηκε το 
γεγονός ότι ορισμένα δημοκρατικά κόμματα δεν την απομόνωσαν έγκαιρα αλλά, αντίθετα, 
συνεργάστηκαν μαζί της. Ακόμα χειρότερα, τμήμα του πολιτικού, οικονομικού και δημοσιο-
γραφικού συστήματος μοιάζει να λοξοκοιτάζει ακόμα και προς τη νεοναζιστική Ακροδεξιά. 
Είναι δηλαδή δυστυχώς ικανό να συνεργαστεί ακόμα και με τους χειρότερους εχθρούς της 
δημοκρατίας για λόγους συμφέροντος. Κάποια στελέχη του πολιτικού συστήματος έφτασαν 
να συνομιλούν κρυφά με τους νεοναζί. ● Οι νεοναζί φυσικά δεν άφησαν την ευκαιρία να 
χαθεί. Σε συνθήκες βαθιάς πολιτικής, οικονομικής και κοινωνικής κρίσης, η Χρυσή Αυγή, 
νεοναζιστικό μόρφωμα του περιθωρίου με αρχηγό τον Ν. Μιχαλολιάκο, παρουσίασε ραγδαία  
άνοδο. Σημαντικό κομμάτι του λαού βλέπει με συμπάθεια τους νεοναζί, παρά την εγκλη-
ματική τους δράση. ● Η Χρυσή Αυγή είναι μια βίαιη οργάνωση με αυστηρή στρατιωτική 
δομή. Μέλη της εμπλέκονται σε πολλές σοβαρές εγκληματικές πράξεις: ανθρωποκτονίες 
και απόπειρες ανθρωποκτονίας, επιθέσεις, οπλοκατοχή, τραυματισμοί, εμπρησμοί κ.ά. ● 
Μετά τη δολοφονία του Παύλου Φύσσα τον Σεπτέμβριο του 2013, άρχισε η διερεύνηση των 
εγκληματικών δραστηριοτήτων της Χρυσής Αυγής.

Ας δούμε τι έλεγε επίσημα η Χρυσή Αυγή για τις ιδέες της:
«Ο Φύρερ του γερμανικού Ράιχ, αυτός ο οραματιστής της νέας Ευρώπης, και η Εύα 
Μπράουν θα αυτοκτονήσουν στις 15.30 της 30ής Απριλίου 1945. Την ίδια μέρα, μετά 
από 38 χρόνια, εμείς οι Έλληνες εθνικοσοσιαλιστές θα σταθούμε προσοχή, χαιρετώ-
ντας με τον αιώνιο χαιρετισμό, και θα κρατήσουμε ενός λεπτού σιγή. Στις καρδιές μας 
φουντώνει η πίστη στα λόγια του Φύρερ, σε μια-δυο γενεές θα μου αποδοθεί Δικαιο-
σύνη. Στις καρδιές μας φουντώνει η πίστη στη νίκη. Η νίκη θα είναι δική μας. Νίκη που 
θα σημάνει την εθνικοσοσιαλιστική κοσμογονία και τη συντριβή του δηλητηριαστή 
όλων των λαών, του διεθνούς ιουδαϊσμού. Ο αγών συνεχίζεται, το μέλλον μάς ανήκει».

       Περιοδικό Χρυσή Αυγή



25



26



27



28



29



30

Διάλογος με έναν ακροδεξιό 

Όποιος έρχεται αντιμέτωπος με ακροδεξιές θέσεις συχνά αιφνιδιάζεται. Μπορεί να αι-σθανθεί ανήμπορος, να παραλύσει. Μπορεί να μη μιλήσει καθόλου. 
Γιατί; Επειδή οι ακροδεξιές θέσεις είναι αιχμηρές. Περιέχουν απλά, επιθετικά μηνύματα που 
δεν αφήνουν περιθώρια αντίρρησης. Αν ο ακροδεξιός πει στην αρχή «εγώ δεν είμαι ρατσι-
στής», ο ακροατής νιώθει να του αφαιρείται  ένα βασικό επιχείρημα (πώς να πεις κάποιον 
ρατσιστή ή φασίστα όταν το αρνείται πρώτος ο ίδιος;). 
Ο ακροδεξιός δείχνει βέβαιος για όσα λέει: όλοι οι πολιτικοί τα παίρνουν, οι Εβραίοι είναι 
ύπουλοι, οι μετανάστες κλέβουν, οι δυνατοί φθονούν και μισούν τη χώρα μας. Οι γενικεύσεις 
αυτές αρέσουν. Ρίχνουν τις ευθύνες αλλού.  Δείχνουν τον «εχθρό». Οι θέσεις αυτές είναι συχνά 
συναισθηματικά φορτισμένες, επικαλούνται την φτώχεια, την ανεργία, την εγκληματικότητα. 
Πώς να πάει κανείς αντίθετα σε αυτά; Πώς να τα αντικρούσει με ορθολογικό τρόπο; Αλλά 
ακόμα κι αν μπορεί, πρέπει να το κάνει;

Ας πάρουμε ένα φανταστικό αλλά όχι απίθανο παράδειγμα
Βρίσκεσαι σε μια παρέα, σε ένα οικογενειακό τραπέζι, στο σχολείο, σε ένα πάρτι. Η ατμό-
σφαιρα είναι χαλαρή. Ξαφνικά δίπλα σου κάποιος λέει «Τρομερό πράγμα η ανεργία σήμερα. 
Τόσοι νέοι πτυχιούχοι χωρίς δουλειά και οι ξένοι όλοι με θέσεις εργασίας».  Όλοι οι άλλοι 
κάνουν πως δεν άκουσαν, κάποιοι κουνάνε το κεφάλι συμφωνώντας ή κοιτάνε σιωπηλοί το 
ποτό τους. Εσύ τι κάνεις; 

Ας δούμε τι χρειάζεται για να τα καταφέρεις 
Σε μια κανονική συζήτηση, κερδίζει εκείνος που μιλάει με επιχειρήματα και ανατρέπει τα 
επιχειρήματα του συνομιλητή του. Αυτό είναι πιο δύσκολο στη συγκεκριμένη περίπτωση.  
Μπορεί ο συνομιλητής σου να σε αγνοήσει, να διαστρεβλώσει τα λόγια σου. Αυτό που κυρίως 
θα κάνει είναι να πηδάει από το ένα θέμα στο άλλο. Θα μιλάει με συνθήματα και εξυπνάδες. 
Μην τον αφήσεις. Μη φύγεις από το θέμα, εκτός αν το αποφασίσεις εσύ. Αν αρχίσει τις γενικο-
λογίες, να απαιτήσεις να μείνει στην πρώτη του τοποθέτηση και να τη συζητήσει. Η επιμονή 
σου μπορεί να αποδείξει πως οι ιδέες του είναι επιφανειακές και άσχετες με την αλήθεια.
Ας μείνουμε στο συγκεκριμένο παράδειγμα: οι ξένοι φταίνε για την ανεργία. 

Τον αγνοείς, σαν να 
μη συμβαίνει τίποτα. 
Εκείνος νιώθει 
δικαιωμένος, 
παίρνει θάρρος 
από την επιτυχία του. 

Αρχίζεις μια συζήτηση 
μαζί του.  
Μπορεί να τα καταφέ-
ρεις, μπορεί και όχι. 

ή 



31

Να μερικές ιδέες για να αντιδράσεις:
● «Πώς το ξέρεις;», «Μπορείς να μου εξηγήσεις πώς συνδέεται το ένα με το άλλο;», «Έχεις 
κάποιο συγκεκριμένο παράδειγμα;»: Να επιμείνεις, οι διευκρινιστικές ερωτήσεις συχνά 
μπορεί να καταδείξουν τον παραλογισμό του. 
● Σκέψου πως όλη η επιχειρηματολογία του βασίζεται στο γενικευμένο «αυτοί». Κάνε τον να 
γίνει συγκεκριμένος. Για κάθε γενικολογία του, εσύ να θέτεις ερωτήσεις που θα την κάνουν 
να ακούγεται κούφια και αστήρικτη.
● Μη βρεθείς σε θέση άμυνας, βάλε εκείνον στη θέση αυτή: «Ποιοι ξένοι μάς παίρνουν τις 
δουλειές;». Δώσε εσύ παραδείγματα από την πραγματικότητα: «Μήπως εννοείς τη Γεωργια-
νή που καθαρίζει το σπίτι σου, τον  Πακιστανό στα φραουλοχώραφα, την Πολωνέζα που 
φροντίζει τον παππού μου;». 
● Αν πάει να ξεφύγει, μίλα και για άλλους ξένους: «Ή μήπως εννοείς πως σου παίρνει τη 
δουλειά ο Ολλανδός μάνατζερ, ο Γάλλος σεφ, ο επενδυτής από το Κατάρ, ο Βραζιλιάνος 
ποδοσφαιριστής;». Κάνε τον δηλαδή να πει πως αφού δεν είναι όλοι οι ξένοι ίδιοι, άρα η 
σύνδεσή τους συνολικά με την ανεργία είναι μια ανοησία. 
● Να επιμείνεις μέχρι τέλους: «Εξήγησέ μου ακριβώς γιατί ο καθένας από αυτούς τους 
ανθρώπους σού παίρνει τη δουλειά». Μπορείς και να τον ειρωνευτείς: «Δεν ήξερα πως δού-
λευες νύχτα στη λαχαναγορά, την άνοιξη στα φραουλοχώραφα και το χειμώνα δεξί εξτρέμ 
στον Ολυμπιακό!».
● Μετά θα πει πως οι ξένοι είναι πολλοί. Ρώτα τον «Πώς υπολογίζεις τον αριθμό των ξένων;»,  
«Ποιος θα ήταν, κατά τη γνώμη σου, ο σωστός αριθμός για τη χώρα;», «Μετράς και τα παιδιά 
τους που γεννήθηκαν εδώ και πάνε σχολείο ή όχι;». Δείξε πως μιλάει για σοβαρά θέματα με 
επιπολαιότητα και χωρίς στοιχεία. 
● Αναφέρσου στις συνέπειες όσων λέει: «Να φύγουν, αυτό είναι που θέλεις πραγματικά;». 
Κάνε τον να γίνει συγκεκριμένος: «Πώς θα ήταν η ζωή μας αν αύριο έφευγαν όλοι οι ξένοι 
από τη χώρα; Πώς θα λειτουργούσε η οικονομία; Η αγροτική παραγωγή; Η κτηνοτροφία;». 
● Προσπάθησε να φέρεις τη συζήτηση στο δικό σου οικείο πεδίο: «Θέλεις να φύγουν και 
τα παιδιά των μεταναστών ή οι γονείς τους μόνο; Να φύγει δηλαδή ο Έντι από την τάξη μας, 
η Μελίσσα από το φροντιστήριο, η Αϊσέ που παίζουμε μαζί στο συγκρότημα; Και πού να 
πάνε; Ποια είναι η πατρίδα τους;». Φέρε τα δικά σου πραγματικά παραδείγματα. Μίλα για 
ανθρώπους της γενιάς σου, για νέους τους οποίους μπορεί να ξέρεις, μουσικούς, γκραφιτάδες, 
τεχνίτες, αθλητές, επιστήμονες που γεννήθηκαν και μεγαλώνουν εδώ.
● Τόνισε τι κρύβεται πίσω από τέτοιες θέσεις: «Πώς θα τους ξεφορτωθείς τους ξένους; Θα 
τους φορτώσεις σε καράβια; Για πού; Θα οργανώσεις μαζικές μεταφορές με τρένα; Μήπως 
κάτι τέτοιο έχει ξαναγίνει στο παρελθόν; Αυτό θέλεις;». 
● Μπορεί να ακούσεις για τους πολιτικούς που ανέχονται την κατάσταση και αφήνουν τη 
χώρα να καταστρέφεται. Ρώτα ευθέως: «Και τι θέλεις, κάποιον ηγέτη με μουστακάκι να μας 
σώσει; Αυτούς με τις σβάστικες στα μπράτσα; Πάλι το γνωστό παραμύθι που ξεκινάει και 
τελειώνει μέσα στο αίμα;».

 Ξέρεις τι κατάφερες; Βοήθησες να κλονιστεί το λογικό σχήμα που κρύβεται 
πίσω από τη θέση «οι ξένοι παίρνουν τις δουλειές μας»: 1. Έχουμε πολλούς ξένους. 
2. Ο καθένας φοβάται μήπως χάσει τη δουλειά του. 3. Οι ξένοι φταίνε γι’ αυτό. 4. Αν 
τους διώξουμε, τα προβλήματά μας θα λυθούν. 5. Οι πολιτικοί δε μας καταλαβαίνουν. 
6. Αυτό που χρειαζόμαστε είναι ένας ισχυρός ηγέτης.



32

Αντίλογος 
στον ακροδεξιό λόγο

Εσύ προσπάθησε να κλονιστούν οι προκα-ταλήψεις. Δεν είναι εύκολο. Οι ακροδεξιές 
απόψεις είναι δογματικές, δε σηκώνουν αμφι-
σβήτηση, επιδιώκουν μόνο τη συμφωνία ή την 
πρόκληση.  Σκέψου ποιες είναι οι αγαπημένες 
φράσεις ενός ακροδεξιού, οι αλήθειες και οι 
μύθοι του. Δοκίμασε να σκεφτείς κι άλλους 
τέτοιους εικονικούς διαλόγους με ερωτήσεις 
και απαντήσεις. Να μερικές ιδέες ενδεικτικά. 
Αν ψάξεις, θα βρεις πολύ καλύτερες δικές 
σου απαντήσεις.

Ακροδεξιός λόγος: Η εγκληματικότητα αυ-
ξάνεται και φταίνε οι μετανάστες.
Ο δικός σου αντίλογος: Τα επίσημα στα-
τιστικά δε λένε κάτι τέτοιο. Η βαριά εγκλη-
ματικότητα υποχωρεί και οι μετανάστες δεν 
εμπλέκονται σε αυτή περισσότερο από τους 
Έλληνες. Δεν το λέω εγώ, η ΕΛΑΣ το λέει. Η 
εγκληματικότητα που αυξάνεται είναι η δι-
αφθορά και το οικονομικό έγκλημα. Φταίνε 
για αυτά οι μετανάστες;

Ακροδεξιός λόγος: Το πολιτικό σύστημα 
είναι ξοφλημένο και χρειάζεται ένας ισχυρός 
εθνικιστής ηγέτης.
Ο δικός σου αντίλογος: Θυμάσαι πότε οι 
ευρωπαϊκοί λαοί έλεγαν ξανά τα ίδια; Θυμάσαι 
πού κατέληξαν; Και αν έρθουμε στο σήμερα, 
είναι, νομίζεις, το πολιτικό σύστημα ένα ενιαίο 
πράγμα; Είναι όλοι οι πολιτικοί ίδιοι; Εσύ είσαι 
ίδιος με όλους τους φίλους και τους συναδέλ-
φους σου; Γιατί οι πολιτικοί να είναι όλοι ίδιοι;

Ακροδεξιός λόγος: Το σύστημα πολεμάει 
τους εθνικιστές.
Ο δικός σου αντίλογος: Αλήθεια ε; Εγώ άλλα 
μαθαίνω. Αστυνομικοί είναι μέλη ακροδεξι-
ών οργανώσεων. Εφοπλιστές χρησιμοποιούν 
ακροδεξιούς μπράβους για να χτυπήσουν 
συνδικαλιστές. Κάποια ΜΜΕ φιλοξενούν 
ακροδεξιές ιδέες και δημοσιογράφοι χαριε-
ντίζονται με τους νεοναζί. Δημαγωγοί πολιτικοί 

χρησιμοποιούν ακροδεξιές απόψεις για να 
γίνουν αρεστοί. Οι περισσότερες ρατσιστικές 
επιθέσεις δεν έφτασαν ποτέ στη δικαιοσύνη. 
Ακόμα και ένας Γενικός Γραμματέας της κυ-
βέρνησης μιλούσε κρυφά με τους νεοναζί. 
Ποιο σύστημα λοιπόν τους πολεμάει;

Ακροδεξιός λόγος: Οι δικοί μας πατεράδες 
μετανάστευσαν νόμιμα στις άλλες χώρες.
Ο δικός σου αντίλογος: Πολλοί ναι, αρκε-
τοί όχι. Υπάρχουν Έλληνες που επιχείρησαν 
πολλές φορές να μπουν παράνομα στις ΗΠΑ. 
Υπάρχουν αμερικανικές εφημερίδες που τους 
έλεγαν βρωμιάρηδες και εγκληματίες. Σχηματί-
στηκαν ακόμα και ένοπλες ομάδες για να τους 
διώξουν, γιατί τους θεωρούσαν υπεύθυνους 
για την εγκληματικότητα.

Ακροδεξιός λόγος: Οι ακροδεξιοί έχουν «κα-
θαρά χέρια» και διώκονται για τις ιδέες τους.
Ο δικός σου αντίλογος: Μιλάς για εκείνους 
που κατέχουν παράνομα όπλα, εμπλέκονται 
σε ανθρωποκτονίες και σοβαρές πράξεις βίας, 
κατηγορούνται για συμμετοχή στο οργανωμένο 
έγκλημα, παρέχουν προστασία σε μαγαζιά, 
εκβιάζουν τους μικροπωλητές, διακινούν λα-
θραία; Για αυτά διώκονται. Είναι ιδέες όλα αυτά 
ή βαριά εγκλήματα; 

Ακροδεξιός λόγος: Οι εθνικιστές είναι άντρες 
με μπέσα και τιμή.
Ο δικός σου αντίλογος: Α ναι; Εγώ τους είδα 
να κλαίνε, να αρνούνται τις «ιδέες» τους, να 
καρφώνουν ο ένας τον άλλο, να κρύβονται πίσω 
από ανώνυμες απειλές, να χτυπάνε γυναίκες 
στην τηλεόραση και μετά να φεύγουν τρέχοντας 
για να αποφύγουν τη σύλληψη. Τους είδα να 
κρύβονται πίσω από τη βουλευτική ασυλία 
για να μη δικαστούν. Και πες μου τελικά: πόση 
τιμή έχουν δέκα οπλισμένοι μαντράχαλοι που 
δέρνουν έναν άοπλο πεσμένο κάτω; 

Ακροδεξιός λόγος: Οι ακροδεξιοί είναι τίμιοι 
Έλληνες, όχι λαμόγια.
Ο δικός σου αντίλογος: Έτσι ε; Εγώ μαθαίνω 
ότι μόλις εκλέχτηκαν βουλευτές έτρεχαν να 
διορίσουν συγγενείς τους στα γραφεία τους. 



33

Έκαναν ρουσφέτια. Χρησιμοποιούσαν τη θέση 
τους στη Βουλή για να προωθήσουν υποθέσεις 
δικές τους και των ευνοούμενων φίλων τους. 
Ψήφιζαν για φοροαπαλλαγές των εφοπλιστών. 

Ακροδεξιός λόγος: Οι ακροδεξιοί είναι γνή-
σιοι πατριώτες.
Ο δικός σου αντίλογος: Πατριώτης δεν είναι 
όποιος φωνάζει περισσότερο. Οι ακροδεξιοί 
μονίμως δηλώνουν πατριώτες, όμως συχνά 
εκθέτουν τη χώρα σε κίνδυνο. Αυτό έκαναν 
στα Ίμια με την Τουρκία, αυτό έκαναν στην 
Κύπρο, αυτό κάνουν στη Θράκη, αυτό κάνουν 
στις σχέσεις μας με την Αλβανία. Όποτε οι 
ακροδεξιοί «πουλάνε τζάμπα πατριωτισμό», 
η χώρα ετοιμάζεται για κάποια καταστροφή.

Ακροδεξιός λόγος: Οι εθνικιστές γνωρίζουν 
και τιμούν την ελληνική γλώσσα και ιστορία.

Ο δικός σου αντίλογος: Πώς τιμούν τη γλώσ-
σα και την ιστορία άνθρωποι που μιλάνε με 
μουγκρητά, κραυγάζουν και γράφουν ανώ-
νυμες απειλές στο ίντερνετ, μασκαρεύονται 
αρχαίοι Έλληνες και τιμούν το ναζισμό στις 
Θερμοπύλες; Μάλλον δεν κατάλαβαν και πολλά 
από τον κλασικό πολιτισμό. Η γλώσσα κι ο 
πολιτισμός θέλουν σκέψη, όχι μόνο μπράτσα. 

Ακροδεξιός λόγος: Οι φασίστες είναι γνήσιοι 
χριστιανοί.
Ο δικός σου αντίλογος: Φυσικά. Κι ο γάιδα-
ρος πετάει. Πώς γίνεται χριστιανοί να κάνουν 
ειδωλολατρικές τελετές και στα τραγούδια τους 
να υμνούν τον Σατανά; Ο αρχηγός της Χρυ-
σής Αυγής έχει χαρακτηρίσει το χριστιανισμό 
«θρησκευτική πανούκλα» και «σκοταδισμό 
20 αιώνων». Από την άλλη, η Εκκλησία έχει 
χαρακτηρίσει τον εθνοφυλετισμό αίρεση. 

Είναι σημαντικό να απαντάς σε τέτοιες θέσεις και να τις καταρρίπτεις. Το οφείλεις στον εαυτό σου. Πώς θα ζήσεις σε μια κοινωνία όπου τέτοιες ιδέες απειλούν να γίνουν κυρίαρχες; Μπορούμε να αφήσουμε τις πλα-
τείες, τις παρέες, τις συζητήσεις στο τραπέζι, στα μαγαζιά και στις γειτονιές 
στο έλεος των ακροδεξιών χωρίς την παραμικρή αντίσταση; Μπορούμε να 
αφήσουμε απροστάτευτα τα θύματα λεκτικών επιθέσεων; Η απόσταση από 
την έντονη λεκτική επίθεση μέχρι τη βία είναι πολύ μικρή. Όταν μπαίνεις 
σε μια τέτοια συζήτηση, θυμήσου πως αποδέκτες της λογικής σου επιχει-
ρηματολογίας δεν είναι τόσο ο ακροδεξιός απέναντί σου αλλά οι άλλοι, οι 
αναποφάσιστοι που σας παρακολουθούν. 

Είναι λοιπόν υποχρεωτικό να μιλάς 
πάντα με τους νεοναζί;

Φυσικά όχι. Όταν η συζήτηση νιώθεις πως θα τους χαρίσει μια ευκαιρία να 
προπαγανδίσουν ακραίες και βίαιες ιδέες, μην τους δώσεις αυτή την ευκαιρία. Όταν νιώ-
θεις πως έτσι τους νομιμοποιείς, μην το κάνεις. Αν κάποιος υποστηρίζει, για παράδειγμα, 
πως πρέπει να σκοτώνουμε τους ξένους, πως το Άουσβιτς είναι ένα ψέμα και δεν υπήρξε 
ποτέ Ολοκαύτωμα, πως κάποιες φυλές είναι κατώτερες και πρέπει να τις εξαλείψουμε, 
τότε μην απαντήσεις λογικά. Σε τέτοιες θέσεις, που φανερώνουν ακραία περιφρόνη-
ση για τους άλλους ανθρώπους, δεν αξίζει νομιμοποίηση μέσω της συζήτησης. Είναι 
καλύτερα να διαμαρτυρηθείς έντονα, να τονίσεις πως σε πολλές χώρες τέτοιες απόψεις 
διώκονται ποινικά και να αποχωρήσεις εξηγώντας πως δε γίνεται συζήτηση με αρνητές 
του ίδιου του ανθρώπινου πολιτισμού.



34

Ο ΓΙΑΝΝΗΣ ΑΝTΕΤΟΚΟΥΝΜΠΟ ΓΕΝΝΗΘΗΚΕ ΤΟ 1994 ΣΤΑ 
ΣΕΠΟΛΙΑ ΑΠΟ ΝΙΓΗΡΙΑΝΟΥΣ ΓΟΝΕΙΣ. ΕΚΕΙ ΜΕΓΑΛΩΣΕ, 

ΠΗΓΕ ΣΕ ΕΛΛΗΝΙΚΟ ΣΧΟΛΕΙΟ ΚΑΙ ΘΕΩΡΕΙ ΤΟΝ ΕΑΥΤΟ ΤΟΥ 
ΕΛΛΗΝΑ.

ΣΕ ΜΙΑ ΣΥΝΗΘΗ ΕΠΙ∆ΕΙΞΗ ΜΕΓΑΛΟΨΥΧΙΑΣ ΤΟ 
ΕΛΛΗΝΙΚΟ ΚΡΑΤΟΣ ∆ΕΝ ΤΟΥ ΧΟΡΗΓΟΥΣΕ 

ΕΛΛΗΝΙΚΗ ΥΠΗΚΟΟΤΗΤΑ. ΜΙΑΣ ΚΑΙ ∆ΕΝ ∆ΙΕΘΕΤΕ 
ΟΥΤΕ ΤΗ ΝΙΓΗΡΙΑΝΗ, Ο ΓΙΑΝΝΗΣ ΠΑΡΕΜΕΝΕ 

ΑΝΙΘΑΓΕΝΗΣ.

ΟΝΤΑΣ ΠΑΝΥΨΗΛΟΣ 
ΕΠΑΙΖΕ ΜΠΑΣΚΕΤ ΑΠΟ 

ΜΙΚΡΟΣ. ΑΡΧΙΚΑ ΣΕ 
ΓΗΠΕ∆ΑΚΙΑ...

...ΚΑΙ ΜΕΤΑ ΣΤΟΝ 
ΦΙΛΑΘΛΗΤΙΚΟ ΤΗΣ Α2 

ΚΑΤΗΓΟΡΙΑΣ...

ΑΛΛΑ ΟΙ ΑΜΕΡΙΚΑΝΟΙ 
ΚΑΡΑ∆ΟΚΟΥΣΑΝ! ΕΠΙΛΕΓΕΤΑΙ ΣΤΟ 
DRAFT ΣΤΟ ΝΟΥΜΕΡΟ 15 ΑΠΟ ΤΟΥΣ 
ΜΙΛΓΟΥΟΚΙ ΜΠΑΚΣ ΚΑΙ ΣΤΑ 19 ΤΟΥ 
ΓΙΝΕΤΑΙ Ο ΝΕΟΤΕΡΟΣ ΠΑΙΚΤΗΣ ΠΟΥ 

ΑΓΩΝΙΖΕΤΑΙ ΣΤΟ ΝΒΑ! 



35

ΣΕ ΕΝΑ ΡΕΣΙΤΑΛ ΥΠΟΚΡΙΤΙΚΗΣ ΤΕΧΝΗΣ Ο ΕΛΛΗΝΑΣ ΠΡΩΘΥΠΟΥΡΓΟΣ 
ΤΟΝ ∆ΕΧΕΤΑΙ ΣΤΟ ΜΕΓΑΡΟ ΜΑΞΙΜΟΥ, ΤΟΥ ΕΥΧΕΤΑΙ «ΚΑΛΑ 

ΚΑΡΦΩΜΑΤΑ» ΚΑΙ ΤΟΝ ΣΥΓΧΑΙΡΕΙ ΠΟΥ ΤΙΜΑ ΤΗ ΧΩΡΑ ΣΤΟ ΕΞΩΤΕΡΙΚΟ.

ΜΕΤΑ ΑΠ’ ΑΥΤΟ ΘΕΤΕΙ ΒΑΣΙΜΗ 
ΥΠΟΨΗΦΙΟΤΗΤΑ ΓΙΑ ΤΟ ΟΣΚΑΡ 

ΥΠΟΚΡΙΤΙΚΗΣ ΤΕΧΝΗΣ ΣΤΗΝ 
ΕΠΟΜΕΝΗ ΑΠΟΝΟΜΗ. 

ΣΤΟ ΜΕΤΑΞΥ, ΣΤΑ ΓΡΑΦΕΙΑ 
ΤΩΝ «ΧΡΥΣΩΝ ΧΑΖΩΝ»... ΦΙΡΕΡ, 

ΦΙΡΕΡ...

 ...ΠΗΡΑΝ ΣΤΟ
ΝΒΑ ΕΝΑΝ 

ΜΠΑΣΚΕΤΜΠΟΛΙΣΤΑ 
ΑΠ’ ΤΑ ΣΕΠΟΛΙΑ...

ΝΑΙ! ΝΑΙ! ΤΟ ΕΛΕΓΑ ΠΑΝΤΑ!
Η ΕΛΛΗΝΙΚΗ ΦΥΛΗ, ΤΟ ΚΑΘΑΡΟ 

ΕΛΛΗΝΙΚΟ ΑΙΜΑ ΤΩΡΑ ∆ΙΚΑΙΩΝΕΤΑΙ! 
ΘΑ ∆ΕΙΞΟΥΜΕ ΓΙΑ ΜΙΑ ΑΚΟΜΑ ΦΟΡΑ 

ΣΤΟΥΣ ΒΡΩΜΟΞΕΝΟΥΣ ΤΙ ΘΑ ΠΕΙ 
ΕΛΛΑ∆Α...



36

ΚΑΙ ΤΙ ΕΓΙΝΕ; ΣΙΓΑ
Τ’ ΑBΓΑ... ΚΛΩΤΣΑΝΕ 

ΜΙΑ ΜΠΑΛΑ... ΚΑΙ 
ΛΟΙΠΟΝ; ΣΠΟΥ∆ΑΙΑ

ΤΑ ΛΑΧΑΝΑ!

Ε, ΛΟΙΠΟΝ, ΘΑ ΣΑΣ ΤΟ ΑΠΟ∆ΕΙΞΩ!
ΣΕ ΕΝΑ ΜΗΝΑ ΑΠΟ ΣΗΜΕΡΑ ΘΑ 
∆ΕΙΤΕ ΜΕ ΤΑ ΜΑΤΙΑ ΣΑΣ ΕΝΑ 

ΧΙΜΠΑΤΖΗ ΝΑ ΒΑΖΕΙ ΚΑΛΑΘΙΑ!

ΕΕΕΕ... ΞΕΡΕΤΕ...
Ο ΠΙΤΣΙΡΙΚΑΣ

ΕΙΝΑΙ... ΕΙΝΑΙ...
ΜΕΤΑ ΣΥΓΧΩΡΗΣΕΩΣ... 

Μ Α Υ Ρ Ο Σ ...

ΜΑΥ... ∆ΗΛΑ∆Η... 
ΟΧΙ ΕΛΛΗΝΑΣ; 
ΚΑΤΑΜΑΥΡΟΣ;

...ΑΠΟ ΤΗ 
ΝΙΓΗΡΙΑ...

ΤΙ ΕΧΕΤΕ ΝΑ ΠΕΙΤΕ
ΓΙΑ ΤΗΝ ΕΠΙΤΥΧΙΑ ΤΟΥ 

ΑΝΤΕΤΟΚΟΥΝΜΠΟ; ∆ΕΝ 
ΣΥΓΚΙΝΕΙΣΤΕ ΠΟΥ ΤΙΜΑ

ΤΗ ΧΩΡΑ ΜΑΣ;

ΓΙΑΤΙ ΝΑ ΣΥΓΚΙΝΗΘΩ; ΣΠΟΥ∆ΑΙΟ ΠΡΑΓΜΑ... 
ΚΙ ΕΝΑΣ ΧΙΜΠΑΤΖΗΣ ΜΠΟΡΕΙ ΝΑ ΒΑΛΕΙ 

ΜΙΑ ΜΠΑΛΑ Σ’ ΕΝΑ ΚΑΛΑΘΙ ΑΝ ΤΟΥ 
ΚΟΥΝΗΣΕΙΣ ΜΙΑ ΜΠΑΝΑΝΑ...

ΑΥΤΟ ΕΙΝΑΙ 
ΑΠΑΡΑ∆ΕΚΤΟ. ∆ΕΝ 
ΜΠΟΡΕΙΤΕ ΝΑ ΛΕΤΕ 

ΤΕΤΟΙΑ...



37

ΦΙΡΕΡ, ∆ΕΝ 
ΧΡΕΙΑΖΕΤΑΙ ΝΑ 

ΨΑΧΝΟΥΜΕ ΓΙΑ ΣΤΟΛΗ. 
ΜΕΡΙΚΑ ΑΠΟ ΤΑ ΜΕΛΗ 
ΜΑΣ ΘΑ ΜΠΟΡΟΥΣΑΝ 

ΝΑ ΞΕΓΕΛΑΣ...

ΑΠΟ ΤΗΝ ΑΛΛΗ ΚΙΟΛΑΣ
ΜΕΡΑ ΕΠΙΛΕΚΤΑ ΜΕΛΗ 

TΗΣ ΟΡΓΑΝΩΣΗΣ ΑΡΧΙΖΟΥΝ
ΤΗ ΣΚΛΗΡΗ ΕΚΠΑΙ∆ΕΥΣΗ.

ΠΗ∆Α, 
ΠΙΘΗΚΑ!

ΠΙΑΣ’ ΤΗΝ!

∆ΩΣΕ 
ΠΑΣΑ!

ΑΣΙΣΤ, ΡΕ!
ΑΣΙΣΤ, ΡΕ!

ΤΙΠΟΤΑ, ΦΙΡΕΡ...
∆ΕΝ ΠΗ∆ΑΕΙ...

∆ΕΝ ΛΕΕΙ ΝΑ 
ΧΤΥΠΗΣΕΙ ΤΗ 

ΜΠΑΛΑ...

ΕΧΩ ΜΙΑ Ι∆ΕΑ! ΓΙΑΤΙ ΝΑ 
ΧΡΗΣΙΜΟΠΟΙΗΣΟΥΜΕ ΑΛΗΘΙΝΟ 

ΠΙΘΗΚΟ; ΚΙ ΑΝ ΝΤΥΣΟΥΜΕ 
ΚΑΠΟΙΟΝ ΑΠΟ ΜΑΣ ΜΕ ΜΙΑ 
ΤΕΛΕΙΑ ΣΤΟΛΗ; ΘΑ ΤΟΥΣ 
ΞΕΓΕΛΑΣΟΥΜΕ ΟΛΟΥΣ!

ΛΑΜΠΡΗ Ι∆ΕΑ, 
ΓΚΕΜΠΕ...

 ΕΕΕ... ΜΠΑΜΠΗ! 
ΜΠΡΑΒΟ!

ΣΚΑΣΜΟΣ,
ΗΛΙΘΙΕ!

ΓΚΕΜΠΕ...
 ΕΕΕ... ΜΠΑΜΠΗ,

ΠΡΟΧΩΡΑΜΕ
ΤΟ ΣΧΕ∆ΙΟ ΣΟΥ!



38

ΤΩΡΑ ΘΑ ΣΑΣ ΑΠΟ∆ΕΙΞΟΥΜΕ 
ΟΤΙ ΑΚΟΜΑ ΚΙ ΕΝΑΣ ΠΙΘΗΚΟΣ 
ΜΠΟΡΕΙ ΝΑ ΠΑΙΞΕΙ ΜΠΑΣΚΕΤ!

ΜΠΡΑΒΟ, ΟΝΟΥΦΡΗ! 
ΕΙΣΑΙ ΠΟΛΥ ΠΕΙΣΤΙΚΟΣ! 
ΤΗΝ ΕΠΟΜΕΝΗ ΦΟΡΑ ΝΑ 

ΧΤΥΠΗΣΕΙΣ ΚΑΙ ΤΗ 
ΜΠΑΛΑ! 

ΕΙΝΑΙ ΤΕΛΕΙΟΣ! ΚΑΝΕΙΣ 
∆ΕΝ ΘΑ ΚΑΤΑΛΑΒΕΙ

ΟΤΙ ∆ΕΝ ΠΡΟΚΕΙΤΑΙ ΓΙΑ 
ΑΛΗΘΙΝΟ ΠΙΘΗΚΟ!

ΟΡΜΑ, ΠΙΘΗΚΕ! 
ΠΑΝΩ ΑΠΟ ΤΟ 

ΦΙΛΕ!

ΗΛΙΘΙΟΙ! 
ΜΠΑΣΚΕΤ ΕΙΠΑΜΕ! 

ΜΠΑΣΚΕΤ, ΟΧΙ 
ΒΟΛΕΪ!

!!!
XA
XAXA XA

XA
XA XAXAXA

ΕΛΑ,
ΠΙΘΗΚΕ!

ΠΗΔΑ!ΝΑ Η ΜΠΑΛΑ!



39

Ποιοι γίνονται στόχος 
του φασιστικού μίσους; 

«Παλιοαράπη, να ξεκουμπιστείς να πας στην πατρίδα σου… 
σκότωσέ τον, τον πούστη, τον παλιοαράπη»

Αυτά φώναζαν οι νεοναζί την ώρα που έκαναν οργανωμένες επιθέσεις σε μετανάστες. 
 

Νομίζεις πως το μίσος τους απειλεί μόνο κάποιους 
μακρινούς ξένους; Πιστεύεις πως οι υπόλοιποι είμαστε 
ασφαλείς; Πιστεύεις πως είσαι ασφαλής;

Ε λοιπόν, κοίτα ποιοι έχουν μπει 
ως τώρα στο στόχαστρο:

δικηγόροι συμπαραστάτες θυμάτων ρατσιστικής 
βίας, εθελοντικές οργανώσεις, κοινωνικά ιατρεία 
αλληλεγγύης, Εβραίοι, μετανάστες, ομοφυλόφιλοι, 
αριστεροί, αντιφασίστες, αναρχικοί, διεμφυλικοί, ανά-
πηροι, ψυχικά ασθενείς, διανοητικά ασθενείς, υπερα-
σπιστές των δικαιωμάτων του ανθρώπου, εξαρτημέ-
νοι από ουσίες, Ρομά, μειονότητες, μουσουλμάνοι, 
πανεπιστημιακοί και διανοούμενοι, «εκφυλισμένοι» 
καλλιτέχνες, συνδικαλιστές, εκπαιδευτικοί που διδά-
σκουν τα ανθρώπινα δικαιώματα, δημοσιογράφοι

Όταν μιλάνε για ασφάλεια, ξέρεις τι εννοούν; Εννοούν να επιβάλλουν 
τον τρόμο. Η μεγαλύτερη απειλή για τη δημόσια ασφάλεια είναι οι ίδιοι. 
Σκέψου λογικά: μπορεί να προστατεύσει τη δημόσια ασφάλεια μια ομά-
δα με μαχαίρια και λοστούς που επιτίθεται σε όποιον «δε γουστάρει»; 

Μήπως το σύνθημα των νεοναζί 
«Εναντίον όλων» 
έχει αρχίσει να γίνεται πράξη; 



40

Τα σύμβολα της Ακροδεξιάς

Αγαπημένη συνήθεια της Ακροδεξιάς είναι να κρύβεται πίσω από σύμβολα. 
Άλλα είναι πολύ γνωστά, άλλα τα αναγνωρίζουν μόνο λίγοι. 
Ας δούμε μερικά από αυτά.

Συμβολικός αριθμός για το 
σύνθημα Heil Hitler, καθώς 
το H είναι το 8ο γράμμα του 
αλφαβήτου (HH= Heil Hitler)

Οι Κεραυνοί των SS, σύμβολο 
της ναζιστικής αστυνομίας 
SS (Schutzstaffel)

Η Σβάστικα, αρχαίο σύμβολο 
που χρησιμοποίησε ο Αδόλ-
φος Χίτλερ ως κύριο έμβλημα 
του Ναζιστικού Κόμματος. 
Η χρήση της απαγορεύεται 
σήμερα σε πολλές χώρες, με 
πρώτη τη Γερμανία

Ακρωνύμιο για τη φράση 
White Power (Λευκή Δύναμη) 
ή White Pride (Λευκή Περη-
φάνια)

Το Κεφάλι του Θανάτου, 
σύμβολο του κλάδου των 
SS-Totenkopfverbande, που 
φρουρούσαν τα στρατόπεδα 
συγκέντρωσης και αργότερα 
των 3rd SS «Totenkopf» Panzer 
Division, που διέπραξαν πολλά 
εγκλήματα πολέμου

Το αγκίστρι του λύκου, αρχαίο 
βορειοευρωπαϊκό ιδεόγραμμα 
που χρησιμοποίησε 
ο γερμανικός στρατός 
στον Β΄ Παγκόσμιο Πόλεμο

Ο μαίανδρος, αρχαιοελληνικό 
σύμβολο που χρησιμοποιεί 
η Χρυσή Αυγή «παίζοντας» 
με την ομοιότητά του 
με τη σβάστικα

Ο Κέλτικος Σταυρός,  γνωστό 
σύμβολο της «λευκής ανωτε-
ρότητας»

Οι σταυρωτές χειροβομβίδες, 
έμβλημα μιας μονάδας των 
ναζιστικών Waffen-SS που 
διέπραξε πολλές θηριωδίες

Συνδυασμός γράμματος και 
αριθμού ώστε να σχηματίζεται 
η λέξη Hate (μίσος)

Σύμβολο των Hammerskins, 
παλιάς ρατσιστικής σκληρο-
πυρηνικής skinhead ομάδας 
στις ΗΠΑ

Ο Ναζιστικός Αετός, σύμβολο 
του Γερμανικού Εθνικοσοσια-
λιστικού Κόμματος από τη δε-
καετία του 1920 και σύμβολο 
της κυβέρνησης όταν οι Ναζί 
πήραν την εξουσία



41

Τι μπορείς να κάνεις;

Δεν μπορούμε να αφήσουμε την αντιμετώπιση της 
Ακροδεξιάς σε κάποιους «άλλους». Δεν είναι υπό-
θεση των «μεγάλων», των πνευματικών ανθρώ-
πων, των «ισχυρών», των πολιτικών. Δεν υπάρχουν 
κάποιοι που θα λύσουν το πρόβλημα για σένα. Ο 
καθένας μπορεί να δραστηριοποιηθεί στο δικό 
του επίπεδο, στους χώρους όπου κινείται.

Η αντιμετώπιση δεν είναι θέμα κάποιας πολιτικής απόφασης, ενός νόμου. 
Φυσικά χρειάζονται και νόμοι. Χρειάζεται επιτέλους το κράτος να κάνει όσα οφείλει: να 
ερευνά και να τιμωρεί τα ρατσιστικά εγκλήματα, να μην επιτρέπει σε κρατικούς υπαλ-
λήλους να ανέχονται τέτοιες πράξεις, να καταπολεμά τις πρακτικές που ενισχύουν τις 
διακρίσεις και το ρατσισμό. Όμως, πέρα από αυτά, η υπεράσπιση της δημοκρατίας και 
της ανθρώπινης αξιοπρέπειας, ο σεβασμός και η προστασία των δικαιωμάτων του αν-
θρώπου είναι καθημερινή υπόθεση όλων μας. Ας δούμε λοιπόν τι μπορούμε να κάνουμε. 
Δες εσύ ο ίδιος ή η ίδια τι μπορείς να κάνεις.

Το πρώτο βήμα: κράτα τα μάτια σου ανοιχτά! Βρες κι άλλους σαν εσένα. Σκε-
φθείτε α) τι μπορείτε να κάνετε μόνοι σας, β) για ποιες ενέργειες θα χρειαστείτε συμβου-
λές και βοήθεια, γ) σε ποιες περιπτώσεις θα παρακινήσετε άλλους να δράσουν.

Είσαι στο σχολείο ή στο πανεπιστήμιο και διαπιστώνεις πως οι 
φασιστικές ιδέες έχουν απήχηση; Αντιλαμβάνεσαι πως υπάρχει ενδοσχολικός εκφο-
βισμός με ρατσιστικά κίνητρα; Μην αδιαφορείς. Βρες ανθρώπους γύρω σου που ανη-
συχούν όπως εσύ. Μίλα μαζί τους. Συνεννοηθείτε. Μιλήστε με τους υπεύθυνους του 
σχολείου, το διευθυντή ή κάποιον καθηγητή που πιστεύετε πως ανησυχεί όσο εσείς. 
Οργανώστε μια ομάδα, ετοιμάστε μια εκδήλωση. Ελάτε σε επαφή με οργανώσεις που 
υπερασπίζονται τα δικαιώματα του ανθρώπου, καλέστε τους να σας μιλήσουν, ζητήστε 
πληροφοριακό υλικό. 

Κυκλοφορείς στο δρόμο, στα μέσα μεταφοράς και γίνεσαι μάρτυρας μιας 
πράξης ρατσιστικής βίας; Κατάγραψε το περιστατικό, ενημέρωσε φορείς που συγκε-
ντρώνουν πληροφορίες για τέτοιες πράξεις. Απευθύνσου στις αρχές, ζήτησέ τους να 
αντιδράσουν και να επιβάλουν τον νόμο.



42

Ενημέρωσε όσους μπορείς, 

χρησιμοποίησε τα μέσα 

κοινωνικής δικτύωσης, 

φρόντισε να κυκλοφορήσει 

το μήνυμα πως η Ακροδεξιά 

αποτελεί κίνδυνο για όλους. 

Το σημαντικότερο: 

Μην αφήσεις 
το φόβο να 
κυριαρχήσει



43

Χρήσιμες πληροφορίες σχετικά με αντιφασιστικές 
και αντιρατσιστικές οργανώσεις, μεταναστευτικές κοινότητες, 
οργανώσεις δικαιωμάτων, υπηρεσίες και φορείς  

Antinazi Ζone http://antinazizone.blogspot.gr/  
Κίνηση «Απελάστε το Ρατσισμό» http://www.kar.org.gr/  
Κίνηση «Ενωμένοι Eνάντια στο Ρατσισμό και τη Φασιστική Απειλή» (ΚΕΕΡΦΑ) 

http://www.antiracismfascism.org/  
JailGoldenDawn | Για την Πολιτική Αγωγή του αντιφασιστικού κινήματος 

http://www.jailgoldendawn.com 
Naftha-Nazi Free Thessaloniki Assembly https://www.facebook.com/nafthathess 
Γιατροί του Κόσμου http://www.mdmgreece.gr/ 
Γιατροί Χωρίς Σύνορα http://www.msf.gr/ 
Διεθνής Αμνηστία http://www.amnesty.org.gr
Ελληνική Ένωση για τα Δικαιώματα του Ανθρώπου http://www.hlhr.gr/  
Ελληνικό Συμβούλιο για τους Πρόσφυγες http://www.gcr.gr/  
Ελληνικό Φόρουμ Μεταναστών http://www.migrant.gr/  
Ελληνικό Φόρουμ Προσφύγων http://refugeegr.blogspot.gr/ 
Δίκτυο Καταγραφής Περιστατικών Ρατσιστικής Βίας http://www.rvrn.org  
Δίκτυο Κοινωνικής Υποστήριξης Προσφύγων και Μεταναστών 

http://migrant.diktio.org/   
Ομάδα Δικηγόρων για τα Δικαιώματα Προσφύγων και Μεταναστών 

http://omadadikigorwn.blogspot.gr/  
Ομάδα Νομικών για τα Δικαιώματα των Μεταναστών/ριών και Προσφύγων 

Θεσσαλονίκης http://nomikoimetanastes.wordpress.com/  
Σωματείο Υποστήριξης Διεμφυλικών http://www.transgender-association.gr/  
Asante http://asante.gr/ 
Colour Youth http://www.colouryouth.gr/ 
Praksis http://www.praksis.gr/el/  
Ελληνική Αστυνομία, Υπηρεσία Αντιμετώπισης Ρατσιστικής Βίας

Γραμμή Καταγγελιών: 11414  
Συμβούλιο Ένταξης Μεταναστών Δήμου Αθηναίων 

https://www.cityofathens.gr/node/384 
Συνήγορος του Πολίτη: Συνήγορος για το Μετανάστη, τον Πρόσφυγα 

και τον Ομογενή http://www.synigoros.gr/?i=foreigner.el   
Ύπατη Αρμοστεία του ΟΗΕ για τους Πρόσφυγες  http://www.unhcr.gr/ 


