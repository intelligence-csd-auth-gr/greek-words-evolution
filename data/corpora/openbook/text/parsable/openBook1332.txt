





































Layout 1


Βασίλης Λαλιώτης

εε κκ φφ ρρ άά σσ εε ιι ςς
Ενδυμίων





Κι άφησαν ως εμάς το έργο των "εκφράσεων" 
που σκοπεύουν σε μιαν απόσβεση.



Έκφρασις 1

Καφέδες τέσσερις, ρολόγια εφτά, λαμπτήρες
και ψάρια να σου δείχνουν κάθε που έπιασες βυθό
ένα δύο δεκατρία είναι εκεί, το έχω, αTά ας μην
θα πρέπει να είναι όνειρο που τα γυμνά σύρματα 
δεν σε χτυπάνε, έτσι κι αTιώς εξορισμένος μιας εικόνας
πας, εκπαιδευμένος μιας σιωπής κάτι παράμερο
που αφήνει άρωμα ηδονής κομμένου λόγου. Θέλω
κάτι σκληρό να σπάσει ακόμα του εαυτού μου
να φτάσω εκεί που να μην έχω όνομα.



Έκφρασις 2

Δέκα και εφτά όταν τα ψάρια πήδησαν
προς τους λαμπτήρες, θέλω να πω τα ξαφνικά
της μέρας κατάγονται από συνδεσμολογίες 
κουρελιών ονείρου. Κανένα άλμα γάτας 
στο σταματημένο μηχανάκι, μόνο βήματα
κάποιας γυναίκας που πέρασε κι έπεσε
στο ποίημα ακριβώς γιατί δεν συναντηθήκαμε.
Δώσε στη νύχτα ότι χρειάζεται και μη λυπάσαι.



Έκφρασις 3

Ο Κάφκα ήταν, ο Καρυωτάκης; Ποίημα ήταν
αποσυνδεδεμένο απ’ την εικόνα του εξοδάκι 
κάτι σιωπούλες από εTηνικά της συμφοράς
μη δεις μη μάθεις και μην καταλάβεις, μα αυτός,
ας πούμε το εγώ του ποιήματος, προχώρησε
ανάμεσα σε γάτες και πουλιά αφήνοντας
μες στο γαλάζιο από σπαρμένα γυναικών ονόματα
ένα μονάχα σώμα γυναικός ανώνυμο.

[7]



Ζωγραφική Τυφλού

Κατά την άμυνα του στο λευκό που του περνάει,
έμαθες πια, σκιάζεται το κάθε εγουλάκι, έτσι
του αποθέτεις κάτι ωάρια λέξεων εκεί που λέν
πως κρύβουν φόβους όσοι αγάπησαν εικόνες
και να μη βλέπει μην ακούει μην αισθάνεται
τσιγάρο να του καις στο μπράτσο κι αυτό τίποτα
ν’αφήνει πάνω σου αμάχητο το θέλω του
γιατί του ανθρώπου είναι το ζώο που αγαπάει
να φεύγει πέρα που αγαπάει το λάθος του.
Έτσι θα έχουμε λεξούλες από τις ξυστές
του πως σε λένε είπαμε; Όλοι οι άTοι
λαμπτήρες, ψάρια, ωρολόγια, πουλιά 
που δεν σημαίνουν κάτι περισσότερο από
λαμπτήρες, ψάρια, ωρολόγια, πουλιά
ενώ ευκίνητος θα έχεις κρύψει ένα κάτι
από το δεν και το αδύνατο που είναι της επιθυμίας
ποτέ να μη συγκατανεύσει μες στον κόσμο.
Γι αυτό και όταν σε ρωτήσουν έτσι όπως
σ’εγκαταλείπει ότι νιώθεις μες στη βεβαιότητα
που κι όλας σου έγινε ξυράφι μες στα σπλάχνα
εσύ να πεις σαν αναγνώστης λέξεων πως
είναι λαμπτήρες, ψάρια, ωρολόγια, πουλιά,
όταν ο ψίθυρος απλά θα σου αρχινάει
του πως σε λένε είπαμε; Όλοι οι άTοι
Δεν είναι τίποτα, δεν είναι τίποτα, αTά πονάει.

[8]



Έκφρασις 4

Θα παραμερίσουμε τις στοίβες με τα βιβλία
να δούμε δυο γυμνά σώματα γυναικών που
ξεχάστηκαν στην άκρη του ποιήματος. Μετά
θ’αρχίσουμε να αφαιρούμε τα δέντρα και τα
μωβ χόρτα που το έθρεψαν. Θα βγεί ένα λευκό
εξόχως αζωγράφιστο και ίσως πολύ ποιητικό 
όπου κι αυτή τη φορά θα έχεις σπάσει
μα τώρα με όλα τα τηλέφωνα κλειστά.

[9]



Έκφρασις 5

Δέκα και εφτά στο ρολόι της Πράγας
σ’ εκείνο το ποίημα του Ρεμπώ κιόλας
φαίνεται θ’ άχνισαν τα καφεδάκια. Δεν
υπάρχει πληγή που να κλείνει γι αυτό
σβήνουμε το ποδήλατο και το κορίτσι
που προσμένει και πού να βρεις αγάλματα.
Έχει ένα κίτρινο μακριά στον ουρανό
και στους τοίχους που θα είναι φυλακής
ακούγονται βραχνά τα σιωπητήρια.
Πέρνα ένα δεν πάνω απόλα αυτά
και το χεις πια το ποίημα σου αμετάτρεπτο
αμέτοχο και ανεπίδεκτο συγνώμης.

[10]



Έκφρασις 6

Αυτή η δεκάτη κι εφτά πρώτα τί επίμονη
βγάλτη επιτέλους αν τύχει κι έχεις πρόσωπο
γιατί το σώμα σου γυμνό είναι ανωνυμία Άουσβιτς
δύσκολο πάντα να το καθορίσεις
μια μούχλα πράσινη το τρώει κιόλας
τί μπορούσες να ξέρεις από ποιό μέτρο
αγάπης σε μετρούσα μέσα μου αφού
από χρόνο ξέρεις μόνο όσα θα σβηστούν
από σάπιο χαλκό πουλιά των αγαλμάτων.

[11]



Έκφρασις 7

Τα σκυλιά σταμάτησαν να πιουν μέσα στο ποίημα
γιατί το ποίημα κερδίζει όσο χάνεις εσύ και
μένει μονάχα το σπίτι του Ταρκόβσκι να καίγεται.
Θα φυσήξει ένας αέρας να τα πάρει όλα
για να μας τυραννούν θροΐσματα ενός τόπου
που επειδή υπήρξε δεν υπάρχει δυο φορές
και τα σκυλιά για να μας ελεήσουν 
πριν και το ποίημα σβήσει ότι το άρχισε
θα τρώνε μόνο τ΄αποφάγια του επερχόμενου.

[12]



Έκφρασις 8

Φτάνει να είναι απόσβεση, ό, τι είναι.
Ποιός είσαι εσύ που θα μας βάλεις το ερώτημα
για το βάθος της πληγής μας έξω απ’ τη σιωπή;
Τι μπορούσες να ξέρεις εσύ, δυο χρονών,
όταν το γιασεμάκι ανάσαινα του κακοαγαπημένου;
Είναι ένα βλέμμα βάνδαλου από εκεί
που ορέγεται να σβήνει μερόνυχτα κι ως το μηδέν
στου Μάλεβιτς το μαύρο το τετράγωνο
Δεν ξέρεις, να μη μάθεις, και να μην
σειρά στον τοίχο τα σβησμένα ονόματα.

[13]



Έκφρασις 9

Ώρα να δοξαστεί κι ο τρόπος όπου σβή-
νεσαι, γενναιόδωρα ζήτησε ο ποιητής, κι εσύ
όλο αναβάTεις να το πεις ποίημα το ποίημα
πως τίποτα, πως εσύ δούλεψες των λέξεων
το ψέμμα, στιγμούλα δεν υπάρχει που να κλόνισε
το άδειο τελευταίο τοπίο της Σούγιας
να σπάσει το άλφα και το νι σ’ ένα τους κλάμα
φωνήεντα και σύμφωνα που πέτρωσαν
κι ω ναι! εγράφησαν ωραία ποιήματα από κείνα
που σέρνουν τις γυναίκες σ’ ένα σ’αγαπώ
με το δικό τους τρόπο όχι το δικό σου.
Μα πες μου, πες μου πιάνεται ο αέρας

όταν κολπώνει κήπο μέσα σου και λέει:
ομολόγησε πώς το έχεις ζήσει αν κοτάς
στις γλώσσες των ανθρώπων
για να δούμε ποιός θα σε πιστέψει;
Τόσο που φτάνεις να πιστεύεις πως είναι ο Θεός
που έχει πάλι γεννηθεί, κι όχι νεκρός
κι ένα ρόδο του Ρίλκε άφησε στο χέρι σου
κάτω από τόσα βλέφαρα να τον πιστέψεις.

[14]



Επίλογος

Μην ακούς τι λεν, 
όλα τελειώνουν από μνήμη
κόσμοι, αφηγήσεις, πάθη, έρωτες 
όλα από μνήμη
με κουρασμένα θραύσματα ποιημάτων
να περιμένουν τις ζωές
γεμάτα τέλος κι από αρχή ενός ρόδου
τίποτα. Να, φερειπείν,
στο κρότον τοις ωσίν ηχηθείσα
κάθε δειλινού
που θα ακινητήσει μια στιγμή το ποίημα
εκείνο το: τω φόβω εκρύβη
προκύπτει σχεδόν μέσα μας  αυτόματα.

[15]





ΟΙ ΕΚΦΡΑΣΕΙΣ  
ΣΤΟΙΧΕΙΟΘΕΤΗΘΗΚΑΝ  ΨΗΦΙΑΚΑ 

ΑΠΟ ΤΟ ΒΑΣΙΛΗ ΛΑΛΙΩΤΗ 
ΣΤΗΝ ΑΘΗΝΑ 

ΤΟΝ ΜΑΪΟ ΤΟΥ 2014

f


