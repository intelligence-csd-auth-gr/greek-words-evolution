

































Ο Θίασος των Θαυμαστών Θηρίων


 

 

 

Ο Θίασος των 

Θαυµαστών Θηρίων 
 

•Μια ιστορία από το Θρυµµατισµένο Σύµπαν 

 

 

����8888����    
 

 

 

 

Κώστας Βουλαζέρης 
 
 

 

 



 

 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

© Κώστας Βουλαζέρης 

http://www.fantastikosorizontas.gr/kostasvoulazeris 

 

Για τα πνευµατικά δικαιώµατα αυτού του κειµένου ισχύουν οι όροι του Creative 

Commons <http://creativecommons.org/licenses/by-nc-nd/3.0/gr/>. 

 

• Επιτρέπεται να το διανέµετε ελεύθερα, στην παρούσα του µορφή 
και µόνο. 

• ∆εν επιτρέπεται να το τροποποιήσετε ή να το αλλοιώσετε µε 
οιονδήποτε τρόπο. 

• ∆εν επιτρέπεται να το χρησιµοποιήσετε για διαφηµιστικούς ή 
εµπορικούς λόγους



 

3 

Μέρος 1
ο
: Το Μήνυµα 

 

 

.1. 
 

Ο επικοινωνιακός δίαυλος κουδούνιζε, κι από την ένδειξη επάνω του 

φαινόταν ότι ήταν η γραµµατέας που καλούσε. 

  Η ∆ιοικήτρια Ελίζα Ατµάρι άνοιξε τον δίαυλο. «Τι είναι;» 

  «Έχει έρθει ένα µήνυµα, κυρία,» ακούστηκε η φωνή της κοπέλας 

µέσα απ’το µεγάφωνο. «Είναι διαφηµιστικό, βασικά. Λέει για έναν 

θίασο µε θηρία από τη Φεηνάρκια.» 

  «Θίασος;» 

  «Μάλιστα, κυρία. Ζητούν να επισκεφτούν το θέρετρο.» 

  «Η τιµή τους;» 

  «Να σας περάσω µέσα το µήνυµα;» 

  «Ναι.» 

  Η ∆ιοικήτρια Ελίζα Ατµάρι είδε µια ειδοποίηση στην οθόνη της: 

ΕΙΣΕΡΧΟΜΕΝΟ ΜΗΝΥΜΑ 

ΑΠΟ∆ΟΧΗ – ΑΠΟΡΡΙΨΗ 

  Πάτησε το πλήκτρο της αποδοχής, και το διαφηµιστικό µήνυµα 

εκτυπώθηκε σε τρεις σελίδες. 

 

~Ο ΘΙΑΣΟΣ ΤΩΝ ΘΑΥΜΑΣΤΩΝ ΘΗΡΙΩΝ~ 

 

Προς το Εξαιρετικό Θέρετρο ΤΟ ΡΑΘΥΜΟ ΧΕΛΙ 

 

Ερχόμαστε από τη Φεηνάρκια με την υπόσχεση να διασκεδάσουμε 

τους ενοίκους σας, και να τους προσφέρουμε πέντε ημέρες 

απόλαυσης που θα τους μείνουν αξέχαστες! 

Φέρνουμε θηρία από κάθε γωνιά της Φεηνάρκια, όλα τους 

εξημερωμένα και τελείως ακίνδυνα, αλλά ικανά, με την εμφάνιση 



 

4 

και τα κόλπα τους, να προκαλέσουν τον θαυμασμό, το γέλιο, το 

δέος – ακόμα και τον τρόμο! 

Στην επόμενη σελίδα θα βρείτε μια λίστα με τα ονόματα των 

εργαζόμενων στον θίασό μας, καθώς και την τιμή μας για μια 

πενθήμερη επίσκεψη στο θέρετρό σας. 

Στην τρίτη σελίδα υπάρχουν εικόνες με τα θηρία μας! 

 

Αναμένουμε την απάντησή σας, ευχόμενοι ότι θα μας δεχτείτε! 

 

Μετά τιμής, 

Αβέρναλ ο Ομιλητής των Θηρίων 

 

  Κοιτάζοντας τις φωτογραφίες των ζώων, η Ελίζα µόρφασε. 

  Εντάξει, σκέφτηκε, ας δούµε τι έχει να πει ο κόσµος και βλέπουµε. 

Μπορεί όλα να περνούσαν πρώτα από το γραφείο της, αφού ήταν 

Φύλακας του Θέρετρου, αλλά δε θα είχε νόηµα να φέρει εδώ έναν 

θίασο αν οι ένοικοι δεν το επιθυµούσαν. Επιπλέον, έπρεπε να 

ενηµερώσει και τον ∆ιευθυντή, για να δει αν ήθελε να πληρώσει την 

τιµή του θιάσου. Η Ελίζα, πάντως, δεν πίστευε να είχε πρόβληµα µε 

το χρηµατικό ποσό. Ήταν σχετικά µικρό. Και τούτη δεν ήταν η 

πρώτη φορά που θίασοι και παρόµοιες σαχλαµάρες είχαν έρθει στο 

Ράθυµο Χέλι. 

  Η Ελίζα άνοιξε τον επικοινωνιακό της δίαυλο και κάλεσε το 

γραφείο του ∆ιευθυντή. Της απάντησε η γραµµατέας του, λέγοντας 

ότι ο κύριος Εκάρεντος δεν βρισκόταν εδώ. 

  «Και πού βρίσκεται;» 

  «Στα διαµερίσµατά του, µάλλον. Είναι πολύ νωρίς.» 

  Πλησίαζε µεσηµέρι. 

  Μόρφασε. «Ευχαριστώ,» είπε, κλείνοντας τη γραµµατέα του 

∆ιευθυντή, που η Ελίζα (και όλοι οι άλλοι εργαζόµενοι στο θέρετρο, 

εξάλλου) γνώριζε πως ήταν γραµµατέας του ∆ιευθυντή επειδή ήταν 

επίσης µια από τις… ευνοούµενές του. 

  Πατώντας ένα άλλο πλήκτρο, κάλεσε τα διαµερίσµατα του 

Σαλέρµιου Εκάρεντου. 



 

5 

  Ο επικοινωνιακός δίαυλος χτυπούσε για κάµποση ώρα·  κι ύστερα, 

µια γυναικεία φωνή (όχι παραπάνω από εικοσιπέντε χρονών) 

ακούστηκε: «Μάλιστα;» Ήταν αγουροξυπνηµένη. 

  «Θα µπορούσα να µιλήσω στον κύριο Εκάρεντο;» 

  «Ποια είστε;» 

  «Η διοικήτρια.» 

  «Ποια διοικήτρια;» 

  «Μία διοικήτρια υπάρχει στο θέρετρο, µικρή!» 

  «Α, µάλιστα, εσείς… Εµµ, είναι ξαπλωµένος αυτή τη στιγµή.» 

  «Ειδοποίησέ τον. Τώρα. Είναι σηµαντικό.» 

  «Περιµένετε,» είπε η κοπέλα, και αποµακρύνθηκε. 

 

 

.2. 
 

Πριν από έναν χρόνο. 

 

Τα σκοτάδια του δάσους µού έµοιαζαν απειλητικά όσο ποτέ, καθώς 

οδηγούσα το τετράκυκλο όχηµα που µας είχε αποµείνει. Τα µάτια 

µου πήγαιναν, νευρικά, από τη µια σκιά στην άλλη, δεξιά κι 

αριστερά·  δε µπορούσα να σταµατήσω τον εαυτό µου, παρότι ήξερα 

πως ήταν καλύτερα να κοιτάζω µπροστά όσο ήµουν στο τιµόνι. Η 

ενδοχώρα της Αλβέρια είναι κάθε άλλο παρά οµαλή, και µες στη 

νύχτα είναι ακόµα χειρότερη: πολύ χειρότερη. 

  Πλάι µου, ο Λοχίας Αργύριος βογκούσε, κρατώντας το βέλος που 

ήταν καρφωµένο στα αριστερά του πλευρά·  δεν ήξερα αν θα 

κατάφερνε να φτάσει ζωντανός στο Ράθυµο Χέλι. Κι οι υπόλοιποι 

στρατιώτες πίσω µου –οι τρεις που είχαν µονάχα αποµείνει– δε 

βρίσκονταν σε πολύ καλύτερη κατάσταση. Η Χριστίνα ήταν 

λιπόθυµη, ύστερα από µια πετριά που είχε δεχτεί στο κεφάλι·  τα 

ξανθά µαλλιά της είχαν βαφτεί κόκκινα. Ο Φρεντ ήταν γεµάτος 

τραύµατα από λεπίδες, τα ρούχα του κουρελιασµένα. Ο Νικόµαχος 

είχε ένα βέλος περασµένο στη δεξιά κνήµη, κι έτριζε τα δόντια σαν 

θηρίο. 



 

6 

  Μα τους θεούς! δεν περιµέναµε τέτοια ενέδρα. Ο τρισκατάρατος 

επαναστάτης πρέπει να τα είχε κανονίσει όλα εξαρχής. 

  Από την άλλη, όµως, πώς θα µπορούσε; Ήταν κλειδωµένος σ’ένα 

κελί, και περιµέναµε ένα αιθερικό αεροσκάφος να έρθει για να τον 

πάρει. 

  Βέβαια, ούτε και πώς κατόρθωσε ακριβώς να ξεκλειδώσει το κελί 

του είχε καταλάβει κανείς. Ένας τηλεοπτικός ποµπός, όµως, τον είχε 

εντοπίσει, κι έτσι η καταδίωξη είχε αρχίσει, έξω απ’το θέρετρο και 

µέσα στις ζούγκλες της Αλβέρια. 

  Ευτυχώς, ο µπάσταρδος δεν είχε προσπαθήσει να δολοφονήσει 

κανέναν απ’τους πελάτες. Ούτε πρέπει να είχε βάλει καµια βόµβα. 

  Εµάς, όµως, µας είχε παγιδέψει. 

  Μα το Μυαλό του Σκοτοδαίµονος, έµοιαζε στηµένο! Στηµένο, για 

να µας τραβήξει στην ενδοχώρα και να µας επιτεθούν! 

  Και τώρα… ίσως ακόµα να µας κυνηγούσαν. 

  Ήµουν ο µόνος που είχα, κάπως, καταφέρει να µην τραυµατιστώ·  

γι’αυτό κιόλας, παρότι λοχαγός, οδηγούσα το όχηµά µας. Και 

προσευχόµουν να φτάσουµε ζωντανοί στο θέρετρο. 

  Απόµακρα, µπορούσα ν’ακούσω τις δαιµονισµένες κραυγές και 

τους αλαλαγµούς των γαλανόδερµων ιθαγενών, που µου πάγωναν το 

αίµα… 

 

 

.3. 
 

Η Σισίβα βγήκε απ’το σκοτεινό γραφείο και µπήκε στο µεγάλο 

δωµάτιο µε την πισίνα, όπου άπλετο φως περνούσε απ’τους 

γυάλινους τοίχους του, φωτίζοντας το γυµνό καταγάλανο δέρµα της 

µε τις περίπλοκες δερµατοστιξίες της φυλής της. Τα ξανθά µαλλιά 

της έπεφταν σαν χείµαρρος από τους ώµους στην πλάτη και στη 

µέση της. Περνώντας δίπλα απ’την πισίνα, έβαλε για λίγο το δεξί της 

πόδι στο δροσερό νερό, και το κλότσησε, κάνοντάς το να τιναχτεί 

έξω, αφρίζοντας υπερβολικά και παίρνοντας χρώµα πράσινο µε 

κόκκινες ανταύγειες, εξαιτίας της (τελείως άκακης για τον άνθρωπο) 



 

7 

χηµικής ουσίας που ήταν απλωµένη µέσα του. Η Σισίβα χαµογέλασε. 

Της άρεσαν τα χρώµατα και το άφρισµα. 

  Βγήκε απ’το δωµάτιο της πισίνας και πήγε στο υπνοδωµάτιο, όπου 

ο Σαλέρµιος ήταν ξαπλωµένος µπρούµυτα επάνω στο κρεβάτι. Τα 

παραθυρόφυλλα ήταν κλειστά, και το κατάµαυρο δέρµα του τον 

έκανε σχεδόν να εξαφανίζεται µες στο σκοτάδι. Κυρίως απ’τα 

µαλλιά του τον διέκρινε η Σισίβα, τα οποία ήταν άσπρα, αν και ο 

Σαλέρµιος ήταν µόλις τριάντα χρονών, απ’ό,τι έλεγε. 

  Πλησιάζοντάς τον, έµπηξε δυνατά τα δάχτυλά της στους µηρούς 

του: το δεξί χέρι στον δεξή µηρό, το αριστερό στον αριστερό µηρό. 

«Μαύρο Θηρίο!» του είπε. «Κάποιος σε θέλει.» 

  Ο Σαλέρµιος γύρισε ανάσκελα, µειδιώντας. «Ποτέ δε χορταίνεις, 

ε;» Έπιασε τους καρπούς της. 

  «∆εν άκουσες τον δίαυλο να χτυπά; Στο γραφείο σου;» 

  «Χτύπησε ο δίαυλος;» 

  «Ναι. Και τον άνοιξα. Πειράζει;» 

  «Θα τιµωρηθείς!» είπε ο Σαλέρµιος, αφήνοντας τους καρπούς της 

κι αρπάζοντας τα γυµνά της στήθη, ένα σε κάθε χέρι, πιέζοντάς τα. 

  Η Σισίβα τσύριξε, και γέλασε. 

  «Ποιος είναι;» ρώτησε ο Σαλέρµιος, χωρίς να την αφήσει. 

  «Αυτή η κωλόγρια.» 

  «Κουράδες ιπποπόταµου!» µούγκρισε ο Σαλέρµιος, 

ελευθερώνοντάς την καθώς σηκωνόταν απ’το κρεβάτι. 

  «Κατάλαβες για ποια είπα;» 

  «Φυσικά και κατάλαβα.» 

  Η Σισίβα γέλασε. 

  «Τι συµβαίνει;» Η φωνή που ακούστηκε ήταν βαριά από τον ύπνο, 

και είχε έρθει απ’την άλλη µεριά του κρεβατιού. Ένα σεντόνι 

παραµερίστηκε, και το µελαχρινό κεφάλι της Καρολίνας φάνηκε. Τα 

µαλλιά της ήταν σγουρά, κοµµένα στον ώµο, και ανακατεµένα. Το 

δέρµα της ήταν λευκό µε απόχρωση του ροζ. ∆εν ήταν ιθαγενής της 

Αλβέρια, όπως η Σισίβα·  καταγόταν από τη Ρελκάµνια, και ήταν 

στρατιωτικός στις υπηρεσίες της Παντοκράτειρας. Κατείχε τον 

βαθµό της λοχαγού. 



 

8 

  «Η αφεντικίνα σου µε θέλει,» της είπε ο Σαλέρµιος. 

  Η Καρολίνα έτριψε τα µάτια. «Καµια µαλακία θάναι πάλι.» 

  «Το ξέρω.» Ο Σαλέρµιος, χωρίς να ρίξει κανένα ρούχο επάνω του, 

βγήκε απ’το υπνοδωµάτιο. 

  Και η Καρολίνα είπε στη Σισίβα: «Λοιπόν; Τι κάθεσαι; Θα φτιάξεις 

κάνα πρωινό;» 

  Η Σισίβα ήξερε ότι την πείραζε, επειδή ήταν γηγενής της Αλβέρια 

και «κανονικά» έπρεπε νάναι υπηρέτρια. Έτσι, άρπαξε ένα µαξιλάρι 

και το εκσφενδόνισε πάνω στο σγουρό κεφάλι της λοχαγού. 

 

 

.4. 
 

Πριν από έναν χρόνο. 

 

Είδα τα φώτα του θέρετρου µέσα στη νύχτα, αλλά δεν χαλάρωσα. 

Εξακολουθούσα να είµαι νευρικός και ανήσυχος·  εξακολουθούσα να 

φοβάµαι ότι µπορεί να µας σκότωναν προτού προλάβουµε να 

φτάσουµε εκεί. 

  Μόνο όταν η πύλη είχε κλείσει πίσω µας ένιωσα ασφαλής. 

  Οι φρουροί που συγκεντρώθηκαν γύρω µου, καθώς σταµατούσα το 

όχηµά µου, ήθελαν όλοι να µάθουν τι συνέβη. Τους είπα να πάψουν 

τις ερωτήσεις και να πάνε τους τραυµατίες στο θεραπευτήριο. 

Υπάκουσαν. 

  Κι εγώ έσπευσα να συναντήσω τη ∆ιοικήτρια Ατµάρι. 

  Ήταν νύχτα, αλλά εκείνη δεν κοιµόταν, γιατί ήξερε για την 

αποστολή µου και περίµενε να πιάσω τον αποστάτη και να της τον 

φέρω αλυσοδεµένο. Καθόταν πίσω από το γραφείο της, καπνίζοντας, 

και, µόλις µε είδε, τα µάτια της στένεψαν. Από την έκφρασή της 

ήταν προφανές πως είχε καταλάβει ότι δεν της έφερνα καλά νέα –

πράγµα το οποίο, µάλλον, ήταν φανερό από τη δική µου έκφραση. 

Το ήξερα πως ήµουν ιδρωµένος, και ιδρώτας πρέπει να γυάλιζε πάνω 

στο µέτωπο και στο πρόσωπό µου, στο φως της ενεργειακής λάµπας. 

Και το βλέµµα µου πρέπει να ήταν αγριεµένο·  πρέπει, σίγουρα, να 



 

9 

ήταν αγριεµένο. Πρέπει να ήταν όπως το βλέµµα ενός κυνηγηµένου 

θηρίου. 

  «Τι συµβαίνει, Λοχαγέ;» µε ρώτησε, σβήνοντας το τσιγάρο της, 

καθώς εγώ χαιρετούσα στρατιωτικά. 

  «Μεγάλη καταστροφή, κυρία ∆ιοικήτρια. Μας περίµεναν…» 

  «Σας περίµεναν; Πώς είναι δυνατόν;» 

  «∆εν ξέρω. Βγήκαν µέσα από τη ζούγκλα. Ιθαγενείς. 

Συνασπισµένοι µε την Επανάσταση, πιθανώς. Είχαµε… νεκρούς, 

κυρία ∆ιοικήτρια.» 

  Η όψη της σκλήρυνε, καθώς σηκωνόταν απ’την πολυθρόνα της. Το 

µισό της πρόσωπο φωτιζόταν καθαρά από την ενεργειακή λάµπα, τα 

κοντά ξανθά µαλλιά της γυάλιζαν·  το άλλο µισό πρόσωπο ήταν 

τυλιγµένο στη σκιά. «Νεκρούς; Πόσους νεκρούς;» 

  «Το ένα όχηµα χάθηκε ολόκληρο, κυρία ∆ιοικήτρια. Μονάχα 

τέσσερις ήρθαν µαζί µου. Τραυµατισµένοι όλοι. Εγώ οδηγούσα·  δεν 

µπορούσε κανένας άλλος να οδηγήσει–» 

  «Σοβαρολογείς, Λοχαγέ;» φώναξε η ∆ιοικήτρια Ατµάρι. «Άφησες 

όλους αυτούς τους ανθρώπους να πεθάνουν;» 

  «∆εν τους ‘άφησα’ να πεθάνουν!» αντιγύρισα, σοκαρισµένος από 

τα λόγια της. «Μας είχαν στήσει ενέδρα!» 

  «Κανένας δε µπορεί να σας είχε στήσει ενέδρα. Ήταν µια 

συνηθισµένη επίθεση των ιθαγενών, και–» 

  «∆εν ήταν µια συνηθισµένη επίθεση!» φώναξα. «Μας περίµεναν!» 

  «Λες ανοησίες, Λοχαγέ, για να δικαιολογήσεις αυτή την τερατώδη 

αποτυχία!» 

  Προσπάθησα να συγκρατήσω τα νεύρα µου. «Η ευθύνη είναι όλη 

δική µου, κυρία ∆ιοικήτρια,» είπα·  «το παραδέχοµαι. Ωστόσο, σας 

τ’ορκίζοµαι στ’όνοµα του Κρόνου: επρόκειτο για παγίδα. Μας 

περίµεναν.» 

  «Σας περίµεναν… ∆εν έχασες µόνο τον κρατούµενο, Λοχαγέ·  

έχασες και τόσους πολεµιστές, καθώς κι ένα όχηµα!» 

  «Το καταλαβαίνω. Ωστόσο, και πάλι, σας λέω–» 

  «–ήταν παγίδα. Ναι, θα το έχω υπόψη µου, Λοχαγέ. Ελεύθερος.» 



 

10 

  Για λίγο, την κοίταζα χωρίς να ξέρω τι να πω. Ήταν δυνατόν να µη 

µε πιστεύει; Οι ιθαγενείς µάς είχαν επιτεθεί από παντού: δεν µπορεί 

να ήταν τίποτ’άλλο από παγίδα! Μας περίµεναν! 

  Χαιρέτισα στρατιωτικά, και έφυγα απ’το γραφείο της ∆ιοικήτριας 

Ατµάρι. 

 

 

.5. 
 

Ο Σαλέρµιος Εκάρεντος άκουσε την Ελίζα Ατµάρι να του λέει για 

τον θίασο. 

  «Και γι’αυτό µε ανησύχησες;» τη ρώτησε, στεκόµενος πλάι στον 

επικοινωνιακό του δίαυλο. 

  «Χρειάζεται η έγκρισή σου για να γίνει δηµοσκόπηση. Εσύ πρέπει να 

το κανονίσεις. Εγώ είµαι απλά εδώ για τη φύλαξη της περιοχής και 

µόνο.» Ακουγόταν εκνευρισµένη. 

  Αντί εγώ να είµαι εκνευρισµένος που µε ξύπνησε άρον-άρον, είναι 

εκείνη εκνευρισµένη! σκέφτηκε ο Σαλέρµιος. «Καλά, καλά…» 

µούγκρισε. «Στείλε µου το µήνυµα, και θα το κανονίσω. Καλή σου 

µέρα, ∆ιοικήτρια.» 

  Η επικοινωνία τους τερµατίστηκε·  κι ένα φωτάκι άρχισε 

ν’αναβοσβήνει επάνω στην κονσόλα του τηλεπικοινωνιακού 

συστήµατος. Ο Σαλέρµιος πάτησε το κουµπί της αποδοχής, και τρία 

φύλλα ήρθαν, τα οποία µιλούσαν γι’αυτόν τον Θίασο των 

Θαυµαστών Θηρίων. 

  Γιατί όχι; σκέφτηκε. Πλάκα θα έχει. Και άνοιξε πάλι τον 

επικοινωνιακό του δίαυλο, για να προστάξει να γίνει µια σύντοµη 

δηµοσκόπηση σ’όλο το θέρετρο. 

  Κοιτάζοντας πάνω απ’τον ώµο του, είδε ότι η Σισίβα τον 

παρακολουθούσε από την ανοιχτή πόρτα. Και του χαµογέλασε. 

 

 

 

 



 

11 

.6. 
 

Πριν από έναν χρόνο. 

 

Το επόµενο πρωί, η ∆ιοικήτρια Ατµάρι µού πήρε τη στολή του 

λοχαγού, και είπε ότι θα µ’έστελνε πίσω στη Ρελκάµνια, για να 

αποφασίσουν εκεί οι ανώτεροί της τι θα γινόταν µαζί µου. 

  ∆εν διαµαρτυρήθηκα, γιατί ένας πραγµατικός πολεµιστής του 

Στρατού της Παντοκράτειρας δεν διαµαρτύρεται. Επίσης, βαθιά 

εντός µου, πίστευα ότι µου άξιζε αυτή η µεταχείριση. Οι στρατιώτες 

µου είχαν πεθάνει. Εξαιτίας µου. Είτε ήταν ενέδρα είτε όχι, όφειλα 

να ήµουν πιο προσεχτικός. Αν δεν καταδίωκα τον αποστάτη µε τόση 

µανία, ίσως να είχα προσέξει την παγίδα και λιγότεροι να είχαν 

σκοτωθεί. 

  Επισκέφτηκα το θεραπευτήριο, για να δω αν οι τραυµατίες που είχα 

φέρει µαζί µου ήταν καλά, και για να τους αποχαιρετήσω. Όπως 

διαπίστωσα κανένας τους δεν είχε πεθάνει, αν και ο Λοχίας 

Αργύριος ήταν σε κρίσιµη κατάσταση, ύστερα από εκείνο το βέλος 

που είχε µπηχτεί στα πλευρά του. Οι υπόλοιποι µπορούσαν να µου 

µιλήσουν, και φάνηκαν να ξαφνιάζονται από τα νέα που τους έφερα, 

ότι η διοικήτρια µ’έδιωχνε από το θέρετρο, παίρνοντάς µου τη 

στολή. 

  «Αυτή η σκύλα δεν πάει καθόλου καλά,» µούγκρισε ο Φρεντ. 

«Έκανες ότι µπορούσες, Λοχαγέ. Εγώ δε σε κατηγορώ.» 

  «Ούτ’εγώ,» µουρµούρισε η Χριστίνα, που το κεφάλι της ήταν 

τυλιγµένο µε επιδέσµους. 

  Τους ευχαρίστησα για την εµπιστοσύνη τους σε µένα·  αλλά τα 

λόγια τους δε µου ανέβασαν και πολύ το ηθικό. Αισθανόµουν 

ηττηµένος. Τελείως ηττηµένος. 

  Είχα δουλέψει κάµποσα χρόνια στον Παντοκρατορικό Στρατό για 

να φτάσω στη θέση του λοχαγού. Είχα ξεκινήσει από απλός 

στρατιώτης. Και τώρα… τώρα, µέσα σε µια νύχτα, τάχε όλα πάρει το 

Πεπρωµένο των ∆αιµόνων, όπως έλεγαν στην πατρίδα µου. 



 

12 

  ∆ιότι δεν είχα αυταπάτες: Όταν πήγαινα στη Ρελκάµνια, δε θα µου 

ξανάδιναν το βαθµό του λοχαγού·  όχι ύστερα από την αναφορά της 

διοικήτριας, ότι άφησα να σκοτωθούν τόσοι στρατιώτες και να χαθεί 

ένα όχηµα. 

  Την υπόλοιπη ηµέρα την πέρασα σ’ένα από τα µπαρ της παραλίας, 

πίνοντας. 

  Κάποια στιγµή, κατά το µεσηµέρι, αισθάνθηκα ένα χέρι ν’ακουµπά 

το γόνατό µου. Στράφηκα και είδα την Αλριάδα’µορ, ντυµένη µε 

µπικίνι και στάζοντας. Το νερό γυάλιζε επάνω στο κατάλευκο δέρµα 

της και στα πορφυρά της µαλλιά. Φορούσε ένα ζευγάρι στενά µαύρα 

γυαλιά. 

  «Τι έχεις;» µε ρώτησε. 

  «∆εν άκουσες; Φεύγω από δω.» 

  Έβγαλε τα γυαλιά της και µε κοίταξε συνοφρυωµένη. 

  Την κέρασα έναν Φλογερό Αλιγάτορα και της είπα τι είχε συµβεί. 

  «Το είχα µάθει ότι ο κρατούµενος ξέφυγε,» είπε εκείνη, «και ότι 

έστειλαν κάποιους να τον πιάσουν. Αλλά δεν ήξερα ακριβώς τι έγινε. 

Έλεγχα το σύστηµα αιθερικής πλοήγησης ενός αεροσκάφους σήµερα 

το πρωί: πριν από καµια ώρα ξεµπέρδεψα. Μια από τις οντότητες 

του Αιθέρα τούς είχε επιτεθεί, και το σύστηµα είχε γίνει άνω-κάτω. 

Τέλος πάντων. ∆ε µπορώ να πιστέψω αυτό που µου λες·  µου 

φαίνεται εξωφρενικό. Η Ελίζα δεν είναι µε τα καλά της.» 

  «Έχει δίκιο, όµως. Εξαιτίας µου πέθαναν,» αναστέναξα. 

  «Λάθη γίνονται–» 

  «Άνθρωποι σκοτώθηκαν!» Τελείωσα το ποτό µου και κοπάνησα το 

ποτήρι, εκνευρισµένα, επάνω στον ξύλινο πάγκο. «Κι ο κρατούµενος 

έφυγε. Τα σκάτωσα.» 

  Η Αλριάδα’µορ ξεφύσησε και κατέβηκε από το ψηλό σκαµνί πλάι 

µου. «Θα της µιλήσω.» 

  Βλεφάρισα. «Σε ποια;» 

  «Στην Ελίζα.» 

  Και, προτού προλάβω να διαφωνήσω, την είδα να φεύγει. 

  «Αλριάδα!» της φώναξα. «Άστο!» Αλλά δε σηκώθηκα για να την 

κυνηγήσω, καθώς διέσχιζε την παραλία. 



 

13 

  Παράγγειλα ακόµα ένα ποτό. 

 

 

.7. 
 

Οι υπάλληλοι του θέρετρου «Το Ράθυµο Χέλι» ξεκίνησαν τη 

δηµοσκόπηση αµέσως µετά από την εντολή του ∆ιευθυντή. 

Περνούσαν από τα σαλόνια, τους εξώστες, τα διαµερίσµατα, τους 

κήπους, και τις παραλίες και ρωτούσαν τους ενοίκους αν θα ήθελαν 

να έρθει στο θέρετρο ο Θίασος των Θαυµαστών Θηρίων. Τους 

έδειχναν και µερικές εικόνες των ζώων, τα οποία ήταν όλα από τη 

διάσταση της Φεηνάρκια, που ήταν γνωστή για τα άγρια θηρία της. 

  Οι ένοικοι έδιναν το όνοµά τους και απαντούσαν µε ένα απλό ναι ή 

όχι. Οι υπάλληλοι του θέρετρου κρατούσαν σηµειώσεις σ’ένα ειδικά 

τυπωµένο γι’αυτή τη δουλειά σηµειωµατάριο, τους ευχαριστούσαν, 

και έφευγαν, πηγαίνοντας στους επόµενους. 

  Έτσι, η δηµοσκόπηση είχε ώς το βράδυ ολοκληρωθεί. Τα χαρτάκια 

από τα σηµειωµατάρια µπήκαν σ’ένα κουτί, και το κουτί 

µεταφέρθηκε στο γραφείο του ∆ιευθυντή. 

  Ο Σαλέρµιος βγήκε απ’την πισίνα του, λέγοντας «Το καθήκον µε 

καλεί», και αφήνοντας µόνες τους µέσα στο νερό τη Σισίβα και την 

Εκατερίνη’νιρ. Η δεύτερη ήταν µια ψηλή, παχουλή γυναίκα µε  

µακριά, καστανά µαλλιά και δέρµα λευκό-ροζ. Όπως υποδήλωνε η 

κατάληξη ’νιρ του ονόµατός της ήταν µάγισσα του τάγµατος των 

Βιοσκόπων. Είχε έρθει για να δουλέψει στο θέρετρο, εδώ και 

λιγότερο από έναν χρόνο. Στην αρχή, ήταν εξαιρετικά ντροπαλή, 

αλλά δεν άργησε να αλλάξει και να φτάσει, σύντοµα, στο άλλο άκρο. 

  «Τι λες, λοιπόν;» ρώτησε η Εκατερίνη τη Σισίβα. «Θα έρθει ο 

θίασος;» Και, παίρνοντας το ποτήρι της απ’το πλάι της πισίνας, ήπιε 

µια µικρή γουλιά σαµπάνια. Τα καστανά της µαλλιά ήταν δεµένα 

κότσο πίσω απ’το κεφάλι της·  τα µάτια και τα χείλη της, έντονα 

βαµµένα. 

  «Θες να βάλουµε στοίχηµα;» αποκρίθηκε η γαλανόδερµη κοπέλα. 



 

14 

  Η Εκατερίνη γέλασε. «Ναι! Αλλά πού ξέρεις ότι έχουµε 

διαφορετική άποψη πάνω στο θέµα, ε;» 

  «Ας πούµε ότι έχουµε διαφορετική άποψη, για χάρη του 

στοιχήµατος. Εγώ λέω ότι ο θίασος δεν θα έρθει.» 

  Η Εκατερίνη γέλασε πάλι. «Είσαι παλαβή! Φυσικά και θα έρθει.» 

  «Τι κερδίζω αν κερδίσω;» 

  «Αυτό;» Η µάγισσα έβγαλε το αριστερό της χέρι από το νερό, 

επιδεικνύοντας ένα ολόχρυσο δαχτυλίδι µε διαµάντι, το οποίο 

φορούσε στον µέσο της. 

  «∆ε φαίνεται άσχηµο.» 

  «Και τι θα κερδίσω εγώ αν κερδίσω;» απαίτησε η Εκατερίνη, 

υψώνοντας ερωτηµατικά ένα καλοφτιαγµένο φρύδι. 

  «Οι πιθανότητες να κερδίσεις εσύ είναι πολύ µεγαλύτερες από το 

να κερδίσω εγώ…» 

  «Σοβαρά;» Η µάγισσα έκανε, δήθεν, την έκπληκτη. 

  «Άρα, λοιπόν,» συνέχισε η Σισίβα, «τι λες γι’αυτό;» Υψώνοντας το 

δεξί της πόδι έξω απ’το νερό, έδειξε ένα πλεκτό λουράκι που 

φορούσε γύρω απ’τον αστράγαλό της. 

  Η Εκατερίνη γέλασε. «Τι αηδία είν’αυτή;» 

  «Είναι φτιαγµένο σύµφωνα µε τα έθιµα της φυλής µου! ∆ε θα βρεις 

πουθενά αλλού όµοιό του.» Η Σισίβα έκρυψε ξανά το πόδι της κάτω 

απ’το νερό. 

  Η έκφραση στο πρόσωπο της Εκατερίνης ήταν σκεπτική. 

«Εντάξει,» είπε, τελικά. «Έχεις δίκιο: οι πιθανότητες είναι 

περισσότερο µε το µέρος µου. ∆έχοµαι!» 

  Η Σισίβα χαµογέλασε πλατιά. «Ωραία!» Και τίναξε νερό προς τη 

µάγισσα, δηµιουργώντας πλούσιους αφρούς και ποικίλα χρώµατα. 

 

 

 

 

 

 

 



 

15 

.8. 
 

Πριν από έναν χρόνο. 

 

Η Αλριάδα’µορ µε βρήκε καθισµένο στην άµµο της παραλίας, ενώ ο 

ήλιος της Αλβέρια βυθιζόταν πίσω από τη δυτική άκρη του Κόλπου 

του Χελιού. Είχα ένα µισοτελειωµένο µπουκάλι δίπλα µου, και 

φορούσα µόνο το παντελόνι µου. 

  ∆εν περίµενα ότι θα µου έφερνε καλά νέα. 

  «Είναι ανένδοτη!» είπε, χωρίς να καθίσει. «Ανένδοτη. Τι 

ξεροκέφαλη γυναίκα!» 

  «∆ε µπορείς να της κάνεις κάποιο ξόρκι, για να τη συνεφέρεις;» 

ρώτησα, και ήπια µια γουλιά απ’το µπουκάλι µου. 

  Η Αλριάδα κάθισε πλάι µου. «Τεχνοµαθής είµαι, όχι ∆ιαλογίστρια. 

Αλλά, ακόµα και ∆ιαλογίστρια να ήµουν, δε νοµίζω ότι τα πράγµατα 

θα ήταν τόσο εύκολα.» 

  «Ναι, ποτέ δεν είναι…» Ήπια κι άλλο. 

  Η Αλριάδα έβγαλε τα παπούτσια της και τα πέταξε παραδίπλα. «Θα 

µου λείψεις,» µου είπε, µετά από µερικές στιγµές σιγής. 

  Φίλησα το µπράτσο της πάνω απ’το εφαρµοστό µανίκι του 

φορέµατός της, κι ακούµπησα το κεφάλι µου στον ώµο της. «Κι 

εσύ.» Φορούσε ένα άρωµα που µου άρεσε. Της ταίριαζε πολύ. 

  Η Αλριάδα γλίστρησε τα χέρια της µέσα στα ρούχα µου: και το 

µοναδικό ρούχο που µε έντυνε ήταν το παντελόνι µου. 

  Κάναµε έρωτα στην παραλία, µε τα ελαφριά κύµατα να µας 

γλείφουν. (Μ’αρέσει καλύτερα στην αµµουδιά απ’ό,τι σ’ένα κλειστό 

δωµάτιο. Μου φαίνεται πιο… φυσικό.) Η Αλριάδα συνεχώς µου 

ψιθύριζε ανόητα πράγµατα στο δεξί αφτί, καθώς την αγκάλιαζα και 

τη φιλούσα. 

  Αργότερα, κοιµήθηκε επάνω µου, ενώ εγώ κοίταζα το γαλανό 

φεγγάρι στον ουρανό, κι αυτό µε κοίταζε επίσης. Τελείωσα το 

µπουκάλι µε το ποτό µου και το κάρφωσα στην άµµο. Οι σκέψεις 

µου περιστρέφονταν γύρω απ’το κυνήγι του αποστάτη, την ενέδρα, 

και τους θανάτους των στρατιωτών µου… 



 

16 

  Ήταν πραγµατικά ενέδρα; Είχαν, όντως, σχεδιάσει να µας 

παγιδέψουν; 

  Ή ήταν, όπως είχε πει η διοικήτρια, µονάχα άλλη µια συνηθισµένη 

επίθεση των ιθαγενών; 

  Ήµουν τόσο ανόητος; 

  Ζαλισµένος απ’το ποτό, µπερδεµένος απ’τους λαβυρινθώδεις 

κύκλους που έκανε το µυαλό µου, σηκώθηκα όρθιος, χωρίς να 

ξυπνήσω την Αλριάδα. 

  Και έφυγα από την παραλία. 

 

 

.9. 
 

Η Ελίζα πυροβολούσε ολογράµµατα µέσα στον κήπο της, όταν ένας 

γαλανόδερµος υπηρέτης ήρθε και την ειδοποίησε ότι ο κύριος 

∆ιευθυντής τη ζητούσε στον επικοινωνιακό δίαυλο. 

  Μάλλον για τον θίασο θα είναι, σκέφτηκε, θηκαρώνοντας το πιστόλι 

στον γοφό της. 

  Ευχαρίστησε τον υπηρέτη και του είπε να πηγαίνει. Βάδισε ώς το 

γραφείο της και άνοιξε τον δίαυλο. 

  «Ελίζα;» Η φωνή του Σαλέρµιου. 

  «Ναι.» 

  «Μου έφεραν τα αποτελέσµατα της δηµοσκόπησης, και µέτρησα τα 

ναι και τα όχι. Τα ναι είναι περισσότερα. Εποµένως, ο θίασος µπορεί 

να έρθει.» 

  «Εντάξει.» 

  «Πώς θα έρθουν εδώ; Μέσω Αιθέρα; Από το Σύµπλεγµα; Από τη 

Μοργκιάνη;» 

  «Από τη Μοργκιάνη δε νοµίζω να έρθουν, πάντως.» 

  «Η διεύθυνση που γράφουν είναι σε µια πόλη της Σεργήλης.» 

  «Το ξέρω.» 

  «Θα στείλεις εσύ αεροσκάφος να τους ειδοποιήσει;» 

  «Μπορείς να το κανονίσεις κι εσύ, Σαλέρµιε…» 

  «Εγώ έχω τόσες πολλές δουλειές, Ελίζα…» 



 

17 

  Η Ελίζα µόρφασε. «Ναι, καταλαβαίνω. Πρέπει να… εξαντλείσαι. 

Θα το φροντίσω.» 

  «Ευχαριστώ. Κι αν δεν έχεις κάτι άλλο κανονισµένο γι’απόψε, και 

θες νάρθεις για κανένα ποτό από δω αργότερα, είσαι παραπάνω από 

ευπρόσδεκτη. ∆ε θα µας ενοχλήσει κανένας.» 

  «Ευχαριστώ, θα το έχω υπόψη.» 

  Η επικοινωνία τους τερµατίστηκε. 

  Τι νοµίζεις ότι είµαι; σκέφτηκε η Ελίζα. Μια από τις τσούλες σου; 

  Άνοιξε πάλι τον δίαυλο, καλώντας τον αερολιµένα του θέρετρου, 

για να στείλουν ένα µικρό σκάφος στον Αιθέρα, προς Σεργήλη. 

 

 

.10. 
 

Πριν από έναν χρόνο. 

 

Εγκατέλειψα το θέρετρο και βάδισα µέσα στη νυχτερινή ζούγκλα, 

αγνοώντας το πόσο ριψοκίνδυνο ήταν αυτό. Ήµουν πολύ πιωµένος 

τότε για να καθίσω να σκεφτώ. Πολύ πιωµένος και πολύ 

απογοητευµένος, εκνευρισµένος, εξοργισµένος. ∆εν είχα ούτε καν 

ντυθεί όπως έπρεπε: είχα πιάσει το παντελόνι µου από την άµµο, το 

είχα φορέσει, και είχα φύγει απ’την παραλία. 

  Το να οδοιπορείς ξυπόλυτος µες στη ζούγκλα δεν είναι ευχάριστο, 

συνειδητοποίησα σύντοµα. Ωστόσο, δε σταµάτησα, γιατί πρέπει ήδη 

να είχα κάνει κανένα-δυο χιλιόµετρα προς την κατεύθυνση όπου 

θυµόµουν πως µας είχαν στήσει ενέδρα οι ιθαγενείς. Αν, τελικά, µας 

είχαν όντως στήσει ενέδρα… 

  Και ήθελα να το διαπιστώσω. Ήθελα να µάθω. 

  ∆εν ξέρω πώς ακριβώς σκόπευα να το κατορθώσω αυτό. Ήµουν 

µεθυσµένος, και δεν κάθισα να σκεφτώ λογικά. 

  Ούτε ξέρω πόσα χιλιόµετρα βάδισα. Ξέρω, όµως, ότι οι πατούσες 

µου αιµορραγούσαν όταν άρχισα ν’ακούω θορύβους γύρω µου. Όχι 

τα απόµακρα γρυλίσµατα ζώων, ή το θρόισµα των φύλλων από τον 

νυχτερινό άνεµο·  φωνές των ιθαγενών. Κραυγές και αλαλαγµούς. 



 

18 

  Για µια στιγµή, πανικοβλήθηκα. Σκατά, σκέφτηκα. Θα πεθάνω κι 

εγώ εδώ. 

  Και µετά: Ίσως αυτό να είναι το σωστό. 

  Είδα µαύρες φιγούρες µέσα στο σκοτάδι. Ένα βέλος καρφώθηκε 

στον κορµό δίπλα απ’το κεφάλι µου. 

  Το ένστικτο της αυτοσυντήρησης είναι ισχυρό, ακόµα κι όταν 

νοµίζεις ότι θέλεις ν’αυτοκτονήσεις: Άρχισα να τρέχω, 

προσπαθώντας ν’αποφύγω τους κυνηγούς µου. 

  Από κάπου, µπορούσα ν’ακούσω έναν αυλό να παίζει, 

διαπεραστικά και σχίζοντας σαν ξυράφι τα σκοτάδια της ζούγκλας. 

  Κάτι µπλέχτηκε γύρω απ’το πόδι µου, και έπεσα. Καθώς έκανα να 

σηκωθώ, είδα έναν άντρα από πάνω µου. Γαλανόδερµο και 

µικρόσωµο, στο λιγοστό φως του φεγγαριού που περνούσε ανάµεσα 

απ’τις πυκνές φυλλωσιές. Τα µάτια του γυάλιζαν. 

  Ένας φακός άναψε, από άλλη µεριά. 

  Ενεργειακό φως έπεσε πάνω µου, τυφλώνοντάς µε. Κι ο άντρας που 

κρατούσε τον φακό ήρθε από δίπλα, τυλιγµένος στο σκοτάδι. Στο 

άλλο του χέρι µπορούσα να διακρίνω ένα πιστόλι. 

  «Ο λοχαγός,» είπε, στη Γλώσσα των Αλβέριων·  και γέλασε. «∆ε 

νοµίζω ότι τώρα είν’εδώ για να µε συλλάβει!» 

  Ο αποστάτης. Ήταν ο αποστάτης. 

  Κάποιος είπε κάτι, πολύ γρήγορα για να µπορέσω να το καταλάβω. 

Μιλούσε κι αυτός στη Γλώσσα της Αλβέρια, αλλά σε µια από τις 

πάµπολλες διαλέκτους της. 

  Μετά, αισθάνθηκα ένα χτύπηµα στο κεφάλι. Από πίσω. 

  Κι έχασα τις αισθήσεις µου. 

 

 

 

 

 

 

 

 



 

19 

Μέρος 2
ο
: Ο Θιασάρχης 

 

 

.1. 
 

Στα βάθη της ζούγκλας, ένας αυλός αρχίζει να παίζει. 

  Και µετά, άλλος ένας. 

  Κι άλλος ένας. 

  Κι άλλος ένας. 

  Και κάποια τύµπανα χτυπούν ρυθµικά. 

  Και ο σαµάνος λέει στους συγκεντρωµένους ανθρώπους της φυλής 

του: «Οι θεοί το θέλησαν οι Παλαιοί Τόποι να ξαναγίνουν δικοί µας·  

και τώρα θα ξαναγίνουν δικοί µας!» 

  Αλαλαγµοί και φωνές. 

  Γαλανόδερµες φιγούρες χορεύουν γύρω από φωτιές. Χορεύουν και 

τραγουδούν, ενώ, συγχρόνως, ακονίζουν τα δόρατά τους και 

φτιάχνουν βέλη και χορδές για τα τόξα τους. 

 

 

.2. 
 

Ο θίασος ήρθε, τελικά, από το Σύµπλεγµα, το οποίο θεωρείτο ως µία 

από τις «ενδιάµεσες» διαστάσεις, δηλαδή αυτές όπου κανείς 

άνθρωπος δεν κατοικούσε αλλά χρησιµοποιούνταν σαν δρόµοι για 

να φτάσει κάποιος σε πολλές άλλες διαστάσεις. 

  Το σκάφος του θιάσου, για να µπορεί να διασχίσει το Σύµπλεγµα, 

ήταν, ασφαλώς, υποβρύχιο και µεταβαλλόµενο. Οι λουόµενοι στην 

παραλία του θέρετρου «Το Ράθυµο Χέλι» το είδαν να µπαίνει στον 

κόλπο και να πλησιάζει. Το µέταλλό του ήταν βαµµένο κόκκινο, και 

στην πλώρη του ήταν ζωγραφισµένα δύο µεγάλα µάτια κι ένα 

πελώριο στόµα µε δόντια. Πάνω απ’τα µάτια ξεπρόβαλλαν δύο 

στριφτά κέρατα, τα οποία δεν ήταν ούτε ζωγραφισµένα ούτε από 

µέταλλο, αλλά από κάποιου είδους σκληρό κόκαλο·  κι αναµφίβολα, 



 

20 

δεν είχαν καµία ουσιαστική χρησιµότητα περά από το να προκαλούν 

εντυπωσιασµό. 

  Οι φύλακες του θέρετρου δέχτηκαν ένα µήνυµα από τον 

τηλεπικοινωνιακό τους ποµπό, ότι ο Θίασος των Θαυµαστών 

Θηρίων ζητούσε άδεια να βγει στην παραλία. Όχι να αράξει στο 

λιµάνι: να βγει στην παραλία. 

  Η ∆ιοικήτρια Ελίζα Ατµάρι αποφάσισε να ικανοποιήσει το αίτηµα. 

Είπε, όµως, στους πολεµιστές της να είναι ακροβολισµένοι και 

προσεχτικοί, γιατί η Επανάσταση είχε, φυσικά, απλωµένα παντού τα 

πλοκάµια της. 

  Υπάλληλοι του Ράθυµου Χελιού πήγαν γρήγορα στην παραλία και 

ζήτησαν από τους λουόµενους που βρίσκονταν σε µια µεριά της να 

φύγουν. Όταν αυτό έγινε (ύστερα από κάµποσα παράπονα και 

ερωτήσεις τύπου «Γιατί δίνουµε εδώ τα λεφτά µας; Για να µας 

διώχνετε έτσι;»), οι φρουροί έδωσαν σήµα στο σκάφος του θιάσου 

να έρθει. Το σκάφος πλησίασε την παραλία, και άλλαξε µορφή. Από 

υποβρύχιο µετατράπηκα σε κάτι που έµοιαζε µε χταπόδι το οποίο 

µπορούσε να βαδίσει στην ξηρά. Έτσι βγήκε στην αµµουδιά, και από 

το πλάι του µια πόρτα άνοιξε κι ένας πορφυρόδερµος άντρας 

ξεπρόβαλε. Ήταν ντυµένος µε φανταχτερά χρώµατα, µεγάλους 

γιακάδες, και µπότες ψηλές ώς τον µηρό. Στο κεφάλι φορούσε ένα 

πλατύγυρο καπέλο. Στο πρόσωπό του φύτρωνε ένα µαύρο, φουντωτό 

µουστάκι. Μπροστά από τα µάτια του ήταν ένα ζευγάρι στρογγυλά 

γυαλιά µε αργυρό σκελετό. 

  Η Ελίζα και ο Σαλέρµιος πλησίασαν για να τον χαιρετήσουν, µε τη 

συνοδεία µερικών φρουρών και υπαλλήλων του θέρετρου. 

  «Καλωσορίσατε στο Ράθυµο Χέλι!» είπε ο ∆ιευθυντής, 

χαµογελώντας και δίνοντας το χέρι του στον άντρα. «Ονοµάζοµαι 

Σαλέρµιος Εκάρεντος, και είµαι ο ∆ιευθυντής του θέρετρου.» 

  «Φυσικά,» αποκρίθηκε ο πορφυρόδερµος άντρας. «Έχω ακούσει 

για εσάς, κύριε Εκάρεντε. Είµαι ο Αβέρναλ ο Οµιλητής των Θηρίων, 

και µαζί µου µπορείτε να συζητήσετε τα πάντα. Αλλά µε κανέναν 

άλλο! Οι άλλοι µιλούν µόνο µε τα θηρία·  εγώ µιλώ εκ µέρους των 

θηρίων!» Χαµογέλασε πλατιά. 



 

21 

  Ο Σαλέρµιος γέλασε. «Εντάξει,» είπε. «Θα τα βολέψουµε.» 

  «Ο Θιασάρχης δε θα βγει να µας χαιρετήσει;» ρώτησε η Ελίζα. 

  «Ο Θιασάρχης ποτέ δεν δείχνει το πρόσωπό του!» τόνισε ο 

Αβέρναλ. «Νοµίζω πως το µήνυµα που στείλαµε στο θέρετρό σας το 

ξεκαθαρίζει αυτό, όπως και όλα τα µηνύµατα που στέλνουµε σε 

άλλα θέρετρα και πόλεις. –Κι εσείς, αν δε λαθεύω, πρέπει να είστε η 

∆ιοικήτρια Ελίζα Ατµάρι, σωστά;» 

  «Μας γνωρίζετε καλύτερα απ’ό,τι γνωρίζουµε εµείς εσάς,» 

σχολίασε η Ελίζα. 

  «Γοητευµένος,» είπε ο Αβέρναλ, κάνοντάς της µια µικρή υπόκλιση. 

  Μας δουλεύει; σκέφτηκε ο Σαλέρµιος. Μπορεί κάποιος να είναι 

γοητευµένος από την Ελίζα Ατµάρι; 

  Η Ελίζα σκέφτηκε: Αυτός ο γελοίος προσπαθεί να πάει την κουβέντα 

αλλού, και νοµίζει ότι µε τα κοµπλιµέντα θα τα καταφέρει! «Είχα την 

εντύπωση,» είπε, «ότι ο Θιασάρχης σας έκρυβε το πρόσωπό του 

µόνο από το κοινό, όχι κι από τους ιθύνοντες ενός θέρετρου.» 

  «Ο Θιασάρχης κρύβει το πρόσωπό του από τους πάντες. Είναι 

µέρος του µυστηρίου που θέλει να δηµιουργεί.» 

  ∆ε µου αρέσει αυτό, σκέφτηκε η Ελίζα. Ίσως να υπήρχε και κάποιος 

άλλος λόγος που έκρυβε το πρόσωπό του. Κάποιος πραγµατικός 

λόγος. Μπορεί να ήταν καταζητούµενος. Γνωστός αποστάτης, ίσως; 

  Ο Σαλέρµιος ρώτησε: «Θα θέλατε να ετοιµαστούν διαµερίσµατα 

για τον θίασο;» 

  «∆εν χρειάζεται,» απάντησε ο Αβέρναλ. «Έχουµε τη Μάνα των 

Θηρίων!» Και, µε µια ποµπώδη κίνηση του χεριού του, έδειξε το 

σκάφος τους. 

  «Θα µένετε εκεί, λοιπόν, όσο θα βρίσκεστε στο θέρετρο;» 

  «Μάλιστα, αγαπητέ µου κύριε ∆ιευθυντή.» 

  «Εντάξει,» ένευσε ο Σαλέρµιος. «Πότε θ’αρχίσουν οι 

παραστάσεις;» 

  «Από σήµερα το βράδυ και για πέντε ηµέρες, όπως 

υποσχεθήκαµε.» 

 

 



 

22 

.3. 
 

Μπήκε στο δωµάτιο και έκλεισε πίσω της. «Ήρθαν,» είπε. 

  Εκείνος καθόταν σε µια φουσκωτή, λευκή πολυθρόνα δίπλα στο 

παράθυρο, µ’ένα αναψυκτικό στο χέρι. «Ναι,» της αποκρίθηκε, 

«µπορώ να τους δω από εδώ. Είναι µέσα σ’αυτό το µεταλλικό 

χταπόδι, έτσι;» 

  «Ακριβώς.» Τον πλησίασε. 

  «Εντάξει. Θα επικοινωνήσω µε τους άλλους, και θα τους πω να 

είναι κι αυτοί έτοιµοι. ∆εν έχουµε παρά να περιµένουµε το 

σύνθηµα.» Ήπιε µια αργή γουλιά από το αναψυκτικό του. 

  Η Αλριάδα’µορ αναστέναξε. Η όψη της έλεγε πως ήταν ανήσυχη, 

και αβέβαιη, σχετικά µ’όλη τούτη την ιστορία. «Ναι,» µουρµούρισε. 

 

 

.4. 
 

Ο Σαλέρµιος ήταν καθισµένος σ’έναν σοφά πλάι στην πισίνα των 

διαµερισµάτων του, και η Σισίβα τον καβαλούσε, 

ανεβοκατεβαίνοντας ρυθµικά επάνω του και κάνοντας τα στήθη της 

να λικνίζονται και να τρίβονται στο πρόσωπό του. «Μαύρο Θηρίο!» 

έλεγε, µιλώντας στη Γλώσσα της Αλβέρια, όπως πάντα όταν έκανε 

έρωτα. «Μαύρο Θηρίο µου!…» Και βρισκόταν στα πρόθυρα του 

οργασµού, όταν βήµατα ακούστηκαν επάνω στο πάτωµα του 

µεγάλου δωµατίου. 

  Βήµατα από τακούνι µπότας. 

  Ο Σαλέρµιος και η Σισίβα στράφηκαν, για να δουν την Καρολίνα 

να πλησιάζει, χαµογελώντας και ντυµένη µε τη στρατιωτική στολή 

της λοχαγού. 

  «∆ιακόπτω;» τους ρώτησε, υψώνοντας ένα φρύδι. 

  Η Σισίβα αναστέναξε παραπονιάρικα. «Γιατί δεν κλειδώνεις την 

πόρτα, Μαύρο Θηρίο;» 

  «Τα διαµερίσµατά µου είναι ανοιχτά για όλες τις όµορφες υπάρξεις 

του θέρετρου,» αποκρίθηκε ο Σαλέρµιος. 



 

23 

  «Να επιστρέψω αργότερα, λοιπόν;» είπε η Καρολίνα, 

εξακολουθώντας να έχει ένα λεπτό χαµόγελο στα χείλη. 

  «∆ε χρειάζεται.» Ο Σαλέρµιος σηκώθηκε απ’τον σοφά, 

σηκώνοντας και τη Σισίβα µαζί του –και πετώντας την µέσα στην 

πισίνα. 

  Εκείνη ούρλιαξε, ξαφνιασµένη. 

  Η Καρολίνα γέλασε. 

  Η Σισίβα έβγαλε το κεφάλι της στην επιφάνεια, φτύνοντας νερό. Η 

πισίνα είχε αφρίσει γύρω της και είχε πάρει διάφορα χρώµατα. Η 

Σισίβα γρύλισε µερικές βρισιές στη διάλεκτο της φυλής της. 

  Ο Σαλέρµιος άνοιξε, χαµογελώντας, τα χέρια του και είπε, 

ατενίζοντας την Καρολίνα: «Ακόµα ντυµένη τόσο επίσηµα;» Ο 

καυλός του ήταν ορθωµένος σαν µαύρο, γυαλιστερό κέρατο εµπρός 

του, µε µπλε κεφαλή. 

  Η Καρολίνα, συνεχίζοντας να γελά νευρικά, άρχισε γρήγορα να 

γδύνεται, ενώ η Σισίβα, ακόµα µέσα στο νερό, τους αγριοκοίταζε και 

τους δύο. Οι µπότες της λοχαγού έφυγαν, µετά οι λεπτές κάλτσες 

της, µετά η ζώνη της, το πάνω µέρος και το κάτω µέρος της στολής 

της. Έβγαλε τον στηθόδεσµό της, µε µια απότοµη κίνηση, και 

πλησίασε τόσο βιαστικά τον Σαλέρµιο που παραλίγο να µπερδευτεί 

στα πεταµένα ρούχα της και να πέσει. Συνέχιζε να γελά, µη 

µπορώντας να σταµατήσει τον εαυτό της. 

  Ο Σαλέρµιος την άρπαξε από τη µέση και µε τα δύο χέρια, και, 

καθώς εκείνη έκανε να τον φιλήσει, της είπε: «Μπάνιο πρώτα!» –και 

την πέταξε µες στην πισίνα. 

  Η Καρολίνα έβγαλε το κεφάλι της στην επιφάνεια, φτύνοντας νερό, 

ενώ το γέλιο του Σαλέρµιου αντηχούσε στο δωµάτιο. 

  Η γαλανόδερµη Αλβέρια και η Παντοκρατορική λοχαγός 

αλληλοκοιτάχτηκαν για µερικές στιγµές. Βγήκαν απ’την πισίνα, η 

µία απ’τη µια µεριά κι η άλλη απ’την άλλη, και όρµησαν στον 

Σαλέρµιο. Εκείνος, γελώντας, προσπάθησε να τις απωθήσει·  και, 

καθότι η Σισίβα δεν ήταν εκπαιδευµένη στον πόλεµο, εύκολα 

κατάφερε να την πετάξει πάλι στο νερό·  η Καρολίνα, όµως, ήταν 

εκπαιδευµένη και µε το παραπάνω στον Στρατό της 



 

24 

Παντοκράτειρας, και, βάζοντάς του τρικλοποδιά, τον έριξε 

µπρούµυτα πλάι στην πισίνα και τον καβάλησε, αρπάζοντάς τα 

µαλλιά του. «Καθίκι της Μάνας του Σκοτοδαίµονος…!» γρύλισε, 

µειδιώντας άγρια. 

  «Εντάξει,» είπε εκείνος, «παραδίνοµαι!» 

  Η Σισίβα, όµως, είχε µόλις ξεπροβάλει απ’την άκρη της πισίνας, κι 

αρπάζοντας γερά το δεξί του πόδι, έµπηξε τα δόντια της στην 

πατούσα του. 

  Ο Σαλέρµιος ούρλιαξε. 

  Και τότε ήταν που ο επικοινωνιακός δίαυλος στο γραφείο του 

κουδούνισε. 

 

 

.5. 
 

«Ποιος είναι;» 

  «Η Ελίζα Ατµάρι είµαι, Σαλέρµιε. Μου είπαν ότι η λοχαγός µου είναι 

εκεί.» 

  «Εδώ είναι.» 

  «Πες της να έρθει να της µιλήσω. Τώρα.» 

  «Στα διαµερίσµατά σου;» 

  «Στον δίαυλο, πρώτα.» 

  Ο Σαλέρµιος έφυγε απ’το γραφείο, κουτσαίνοντας απ’τη δεξιά 

µεριά, και η Καρολίνα ήρθε, έχοντας φορέσει πρόχειρα το πάνω 

µέρος της στολής της, χωρίς να το κουµπώσει. 

  «Μάλιστα, κυρία ∆ιοικήτρια.» 

  «Τι κάνεις εκεί, Λοχαγέ;» 

  «Είχα περάσει να πω ένα γεια, κυρία ∆ιοικήτρια.» 

  «Ελπίζω να έχεις τελειώσει µε το ‘γεια’ σου, γιατί έχεις πιο 

σηµαντικές δουλειές.» 

  «Τι δουλειές, κυρία ∆ιοικήτρια;» 

  «Έλα στο γραφείο µου και θα σου εξηγήσω. Τώρα. Μην αργήσεις.» 

  «∆ε θ’αργήσω, κυρία ∆ιοικήτρια.» 

 



 

25 

 

.6. 
 

Η Καρολίνα χαιρέτισε στρατιωτικά, κι αφού η Ελίζα τής έκανε 

νόηµα να καθίσει, πήρε θέση στην καρέκλα µπροστά από το γραφείο 

της διοικήτριας. 

  «Νόµιζα ότι είχες πάει να πεις ένα γεια…» 

  «Ασφαλώς, κυρία ∆ιοικήτρια.» 

  «Γιατί, τότε, τα µαλλιά σου είναι βρεγµένα;» 

  «Εεε…» Η Καρολίνα άγγιξε τα σγουρά, µαύρα µαλλιά της. 

«Γλίστρησα κι έπεσα στην πισίνα.» 

  «Η στολή σου, πάντως, δε φαίνεται να βράχηκε.» 

  «Εµ, θέλω να πω, κυρία ∆ιοικήτρια, δεν έπεσα τελείως µέσα.» 

  «Ελπίζω, τουλάχιστον, να µη χτύπησες.» 

  «Όχι, είµαι εντάξει.» 

  «Ευχάριστο αυτό, γιατί θέλω να κάνεις µια έρευνα για µένα.» Η 

Ελίζα άναψε ένα τσιγάρο, παρατηρώντας την. 

  «Τι έρευνα, κυρία ∆ιοικήτρια;» 

  «Μπορώ να σε εµπιστευτώ, Λοχαγέ;» 

  «Ασφαλώς, κυρία ∆ιοικήτρια.» 

  «Το αρχείο σου ήταν άψογο,» είπε η Ελίζα·  «γι’αυτό κιόλας, όταν ο 

Λοχαγός Νίρβελ Τάρλακ εξαφανίστηκε, πήρες τη θέση του.» 

  «Ελπίζω να µη σας έχω απογοητεύσει µε κανέναν τρόπο, κυρία 

∆ιοικήτρια…» Η φωνή της ήταν λιγάκι αδύναµη. 

  «Μέχρι στιγµής, όχι. Αν και έχω την υποψία ότι τα µυαλά σου 

έχουν αρχίσει να παίρνουν αέρα, ύστερα από την αναβάθµισή σου.» 

  Η Καρολίνα κούνησε το κεφάλι. «Όχι, κυρία ∆ιοικήτρια. 

Προσπαθώ να είµαι καλύτερη από πριν–» 

  «Σιωπή!» τη διέκοψε η Ελίζα. «Όποια γυναίκα συναναστρέφεται 

πολύ τον κύριο ∆ιευθυντή αρχίζει να κερδίζει, µέρα µε τη µέρα, 

τις… αµφιβολίες µου.» 

  Η Καρολίνα δε µίλησε·  φάνηκε να γίνεται λιγάκι χλοµή. 



 

26 

  «Ωστόσο,» πρόσθεσε η Ελίζα, «δεν έχω πραγµατικό λόγο να 

πιστεύω ότι δεν µπορείς να φέρεις σε πέρας την αποστολή που έχω 

κατά νου.» 

  «Θα… θα κάνω ό,τι καλύτερο µπορώ, κυρία ∆ιοικήτρια.» 

  «Θα το δούµε αυτό,» είπε η Ελίζα. Κι ανοίγοντας έναν φάκελο, 

γύρισε µια σελίδα. «Το αρχείο σου γράφει ότι, παλιότερα, είχες 

κάνει κάποιες κατασκοπευτικές δουλειές…» 

  «Ανιχνευτικού χαρακτήρα, κυρία ∆ιοικήτρια. ∆εν είµαι 

κατάσκοπος.» 

  «Ναι,» έκανε σκεπτικά η Ελίζα, «το καταλαβαίνω…» Και, 

παίρνοντας το βλέµµα της απ’τον φάκελο, τη ρώτησε: «Μπορείς να 

µπεις κάπου χωρίς να σε δουν; Να πάρεις και καµια φωτογραφία, 

ίσως; Θέλω να βεβαιωθώ για κάτι.» 

  Η Καρολίνα φάνηκε διστακτική, αλλά αποκρίθηκε: «Θα το κάνω, 

κυρία ∆ιοικήτρια. Τι ακριβώς θέλετε;» 

 

 

.7. 
 

Κατέβηκε στο τηλεπικοινωνιακό κέντρο του θέρετρου: έναν χώρο 

γεµάτο οθόνες, κονσόλες, και δίαυλους, αλλά, συγχρόνως, όµορφα 

διακοσµηµένο µε πίνακες, βάζα, ταπετσαρίες, και λαξευτές λάµπες. 

Η αίθουσα αυτή δεν ήταν για τους φρουρούς·  ήταν για τους πελάτες 

του θέρετρου: κι εποµένως, όφειλε να είναι περιποιηµένη. 

  Κοιτάζοντας τριγύρω, εντόπισε τη µάγισσα µε το κατάλευκο δέρµα 

και τα πορφυρά µαλλιά, η οποία µιλούσε σ’έναν µεσήλικα που 

πρέπει να ήταν κάποιος ένοικος. Φαινόταν να του δίνει οδηγίες 

σχετικά µε κάτι. 

  Η λοχαγός πλησίασε. «Αλριάδα,» είπε. 

  «Καρολίνα.» 

  «Σας διακόπτω;» 

  «Όχι,» είπε ο άντρας, ευγενικά. «Είχαµε µόλις τελειώσει.» 

  Η Αλριάδα’µορ χαµογέλασε κι ένευσε προς το µέρος του. «Αν 

χρειαστείτε κάτι άλλο, µπορείτε πάντα να µε ρωτήσετε.» 



 

27 

  «Σ’ευχαριστώ.» Ο άντρας αποµακρύνθηκε, πηγαίνοντας να καθίσει 

στην πολυθρόνα µπροστά σε µια κονσόλα. 

  Η µάγισσα στράφηκε στην Καρολίνα. «Τι συµβαίνει;» 

  «Χρειάζοµαι τα ξόρκια σου.» 

  «Αυτή είναι η δουλειά µου. Περισσότερες λεπτοµέρειες;» 

  «Μπορείς να ανιχνεύσεις συστήµατα εντοπισµού και 

παρακολούθησης;» 

  «Συνήθως.» Η Αλριάδα’µορ συνοφρυώθηκε. «Περί τίνος 

πρόκειται;» 

  «Έχω αναλάβει µια αποστολή για τη διοικήτρια, και η διοικήτρια 

είπε ότι, µάλλον, θα σε χρειαστώ. Πράγµα µε το οποίο συµφωνώ.» 

  «Ευτυχώς που συµφωνείς.» 

  Η Καρολίνα την αγριοκοίταξε. 

  Η Αλριάδα χαµογέλασε. «Αστειευόµουν απλώς. Πάµε να µου πεις 

τι ακριβώς θέλεις.» 

 

 

.8. 
 

Ήταν απόγευµα όταν ο τηλεπικοινωνιακός ποµπός στον καρπό του 

δονήθηκε. Σήκωσε το χέρι του και είδε ότι επάνω στον ποµπό ήταν 

αναµµένο το φωτάκι που τον προειδοποιούσε πως τον καλούσε η 

σύνδεσµός του. 

  Αποµακρύνθηκε γρήγορα από τους άλλους, πηγαίνοντας στην 

καµπίνα του. 

  Ανοίγοντας τον ποµπό, είπε: «Ναι;» 

  «Μπορείς να µιλήσεις ελεύθερα;» 

  «Ναι.» 

  «Θα έχεις, σύντοµα, κάποια προβλήµατα.» 

  «Τι προβλήµατα;» 

  «Η διοικήτρια έχει προστάξει την Καρολίνα να δει και, ει δυνατόν, 

να φωτογραφήσει το πρόσωπο του Θιασάρχη.» 

  «Σκοπεύει να µπει στο σκάφος, δηλαδή;» 

  «Ναι.» 



 

28 

  «Σήµερα;» 

  «Όταν θα βγείτε για τη βραδινή παράσταση. Το δικό σου σχέδιο θα 

µπει σε εφαρµογή απόψε;» 

  «∆εν το νοµίζω. Μάλλον αύριο. Κι αυτό σηµαίνει πως πρέπει να 

την καθυστερήσεις µία ηµέρα.» 

  «Αδύνατον. Θα έρθει. Απόψε.» 

  «Θα πρέπει, τότε, να προετοιµαστούµε γι’αυτήν.» 

 

 

.9. 
 

Όταν ο ήλιος έδυσε και το φεγγάρι βρισκόταν στον ουρανό, ψηλοί 

δαυλοί ήταν ήδη αναµµένοι γύρω απ’τη Μάνα των Θηρίων, 

καρφωµένοι στην αµµουδιά. 

  Αρκετοί ένοικοι του θέρετρου είχαν συγκεντρωθεί στην παραλία 

και κοίταζαν το σταθµευµένο χταποδοειδές όχηµα. Μερικοί ήταν 

ντυµένοι µε ελαφριά ρούχα ή ακόµα και µε µαγιό, έχοντας µόλις βγει 

από τη θάλασσα·  αλλά οι περισσότεροι φορούσαν πιο βαριές 

ενδυµασίες, καθώς οι νύχτες της Αλβέρια, παρότι γλυκές, δεν ήταν 

τόσο ζεστές όσο οι συνηθισµένες ηµέρες της. Στα χέρια των ενοίκων 

υπήρχαν ποτά και πρόχειρα φαγητά, κι όλοι µιλούσαν αναµεταξύ 

τους και γελούσαν, περιµένοντας να δουν τι θα έβγαινε από τη Μάνα 

των Θηρίων. 

  Κάποιοι άλλοι δεν είχαν κατεβεί στην παραλία, αλλά κοίταζαν από 

τους εξώστες των ψηλών οικοδοµηµάτων του θέρετρου. Ορισµένοι 

ανάµεσά τους, µάλιστα, κρατούσαν κιάλια ή µικρά τηλεσκόπια. 

  Η ∆ιοικήτρια Ελίζα Ατµάρι στεκόταν σ’ένα µπαλκόνι των 

διαµερισµάτων της, στον Στρατώνα, και είχε τα χέρια της 

ακουµπισµένα στην κουπαστή. Από το λαιµό της κρεµόταν ένα 

ζευγάρι κιάλια. 

  Ο Σαλέρµιος Εκάρεντος ήταν σ’έναν εξώστη του προσωπικού του 

οικήµατος, έχοντας κοντά του τη Σισίβα, την Εκατερίνη’νιρ, τη 

Ζαφειρία (που ήταν µαυρόδερµη όπως εκείνος, και γραµµατέας του), 

και την Αράρο (που ήταν γηγενής της Αλβέρια, όπως η Σισίβα, αλλά 



 

29 

όχι από τους γαλανόδερµους της διάστασης·  το δέρµα της ήταν 

λευκό-ροζ, και τα µαλλιά της µακριά, µαύρα, και γεµάτα µικρά, 

µικρά µπιχλιµπίδια: από κοκαλάκια πτηνών και σαυροειδών µέχρι 

ασηµικά και αντίγραφα αρχαίων νοµισµάτων τρύπια στο κέντρο). 

  Η Καρολίνα και η Αλριάδα’µορ βρίσκονταν µέσα σ’ένα µικρό 

υποβρύχιο που ίσα που τις χωρούσε, και το οποίο ήταν κάτω απ’την 

επιφάνεια του Κόλπου του Χελιού, µερικές δεκάδες µέτρα νότια της 

Μάνας των Θηρίων. 

  Άπαντες περίµεναν τον θίασο. 

  Και τελικά, µια φωνή βγήκε από τη Μάνα των Θηρίων, 

µεγεθυσµένη από κάποιο µεγάφωνο: 

  «ΚΑΛΗΣΠΕΡΑ! ΚΑΛΗΣΠΕΡΑ, ΦΙΛΟΙ ΜΟΥ, ΠΟΥ ∆ΙΑΚΡΙΝΩ 

ΠΩΣ ΠΕΡΙΜΕΝΕΤΕ ΜΕ ΤΟΣΗ ΑΝΥΠΟΜΟΝΗΣΙΑ ΑΥΤΟ ΠΟΥ 

ΠΟΤΕ ΣΤΗ ΖΩΗ ΣΑΣ ∆ΕΝ ΘΑ ΞΕΧΑΣΕΤΕ… ΚΑΛΗΣΠΕΡΑ! 

ΚΑΛΗΣΠΕΡΑ! ΚΑΛΗΣΠΕΡΑ! ΑΠΟΨΕ, Ο ΘΑΥΜΑΣΤΟΣ 

ΘΙΑΣΟΣ ΤΩΝ ΘΗΡΙΩΝ ΞΕΚΙΝΑ ΤΗΝ ΠΡΩΤΗ ΤΟΥ 

ΠΑΡΑΣΤΑΣΗ!» 

  Μια διπλή θύρα άνοιξε στη µπροστινή µεριά του χταποδοειδούς 

σκάφους, κι ένα µεγάλο ζώο πετάχτηκε από µέσα, τρέχοντας 

καταπάνω στο συγκεντρωµένο πλήθος στην παραλία. Το σώµα του 

ήταν χοντρό και τα πόδια του κοντά, και άγριες τρίχες το σκέπαζαν. 

Η µουσούδα του θύµιζε µουσούδα λύκου, αλλά µεγάλοι 

χαυλιόδοντες ξεπρόβαλλαν από το στόµα της. 

  Ο κόσµος πανικοβλήθηκε, βλέποντας το θηρίο να ορµά προς το 

µέρος του. Ουρλιαχτά ακούστηκαν, και κάµποσοι φάνηκαν να 

αποµακρύνονται τρέχοντας. Ορισµένοι σκόνταψαν και σωριάστηκαν 

στην άµµο, χύνοντας τα ποτά τους. 

  Οι ακροβολιστές της ∆ιοικήτριας Ατµάρι ήταν έτοιµοι να ρίξουν 

στο θηρίο, όταν ένα διαπεραστικό σύριγµα αντήχησε, και το ζώο 

επέστρεψε στη Μάνα των Θηρίων, για να καθίσει στα πόδια µιας 

γυναίκας που είχε µόλις βγει από εκεί. 

  Ήταν ερυθρόδερµη µε κοντοκουρεµένα µαύρα µαλλιά, και 

φορούσε µελανά, δερµάτινα ρούχα: έναν σφιχτό στηθόδεσµο, µια 

στενή περισκελίδα, µπότες που έφταναν ώς το γόνατο, και γάντια 



 

30 

που έφταναν ώς τον αγκώνα. Στο δεξί της χέρι βαστούσε ένα µακρύ, 

τυλιγµένο µαστίγιο. Το αριστερό της χέρι χάιδεψε τις άγριες τρίχες 

του θηρίου που είχε καθίσει, σαν ήρεµο γατάκι, στα πόδια της. 

  «ΘΑΥΜΑΣΤΕ,» αντήχησε η φωνή απ’το µεγάφωνο, «ΤΗΝ 

ΑΦΕΝΤΡΑ ΤΩΝ ΛΥΚΟΧΟΙΡΩΝ!» 

  Η γυναίκα ξετύλιξε το µαστίγιό της, µε µια απότοµη κίνηση του 

δεξιού της χεριού, και το χτύπησε στον αέρα, κάνοντας ένα δυνατό 

ΣΚΡΑΚ! ν’ακουστεί. Κι αµέσως, ακόµα δύο θηρία βγήκαν απ’τη 

Μάνα των Θηρίων: δύο θηρία παρόµοια µε το προηγούµενο. ∆ύο 

λυκόχοιροι. 

  Η Αφέντρα προχώρησε προς το πλήθος, µε τα άγρια –αλλά, όπως 

φαινόταν, εξηµερωµένα– ζώα γύρω της. Ο κόσµος παραµέρισε από 

το διάβα της, δηµιουργώντας ένα µονοπάτι γι’αυτήν. 

  «Η ΑΦΕΝΤΡΑ ΖΗΤΑ ΝΑ ΞΕΝΑΓΗΣΕΤΕ ΕΚΕΙΝΗ ΚΑΙ ΤΟΥΣ 

∆ΟΥΛΟΥΣ ΤΗΣ ΣΤΟ ΘΕΡΕΤΡΟ ΣΑΣ! ΠΟΙΟΣ ΤΟΛΜΑ; ΠΟΙΟΣ 

ΤΟΛΜΑ; ΘΑ ∆ΟΘΟΥΝ ∆ΩΡΑ, ΙΣΩΣ! Ή ΙΣΩΣ ΟΧΙ. ΕΚΕΙΝΗ ΘΑ 

ΜΟΥ ΠΕΙ! ΠΟΙΟΣ ΤΟΛΜΑ; ΠΟΙΟΣ ΤΟΛΜΑ;» 

  Ορισµένοι τόλµησαν. 

  Παραπάνω απ’όσοι νόµιζε η Ελίζα ότι θα τολµούσαν. 

 

 

.10. 
 

Μετά από την Αφέντρα των Λυκόχοιρων, έκανε την εµφάνισή του ο 

Άρχοντας των Ερπετών. Ένας πανύψηλος, πορφυρόδερµος άντρας, 

λιγνός σαν δέντρο, µε µακριά, σκούρα µπλε µαλλιά που έφταναν ώς 

τα γόνατά του. Φίδια και άλλα ερπετά ήταν τυλιγµένα σ’ολόκληρο 

το σώµα του, από τους ώµους και τους βραχίονές του µέχρι τις 

κνήµες και τους αστραγάλους του. Και περισσότερα ερπετοειδή 

έρχονταν πίσω του, σαν ποτάµι. Έπιασε ένα φίδι και το κατάπιε, 

χωρίς να το µασήσει, ενώ φωνές θαυµασµού και φρίκης αντηχούσαν 

από το πλήθος. Μετά, άφησε όποιον ήθελε ν’αγγίξει τα ερπετά του ή 

να τα βάλει επάνω του. Ορισµένοι (παρατήρησε έκπληκτη η Ελίζα) 

τα έβαλαν. 



 

31 

  Η Αφέντρα των Λυκόχοιρων ακόµα τριγύριζε µέσα στο θέρετρο. 

Και κάποιοι είχαν κλειδαµπαρωθεί στα δωµάτιά τους. 

  Στη συνέχεια, βγήκε ο Αυλητής των Γατίδων. Ήταν ένας χοντρός 

άντρας µε κόκκινο δέρµα και καστανά µαλλιά, ο οποίος έπαιζε έναν 

µεγάλο αυλό, και τα Φεηνάρκια αιλουροειδή που ονοµάζονταν 

γατίδες χόρευαν γύρω του, κάνοντας ένα σωρό εξωφρενικά νούµερα. 

Έµοιαζαν µε κανονικές γάτες άλλων διαστάσεων, αφού ήταν 

περίπου στο ίδιο µέγεθος, αλλά είχαν και κάµποσες διαφορές, η 

εντονότερη από τις οποίες ήταν τα στενά, παρατηρητικά, 

κατακόκκινα µάτια τους. Το τρίχωµά τους ήταν σκούρο καφέ. 

  «Μπορούν να σκοτώσουν οποιοδήποτε θηρίο!» φώναξε ο Αυλητής. 

«Παρότι µικρές, µπορούν να σκοτώσουν οποιοδήποτε θηρίο!» 

  Και τότε, δύο άντρες έβγαλαν κάτι µεγάλο από τη Μάνα των 

Θηρίων, τσουλώντας το επάνω σε τροχούς. Ήταν σκεπασµένο µε 

µαύρο ύφασµα, αλλά από µέσα έρχονταν άγριες κραυγές. Όταν το 

ύφασµα τραβήχτηκε, ένα κελί αποκαλύφτηκε και, στο εσωτερικό 

του, ένα χοντρό πιθηκοειδές µε κέρατα στο κεφάλι και πελώρια 

χέρια. 

  «∆είτε τώρα,» φώναξε ο Αυλητής, «τι θα πάθει αυτός ο δύστυχος 

γρυλαίος!» Κι έπαιξε ένα έντονο τραγούδι µε τον αυλό του, το οποίο 

ήταν διαπεραστικό και έµοιαζε… πολεµικό. 

  Πέντε γατίδες όρµησαν µέσα στο κελί, περνώντας ανάµεσα από τα 

κάγκελα, κι άρχισαν να παλεύουν µε το κερασφόρο πιθηκοειδές. 

Καµια τους δεν πέθανε, και µετά από λίγο, ο γρυλαίος ήταν νεκρός 

και οι γατίδες έτρωγαν τις σάρκες του, µε τα κατακόκκινα µάτια τους 

να γυαλίζουν δαιµονικά. Το καφετί τρίχωµά τους είχε ποτιστεί από 

το αίµα. 

  Το πλήθος φώναζε και σφύριζε. 

  Ύστερα από τον Αυλητή, βγήκε από τη Μάνα των Θηρίων ο 

Θηριοδαµαστής του Μεγαθήριου. Ένας µυώδεις, κοκκινόδερµος, 

µελαχρινός άντρας, ντυµένος µε µαύρο χιτώνα και αργυρό κράνος. 

Στο αριστερό του χέρι κρατούσε, ανέµελα, ένα λουρί, το οποίο 

τελείωνε στο κολάρο ενός θηρίου που τον ακολουθούσε. Το θηρίο 

ήταν δύο φορές ψηλότερο από αυτόν και τουλάχιστον τρεις φορές 



 

32 

πλατύτερο (και είχε βγει από το χταποδοειδές σκάφος σκυφτό και 

µαζεµένο). Το δέρµα του ήταν πράσινο, µε άγριες, αραιές τρίχες·  το 

κεφάλι του, µακρόστενο, µ’ένα επίµηκες κέρατο στην κορυφή του, 

το οποίο λύγιζε προς την πλάτη του. ∆ιέθετε µονάχα ένα µάτι, και τα 

σαγόνια του ήταν µεγάλα και γεµάτα αιχµηρά δόντια. Είχε δύο 

χοντρά πόδια, τα οποία δεν είχαν και µεγάλη διάφορα από τα χοντρά 

χέρια του·  αν ήθελε, µπορούσε άνετα να βαδίσει στα τέσσερα. Οι 

µύες του ήταν τεράστιοι, σαν βράχοι. Ανάµεσα στα σκέλια του 

κρεµόταν ένα παχύ, µακρύ πέος, αλλά όρχεις δεν είχε·  το είχαν προ 

πολλού ευνουχίσει. 

  Ο Θηριοδαµαστής προχώρησε µέσα στο πλήθος, κρατώντας το 

λουρί στο αριστερό του χέρι και ένα µακρύ ραβδί στο δεξί. 

Προέτρεψε τους ενοίκους του θέρετρου ν’αγγίξουν το Μεγαθήριο, 

καθώς και ν’ανταλλάξουν χειραψίες µαζί του. Τα χέρια τους 

έµοιαζαν µικροσκοπικά και εύθραυστα µπροστά στα δικά του. 

  Ο Θηριοδαµαστής ζήτησε να του φέρουν ένα σάντουιτς, και µετά 

ρώτησε ποιος τολµούσε να ταΐσει το Μεγαθήριο. Ποιος! Ποιος! 

Ποιος! Μια γαλανόδερµη γυναίκα προθυµοποιήθηκε, και το 

Μεγαθήριο έφαγε το σάντουιτς από το χέρι της, ενώ εκείνη γελούσε 

νευρικά. 

  Τελειώνοντας το φαγητό του, το Μεγαθήριο έβγαλε µια µακριά, 

πλατιά γλώσσα και της έγλειψε το πρόσωπο. 

 

 

.11. 
 

Η Αλριάδα’µορ κοίταζε από το περισκόπιο του µικρού υποβρυχίου. 

«Εντάξει,» είπε, «δε νοµίζω να βγει τίποτ’άλλο από κει µέσα.» 

  Η Καρολίνα κοίταζε επίσης από το περισκόπιο. Αναστέναξε. 

«Ναι,» συµφώνησε. «Ναι, µάλλον.» 

  «Είσαι έτοιµη να ξεκινήσεις;» 

  Πήρε µια βαθιά ανάσα. «Ναι.» 

  Η Αλριάδα στράφηκε να την ατενίσει. «Είσαι αγχωµένη,» 

παρατήρησε. 



 

33 

  «Είµαι. Λιγάκι. Ποιος ξέρει τι µπορεί να υπάρχει εκεί µέσα;» 

  «Θες να πούµε στη διοικήτρια ότι θεώρησες την αποστολή πολύ 

επικίνδυνη, και να το αφήσ–» 

  «Φυσικά και όχι! Έλεγξες τα πάντα;» 

  Η Αλριάδα κατένευσε. Το υποβρύχιο είχε ειδικούς αισθητήρες που 

έκαναν την εµβέλεια των ξορκιών της να πολλαπλασιάζεται, ώστε να 

µπορεί άνετα να φτάσει στη Μάνα των Θηρίων. 

  «∆εν έχουν τηλεοπτικούς ποµπούς;» είπε η Καρολίνα. 

  «Όχι.» 

  «Ούτε αισθητήρες;» 

  «Όχι.» 

  «Κανέναν αισθητήρα; Τίποτα;» 

  «Σου είπα, Καρολίνα: τίποτα. Είσαι σίγουρη πως δε θες να 

εγκαταλείψεις την αποστολή; Ίσως να–» 

  «Όχι, θα πάω. Τι νοµίζεις ότι είµαι;» 

  Η Αλριάδα ανασήκωσε τους ώµους. «Μια κουβέντα είπα.» 

  «Ξεκινάω.» 

  «Εντάξει.» 

  Η Καρολίνα ήταν ήδη ντυµένη µε το µαγιό της, και είχε έναν µικρό, 

δερµάτινο, αδιάβροχο σάκο δεµένο στην κοιλιά της. Φόρεσε µια 

φιάλη αέρα και τη µάσκα της, και βγήκε απ’το υποβρύχιο, 

κολυµπώντας προς την παραλία. 

  ∆εν ήταν µακριά, και σε λίγο ξεπρόβαλε απ’το νερό, φτάνοντας 

ακριβώς πίσω απ’τη Μάνα των Θηρίων, όπως σχεδίαζε. Έβγαλε τη 

µάσκα της και τη φιάλη, και τις άφησε στην άµµο, µισοθαµµένες. 

  Σκυµµένη, κρυµµένη στις πυκνές σκιές της νύχτας, πλησίασε το 

µεταβαλλόµενο σκάφος. 

  Και βρήκε µια µικρή πόρτα ανοιχτή επάνω του, σχεδόν σα να την 

περίµενε. Προς στιγµή, οι τρίχες της ορθώθηκαν, και είχε ένα πολύ 

άσχηµο προαίσθηµα. Μετά, όµως, σκέφτηκε: ∆ε µπορεί να µε 

περίµεναν. Πώς να ήξεραν ότι θα ερχόµουν; Και η Αλριάδα είπε ότι 

δεν έχουν ούτε τηλεοπτικούς ποµπούς ούτε αισθητήρες εδώ πέρα. Και 

γιατί να έχουν, εξάλλου; Είναι ένας απλός θί– ∆ιέκοψε η ίδια τους 

συλλογισµούς της. ∆εν ήταν ώρα για σκέψη·  ήταν ώρα για δράση. 



 

34 

  Πλησίασε τη µικρή θύρα και κοίταξε µέσα. Είδε έναν ηµισκότεινο 

χώρο. Κανένας δε φαινόταν. 

  Μπήκε, αφουγκραζόµενη. Αριστερά της υπήρχε ένα άνοιγµα, κι 

από το βάθος του νόµιζε ότι µπορούσε ν’ακούσει κάποιες οµιλίες. 

Μπροστά πρέπει επίσης να υπήρχε ένα άνοιγµα: το διέκρινε µέσα 

απ’το σκοτάδι. Συγκρατήθηκε απ’το ν’ανάψει φακό·  δεν της ήταν 

απαραίτητος: ακόµα. 

  Ακούµπησε την πλάτη της στον τοίχο και κινήθηκε, προσεχτικά, 

προς τ’αριστερά– 

  Η µικρή είσοδος του σκάφους ακούστηκε να κλείνει πίσω της. 

  Η Καρολίνα στράφηκε, αιφνιδιασµένη– 

  –και βρέθηκε πρόσωπο µε πρόσωπο µε µια κουκουλοφόρο 

φιγούρα. 

  Πάγωσε. 

  «Γεια σου, Λοχαγέ.» Ο άντρας παραµέρισε την κουκούλα του. 

  Η Καρολίνα αναγνώριζε αυτό το ερυθρόδερµο πρόσωπο. «Μα, 

εσύ…» 

  Ο άντρας τη γρονθοκόπησε, δυνατά, στη µύτη. Η όρασή της γέµισε 

χρώµατα, και η Καρολίνα λιποθύµησε, πέφτοντας στο µεταλλικό 

πάτωµα. 

  «Συγνώµη, Καρολίνα. ∆ε γινόταν αλλιώς,» µουρµούρισε ο άντρας, 

και τη σήκωσε γρήγορα στα χέρια του, µπαίνοντας στο σκοτεινό 

άνοιγµα. 

 

 

 

 

 

 

 



 

35 

Μέρος 3
ο
: Τα Θηρία  

 

 

.1. 
 

Ο ποµπός του δονήθηκε, και το φωτάκι άναψε. Τον άνοιξε. 

  «Τι έγινε;» 

  «Όλα καλά. Την έχω εδώ.» 

  «Μην την πειράξεις.» 

  «∆εν πρόκειται να την πειράξω, και το ξέρεις·  δεν είµαι εδώ 

γι’αυτό. Να προσέχεις.» 

  «Κι εσύ.» 

  «Σ’αγαπώ.» 

  «Κι εγώ.» 

 

 

.2. 
 

«Θα επικοινωνούµε από µακριά προς το παρόν. Σ’αυτή τη συχνότητα 

και µόνο. Κατανοητό;» 

  «Μην ανησυχείς, µάγισσα. Ξέρεις πόσο προσεχτικός είµαι.» 

  Την άκουσε ν’αναστενάζει µέσα από το ακουστικό του ποµπού. 

«Εντάξει. Πες το και στους άλλους.» 

  «Θα τους το πω. Μην ανησυχείς,» επανέλαβε. Και ρώτησε: «Σου 

είπε πόσο ακόµα θ’αργήσει το σύνθηµα;» 

  «∆ε νοµίζω ν’αργήσει πολύ. Όχι ύστερα από το τελευταίο 

περιστατικό. Πόσο χρόνο νοµίζεις ότι έχουµε, προτού γίνει καµια 

στραβή;» 

  Γέλασε. «Μας έµπλεξε τ’αφεντικό, ε;» 

  «Εσύ, πάντως, φαίνεται να το διασκεδάζεις!» 

  «Γιατί όχι;» 

  «Τα πράγµατα δεν έπρεπε να µπουρδουκλωθούν έτσι.» 



 

36 

  «Τίποτα δεν πάει ακριβώς όπως το περιµένεις, µάγισσα,» είπε, 

µειδιώντας, και ήπιε µια γουλιά απ’το αναψυκτικό του, κλείνοντας 

τον ποµπό. 

 

 

.3. 
 

Τα βλέφαρά της άνοιξαν. Είδε έναν µισοσκότεινο χώρο γύρω της. 

Σκιές·  παντού σκιές. 

  Προσπάθησε να κινηθεί, και διαπίστωσε πως ήταν δεµένη, 

χειροπόδαρα. Τα χέρια της, πίσω απ’την πλάτη. 

  Προσπάθησε να µιλήσει: αλλά ήταν φιµωµένη. 

  Μούγκρισε, δυνατά. 

  Βήµατα την πλησίασαν. Κάποιος γονάτισε πλάι της. Έστρεψε το 

βλέµµα της και είδε πάλι εκείνο το γνώριµο, κοκκινόδερµο 

πρόσωπο. 

  «Ηρέµησε, Καρολίνα,» της είπε. 

  «Μµµµµµµµ!» 

  «Ναι, το ξέρω, σε έχω δέσει. Με συγχωρείς γι’αυτό.» 

  «Μµµµµ!… ΜΜΜΜΜΜ!» 

  «∆ε γίνεται αλλιώς. Κανένας, όµως, δε θα σε πειράξει·  σ’το 

υπόσχοµαι. Και µην τραβάς τα δεσµά σου·  δεν πρόκειται να τα 

σπάσεις. Είναι φτιαγµένα έτσι που, όσο τα τραβάς, σφίγγονται 

περισσότερο. 

  »Εκείνο που ήθελα να σου πω είναι να µη φοβάσαι. Σύντοµα, θα σε 

λύσω. Για την ώρα, όµως, καλύτερα να κοιµηθείς.» 

  Κι έφερε ένα σφουγγάρι κοντά στη µύτη της: ένα σφουγγάρι µε µια 

πολύ έντονη µυρωδιά. 

  Η Καρολίνα έκανε να το αποφύγει, αλλά εκείνος το πίεσε πάνω στο 

πρόσωπό της. Η χτυπηµένη της µύτη την πόνεσε. 

  Η έντονη οσµή πληµµύρισε τα ρουθούνια της. 

  Έχασε τις αισθήσεις της. 

 

 



 

37 

.4. 
 

Μεσάνυχτα. Η παράσταση του θιάσου είχε τελειώσει, και τα άγρια 

ζώα είχαν µαζευτεί µέσα στη Μάνα των Θηρίων, όπως επίσης και οι 

αφέντες τους. Το θέρετρο είχε αρχίσει να ησυχάζει, καθώς οι 

περισσότεροι ένοικοι πήγαιναν στα δωµάτιά τους. 

  Η Καρολίνα και η Αλριάδα’µορ ακόµα δεν είχαν επιστρέψει. 

  Η ∆ιοικήτρια Ελίζα Ατµάρι ανησυχούσε, καταλαβαίνοντας ότι µια 

τόσο µεγάλη αργοπορία δεν µπορεί να ήταν φυσιολογική. Πρόσταξε 

µερικούς δύτες να κολυµπήσουν µέσα στον κόλπο, αναζητώντας το 

µικρό υποβρύχιο. 

  Ύστερα, κάθισε στον καναπέ του καθιστικού της και περίµενε, 

µ’ένα ποτήρι Σεργήλιο οίνο στο χέρι. Είχε βγάλει τη στολή της και 

είχε ρίξει µια ελαφριά ρόµπα επάνω της, για να χαλαρώσει από την 

κούραση της ηµέρας. 

  Μερικές ώρες αργότερα, οι δύτες τής ανέφεραν ότι βρήκαν το 

µικρό υποβρύχιο στις ανατολικές ακτές του Κόλπου του Χελιού. 

  «Και η Αλριάδα’µορ;» ρώτησε η Ελίζα µέσα από τον 

τηλεπικοινωνιακό ποµπό της. 

  «Κανένας δεν είναι στο εσωτερικό του σκάφους, κυρία ∆ιοικήτρια.» 

  «Φαίνεται να έγινε µάχη; Υπάρχουν ζηµιές στα συστήµατα; 

Υπάρχουν αίµατα;» 

  «Ούτε ζηµιές ούτε αίµατα, κυρία ∆ιοικήτρια. Το σκάφος µοιάζει 

εγκαταλειµµένο. Να το φέρουµε πίσω, στο θέρετρο;» 

  «Όχι ακόµα. Ερευνήστε περισσότερο. Ερευνήστε όλη την τριγύρω 

περιοχή, µέσα και έξω απ’το νερό, για ίχνη της Αλριάδας’µορ και 

της λοχαγού.» 

  «Μάλιστα, κυρία ∆ιοικήτρια.» 

  Η Ελίζα περίµενε κι άλλο, ενώ αναρωτιόταν πώς ήταν δυνατόν το 

υποβρύχιο να είχε καταλήξει στις ανατολικές ακτές του Κόλπου του 

Χελιού. Για ποιο λόγο µπορεί να το είχαν οδηγήσει εκεί; Η 

αποστολή τους ήταν απλή. Μήπως κάτι τις είχε κυνηγήσει; Κάποιο 

από τα γιγάντια ερπετά που κατοικούσαν στις ανοιχτές θάλασσες της 



 

38 

Αλβέρια; Εδώ, όµως, δεν ήταν ανοιχτή θάλασσα! Τα ερπετά δεν 

έρχονταν τόσο κοντά στις ακτές. 

  ∆εν καταλαβαίνω… ∆εν καταλαβαίνω!… 

  Οι δύτες άργησαν αλλά, τελικά, επικοινώνησαν µαζί της, 

αναφέροντας ότι δεν είχαν βρει κανένα ίχνος της λοχαγού ή της 

µάγισσας. 

  Πώς είναι δυνατόν να συµβαίνει αυτό! συλλογίστηκε, οργισµένα, η 

Ελίζα. Πώς είναι δυνατόν να συµβαίνει! Αναστέναξε, και τους 

πρόσταξε να επιστρέψουν στο θέρετρο, φέρνοντας και το υποβρύχιο 

µαζί τους. 

 

 

.5. 
 

Λίγο πριν από την αυγή, µέσα στη βαθύτερη νύχτα, µια κατάµαυρη 

φιγούρα γλίστρησε έξω από τη θάλασσα και ζύγωσε την πίσω µεριά 

της Μάνας των Θηρίων. 

  Ένας άντρας µε µαύρο δέρµα, µαύρα µούσια, και µαύρα µαλλιά. 

Έβγαλε τη µάσκα από το πρόσωπό του κι έλυσε τη φιάλη αέρα από 

τη µέση του, ρίχνοντάς τις κάτω, στην άµµο. 

  Μπροστά σε µια µικρή είσοδο της Μάνας των Θηρίων ένας άλλος 

άντρας τον περίµενε, µε κουκούλα στο κεφάλι. 

  «Νυχτοβάτη,» είπε, νεύοντας σε χαιρετισµό. «Πάντα στην ώρα 

σου.» 

  «Πώς πάνε τα πράγµατα;» ρώτησε ο επαναστάτης που ονοµαζόταν 

Κάλβριλ και, λόγω της εµφάνισης και των δεξιοτήτων του, είχε το 

παρατσούκλι Νυχτοβάτης. 

  «Σύµφωνα µε το σχέδιό µας.» 

  «Τίποτα απρόοπτο;» 

  «Τίποτα απολύτως,» αποκρίθηκε ο Θιασάρχης. 

  «Καλό αυτό, συµπατριώτη. Ίσως, τελικά, ν’αξίζεις µια θέση στην 

Επανάσταση·  ποιος ξέρει;» Ο Νυχτοβάτης τον προσπέρασε, 

µπαίνοντας στη µικρή είσοδο της Μάνας των Θηρίων. 



 

39 

  Ο Θιασάρχης τον ακολούθησε στο εσωτερικό του σκάφους. «Θα 

µείνεις;» 

  «Ναι, πειράζει;» 

  «Φυσικά και όχι. Απλώς θα πρέπει να κοιµηθείς στο κλουβί µε τις 

γατίδες.» Μειδίασε, κάνοντας τα δόντια του να γυαλίσουν µέσα 

απ’το σκοτάδι της κουκούλας του. 

 

 

.6. 
 

Το πρωί, η Ελίζα µπήκε προσωπικά στο µικρό υποβρύχιο, για να 

κοιτάξει το εσωτερικό του, να δει µήπως υπήρχε κάτι που µπορεί να 

της έδινε κάποιο στοιχείο για το τι είχε συµβεί στην Καρολίνα και 

στην Αλριάδα’µορ. 

  ∆ε βρήκε τίποτα, όµως. Ήταν σαν οι δυο τους να είχαν εξαφανιστεί. 

  Και η λοχαγός ίσως να είχε αιχµαλωτιστεί από τους ανθρώπους του 

θιάσου, αν όντως αυτοί ήταν κάτι ύποπτο όπως φοβόταν η Ελίζα. 

Αλλά στη µάγισσα τι µπορεί να είχε συµβεί; Η Αλριάδα δε θα 

πήγαινε µαζί µε την Καρολίνα·  υποτίθεται ότι θα την περίµενε µέσα 

στο σκάφος. 

  Η όλη υπόθεση δεν έβγαζε κανένα νόηµα. 

  Εποµένως, η Ελίζα κάλεσε τους αξιωµατικούς της στο γραφείο της, 

καθώς και τη µάγισσα Εκατερίνη’νιρ, για να συζητήσουν το θέµα. 

Τους εξήγησε πώς είχε η κατάσταση, και ρώτησε τη Βιοσκόπο αν 

µπορούσε, µέσω της µαγείας της, να βρει τη λοχαγό και την 

Τεχνοµαθή µάγισσα. Εκείνη αποκρίθηκε πως το µόνο που µπορούσε 

να κάνει ήταν να εντοπίσει ζωτικές ενέργειες, και ζωτικές ενέργειες 

υπήρχαν παντού στο θέρετρο. «Για να γίνει αυτό που ζητάτε, κυρία 

∆ιοικήτρια,» είπε, «χρειάζεστε έναν ∆ιαλογιστή, ή κάποιον που να 

έχει δει την Καρολίνα και την Αλριάδα και να γνωρίζει καλά το 

Ξόρκι Ανιχνεύσεως.» 

  «Εσύ δεν το γνωρίζεις;» 

  «∆υστυχώς όχι, κυρία ∆ιοικήτρια.» 

  Η Ελίζα ρώτησε τους αξιωµατικούς της τι πρότειναν. 



 

40 

  Εκείνοι, εκτός από έρευνα της τριγύρω περιοχής, είπαν να γίνει και 

έρευνα µέσα στη Μάνα των Θηρίων. 

  «∆ε νοµίζω ότι η Καρολίνα και η Αλριάδα µπήκαν στο σκάφος,» 

είπε η Ελίζα. «Αλλά ας υποθέσουµε ότι οι άνθρωποι του θιάσου 

εντόπισαν την Καρολίνα να εισβάλλει και την έπιασαν. Γιατί να την 

κρατήσουν αιχµάλωτη; Το πολύ-πολύ, σε µια τέτοια περίπτωση, θα 

την έδιωχναν απ’το σκάφος τους και θα διαµαρτύρονταν σε µένα.» 

  «Εκτός αν έχουν κάτι να κρύψουν εκεί µέσα. Όπως όπλα.» 

  «Ίσως να σχεδιάζουν επίθεση, κυρία ∆ιοικήτρια.» 

  Η Ελίζα το σκέφτηκε. «Εντάξει,» είπε, «θα τους ερευνήσουµε. ∆ε 

χάνουµε τίποτα, εξάλλου.» 

 

 

.7. 
 

Φρουροί συγκεντρώθηκαν έξω απ’τη Μάνα των Θηρίων, απαιτώντας 

πρόσβαση. Μαζί τους ήταν η ∆ιοικήτρια Ελίζα Ατµάρι και η 

Εκατερίνη’νιρ. 

  Ο Αβέρναλ ο Οµιλητής βγήκε να τους συναντήσει. «Καληµέρα 

σας,» είπε. «Υπάρχει κάποιο πρόβληµα;» 

  «Το σκάφος πρέπει να ερευνηθεί,» δήλωσε η Ελίζα. 

  «Για ποιο λόγο, κυρία ∆ιοικήτρια;» 

  «Για λόγους ασφαλείας.» 

  «Σίγουρα, δεν πιστεύετε ότι ο θίασός µας µπορεί να αποτελεί 

απειλή για ετούτο το εξαίρετο θέρετρο!» 

  Η Ελίζα χαµογέλασε ψυχρά, τυπικά. «Φυσικά και όχι. Ο έλεγχος, 

όµως, θα γίνει για λόγους ασφαλείας. Σας ενοχλεί αυτό;» 

  «∆εν το νοµίζω. Θα πρέπει, ωστόσο, να µιλήσω µε τον Θιασάρχη 

πρώτα. Παρακαλώ, περιµένετε,» είπε ο Αβέρναλ, κι εξαφανίστηκε 

στο εσωτερικό του σκάφους. 

  Η Ελίζα και οι στρατιώτες της περίµεναν. 

  Ο Αβέρναλ, µετά από κάποια ώρα, επέστρεψε και τους ζήτησε να 

περάσουν. 



 

41 

  Η Ελίζα ανέβηκε στη Μάνα των Θηρίων, ακολουθούµενη από την 

Εκατερίνη’νιρ και τους πολεµιστές της. Το µέρος διαπίστωσε ότι 

ήταν σκοτεινό, έχοντας ελάχιστα παράθυρα και λίγες ενεργειακές 

λάµπες αναµµένες. Πρόσταξε τους στρατιώτες της ν’ανάψουν 

φακούς. 

  «Μπορώ να σας οδηγήσω όπου επιθυµείτε!» προθυµοποιήθηκε ο 

Αβέρναλ, περνώντας ευέλικτα ανάµεσα απ’τους υπόλοιπους και 

φτάνοντας πλάι στη διοικήτρια. 

  «∆ε χρειάζεται,» αποκρίθηκε η Ελίζα·  «θα βρούµε το δρόµο µας. 

Παρεµπιπτόντως, µήπως ο Θιασάρχης σας θα ήθελε να µου µιλήσει 

προσωπικά;» 

  «Ο Θιασάρχης ποτέ δεν δείχνει το πρόσωπό του·  το έχουµε πει 

αυτό,» είπε ο Αβέρναλ, χαµογελώντας. «Είναι µέρος της πολιτικής 

του θιάσου.» 

  Τέλος πάντων, σκέφτηκε η Ελίζα. Ποιος νοιάζεται για τον Θιασάρχη 

σας τώρα; ∆εν έπρεπε ποτέ να είχα στείλει την Καρολίνα να 

φωτογραφίσει την όψη του. Θα είχαµε γλιτώσει απ’όλες τούτες τις 

ιστορίες. Ωστόσο, εξακολουθούσε να πιστεύει ότι κάτι ύποπτο ίσως 

να συνέβαινε µε τον Θίασο των Θαυµαστών Θηρίων… 

  Πρόσταξε τους στρατιώτες της να ψάξουν το εσωτερικό του 

σκάφους εξονυχιστικά, κι εκείνοι ξεκίνησαν τη δουλειά τους. 

Συνάντησαν θηρία κλεισµένα σε κλουβιά·  είδαν ανθρώπους του 

θιάσου, που είτε έπαιρναν το πρωινό τους είτε απλά κάθονταν και 

κοίταζαν, µε τρόπο ενοχλητικό, τους στρατιώτες·  µπήκαν σε 

δωµάτια γεµάτα µε αντικείµενα απαραίτητα για τις παραστάσεις 

(πολλά από τα οποία ο Αβέρναλ τούς προειδοποίησε να προσέχουν 

πώς τα άγγιζαν, γιατί ήταν επικίνδυνα να προκαλέσουν εγκαύµατα)·  

έλεγξαν αποθήκες τροφίµων και καυσίµων·  πήγαν στο ενεργειακό 

κέντρο του σκάφους, όπου καθόταν ο µάγος Κλάρικ’µορ (ένας 

µαυρόδερµος νάνος µε γκρίζα, µακριά µαλλιά) όταν η Μάνα των 

Θηρίων έπρεπε να κινηθεί ή να µεταµορφωθεί· κοίταξαν µέσα σε 

καµπίνες, µέσα σε ντουλάπες και καταπακτές, κάτω από κρεβάτια, 

και πίσω από καθρέφτες και κουρτίνες. 



 

42 

  Η Ελίζα παρατήρησε, σε κάποια στιγµή, έναν κουκουλοφόρο να 

τους ατενίζει. Ο Θιασάρχης; αναρωτήθηκε·  αλλά, προτού προλάβει 

να του µιλήσει, εκείνος έφυγε, γλιστρώντας µέσα στις σκιές του 

σκάφους. 

  Την Καρολίνα δεν τη βρήκαν πουθενά, ούτε την Αλριάδα’µορ. 

  Ούτε, φυσικά, βρήκαν τίποτα το ύποπτο, όπως ισχυρά όπλα. Ο 

θίασος φαινόταν να έχει µονάχα µερικά πιστόλια και τέσσερις-πέντε 

καραµπίνες, για την προστασία του. Το δε σκάφος δεν διέθετε 

ενσωµατωµένα πυροβόλα ή ενεργειακά κανόνια. 

  «Σας ευχαριστούµε για τη συνεργασία σας,» είπε η Ελίζα στον 

Αβέρναλ τον Οµιλητή των Θηρίων, καθώς εκείνη κι οι στρατιώτες 

της έβγαιναν απ’το σκάφος. 

  «Ελπίζω να µην υπάρχουν άλλες υποψίες για εµάς, κυρία 

∆ιοικήτρια.» 

  «Ποτέ δεν υπήρχαν υποψίες. Ήταν ένας τυπικός έλεγχος.» 

 

 

.8. 
 

«∆ε µου άρεσε αυτό,» είπε ο Νυχτοβάτης στον Θιασάρχη. «Λες να 

έχουν υποπτευθεί κάτι;» 

  «Σαν τι; Ό,τι έλεγχο κι αν κάνουν, δε µπορούν να βρουν τίποτα στη 

Μάνα των Θηρίων. ∆εν έχουµε ούτε ισχυρά εκρηκτικά ούτε 

σηµαντικά όπλα.» 

  «Έχουµε, όµως, εµένα, που δε µπορεί τόσο γρήγορα να µ’έχουν 

ξεχάσει. Και ασφαλώς, έχουµε κι εσένα… Θιασάρχη.» 

  «Το δικό µου πρόσωπο είναι κρυµµένο, για… πολιτικούς λόγους.» 

  «Λες οι Παντοκρατορικοί να το σεβαστούν αυτό;» 

  «Η διοικήτρια δε θα θέλει, κανονικά, να αποξενώσει τον θίασο. 

Μην ξεχνάς ότι είµαστε σε θέρετρο. Εποµένως, θα µε αναγκάσει να 

της δείξω το πρόσωπό µου µόνο σε περίπτωση… έκτακτης 

ανάγκης.» 

  «Μάλιστα.» Ο Κάλβριλ σταύρωσε τα χέρια του εµπρός του. «Ποιος 

ο λόγος, λοιπόν, για τον έλεγχο; Πιστεύεις ότι ίσως να 



 

43 

υποπτεύονται… τι; Ότι κρύβουµε κάτι άλλο, εκτός από όπλα ή 

εκρηκτικά;» 

  «∆εν ξέρω.» 

  «Καλύτερα να ξεκινήσουµε την επιχείρησή µας απόψε·  τι λες κι 

εσύ;» 

  «Συµφωνώ.» 

 

 

.9. 
 

Στα βάθη της ζούγκλας, οι χοροί έχουν τελειώσει. Τα όπλα έχουν 

ακονιστεί και ετοιµαστεί. 

  Οι πολεµιστές προσεύχονται τώρα. 

  Και περιµένουν το σύνθηµα που, όπως τους έχουν πει, θα έρθει µέσα 

στη νύχτα, σαν λαµπρό άστρο. 

  Οι Παλαιοί Τόποι, σύντοµα, θα ξαναγίνουν δικοί τους. 

 

 

.10. 
 

Βράδιαζε, και ο θίασος είχε πάλι ανάψει ψηλούς δαυλούς στην 

παραλία, καρφωµένους στην άµµο. Οι ένοικοι του θέρετρου είχαν 

αρχίσει να συγκεντρώνονται, για να παρακολουθήσουν την 

παράσταση. Κάποιοι άλλοι προτιµούσαν να κοιτάζουν από τους 

εξώστες, µην πλησιάζοντας·  η χτεσινή παράσταση τούς είχε 

τροµάξει. 

  Στο εσωτερικό της Μάνας των Θηρίων, είχαν ξεκινήσει ειδικές 

προετοιµασίες. Οι βοηθοί του θιάσου είχαν ετοιµάσει ένα καζάνι µε 

αλοιφή, είχαν γεµίσει κουβάδες µ’αυτήν, και τους είχαν δώσει 

σ’όλους τους υπόλοιπους, ενώ είχαν κρατήσει και κάµποση για τον 

εαυτό τους. Τώρα, άπαντες άλειφαν τα σώµατά τους από το κεφάλι 

ώς τις πατούσες. Η αλοιφή είχε ένα ηµιδιαφανές καφετί χρώµα, και η 

οσµή της δεν ήταν καθόλου ευχάριστη·  ωστόσο, ήταν απαραίτητη 

γι’αυτό που σκόπευαν να κάνουν. 



 

44 

  Τα θηρία κινούνταν ανήσυχα µέσα στα κλουβιά τους, καθώς η 

οξεία µυρωδιά γέµιζε το εσωτερικό του σκάφους. 

  «Είµαστε έτοιµοι να ξεκινήσουµε;» ρώτησε ο Κάλβριλ. 

  «Ναι,» απάντησε ο Θιασάρχης. 

  «Εντάξει. Θα εξαπολύσω εγώ το ηχητικό κύµα.» 

  «∆ε χρειάζεται. Αυτή είναι δική µου δουλειά.» 

  «Όπως θέλεις,» είπε ο Νυχτοβάτης, και γλίστρησε µέσα στις σκιές. 

  «Αβέρναλ!» φώναξε ο Θιασάρχης. «Μ’ακούς;» 

  «Ναι,» ήρθε η φωνή του Οµιλητή από ένα δωµάτιο πάνω απ’τον 

Θιασάρχη. 

  «Ξεκινάµε!» 

  Και ο Αβέρναλ ενεργοποίησε το µεγάφωνο του σκάφους, µιλώντας 

στο συγκεντρωµένο πλήθος στην παραλία: «ΠΙΣΤΟΙ ΜΑΣ ΦΙΛΟΙ, 

ΜΑΣ ΤΙΜΑΤΕ ΞΑΝΑ ΜΕ ΤΗΝ ΠΑΡΟΥΣΙΑ ΣΑΣ! Ή, 

ΤΟΥΛΑΧΙΣΤΟΝ, ΟΙ ΠΙΟ ΓΕΝΝΑΙΟΙ ΑΠΟ ΕΣΑΣ ΜΑΣ 

ΤΙΜΟΥΝ! ΚΑΙ ΑΠΟΨΕ, ΓΙΑ ΝΑ ΣΑΣ ΕΥΧΑΡΙΣΤΗΣΟΥΜΕ, 

ΕΧΟΥΜΕ ΕΤΟΙΜΑΣΕΙ ΜΙΑ ΠΑΡΑΣΤΑΣΗ ΕΙ∆ΙΚΑ ΓΙΑ ΕΣΑΣ! 

ΜΙΑ ΠΑΡΑΣΤΑΣΗ ΕΙ∆ΙΚΑ ΓΙΑ ΤΟ ΡΑΘΥΜΟ ΧΕΛΙ ΚΑΙ ΤΟΥΣ 

ΚΑΤΑΠΛΗΚΤΙΚΟΥΣ ΤΟΥ ΕΝΟΙΚΟΥΣ! 

  »ΑΠΟΨΕ, ΠΙΣΤΟΙ ΜΑΣ ΘΕΑΤΕΣ, ΘΑ ΓΙΝΕΤΕ ΜΑΡΤΥΡΕΣ 

ΤΟΥ ΧΟΡΟΥ ΤΩΝ ΘΗΡΙΩΝ!» 

  Η µεγάλη µπροστινή θύρα του χταποδόµορφου σκάφους άνοιξε, 

και τα θηρία βγήκαν: οι λυκόχοιροι, µαζί µε την Αφέντρα τους·  

ερπετά και φίδια, µαζί µε τον Άρχοντα των Ερπετών·  γατίδες, που 

χόρευαν στις µελωδίες του Αυλητή·  το Μεγαθήριο, που 

ακολουθούσε πιστά τον Θηριοδαµαστή, ανοιγοκλείνοντας το 

µοναδικό του µάτι·  και άλλα πλάσµατα, τα οποία δεν είχαν 

εµφανιστεί την προηγούµενη φορά:  

  –Τρία άλογα µε κέρατα στη ράχη, που θύµιζαν δόντια γιγάντων. 

Μια γυναίκα ισορροπούσε επάνω σε δύο από αυτά τα ζώα, έχοντας 

το δεξί πόδι της στην πλάτη του ενός και το αριστερό πόδι της στην 

πλάτη του άλλου, ενώ το τρίτο άλογο ακολουθούσε. 

  –∆ύο τριχωτά όντα που έµοιαζαν µε γιγάντιες σαύρες, και είχαν 

µάτια στενά και κόκκινα, κι αφτιά µυτερά και µακριά. Οι ουρές τους 



 

45 

ήταν γκρίζες και δεν διέθεταν καθόλου τρίχες, θυµίζοντας ουρές 

ποντικών. Ανάµεσά τους βάδιζε ένας άντρας που τα κρατούσε από 

αλυσίδες. Στο ύψος έφταναν ώς τη µέση του. 

  –Ένα πελώριο, καφετί πτηνό µε κόκκινες λωρίδες, που βάδιζε πλάι 

σ’έναν άλλο άντρα ο οποίος είχε ένα λουρί περασµένο στο δεξί του 

πόδι. Τα µάτια του πτηνού ήταν καλυµµένα µ’ένα κοµµάτι δέρµα 

που τυλιγόταν γύρω απ’το κεφάλι του. Το ράµφος του φαινόταν 

επικίνδυνο. Και στο ύψος το πτηνό ξεπερνούσε τον άντρα. 

  Τα θηρία βγήκαν όλα στην παραλία, ενώ το πλήθος έκανε µερικά 

βήµατα όπισθεν. Τώρα, ακόµα κι οι πιο γενναίοι ανάµεσά τους ήταν 

λιγάκι φοβισµένοι. 

 

 

.11. 
 

Μια φωτοβολίδα εκτοξεύτηκε από τη Μάνα των Θηρίων, φτάνοντας 

ψηλά στον σκοτεινό ουρανό και δηµιουργώντας ένα άστρο. 

  Η Σισίβα το είδε από τον εξώστη όπου στεκόταν, κι έτρεξε στο 

εσωτερικό του οικήµατος. 

  «Πού πηγαίνεις;» της φώναξε ο Σαλέρµιος, µα εκείνη δεν 

απάντησε. 

  «Τρόµαξε από τα θηρία!» γέλασε η Αράρο. 

  «Ή, επιτέλους, τρελάθηκε,» είπε η Ζαφειρία. 

  Ο Σαλέρµιος ήπιε µια γουλιά απ’το ποτό του. «Θα την περιποιηθώ 

µετά.» 

 

 

.12. 
 

Ο Θιασάρχης µπήκε στον θάλαµο ελέγχου της Μάνας των Θηρίων, 

και άνοιξε τον ποµπό στο χέρι του, για να δώσει το σύνθηµα στην 

Αλριάδα’µορ και στους ανθρώπους του µέσα στο θέρετρο. 

  Ο ποµπός δε λειτουργούσε σωστά, όµως·  έκανε παράσιτα. Σαν κάτι 

να παρεµβαλλόταν. 



 

46 

  Τι στις Λάµιες συµβαίνει; 

  ∆εν µπορούσε µε τίποτα να τον συντονίσει σε καµία συχνότητα. 

  Σκατά! 

  Έπρεπε, τουλάχιστον, να χαλάσει το σύστηµα µετάδοσης του 

ηχητικού κύµατος. Άνοιξε το από κάτω µέρος της κονσόλας– 

  «Συνάντησες κάποιο πρόβληµα, συµπατριώτη;» 

  Ο Θιασάρχης στράφηκε. Για να δει τον Κάλβριλ να στέκεται στην 

είσοδο του θαλάµου. Σηµαδεύοντάς τον µ’ένα πιστόλι. 

  «Ή, µήπως,» ρώτησε ο Νυχτοβάτης, «θα έπρεπε να πω ‘Λοχαγέ’;» 

  «∆εν είµαι λοχαγός πλέον,» αποκρίθηκε ξερά ο Νίρβελ. 

  «∆εν είσαι, όµως, κι επαναστάτης. Τι είσαι, τελικά;» 

  «Για κάποιο λόγο µ’έχεις παρεξηγήσει, υποθέτω.» 

  Ο Κάλβριλ γέλασε. «Νόµιζες ότι δε θα σε παρακολουθούσαµε; 

Νόµιζες ότι ο ποµπός που φοράς στο χέρι σου θα περνούσε 

απαρατήρητος; Εξαρχής δεν ήµουν βέβαιος για σένα, Νίρβελ. 

Αποφάσισα, όµως, να δώσω σ’έναν Φεηνάρκιο µια δεύτερη 

ευκαιρία. Έκανα λάθος·  απέδειξες ότι δεν άξιζε να σ’αφήσω να 

ζήσεις. Έπρεπε να είχα πει στους Αλβέριους να σε σκοτώσουν, όταν 

σε βρήκαµε µεθυσµένο στη ζούγκλα. 

  »Τώρα: γύρνα και πάτα το πλήκτρο για την εκποµπή του ηχητικού 

κύµατος.» 

  «Είσαι σίγουρος γι’αυτό; ∆ε θα σκοτώσεις µόνο πολεµιστές της 

Παντοκράτειρας·  θα σκοτώσεις και αθώους ανθρώπους.» 

  «Κανένας που έρχεται στα θέρετρα της Αλβέρια δεν είναι 

πραγµατικά αθώος, Νίρβελ. Τώρα, γύρνα και πάτα το πλήκτρο.» 

  «Μπορείς να το πατήσεις µόνο σου.» 

  «∆εν κατάλαβες ότι σε παρακολουθούσαµε, αλλά αποκλείεται να 

µην έχεις καταλάβει πως κρατάω ένα πιστόλι και σε σηµαδεύω στο 

κεφάλι. Γύρνα και πάτα το πλήκτρο!» φώναξε ο Κάλβριλ. 

 

 

 

 

 



 

47 

.13. 
 

Η Αλριάδα’µορ, έχοντας δει τη φωτοβολίδα στον ουρανό, είχε 

επιχειρήσει να επικοινωνήσει µε τον Νίρβελ, και είχε διαπιστώσει 

ότι κάτι δεν πήγαινε καθόλου καλά. Παράσιτα έρχονταν από τον 

ποµπό, σαν κάποιος να τον µπλόκαρε, επίτηδες. 

  Κάποιος άλλος Τεχνοµαθής; 

  Η Αλριάδα χρησιµοποίησε γρήγορα ένα Ξόρκι Θραύσεως 

Τηλεπικοινωνιακής Παρεµβολής– 

  –και συνάντησε αντίσταση. Ψυχική ενέργεια. Ναι, σίγουρα κάποιος 

άλλος Τεχνοµαθής είχε υφάνει ένα Ξόρκι Τηλεπικοινωνιακής 

Παρεµβολής για να µπλοκάρει τον ποµπό του Νίρβελ. 

  Θεοί! Οι επαναστάτες τον είχαν καταλάβει. Είχαν καταλάβει ότι 

έπαιζε διπλό παιχνίδι. 

  Η Αλριάδα άρθρωσε ξανά και ξανά τα λόγια για το Ξόρκι 

Θραύσεως Τηλεπικοινωνιακής Παρεµβολής, πασχίζοντας να σπάσει 

την αντίσταση. Και τα κατάφερε. 

  Η αντίσταση διαλύθηκε. 

  Και, µέσα απ’τον ποµπό της, άκουσε: «∆εν κατάλαβες ότι σε 

παρακολουθούσαµε, αλλά αποκλείεται να µην έχεις καταλάβει πως 

κρατάω ένα πιστόλι και σε σηµαδεύω στο κεφάλι. Γύρνα και πάτα το 

πλήκτρο!» 

  Όχι! Μα τους θεούς, όλα είχαν πάει τελείως στραβά! 

  Η Αλριάδα’µορ ύφανε αµέσως ένα Ξόρκι Τηλεπικοινωνιακής 

Ηχητικής Λόγχης, χρησιµοποιώντας τη συχνότητα του ποµπού του 

Νίρβελ. 

 

 

 

 

 

 

 

 



 

48 

.14. 
 

Ένα διαπεραστικό 

 

ΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙΙ 

 

αντήχησε ξαφνικά µέσα στον θάλαµο, προερχόµενο από τον ποµπό 

του Νίρβελ. 

  Κανείς δεν το περίµενε, ούτε εκείνος ούτε ο Κάλβριλ·  και γρύλισαν 

κι οι δυο τους, παραπατώντας και κρατώντας το κεφάλι τους. 

  Ο Νίρβελ όρµησε, αρπάζοντας το οπλοφόρο χέρι του Νυχτοβάτη 

και στρέφοντας την κάννη προς το ταβάνι. Η σκανδάλη πατήθηκε, 

και πυροβολισµοί αντήχησαν πίσω απ’το σύριγµα του ποµπού– 

  –το οποίο, ύστερα, σταµάτησε. 

  «Προδότης ώς το τέλος, ε, Νίρβελ;» µούγκρισε ο Κάλβριλ, και τον 

κουτούλησε καταπρόσωπο, κάνοντάς τον να ζαλιστεί και να 

σκοντάψει. 

  Η πλάτη του Νίρβελ κοπάνησε στον τοίχο, ενώ η όψη του είχε 

γεµίσει αίµατα. 

  Ο Κάλβριλ τινάχτηκε µπροστά, πατώντας το πλήκτρο για την 

εκποµπή του ηχητικού κύµατος. 

  Και ο Νίρβελ ήξερε πως είχε αποτύχει. Το καλύτερο που µπορούσε 

τώρα να κάνει ήταν να φύγει από δω. 

  Έτρεξε στην έξοδο του θαλάµου ελέγχου, βγαίνοντας. 

  Την Καρολίνα! σκέφτηκε, ζαλισµένα. ∆ε µπορώ να την αφήσω εδώ! 

  Λίγο παρακάτω, συνάντησε τον Κλάρικ’µορ– Ναι, ο νάνος! Αυτός 

πρέπει να µπλόκαρε τον ποµπό µου! Αυτός πρέπει να µε 

παρακολουθούσε τόσο καιρό! 

  Και τι δε θα έδινε να είχε ένα πιστόλι τώρα. Ή, έστω, ένα ξιφίδιο, 

ένα µαχαίρι. 

  ∆εν είχε, όµως, τίποτα απ’αυτά επάνω του·  έτσι κλότσησε τον 

Τεχνοµαθή καταπρόσωπο, σωριάζοντάς τον στο µεταλλικό πάτωµα, 

αναίσθητο και µε αίµα στο πρόσωπό του. 



 

49 

  «Γαµηµένο καθίκι…!» γρύλισε, αφήνοντάς τον πίσω του και 

συνεχίζοντας να πηγαίνει προς τα εκεί όπου βρισκόταν, κλειδωµένη 

και ναρκωµένη, η Καρολίνα. 

 

 

.15. 
 

Ένας οξύς, διαπεραστικός ήχος ήρθε απ’τη Μάνα των Θηρίων. Για 

τους ανθρώπους ήταν απλώς ενοχλητικός. Για τα θηρία της 

Φεηνάρκια, όµως, ήταν εξαγριωτικός. Βυθίστηκε στο µυαλό τους και 

ξύπνησε ένστικτα τόσο πρωταρχικά και άγρια που δεν είχαν 

γνωρίσει ποτέ στη ζωή τους, αλλά ήταν θαµµένα βαθιά στο 

υποσυνείδητό τους, βαθιά στη θηριώδη ψυχή τους. 

  Το Μεγαθήριο έσπασε το λουρί του Θηριοδαµαστή·  οι γατίδες 

πεταχτήκαν προς όλες τις κατευθύνσεις, αγνοώντας το τραγούδι του 

Αυλητή·  οι λυκόχοιροι δεν αναγνώριζαν πλέον το µαστίγιο της 

Αφέντρας·  τα ερπετά δεν λάτρευαν πια σαν θεό τον Άρχοντά τους·  

οι πολύκεροι πέταξαν από πάνω τους την Χορεύτρια των Κεράτων 

και κάλπασαν στην παραλία και µέσα στο θέρετρο·  οι τριχόσαυρες 

ξέφυγαν από τις αλυσίδες τους·  ο µεγάπτερος κατάφερε να τινάξει τη 

δερµάτινη καλύπτρα από τα µάτια του, να απογειωθεί σπάζοντας το 

λουρί του κυρίου του, και να αρπάξει µια γυναίκα στα µεγάλα του 

νύχια, σηκώνοντάς την ψηλά πάνω από την παραλία, για να τη ρίξει 

να τσακιστεί σε µια από τις οροφές του θέρετρου. 

  Ουρλιαχτά και κραυγές αντηχούσαν παντού, καθώς οι ένοικοι 

έτρεχαν πανικόβλητοι. 

  Οι φρουροί άρχισαν να πυροβολούν, προσπαθώντας να σκοτώσουν 

τα ζώα και βρίσκοντάς το πολύ, πολύ δύσκολο. 

  Η Ελίζα κοίταζε από τον εξώστη της, µε µάτια γουρλωµένα και 

όψη χλωµή. Αισθανόταν τον λαιµό της ξερό και κολληµένο. 

  Τα Φεηνάρκια θηρία τσάκιζαν τα πάντα και σκότωναν ό,τι 

συναντούσαν. Άνθρωποι ποδοπατούνταν, ή γίνονταν κοµµάτια, ή 

κλείνονταν µέσα σε πελώρια σαγόνια, ή τινάζονταν παραδίπλα για 

να σπάσουν τη ράχη τους. Πόρτες σωριάζονταν, τζαµαρίες 



 

50 

θρυµµατίζονταν, καρέκλες παραλίας και οµπρέλες διαλύονταν·  ένας 

τοίχος γκρεµίστηκε από τα χτυπήµατα του Μεγαθήριου. 

  Τα άγρια πλάσµατα, όµως, δεν επιτέθηκαν ούτε για µια στιγµή 

στους ανθρώπους του θιάσου: κι αυτό επειδή όλοι τους ήταν 

αλειµµένοι µε την ειδική αλοιφή, η οποία προκαλούσε αποστροφή 

στα θηρία, έτσι το πρωτόγονο µυαλό τους αµέσως αναζητούσε 

άλλους στόχους. 

 

 

.16. 
 

«Αλριάδα!» είπε ο Λοχίας Αργύριος, κρατώντας τον 

τηλεπικοινωνιακό ποµπό στ’αφτί του. «Τι συµβαίνει;» 

  «Τον κατάλαβαν–» 

  «Τον λοχαγό;» 

  «Ναι. Μα τους θεούς, δεν ξέρω καν αν είναι ζωντανός! Πες στους 

άλλους ότι το σχέδιο άλλαξε: πρέπει να εγκαταλείψετε το θέρετρο, 

αµέσως!» 

  «Σκατά…» γρύλισε ο Αργύριος, τερµατίζοντας την επικοινωνία µε 

τη µάγισσα. Το σχέδιο του λοχαγού ήταν να συλλάβουν τους 

ανθρώπους του θιάσου προτού ξαµολήσουν τα θηρία. Ο ήχος που τα 

αφήνιαζε δεν έπρεπε ποτέ να είχε ακουστεί. Ο Νίρβελ Τάρλακ είχε 

σχεδιάσει έτσι τα πράγµατα ώστε και να πιάσουν τους επαναστάτες 

και να ανακτήσει τον βαθµό του ως λοχαγός του Στρατού της 

Παντοκράτειρας. Η διοικήτρια δε θα µπορούσε να του το αρνηθεί, 

ύστερα απ’αυτό. 

  Κι εµείς τον βοηθήσαµε… Εκείνος, η Χριστίνα, ο Φρεντ, ο 

Νικόµαχος. Είχαν αποφασίσει οµόφωνα να τον βοηθήσουν. Του 

χρωστούσαν τις ζωές τους, άλλωστε·  ο λοχαγός ήταν που τους είχε 

σώσει όλους από τα βέλη των ιθαγενών. 

  Ήµασταν ανόητοι, όµως. ∆εν περιµέναµε αυτό… Ο Αργύριος, 

στεκόµενος µπροστά στο παράθυρο, κοίταζε την καταστροφή στην 

παραλία χάσκοντας. 

  Ο ποµπός του κουδούνισε. 



 

51 

  Τον άνοιξε και άκουσε τη φωνή της Χριστίνας: «Τι στο Μυαλό του 

Σκοτοδαίµονος συµβαίνει;» 

 

 

.17. 
 

Η Ελίζα άνοιξε τον ποµπό της. 

  «Κυρία ∆ιοικήτρια, οι ιθαγενείς µάς επιτίθενται!» 

  «Τι!» 

  «Μας επιτίθενται, κυρία ∆ιοικήτρια. Από τη ζούγκλα.» 

  Η Ελίζα έφερε τα κιάλια της στα µάτια, και κοίταξε. Πράγµατι, 

σκοτεινές µορφές ξεπρόβαλλαν από τη βλάστηση, ορµώντας 

καταπάνω στο θέρετρο, επιτιθέµενες στους φρουρούς. Μπορούσε να 

δει βέλη να εξαπολύονται στον αέρα. 

  Το είχαν σχεδιάσει, συνειδητοποίησε η Ελίζα. Οι τρισκατάρατοι 

επαναστάτες. Το είχαν σχεδιάσει: τα θηρία από µέσα, οι ιθαγενείς από 

έξω. ∆ε µπορούµε να νικήσουµε. 

  «Κυρία ∆ιοικήτρια;» 

  «Τι είναι;» 

  «Ποιες οι διαταγές σας;» 

  «Πρέπει να φύγουµε. Να εγκαταλείψουµε το θέρετρο. Αλλά, 

προτού υποχωρήσουµε, φροντίστε να ανατινάξετε αυτό το 

καταραµένο σκάφος, τη Μάνα των Θηρίων.» 

 

 

.18. 
 

Ο Νίρβελ µπήκε στην καµπίνα του Θιασάρχη. Άνοιξε τη ντουλάπα 

και έβαλε το χέρι του επάνω στο ειδικό σηµείο πίεσης στην πλάτη 

της, το οποίο ήταν αόρατο (έπρεπε να ξέρεις ακριβώς πού ήταν) και 

αναγνώριζε µόνο τη δική του παλάµη και κανενός άλλου. 

  Η πλάτη της ντουλάπας γύρισε, αποκαλύπτοντας έναν στενό χώρο 

πίσω της. Το µέρος όπου ο Νίρβελ είχε βάλει την Καρολίνα. 

  Η Καρολίνα, όµως, δεν ήταν τώρα εδώ. 



 

52 

  «Όχι!» αναφώνησε, ξέπνοα. «Αυτό το κάθαρµα…! –ΑΑΑααρρχχχ!» 

κραύγασε ξαφνικά, καθώς ένας πυροβολισµός αντήχησε κι 

αισθάνθηκε έναν έντονο πόνο στο αριστερό πόδι. 

  Σωριάστηκε στο πάτωµα, και είδε κάποιον να ξεπροβάλλει κάτω 

απ’το κρεβάτι της καµπίνας του. 

  «Καρολίνα…!» έκρωξε. 

  «Προδοτικό γέννηµα της Μάνας του Σκοτοδαίµονος!» είπε εκείνη, 

σηµαδεύοντάς τον µ’ένα πιστόλι –ένα δικό του πιστόλι. «Πήγες µε 

την Επανάσταση επειδή η διοικ–» 

  «∆εν είµαι µε την Επανάσταση, ανόητη! Είµαι µαζί σας! Αλλιώς, 

γιατί να µη σ’έχω σκοτώσει; Προσπαθούσα να σταµατήσω τους 

επαναστάτες, γι’αυτό είµαι εδώ!» Έτριζε τα δόντια, κρατώντας το 

χτυπηµένο του πόδι. «Σε είχα κρύψει από τους άλλους, που θα σε 

σκότωναν. Σου λέω την αλήθεια! –Και πώς στο Μυαλό του 

Σκοτοδαίµονος λύθηκες;» 

  «Ποιο είναι το σχέδιο των επαναστατών;» ρώτησε η Καρολίνα, 

συνεχίζοντας να τον σηµαδεύει. 

 

 

.19. 
 

(Είχε ξυπνήσει µέσα σε απόλυτο σκοτάδι. Και εξακολουθούσε να 

είναι δεµένη χειροπόδαρα, και φιµωµένη: το αισθανόταν. 

  Προσπάθησε να ανασηκωθεί, και χτύπησε κάπου το κεφάλι της. Ο 

χώρος πρέπει να ήταν στενός. Έκανε να κυλήσει το σώµα της προς 

τα δεξιά και προς τ’αριστερά, αλλά παντού συναντούσε τοίχους. Ο 

προδότης την είχε κλείσει µέσα σε κάποια καταπακτή, ίσως. Το 

κάθαρµα! 

  Τα φανερά της όπλα –που δεν ήταν πολλά– της τα είχε πάρει, 

φυσικά·  µα δεν είχε βρει το µικροσκοπικό µαχαιράκι που εκείνη είχε 

µες στο µαγιό της για παν ενδεχόµενο. Και τώρα, τα χέρια της το 

έφτασαν εύκολα, καθώς βρισκόταν στην πίσω µεριά του µαγιό, 

κρυµµένο µέσα στην περισκελίδα κι ανάµεσα στους µηρούς της. Το 

τράβηξε από την κρυψώνα του και το ξεθηκάρωσε. Η λεπίδα του 



 

53 

ήταν µόλις και µετά βίας πέντε εκατοστά, αλλά καλοακονισµένη και 

κοφτερή. 

  Τη χρησιµοποίησε για να κόψει τα δεσµά της, όχι και τόσο γρήγορα 

όσο θα ήθελε αλλά µε επιµονή και υποµονή. 

  Όταν σηκώθηκε όρθια, διαπίστωσε ότι αποκλείεται να ήταν µέσα 

σε καταπακτή·  µάλλον, µέσα σε κάποια ντουλάπα πρέπει να 

βρισκόταν. Πίεσε το τοίχωµα εµπρός της κι αυτό περιστράφηκε 

εύκολα. 

  Έτσι, η Καρολίνα είχε βγει στην καµπίνα του Θιασάρχη, είχε 

κλείσει πάλι την πλάτη της ντουλάπας –η οποία διαπίστωσε ότι δεν 

άνοιγε τόσο εύκολα από την έξω µεριά–, είχε πάρει ένα πιστόλι από 

ένα απ’τα συρτάρια του κοµοδίνου, και είχε κρυφτεί κάτω απ’το 

κρεβάτι. Περιµένοντας.) 

 

 

.20. 
 

Η ∆ιοικήτρια Ελίζα Ατµάρι πήγαινε προς τον αερολιµένα του 

Ράθυµου Χελιού, περιτριγυρισµένη από στρατιώτες της που 

πυροβολούσαν τα θηρία, τα οποία έτρεχαν και πηδούσαν 

µανιασµένα µέσα στο θέρετρο, σκοτώνοντας και καταστρέφοντας. 

  Συγχρόνως, η Ελίζα µπορούσε να δει ενοίκους και υπαλλήλους του 

Χελιού να τρέχουν ξέφρενα, ουρλιάζοντας, τσυρίζοντας, 

κραυγάζοντας, και προσπαθώντας να ξεφύγουν και να φτάσουν σε 

κάποιο αεροσκάφος. 

  Επίσης, στο βάθος φαίνονταν οι γαλανόδερµοι ιθαγενείς της 

Αλβέρια να ζυγώνουν, τρυπώντας τους Παντοκρατορικούς φρουρούς 

µε βέλη, καρφώνοντάς τους µε δόρατα, και πετσοκόβοντάς τους µε 

µπρούντζινα τσεκούρια. Ήταν πάρα πολλοί για να τους σκοτώσουν 

όλους τα πυροβόλα όπλα των στρατιωτών. Οι πολεµιστές της 

Παντοκράτειρας βρίσκονταν εδώ για γενικότερους λόγους 

ασφάλειας·  δεν ήταν έτοιµοι να αντιµετωπίσουν µαζική επίθεση: δεν 

περίµεναν κάτι τέτοιο. Επρόκειτο για κατάσταση εκτάκτου ανάγκης, 

η οποία είχε προκύψει χωρίς καµία προειδοποίηση. 



 

54 

  Ένα από τα άλογα µε τα κέρατα στην πλάτη –το οποίο η Ελίζα δεν 

είχε ιδέα πώς ονοµαζόταν, αλλά οι Φεηνάρκιοι το αποκαλούσαν 

πολύκερω– βρέθηκε, ξαφνικά, κοντά στους στρατιώτες που 

περιτριγύριζαν τη διοικήτρια και Φύλακα του Θέρετρου, και 

ποδοπάτησε έναν απ’αυτούς κάτω από τις οπλές του. Ένας άλλος, 

που ήταν ακριβώς δίπλα, επιχείρησε να στρέψει το τουφέκι του προς 

τον πολύκερω, αλλά εκείνος τού δάγκωσε το δεξί χέρι στον καρπό, 

κόβοντάς το. Ο στρατιώτης σωριάστηκε ουρλιάζοντας, έχοντας ρίξει 

το όπλο του και κρατώντας το κοµµένο του χέρι, απ’όπου 

πετάγονταν πίδακες αίµατος. 

  Η Ελίζα τράβηξε το πιστόλι της και πυροβόλησε το κερασφόρο 

άλογο, ενώ οι πολεµιστές διαλύονταν από γύρω της: και από πίσω 

της µπορούσε ν’ακούσει κάτι άλλο να έχει έρθει: κάποιο άλλο θηρίο. 

  Η ριπή του πιστολιού της βρήκε τον πολύκερω στο στέρνο, καθώς 

εκείνος είχε ανασηκωθεί στα πισινά του πόδια. Το άλογο χρεµέτισε, 

µαινόµενο, αφρίζοντας από το στόµα. Τα µάτια του 

σπινθηροβολούσαν. Οι οπλές του χτύπησαν µια πολεµίστρια στο 

κεφάλι, τσακίζοντας το κρανίο της. 

  Η Ελίζα πυροβόλησε για δεύτερη και για τρίτη φορά. Οι σφαίρες 

βρήκαν τον πολύκερω στο κεφάλι, και το άλογο σωριάστηκε λίγο 

προτού τη φτάσει. 

  Η διοικήτρια στράφηκε πίσω της, καθώς άκουγε κραυγές, 

ποδοβολητό, και µουγκρητά– 

  Ένας λυκόχοιρος ερχόταν καταπάνω της! 

  Η Ελίζα πυροβόλησε, πανικόβλητα. 

  Το θηρίο την κουτούλησε, εκτοξεύοντάς την πέρα και κάτω, 

ανάσκελα. 

  Το όπλο είχε φύγει απ’το χέρι της. 

  Η Ελίζα προσπάθησε να ανασηκωθεί, και διαπίστωσε ότι η κοιλιά 

της ήταν σχισµένη και τα σωθικά απλωµένα γύρω της. 

  Λιποθύµησε, προτού πεθάνει. 

 

 

 



 

55 

.21. 
 

Ένας πιλότος βρισκόταν ήδη µέσα στο µεγάλο αερολεωφορείο, και 

είχε βάλει τις µηχανές µπροστά. Ένας µάγος καθόταν στο ενεργειακό 

κέντρο, για να ελέγχει την ενεργειακή ροή και να µπορεί το σκάφος 

να χρησιµοποιήσει τις ιδιότητες αιθερικού ταξιδιού, ώστε να φύγει 

απ’την Αλβέρια και να βγει στον Αιθέρα. 

  Οι ένοικοι του θέρετρου, κυριολεκτικά, ποδοπατούσαν ο ένας τον 

άλλο καθώς προσπαθούσαν να επιβιβαστούν. 

  «Αρκετά!» φώναξε ο πιλότος. «∆ε µπορούµε να πάρουµε άλλους! 

Αρκετά! Υπάρχουν κι άλλα σκάφη! Αρκετά!» 

  Οι πάντες τον αγνόησαν. 

  Ο µάγος τού είπε, µέσω του επικοινωνιακού διαύλου: «Ξεκίνα το! 

Τώρα!» 

  Και ο πιλότος το ξεκίνησε, ενώ ακόµα οι πόρτες ήταν ανοιχτές. 

Άνθρωποι που προσπαθούσαν να σκαρφαλώσουν επάνω 

ακούστηκαν να ουρλιάζουν. 

  «Κλείστε τις πόρτες!» φώναξε ο πιλότος. «Κλείστε τις πόρτες! ΤΙΣ 

ΠΟΡΤΕΣ!» 

  Το σκάφος κυλούσε πάνω στον αεροδιάδροµο, αναπτύσσοντας 

ταχύτητα– 

  Και µετά, σταµάτησε. Απότοµα. 

  Το Μεγαθήριο είχε αρπάξει ένα απ’τα φτερά του, µε τα δύο χέρια. 

Τράβηξε το αεροπλάνο στο πλάι και το ανέτρεψε. Ύστερα, πήδησε 

πάνω του, τσακίζοντας τα τοιχώµατά του και λιώνοντας αρκετούς 

από τους επιβάτες. 

  Ο πιλότος άνοιξε την πόρτα πλάι του, πασχίζοντας να φύγει. Ο 

µάγος είχε χτυπήσει το κεφάλι του και είχε λιποθυµήσει. Οι άλλοι 

προσπαθούσαν να βγουν, σπάζοντας παράθυρα κι ανοίγοντας 

πόρτες. 

  Τα σαγόνια του Μεγαθήριου άρπαξαν το πόδι ενός. Το δεξί του 

χέρι τσάκισε τη ράχη µιας γυναίκας. 

 

 



 

56 

.22. 
 

Καθώς στεκόταν µπροστά σ’ένα παράθυρο της οικίας του, ο 

Σαλέρµιος θα είχε γίνει χλωµός, αν µπορούσε κάποιος µαυρόδερµος 

να γίνει χλωµός. Οι υπηρέτες του είχαν φύγει, τρέχοντας να 

γλιτώσουν τις ζωές τους· το ίδιο και οι φρουροί του·  και ούτε λόγος, 

φυσικά, για τις ερωµένες του. 

  Εκείνος δεν τολµούσε ακόµα να βγει από το σπίτι του. Πού να 

πήγαινε; Πού; Παντού ήταν αυτά τα δαιµονισµένα θηρία. Παντού! 

Και τώρα, γαλανόδερµοι ιθαγενείς φαίνονταν να µπαίνουν από τις 

άκριες του θέρετρου, αλαλάζοντας και βγάζοντας θριαµβευτικές 

κραυγές. 

  Έτρεµε ολόκληρος. Αισθανόταν κάτι να τον πνίγει·  δεν µπορούσε 

ν’αναπνεύσει. Ήταν όλα σχεδιασµένα… Όλα σχεδιασµένα… 

  Θα πεθάνω, σκέφτηκε, νιώθοντας δάκρυα να κυλάνε στα µάγουλά 

του. Ξεροκατάπιε, κι άναψε, µε τρεµάµενα δάχτυλα, ένα τσιγάρο. 

∆εν έχω παρά να περιµένω. Σύντοµα, θα µπουν κι εδώ αυτά τα τέρατα 

και θα µε κάνουν κοµµάτια… 

  «Ε, Μαύρο Θηρίο!» Μια γνώριµη φωνή, από πίσω του. 

  Στράφηκε, και είδε τη Σισίβα να πλησιάζει, βιαστικά. 

  «Έλα µαζί µου.» Του έκανε νόηµα. 

  Εκείνος την κοίταζε χάσκοντας. «Τ-τι;…» ψέλλισε. 

  «Έλα µαζί µου, χαζέ!» Έπιασε τον καρπό του, τραβώντας τον. 

  «Πού; Πού να πάµε; ∆ε-δε βλέπεις τι–;» 

  «Θα τους πω ότι είσαι µαζί µου. Είναι άνθρωποί µου αυτοί. Της 

φυλής µου. Έλα! Κουνήσου!» 

  Ο Σαλέρµιος, πολύ σοκαρισµένος για να διαφωνήσει, την 

ακολούθησε. 

 

 

 

 

 

 



 

57 

.23. 
 

Πυροβολισµός. 

  Η Καρολίνα τινάχτηκε πάνω στον τοίχο, και σωριάστηκε, µε 

αίµατα στο αριστερό της στήθος. 

  Ο Κάλβριλ στεκόταν στο κατώφλι της καµπίνας. «Για δες…» είπε, 

µε το πιστόλι να καπνίζει στο χέρι του. «Την έκρυψες κι όµως 

αποφάσισε να σε σκοτώσει. Τυπική συµπεριφορά όσων υπηρετούν 

την Παντοκράτειρα.» 

  Ο Νίρβελ έτριξε τα δόντια, κρατώντας την τραυµατισµένη κνήµη 

του. «Ενώ εσείς οι επαναστάτες σκοτώνετε κόσµο που πηγαίνει σε 

θέρετρα·  καταλαβαίνω.»  

  «Εµείς οι επαναστάτες δίνουµε στους γηγενείς πίσω τη γη τους!» 

γρύλισε ο Κάλβριλ ο Νυχτοβάτης. «Κάτι που, πίστευα, ένας 

Φεηνάρκιος όφειλε να κατανοεί. Φαίνεται, όµως, πως δεν είσαι 

αρκετά Φεηνάρκιος, ε, Λοχαγέ; Είσαι περισσότερο υποτακτικός της 

Παντοκράτειρας.» Και, ζυγώνοντας, τον σηµάδεψε µε το πιστόλι 

του. 

  Ο Νίρβελ, τότε, είδε την Καρολίνα να κινείται, παρότι πριν από µια 

στιγµή τη νόµιζε για νεκρή: νόµιζε ότι η σφαίρα την είχε πετύχει 

στην καρδιά, σκοτώνοντάς την·  πρέπει, όµως, να την είχε βρει στον 

ώµο.  

  Το δεξί της χέρι έπιασε το πιστόλι της από κάτω και, υψώνοντάς το, 

πυροβόλησε τον µαυρόδερµο επαναστάτη στην πλάτη. 

  Ο Νυχτοβάτης κραύγασε, και σωριάστηκε. Μένοντας ακίνητος. 

  «Γαµηµένο καθίκι…» µούγκρισε πονεµένα η Καρολίνα. Πιάστηκε 

απ’το κοµοδίνο, προσπαθώντας να σηκωθεί. Τα χαρακτηριστικά στο 

πρόσωπό της ήταν παραµορφωµένα από τον πόνο. 

  «Πρέπει να φύγουµε από δω,» της είπε ο Νίρβελ, καθώς κι εκείνος 

σηκωνόταν, ρίχνοντας το βάρος του σώµατός του στο αλώβητο πόδι 

του. «Με πιστεύεις τώρα ότι δεν είµαι µαζί τους;» 

  «Σκάσε…!» γρύλισε η Καρολίνα, στηριζόµενη στο κοµοδίνο. 

«Σκάσε…!» ∆άκρυα κυλούσαν στο πρόσωπό της. 



 

58 

  Ο Νίρβελ άνοιξε τη ντουλάπα του και πήρε από µέσα ένα ραβδί. 

«Πιάσου επάνω µου,» της είπε. «Πρέπει να φύγουµε από δω!» 

 

 

.24. 
 

Μερικά αεροσκάφη κατάφεραν να απογειωθούν από τον αερολιµένα, 

προτού τα προλάβει το Μεγαθήριο ή κάποιο άλλο θηρίο. Και σ’ένα 

απ’αυτά βρίσκονταν µόνο στρατιώτες, µαζί µε τον Λοχία Αργύριο, 

τον Φρεντ, και τον Νικόµαχο. Τη Χριστίνα την είχε αρπάξει ο 

µεγάπτερος, καθώς οι τέσσερίς τους έτρεχαν στον αερολιµένα, κι 

από τότε οι άλλοι την είχαν χάσει. 

  Επί του παρόντος, ο πιλότος του αεροπλάνου έκανε κύκλους πάνω 

απ’τη Μάνα των Θηρίων, ενεργοποιώντας τα δύο πυροβόλα του 

σκάφους και στοχεύοντας. 

  «Τι κάνεις εκεί;» του είπε ο Αργύριος. 

  «Η διοικήτρια πρόσταξε να το ανατινάξουµε.» 

  «∆εν πρόκειται να ανατινάξουµε τίποτα,» είπε ο Αργύριος, που 

φοβόταν ότι ο Νίρβελ ίσως να ήταν ακόµα µέσα. 

  «Είναι διαταγή της διοικήτριας!» 

  «Η διοικήτρια δεν είναι τώρα εδώ, πιλότε! Μέσα σε τούτο το 

σκάφος είµαι ο πιο υψηλόβαθµος αξιωµατικός, και θα κάνεις ό,τι 

σου λέω. Κατανοητό;» 

  «Μάλιστα,» αποκρίθηκε ο πιλότος. «Πρέπει, όµως, να σου θυµίσω 

ότι το σκάφος µας δεν έχει αιθερικές ιδιότητες·  δεν µπορούµε να 

πλοηγηθούµε στον Αιθέρα µ’αυτό.» 

  «Το ξέρω.» 

  «Προς τα πού θα πάµε, λοιπόν;» 

  «Για την ώρα, θα κάνουµε κύκλους εδώ.» 

  «Γιατί;» 

  «Γιατί έτσι θέλω, πιλότε.» 

  Ξαφνικά, το µικρό αεροπλάνο τραντάχτηκε. 

  «Τι συµβαίνει;» γρύλισε ο Λοχίας Αργύριος. 



 

59 

  «Κάτι µάς χτύπησε.» Ο πιλότος επιτάχυνε, διαγράφοντας ένα 

ηµικύκλιο στον αέρα, και βρέθηκαν να αντικρίζουν ένα πελώριο 

καφέ πτηνό µε πορφυρές λωρίδες. Το πτηνό του θιάσου. «Να το 

πυροβολήσω, Λοχία;» 

  «Κάνε το κοµµάτια, πιλότε.» 

  Τα δύο πυροβόλα του αεροσκάφους κροτάλισαν. 

  Και ο µεγάπτερος έπεσε στη θάλασσα της Αλβέρια, γεµάτος αίµατα 

και µε τα φτερά του όλο τρύπες. 

 

 

.25. 
 

Η Σισίβα οδήγησε τον Σαλέρµιο µέσα από το χάος, προς τα εκεί 

όπου οι ιθαγενείς είχαν κατορθώσει να εισβάλουν και δε φαινόταν 

να υπάρχει καθόλου αντίσταση από τους φρουρούς του θέρετρου. 

  Προτού, όµως, οι δυο τους φτάσουν κοντά στους γαλανόδερµους 

Αλβέριους, βρέθηκαν κυνηγηµένοι από γατίδες, και η Σισίβα 

ούρλιαξε, ζητώντας βοήθεια από τη φυλή της: βοήθεια! βοήθεια! 

ΒΟΗΘΕΙΑ! 

  Οι γατίδες χτυπήθηκαν από βέλη, και µετά γαλανόδερµοι 

πολεµιστές χίµησαν καταπάνω τους, κραδαίνοντας µπρούντζινα 

τσεκούρια και δόρατα. ∆ύο απ’αυτούς σκοτώθηκαν: ο ένας από 

σχισµένο λαιµό, ο άλλος µε τα σωθικά του χυµένα έξω. Ένας τρίτος 

έχασε το δεξί του µάτι. 

  «Ποια είσαι;» ρώτησε ένας Αλβέριος πολεµιστής τη Σισίβα. 

  «Η Σισίβα, κόρη της Ζουλµάδρα και του Ταρανθάλλη. Ήµουν 

καιρό εδώ, στο θέρετρο.» 

  Ο πολεµιστής, που ήταν µεσήλικας, ψηλός, µυώδης, και µουσάτος, 

ένευσε σα να την είχε αναγνωρίσει εξαρχής αλλά να ήθελε να 

βεβαιωθεί. Ήταν ντυµένος µε παντελόνι από καφέ δέρµα και γιλέκο 

από πετσί κροκόδειλου. Υποδήµατα δε φορούσε. Στο δεξί χέρι 

κρατούσε ένα µπρούντζινο τσεκούρι, βαµµένο µε αίµα. Στην πλάτη 

του ήταν ένα τόξο και φαρέτρα, όπου ελάχιστα βέλη είχαν αποµείνει. 



 

60 

  Πίσω του και γύρω του βρίσκονταν κι άλλοι πολεµιστές και 

πολεµίστριες. 

  «Ποιος είν’αυτός;» απαίτησε, ατενίζοντας τον Σαλέρµιο. 

  Προτού προλάβει η Σισίβα να µιλήσει, ένας από τους Αλβέριους 

πολεµιστές είπε: «Ο ∆ιευθυντής του θέρετρου είναι!» Και ζύγωσε 

τον Σαλέρµιο, µε το δόρυ του προτεταµένο. 

  Η Σισίβα µπήκε εµπρός του, πιάνοντας το δόρυ. «Όχι! Περίµενε!» 

  «Αυτός δεν είναι;» 

  «Ναι, αυτός είναι, αλλά δε χρειάζεται να τον σκοτώσετε!» 

  «Μα τι λες, Σισίβα;» φώναξε ο πολεµιστής µε το γιλέκο από πετσί 

κροκόδειλου, που πρέπει να ήταν αρχηγός αυτής της οµάδας. «Έχεις 

τρελαθεί; Οι θεοί µάς κοιτάζουν!» 

  «Τον έχω επιλέξει για άντρα µου!» δήλωσε η Σισίβα. 

  «∆εν κάνεις καλές επιλογές!» είπε κάποιος. 

  Η Σισίβα δεν µίλησε, κοιτάζοντάς τους σταθερά. 

  «Καλύτερα να αποµακρυνθούµε από εδώ,» είπε ο αρχηγός·  «τα 

θηρία των επαναστατών δεν κάνουν διακρίσεις. Θα επιστρέψουµε 

αργότερα.» 

 

 

.26. 
 

«Με ακούς; Νίρβελ, µ’ακούς; Σε παρακαλώ, πες µου: µε ακούς; Πες 

µου ότι είσαι ζωντανός!» 

  Για πολλοστή φορά, προσπαθούσε να επικοινωνήσει µαζί του, 

µέσω του ποµπού της. Είχε ακούσει πυροβολισµούς από εκεί µέσα, 

και λόγια, τα περισσότερα όχι αρκετά καθαρά ώστε να καταλάβει τι 

πραγµατικά γινόταν. 

  «Νίρβελ, µ’ακούς;» 

  «Αλριάδα;» 

  «Πού είσαι; Είσαι ακόµα µέσα στο σκάφος τους;» 

  «Μόλις βγήκα. Μαζί µε την Καρολίνα. Είµαστε στην παραλία. 

Είµαστε τραυµατισµένοι κι οι δύο·  δε µπορούµε να κολυµπήσουµε. Κι 

απ’την άλλη µεριά είναι τα θηρία. Μπορείς να κάνεις κάτι;» 



 

61 

  «Θεοί…» µουρµούρισε η Αλριάδα’µορ, περισσότερο στον εαυτό 

της παρά στον Νίρβελ. «∆εν ξέρω… Περίµενε. Περίµενε.» 

  Άλλαξε συχνότητα. «Αργύριε; Αργύριε; Με ακούς;» 

  «Αλριάδα. Είσαι καλά;» 

  «Ναι. Πού είσαι; Μέσα στο θέρετρο;» 

  «Ευτυχώς όχι. Είµαι µέσα σ’ένα στρατιωτικό αεροπλάνο–» 

  «Αεροπλάνο;» 

  «Ναι–» 

  «Ο Νίρβελ σε χρειάζεται. Είναι έξω απ’τη Μάνα των Θηρίων, στην 

παραλία. Μαζί µε την Καρολίνα. Μπορείς να πας να τους πάρεις;» 

  «Μπορώ.» 

  «Πήγαινε, σε παρακαλώ! Πήγαινε!» 

 

 

.27. 
 

Το αεροπλάνο ήταν από εκείνα τα στρατιωτικά που είχαν πόδια αντί 

για ρόδες, και δε χρειάζονταν επιτάχυνση για να απογειωθούν: 

απλώς έστρεφαν τους προωθητήρες τους κάθετα και υψώνονταν 

στον αέρα. Παροµοίως, δεν είχαν ανάγκη από αεροδιάδροµο ή 

ανοιχτό πεδίο για να προσγειωθούν. 

  Εποµένως, το αίτηµα της Αλριάδας’µορ ήταν εύλογο. 

  Ο Λοχίας Αργύριος πρόσταξε τον πιλότο να κατεβούν πίσω απ’τη 

Μάνα των Θηρίων. 

  «Μέσα στο νερό;» 

  «Ναι.» 

  «Μα–» 

  «Κάντο!» 

  Το αεροπλάνο έχασε ύψος, κι ύστερα έστρεψε τους προωθητήρες 

του κάθετα, κατεβαίνοντας οµαλά και κάνοντας το νερό να αφρίζει 

από κάτω του. 

  Ο Νίρβελ και η Καρολίνα είχαν µόλις βγει από τη Μάνα των 

Θηρίων και το είδαν να προσγειώνεται στα ρηχά. Μια θύρα άνοιξε 



 

62 

στο πλάι του, και ο Νικόµαχος φάνηκε. «Λοχαγέ!» φώναξε. «Έλα! 

Γρήγορα!» γνέφοντας µε το χέρι του. 

  Επισήµως, η Καρολίνα ήταν λοχαγός, µα δεν υπήρχε αµφιβολία 

ποιον κοίταζε ο Νικόµαχος. Μικρή σηµασία, όµως, είχε τώρα αυτό. 

Βάδισαν κι οι δυο τους προς το αεροσκάφος, µέσα στο νερό που 

άφριζε και αναπηδούσε. Ο Νίρβελ βοηθιόταν απ’το ραβδί του, και η 

Καρολίνα είχε το δεξί της χέρι στην πλάτη του, καθώς φαινόταν να 

πονά πολύ από το τραύµα στον αριστερό της ώµο: φαινόταν να 

βρίσκεται στα πρόθυρα της λιποθυµίας. 

  Μπήκαν στο σκάφος, και η θύρα έκλεισε πίσω τους. 

  Το αεροπλάνο υψώθηκε πάλι στον ουρανό της Αλβέρια. 

  Ο Αργύριος, υποµειδιώντας, είπε στον ποµπό του: «Τους έχω και 

τους δύο µαζί µου, µάγισσα.» 

 

 

 

 

 

 

 

 

 

 

 

 

 

 

 

 

 

 

 

 



 

63 

Μέρος 4
ο
: Οι Παλαιοί Τόποι 

 

 

.1. 
 

«Αλριάδα, πού είσαι ακριβώς;» 

  «Στην ανατολική µεριά του Κόλπου του Χελιού. Θ’ανάψω έναν 

φακό, για να µε δείτε.» 

  Το αεροπλάνο πέταξε προς τ’ανατολικά, κι εκεί, επάνω σ’έναν 

λοφίσκο, είδαν πράγµατι έναν φακό ν’αναβοσβήνει, σχίζοντας τη 

νύχτα. 

  «Αδύνατον να προσγειωθούµε σ’αυτό το µέρος, Λοχία,» είπε ο 

πιλότος. «Πες της να έρθει στην ακτή.» 

  Ο Αργύριος τής το είπε, µέσω του ποµπού. 

  Ο φακός έσβησε και, σε λίγο, µια σκοτεινή µορφή φάνηκε στη 

χορταριασµένη ακτή. Ο φακός αναβόσβησε πάλι. 

  Το αεροσκάφος προσγειώθηκε, βγάζοντας τα πόδια του. Μια µικρή 

θύρα άνοιξε στο πλάι του, και η Αλριάδα’µορ µπήκε κι αγκάλιασε 

τον Νίρβελ, που την περίµενε στο κατώφλι. Τα χείλη τους 

συναντήθηκαν. 

  Η πόρτα έκλεισε και το αεροπλάνο υψώθηκε στον ουρανό. 

 

 

.2. 
 

Η παραφροσύνη των Φεηνάρκιων θηρίων καταλάγιασε ύστερα από 

κάποια ώρα, και οι αφέντες τους µπόρεσαν να τα ξαναφέρουν υπό 

τον έλεγχό τους. Οι γατίδες ακολούθησαν το τραγούδι του Αυλητή·  

οι λυκόχοιροι υπάκουσαν στα σφυρίγµατα και στο µαστίγιο της 

Αφέντρας·  τα ερπετά τυλίχτηκαν πάνω στον Άρχοντά τους, ή 

µαζεύτηκαν γύρω του·  το Μεγαθήριο έγινε ήρεµο σαν πρόβατο 

µπροστά στον Θηριοδαµαστή·  οι δύο πολύκεροι που είχαν αποµείνει 

έτριψαν τις µουσούδες τους πάνω στους ώµους και στα χέρια της 



 

64 

Χορεύτριας των Κεράτων·  οι τριχόσαυρες δέχτηκαν αδιαµαρτύρητα 

την καθοδήγηση του κυρίου τους. 

  Ο µεγάπτερος ήταν νεκρός, και ο άντρας που τον είχε εξηµερώσει 

καθόταν πλάι στη θάλασσα, θρηνώντας. 

  Οι γαλανόδερµοι ιθαγενείς γέµισαν το θέρετρο, κι άρχισαν να το 

γκρεµίζουν. Βρήκαν κάποιους ενοίκους που είχαν καταφέρει να 

κρυφτούν και τους σκότωσαν. Μερικοί άλλοι ένοικοι κατόρθωσαν 

να ξεγλιστρήσουν και να χαθούν µες στη ζούγκλα, αβέβαιοι αν 

τελικά θα επιβίωναν. 

  Οι βοηθοί του θιάσου βρήκαν τον Κάλβριλ τον Νυχτοβάτη 

χτυπηµένο από σφαίρα στην πλάτη, αλλά όχι νεκρό. 

 

 

.3. 
 

Το στρατιωτικό αεροσκάφος προσγειώθηκε σ’ένα ξέφωτο της 

ζούγκλας, κάπου πενήντα χιλιόµετρα βόρεια του Κόλπου του 

Χελιού. Οι στρατιώτες περιποιήθηκαν τα τραύµατα του Νίρβελ και 

της Καρολίνας όσο καλύτερα µπορούσαν, βγάζοντας τις σφαίρες από 

τα σώµατά τους και δίνοντάς τους παυσίπονα. 

  Η Καρολίνα είπε στον Νίρβελ: «Το πρωί θα µιλήσουµε.» Και µετά, 

λιποθύµησε. 

  Η Αλριάδα έδωσε µια κούπα καφέ στον Νίρβελ, και τον ρώτησε τι 

είχε συµβεί. Πώς είχαν πάει τα πράγµατα τόσο στραβά; 

  «Με παρακολουθούσαν,» της είπε εκείνος. «Από την αρχή.» Ήπιε 

µια γουλιά καφέ. «Παρακολουθούσαν όλα όσα είχαµε πει µέσω του 

ποµπού. Ήξεραν ότι προσποιούµουν πως ήθελα να µπω στην 

Επανάσταση και σκόπευα να σαµποτάρω το ίδιο µου το σχέδιο.» 

  «Αλήθεια, Λοχαγέ,» ρώτησε ο Αργύριος, «πώς κατάφερες να 

µαζέψεις όλ’αυτά τα θηρία και να τα φέρεις εδώ;» 

  Ο Νίρβελ µειδίασε. «Ο πατέρας µου είχε θίασο στη Φεηνάρκια. 

Έχουµε διασυνδέσεις µε θηριοδαµαστές και κυνηγούς. Και η 

Επανάσταση µού έδωσε όσα χρήµατα χρειαζόµουν, για να τους 



 

65 

πληρώσω και για να πάρω και το σκάφος, τη Μάνα των Θηρίων. 

Είναι πιο εύκολο απ’ό,τι ακούγεται. 

  »Ο Κάλβριλ –που ήταν επίσης Φεηνάρκιος– πίστεψε ότι ήθελα 

µονάχα εκδίκηση από τη ∆ιοικήτρια Ατµάρι. Ή, µάλλον, 

προσποιήθηκε ότι το πίστεψε, γιατί, όπως φάνηκε, δε 

µ’εµπιστευόταν. Μου είχε πει, βέβαια, ότι δεν ήµουν ακόµα 

κανονικό µέλος της Επανάστασης·  όφειλα να αποδείξω την 

αφοσίωσή µου. Και, βοηθώντας να καταστραφεί το Ράθυµο Χέλι και 

οι γηγενείς να ξαναπάρουν τα παλιά τους εδάφη, θα το αποδείκνυα 

αυτό. 

  »Όπως ξέρετε, όµως, στην πραγµατικότητα ήθελα µόνο να πιάσω 

τον Κάλβριλ και να επανακτήσω τη θέση µου… Και τα σκάτωσα.» 

Αναστέναξε. «∆εν έκανα καλά που το επιχείρησα, και δεν έπρεπε να 

µε είχατε βοηθήσει. Ήµουν παράτολµος. Με συγχωρείτε…» 

Απέφυγε να τους κοιτάξει καταπρόσωπο. 

  «Λοχαγέ,» είπε ο Νικόµαχος, «µας έσωσες τη ζωή, τότε.» 

  «Και παραλίγο να σας την πάρω τώρα.» 

  «∆εν είναι έτσι,» είπε ο Φρεντ. «∆εν ήταν σωστό που σ’έδιωξε η 

διοικήτρια, ούτε που σου πήρε τον βαθµό. Έκανες ό,τι µπορούσες.» 

  Ο Νίρβελ κούνησε το κεφάλι. «Καλύτερα να µην είχα επιστρέψει 

ποτέ.» 

  «Το σχέδιό σου,» του είπε η Αλριάδα, «µπορούσε να είχε πιάσει. 

Αν τα πράγµατα είχαν πάει καλά, τώρα θα είχαµε συλλάβει τον 

Νυχτοβάτη –χάρη σε σένα. Και θα είχες γλιτώσει το θέρετρο από µια 

τεράστια καταστροφή. Η Ελίζα θα όφειλε να το αναγνωρίσει.» 

  «∆υστυχώς, όµως, τίποτα από αυτά δεν έγινε,» είπε, κάπως 

απότοµα, ο Νίρβελ·  και πρόσθεσε, κλείνοντας τα µάτια: «Θέλω να 

ξεκουραστώ τώρα…» 

  ∆εν του µίλησαν άλλο. 

 

 

 

 

 



 

66 

.4. 
 

Οι ξένοι είχαν διωχτεί. Τα οικοδοµήµατά τους ήταν ερείπια τώρα. Οι 

Παλαιοί Τόποι ανήκαν ξανά σ’εκείνους που έπρεπε να ανήκουν. 

Αφού ορισµένα από τα πτώµατα των παρείσακτων πετάχτηκαν στα 

σκυλιά και άλλα παρατήθηκαν για να τα φάνε τα πουλιά και τα 

αγρίµια της ζούγκλας, οι Αλβέριοι έστησαν, την επόµενη ηµέρα, 

χορούς και γλέντι στο µέρος που ήταν κάποτε το Ράθυµο Χέλι. 

  Ο Κάλβριλ ο Νυχτοβάτης κάθισε σ’ένα ξύλινο θρονί που είχαν 

ετοιµάσει προς τιµήν του. Ένας επίδεσµος ήταν τυλιγµένος γύρω 

από την κοιλιά και την πλάτη του, και οι κινήσεις του ήταν αργές·  η 

σφαίρα της Παντοκρατορικής πολεµίστριας λίγο έλειψε να τον 

σκοτώσει. Ολόγυρά του, ήταν καθισµένοι σε δέρµατα και σκαµνιά οι 

άνθρωποι του θιάσου, χωρίς τα ζώα τους, τα οποία βρίσκονταν µέσα 

στη Μάνα των Θηρίων. Μονάχα το Μεγαθήριο ήταν εδώ, 

µασουλώντας γαλήνια µερικά ανθρώπινα κόκαλα που του είχαν 

δώσει οι γηγενείς. 

  «Είδε κανένας σας τον Θιασάρχη µας;» ρώτησε ο Κάλβριλ. 

  Κανείς δεν απάντησε. 

  «Άρα ο µπάσταρδος είναι ζωντανός,» συµπέρανε ο Νυχτοβάτης·  

«όπως επίσης κι αυτή η σκύλα που µε πυροβόλησε στην πλάτη.» 

  «Του χρωστάω µια κλοτσιά στη µούρη, όπου κι αν είναι,» 

µούγκρισε ο Κλάρικ’µορ, που όλη η δεξιά µεριά του προσώπου του 

ήταν πρησµένη. 

  «Έπρεπε, ίσως, να τον είχες ξεφορτωθεί γρηγορότερα!» είπε η 

Χορεύτρια των Κεράτων στον Κάλβριλ. «Εµείς δεν ξέραµε τίποτα 

για το ποιος πραγµατικά ήταν!» 

  «Ούτε εγώ ήξερα,» αποκρίθηκε ο Νυχτοβάτης. «Τον δοκίµαζα.» 

  «Καλύτερα να είχες πει και σ’εµάς κάτι,» είπε ο Αβέρναλ ο 

Οµιλητής των Θηρίων, «όχι µόνο στον νάνο.» 

  «Ο νάνος έχει και όνοµα,» µούγκρισε ο Κλάρικ’µορ. 

  «Αφήστε το,» είπε ο Κάλβριλ. «Η δουλειά µας έγινε. Και, 

ουσιαστικά, µονάχα εγώ κινδύνεψα.» 



 

67 

  «Κι εγώ έφαγα κλοτσιά στα µούτρα!» του ξαναθύµισε ο 

Κλάρικ’µορ. 

  «Η µούρη σου είναι, ούτως ή άλλως, σαν πατηµένη µουσούδα 

λυκόχοιρου,» αντιγύρισε ο Νυχτοβάτης, και οι άλλοι γέλασαν 

βροντερά. 

  Ο µάγος τούς αγριοκοίταξε, και ήπιε βαθιά απ’την κούπα του. 

  Η Σισίβα πλησίασε, τότε, τον Κάλβριλ και τους συγκεντρωµένους 

ανθρώπους του θιάσου. Ήταν ντυµένη µε παραδοσιακά ρούχα της 

φυλής της, και τα µακριά, ξανθά της µαλλιά έπεφταν λυτά στην 

πλάτη της. 

  «Μου είπαν ότι µε ζητάς, Νυχτοβάτη.» 

  «Ναι, επειδή εµένα µού είπαν ότι φρόντισες να σώσεις τη ζωή του 

∆ιευθυντή του Ράθυµου Χελιού. Είναι αλήθεια;» 

  «Είναι.» 

  «Γιατί;» 

  «Επειδή µου αρέσει.» 

  «Μου είπαν, επίσης, ότι δήλωσες πως τον επέλεξες για άντρα σου.» 

  «Κι αυτό αλήθεια είναι,» παραδέχτηκε η Σισίβα·  και ρώτησε: «∆ε 

µ’εµπιστεύεσαι; Ξεχνάς ότι εγώ σ’έβγαλα απ’το κελί των 

Παντοκρατορικών;» 

  «∆εν ξεχνάω τίποτα, Σισίβα,» αποκρίθηκε ο Κάλβριλ. «Πιστεύεις, 

όµως, ότι ο Σαλέρµιος Εκάρεντος είναι αξιόπιστος;» 

  «Με τον καιρό, θα γίνει ένας από εµάς. ∆εν έχει άλλη επιλογή, 

αφού θα είναι άντρας µου.» 

  Ο Κάλβριλ ήπιε µια γουλιά απ’τον χυµό στην κούπα του, 

ατενίζοντας ερευνητικά την αποφασιστική όψη της Σισίβα. 

«Καλώς,» είπε. «Μπορείς να κάνεις ό,τι θέλεις. Εγώ δεν είµαι 

αρχηγός της φυλής σας·  η Επανάσταση δεν αποσκοπεί να ελέγχει 

κανέναν: µόνο να βοηθά όσους µάχονται κατά της Παντοκράτειρας.» 

  «Το γνωρίζουµε, Νυχτοβάτη. Και είµαστε ευγνώµονες για τη 

βοήθειά σου.» Η Σισίβα έκανε µια χαριτωµένη υπόκλιση σύµφωνα 

µε τα έθιµα της φυλής της. 

  Ο Κάλβριλ χαµογέλασε. «Πήγαινε,» της είπε. «Χόρεψε µε τους 

άλλους, όσο είστε ακόµα ελεύθεροι στα εδάφη σας.» 



 

68 

 

 

.5. 
 

Το πρωί, αφού άκουσε τον Νίρβελ, η Καρολίνα είπε: «Αν µπορούσα 

να κινηθώ άνετα, θα σηκωνόµουν από τούτο το στρώµα και θα σε 

γρονθοκοπούσα στη µύτη. Θα ήταν δίκαιο, εξάλλου·  παραλίγο να 

σπάσεις τη δική µου µύτη, προτού µε δέσεις.» 

  «Όπως σου είπα, δεν είχα τότε άλλη επιλογή.» 

  «Και µην ξεχνάς,» πρόσθεσε η Αλριάδα’µορ, «πως σου έσωσε τη 

ζωή, Καρολίνα, ενώ θα µπορούσε να σε είχε αφήσει–» 

  «Είχα ήδη λυθεί από µόνη µου–» 

  «Και νοµίζεις ότι ο Κάλβριλ θα σ’άφηνε να φύγεις, έτσι εύκολα;» 

  «∆ε θα ζητούσα την άδειά του,» είπε η Καρολίνα. Και προς τον 

Νίρβελ: «Καταλαβαίνεις ότι θα πας στρατοδικείο γι’αυτό που 

έκανες, έτσι;» 

  Εκείνος αναστέναξε. «Το καταλαβαίνω.» 

  «∆εν υπάρχει λόγος, όµως, να µαθευτεί τίποτα–» άρχισε η 

Αλριάδα. 

  «∆ε σοβαρολογείς!» είπε η Καρολίνα. «Ολόκληρο το θέρετρο 

καταστράφηκε εξαιτίας του, και τόσοι θάνατοι–» 

  Η Αλριάδα την άρπαξε απ’το πρόσωπο µε το δεξί χέρι, πιέζοντας 

τα µάγουλά της κι αναγκάζοντας τα σαγόνια της να µείνουν ανοιχτά. 

Το αριστερό της χέρι είχε ήδη τραβήξει ένα µικρό πιστόλι, και έχωσε 

την κάννη µέσα στο στόµα της λοχαγού. 

  «∆εν πρόκειται να πεις λέξη γι’αυτό το περιστατικό, µε 

καταλαβαίνεις; ∆εν είναι µόνο ο Νίρβελ µπλεγµένος (που, για µένα, 

αυτό µονάχα θα ήταν αρκετό!)·  όλοι µας είµαστε µπλεγµένοι. Και 

εγώ και ο Λοχίας Αργύριος και ο Νικόµαχος και ο Φρεντ και η 

Χριστίνα, που, δυστυχώς, δεν είναι πια µαζί µας. 

  »Εποµένως, θα πεις εκείνο που θα πούµε κι εµείς: Οι επαναστάτες 

επιτέθηκαν στο θέρετρο, χρησιµοποιώντας ως όπλο τους τον θίασο –

πράγµα το οποίο είναι, έτσι κι αλλιώς, αλήθεια. Ο Νίρβελ είχε 

κατορθώσει να παρεισδύσει στον θίασο πριν από κάποιο καιρό, ώστε 



 

69 

να τους σταµατήσει·  δυστυχώς, δεν πρόλαβε, και ίσα που κατάφερε 

να σώσει τη ζωή του. 

  »Συµφωνούµε;» Εξακολουθούσε να έχει την κάννη του πιστολιού 

της µέσα στο στόµα της Καρολίνας. 

  Εκείνη δεν έγνεψε. Τα µάτια της φανέρωναν θυµό. 

  Η Αλριάδα έσφιξε δυνατότερα το πρόσωπό της. «Συµφωνούµε;» 

  Η Καρολίνα, πάλι, δεν κινήθηκε στο ελάχιστο. 

  Ο Νίρβελ άγγιξε τον ώµο της µάγισσας. «Άφησέ την. Άφησέ την.» 

  Η Αλριάδα πήρε το χέρι της από το πρόσωπο της λοχαγού και το 

πιστόλι από το στόµα της. «Συµφωνούµε;» ξαναρώτησε. 

  Η Καρολίνα στράβωσε τα χείλη. «Με αηδιάζεις,» είπε. 

  «Μη νοµίζεις ότι θα διστάσω να σε σκοτώσω, αν έχεις σκοπό να 

µας κατηγορήσεις,» την προειδοποίησε η Αλριάδα’µορ. 

  «∆εν το αµφιβάλλω…» Η φωνή της ήταν ξερή και το βλέµµα της 

οργισµένο. 

  «Ακόµα κι αν µας κατηγορήσεις,» της είπε ο Νίρβελ, «δεν έχεις 

καµία αποδείξει. Μπορούµε να αρνηθούµε τα πάντα, και το ξέρεις 

ότι θα το κάνουµε.» 

  «Επίσης,» πρόσθεσε η Αλριάδα, «µπορούµε να ισχυριστούµε ότι 

εσύ ήσουν µπλεγµένη µε τους επαναστάτες, όχι εµείς.» 

  «Τώρα γίνεσαι τελείως γελοία!» 

  «Έτσι νοµίζεις, ε;» είπε η µάγισσα. 

  Η Καρολίνα πήρε µια βαθιά ανάσα. «Εντάξει… ∆εν έχει νόηµα, 

ούτως ή άλλως.» Κοίταξε τον Νίρβελ. «Πώς µπορείς, όµως, να 

ξέρεις ότι τόσοι άνθρωποι πέθαναν από µια ανοησία σου;» 

  «Ο λοχαγός είχε καλές προθέσεις,» είπε ο Λοχίας Αργύριος. 

  «∆εν ξέρω αν τόχεις συνειδητοποιήσει ακόµα, αλλά εγώ είµαι 

λοχαγός σου!» µούγκρισε η Καρολίνα, γυρίζοντας να τον ατενίσει. 

«Και οι καλές προθέσεις δεν φτάνουν. Όχι όταν τα πράγµατα 

καταλήγουν όπως κατέληξαν.» Αναστέναξε. «Αλλά καλύτερα να 

πηγαίνουµε τώρα. Όσο µένουµε µέσα σε τούτες τις καταραµένες 

ζούγκλες, ποτέ δεν ξέρεις τι άλλο ακόµα µπορεί να µας βρει.» 


