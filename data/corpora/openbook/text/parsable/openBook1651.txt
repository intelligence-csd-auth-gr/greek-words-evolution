


































Αντώνη Γ. Περδικάρη 
Εκκλησίες και Άγιοι στη 

Λευκάδα 

 

Λευκάδα 2019 
 

 

 



Αντώνη Γ. Περδικάρη 

 

 

 

 

Εκκλησίες και Άγιοι  

στη Λευκάδα 

 

 

ΛΕΥΚΑΔΑ 2019 

 



 

 

 

 



 



 
1 

ΠΕΡΙΕΧΟΜΕΝΑ 

 

 

Περιεχόμενα ...................................... Σελ. 1 
 

Πρόλογος .......................................... Σελ. 2 
 

1. Αγία Μαύρα ................................ Σελ. 3 
 

2. Οσία Άννα ........................................ Σελ. 11 
 

3. Άγιος Νικίας ................................... Σελ. 24 
 

4. Άγιος Δονάτος ......................................... Σελ. 28 
 

5. Αγία Άννα ......................................... Σελ. 33 
 

6. Άγιος Νικήτας ................................. Σελ. 42 
 

Επίλογος ..................................... Σελ. 58 
 

Summary ...................................... Σελ. 60 
 

Βιβλιογραφία .................................... Σελ. 63 
 

 

 

 

 

 

 

 

 



 
2 

ΠΡΟΛΟΓΟΣ 

τις 21/5/1864, μαζί με τα υπόλοιπα Επτάνησα, η Λευκάδα ενσωματώθηκε στο 
–τότε- Βασίλειο της Ελλάδας. Η εκκλησιαστική τους ένωση η οποία 
ολοκληρώθηκε περίπου 3 χρόνια αργότερα -αφού προηγήθηκαν κάποιες 

αναταράξεις-  επισφράγησε την κοινή πορεία του Νησιού με την υπόλοιπη Ελλάδα, 
ύστερα από μια μεγάλη χρονική περίοδο ανεξαρτήτων διαδρομών, στα πολιτικά, 
θρησκευτικά και πολιτιστικά δρώμενα, της ευρύτερης γεωγραφικής περιοχής. 

Οι ξεχωριστές αυτές διαδρομές, έχουν, ωστόσο, αφήσει πίσω τα χνάρια τους. Ο 
επισκέπτης του Νησιού, θα συναντήσει πολλές διαφορές στο ανθρωπογενές  και 
πολιτιστικό περιβάλλον, στη νοοτροπία των κατοίκων και στο τρόπο ζωή τους. 
Ειδικότερα, σε θρησκευτικό επίπεδο, καθώς η αίσθηση της ιερότητας αποτρέπει τις 
ραγδαίες μεταβολές, θα μπορούσαμε να δεχθούμε ότι υπάρχει μια υστέριση στην 
ενσωμάτωση και οι Λευκαδίτες χριστιανοί, ζούν  ακόμα και σήμερα, σε ένα 
ουσιαστικά διαφοροποιημένο θρησκευτικό περιβάλλον, με ξεχωριστή 
αρχιτεκτονική και εικονογραφία, διαφορετικές λατρευτικές συνήθειες και -σε 
κάποιες περιπτώσεις- με πρόσωπα λατρείας (: αγίους), άγνωστα στην Ελλαδική 
Εκκλησία. 

 Αυτές όμως τις διαφορές ακριβώς, δεν πρέπει να τις αγνοήσουμε! Είναι η ιστορία 
που χάνεται, ιστορία που πρέπει να καταγραφεί και να μείνει ζωντανή.Σ’ αυτό 
αποσκοπούν αυτά τα κείμενα. Είναι κείμενα που γράφηκαν σε διαφορετικές 
χρονικές περιόδους, και απέχουν  μεταξύ τους χρονικά. Ο στόχος ωστόσο, είναι 
κοινός καθώς και το αντικείμενο τους: Το νησί της Λευκάδας και η πορεία του μέσα 
στο χρόνο, πληροφορίες που δεν πρέπει να χαθούν...  

-Καλή ανάγνωση! 

 

Εικόνα 1: "Η θυσία του Αβραάμ" έργο αγνώστου (τελη 18ου- αρχες-19ου αιώνα), Εξάνθεια (εκκλησία της 
«Παναγίας στο Παλιό Χωριό») 

Σ 



 
3 

ΚΕΦΑΛΑΙΟ 1 

Η ΑΓΙΑ ΜΑΥΡΑ ΚΑΙ Η ΜΕΣΑΙΩΝΙΚΗ ΟΝΟΜΑΣΙΑ ΤΗΣ ΛΕΥΚΑΔΑΣ 

 

 

Εικόνα 2: Η πολιορκία της Τουρκοκρατούμενης Αγίας Μαύρας από τους Ενετούς (1684). (Διακρίνεται εντός 
του φρουρίου, ο ναός της Αγίας Μαύρας που τότε λειτουργούσε ως τζαμί). 

λοι γνωρίζουν, ότι η ονομασία Λευκάδα, με την οποία είναι γνωστό το νησί 
μας και η πρωτεύουσά του σήμερα, προέρχεται από την αρχαιότητα. Όμως 
χρήση της ονομασίας αυτής, ουσιαστικά έγινε, στην μεν αρχαία εποχή μέχρι 

την κατάκτηση του Νησιού από τους Φράγκους (Ανδεγαυούς)-πρώτο μισό του 14ου 
αιώνα- στη δε νεώτερη εποχή, μετά την ενσωμάτωσή των Επτανήσων στο τότε 
«Βασίλειον της Ελλάδος» - δεύτερο μισό του 19ου αιώνα. Στο μεσοδιάστημα - 
διάστημα μεγαλύτερο των 5 αιώνων-  το Νησί ήταν γνωστό ως «Αγία Μαύρα» 
(Santa Maura)  και έτσι αναφερόταν στους χάρτες της περιοχής και στα επίσημα 
έγγραφα. 

Η πρώτη απορία που εκφράζει κάποιος μη ειδικός, είναι γιατί αυτή η φαινομενική 
αντιφατικότητα ανάμεσα στις δύο ονομασίες. Στη μια συνδέεται το Νησί με το 
λευκό και στη άλλη με το μαύρο χρώμα. Αυτή όμως η αντίφαση δεν είναι 
πραγματική, καθώς οι δύο λέξεις έχουν διαφορετική γλωσσική προέλευση. Η μεν 
ονομασία Λευκάδα (Λευκάς, Λευκαδία)  προέρχεται από την Ελληνική, η δε  
ονομασία Μαύρα (Maura) από την Λατινική, η οποία ήταν η γλώσσα που 
χρησιμοποιούταν στη περιοχή, κατά την Φραγκοκρατία.  

Ό 



 
4 

Συγκεκριμένα, εικάζεται ότι η ελληνική λέξη Λευκάδα, προέρχεται από το κυρίαρχο 
χρώμα των απόκρημνων ασβεστολιθικών ακτών του νησιού, τις οποίες αντίκριζε ο 
αρχαίος  θαλασσοπόρος ταξιδεύοντας προς την Δύση, παρ’ όλο που υπάρχουν και 
απόψεις που υποστηρίζουν διαφορετική προέλευση, συνδέοντας το όνομα  με 
τοποθεσίες, μύθους και αρχαίες θεότητες της περιοχής. 

Αντίστοιχα το όνομα Μαύρα (λατιν.: Maura) πιθανότατα προέρχεται από το όνομα 
της Παναγίας (Maria), ενδέχεται να ήταν κάποια επικρατούσα εκδοχή του ονόματος 
αυτού, σε συγκεκριμένες περιοχές της Ρωμαϊκής Αυτοκρατορίας και δεν φαίνεται 
να σχετίζεται με το επίθετο μαύρος που στα λατινικά είναι niger. Η εναλλακτική 
εκδοχή εδώ είναι ότι το Maura αποτελεί την θηλυκή εκδοχή του νεολατινικού 
ονόματος Maurus, όνομα που συναντάται σε πολλές λατινογενείς  Ευρωπαϊκές 
γλώσσες και είχε την έννοια του μελαχρινού και όχι του μαύρου.   

Όπως αναφέρει ο William Miller1, προ του έτους 1300 οι Ανδηγαυοί στα έγγραφά 
τους αποκαλούσαν το νησί «Luccate» και «Lettorna». Σώζεται μάλιστα έγγραφο της 
εποχής αυτής, στο οποίο ο ηγεμόνας του Βασιλείου της Νάπολης, Κάρολος ο Β΄ ο 
Ανδεγαυός, επιτρέπει στον κόμη της Κεφαλονιάς Ιωάννη «να κτίσει οχυρό στο νησί 
Lettorna». Το οχυρό όμως αυτό, σε μεταγενεστερα Ανδεγαυικά έγγραφα (έτη 1343, 
1347 κ.ά) αποκαλείται «Αγία Μαύρα» (Saincte Maure), παρ’ ολο που το νησί 
εξακολουθεί να αναφέρεται  ως Luccate. Ως εκ τούτου, υποθέτουμε, ότι αρχικά η 
ονομασία «Αγία Μαύρα», αναφερόταν μόνο στη θέση ανέγερσης του φρουρίου των 
Ανδεγαυών, όμως σταδιακά επεκτάθηκε σε όλο το νησί, καθώς εκεί βρισκόταν το 
διοικητικό κέντρο αυτού. Ο ίδιος  συγγραφέας ωστόσο αναφέρει ότι δεν είναι 
σαφές εάν η ονομασία στη θέση αυτή δόθηκε από τους Ανδεγαυούς, ή  από τον 
ντόπιο πληθυσμό, οπότε, πιθανότατα, προϋπήρχε της ανέγερσης του Ανδεγαυικού 
φρουρίου. 

Οι ιστορικοί του Νησιού, συσχετίζουν την ονομασία αυτή με τον ναό της Αγίας 
Μαύρας ο οποίος γνωρίζουμε ότι λειτουργούσε ως ορθόδοξος ναός, μέσα στο 
φρούριο,  κατά την περίοδο της Ενετοκρατίας2. Παρ’ όλο που δεν γνωρίζουμε πότε 
χτίστηκε ο ναός αυτός, ασφαλώς προϋπήρχε των Ενετών καθώς είναι γνωστό ότι 
χρησιμοποιήθηκε από τους Τούρκους κατακτητές, ως Μουσουλμανικό τέμενος. 
Προφανώς χτίσθηκε κάποια χρονική στιγμή μεταξύ 1300 και 1479, έτος έναρξης της 
Τουρκικής κατοχής της Νήσου. Ο ναός αυτός καταστράφηκε το 1810, από έκρηξη 
πυριτιδαποθήκης, κατά την επιχείρηση κατάληψης του φρουρίου από τα Αγγλικά 
στρατεύματα. Σήμερα στην ίδια θέση,  περί τα τέλη του 19ου αιώνα3,  η τοπική 
Μητρόπολη, ανήγειρε ένα μικρό παρεκκλήσι, προς τιμή των Μαρτύρων Τιμοθέου 
και Μαύρας (Θηβαΐδα, Αιγύπτου 4ος αιώνας).   

                                                           
1
 Άγγλος ιστορικός, 1864-1945 

2
 Βλ. Μαχαιράς Κ. (1957), σελ. 179-195 

3
 Συγκεκριμένα το έτος 1883 



 
5 

 

Εικόνα 3: Οι άγιοι Τιμόθεος και Μαύρα. Τοιχογραφία 15ου αιώνα (Κύπρος) 

Ως προς την ανέγερση του αρχικού ναού αναφέρονται δύο εκδοχές: 

Η πρώτη και ευρύτερα αποδεκτή, ότι ο ναός ανεγέρθη ως ναός της Δυτικής 
Εκκλησίας, από τους Ανδεγαυούς κατακτητές,  τον 14ο αιώνα, κατά την ανέγερση 
του φρουρίου. Οι Ανδεγαυοί (Anjou) επέλεξαν την αγία αυτή, τιμώντας τον τόπο 
καταγωγής τους, μια πόλη στην κεντρική Γαλλία που φέρει το όνομα της Αγίας 
Μαύρας και έχει τεθεί υπό την προστασία της. 

Η δεύτερη εκδοχή, υποστηρίζει ότι οι Ανδηγαυοί κατακτητές, έφεραν ουσιαστικά 
μόνο την λατρεία της Αγίας και το όνομά της στη περιοχή, αλλά η ανέγερση του 
ναού ήρθε πολύ αργότερα καθώς ιδρύθηκε ως Ορθόδοξος ευκτήριος οίκος περί το 
1462 από  την Ελένη Παλαιολογίνα, κόρη του Θωμά Παλαιολόγου και σύζυγο του 
δεσπότη της Σερβίας Λαζάρου Βούκοβιτς. Η εν λόγω ευγενής κατά την διάρκεια 
ταξιδιού της στο νησί για να τελέσει τον γάμο της κόρης της με τον τοπικό ηγεμόνα,  
κινδύνεψε από σφοδρή θαλασσοταραχή, οπότε τάχθηκε στην Αγία Μαύρα, προς το 
νησί της οποίας κατευθυνόταν, αν σωθεί να της φτιάξει ναό , όπως και έγινε. 

Κατά την άποψή μου και οι δύο εκδοχές πάσχουν, καθώς θεωρούν ότι οι Ανδεγαυοί 
ονόμασαν την περιοχή Αγία Μαύρα, τιμώντας κάποια άγνωστη στη περιοχή αγία ή 



 
6 

κάποια μάρτυρα από την μακρινή Θηβαΐδα της Αίγυπτου. Πράγματι ο τόπος 
καταγωγής των Ανδεγαυών, συνδέεται με κάποια αγία Μαύρα της Δυτικής 
Εκκλησίας, αλλά πρόκειται για ένα εντελώς διαφορετικό πρόσωπο που έζησε τον 9ο 
αιώνα στην περιοχή αυτή της κεντρικής Γαλλίας, πρακτικά άγνωστη στην ορθόδοξη 
λατρεία, αναφερόμενη στην  βιβλιογραφία ως «St. Maura of Troyes». Είναι βέβαιο 
ότι κάποια χρονική στιγμή ανεγέρθη ναός της αγίας Μαύρας στην περιοχή, αλλά 
φαίνεται απίθανο να ήταν είτε προς τιμήν μιας άγνωστης αγίας της Καθολικής  
Εκκλησίας, είτε προς τιμήν μιας Ορθοδόξου αγίας που έζησε στην Αφρική και που 
λογικά δεν έπρεπε να τιμάται μόνη της, αλλά μαζί με το σύζυγό της, αφού μαζί 
οδηγήθηκαν στο μαρτύριο. Ο ίδιος εξ άλλου ο William Miller αναφέρει ότι η αγία 
Μαύρα προς τιμήν της οποίας ονομάσθηκε η περιοχή, ήταν εξαιρετικά δημοφιλής 
αγία, τόσο στη Δύση όσο και στην Ανατολή και κάλλιστα θα μπορούσε να είχε 
επιλεγεί, είτε από τους Ορθοδόξους κατοίκους του νησιού,  είτε από τους -
Καθολικού δόγματος- κατακτητές Ανδεγαυούς. Εδώ λοιπόν καθίσταται σαφές ότι ο 
αρχικός ναός της αγίας Μαύρας, εντός του Φραγκικού κάστρου της Λευκάδας, είχε 
ιδρυθεί προς τιμήν κάποιας άλλης (τρίτης) αγίας Μαύρας, άγνωστης ίσως στην 
σημερινά εορτολόγια, αλλά εξαιρετικά δημοφιλούς σε όλους τους χριστιανούς, τον 
14

ο
 αιώνα. 

Ποια ήταν λοιπόν αυτή η αγία Μαύρα; Μια απάντηση στο ερώτημα αυτό μπορούμε 
να πάρουμε από το βιβλίο «The book of the saints», που έχει συνταχθεί από τους 
Βενεδικτίνους μοναχούς του αβαείου του Αγίου Αυγουστίνου, στο Ramsgate της 
Αγγλίας. Πρόκειται για ένα βιογραφικό λεξικό, όλων των αγίων της Καθολικής 
Εκκλησίας, στην επιρροή της οποίας είχε περιέλθει και η Λευκάδα, κατά την 
περίοδο της κατάκτησης της από τους Ανδεγαυούς.  Το παρακάτω κείμενο, αποτελεί 
πιστή μετάφραση του λεξικού αυτού από το λήμμα «Μαύρα» (Maura): 

«Μαύρα, Αγία, παρθενομάρτυς. (Εορτ. 30/11) 

Η μνήμη της εορτάζεται στην Κωνσταντινούπολη, όπου βρήκε το θάνατό της. Ένα 
από τα νησιά του Ιονίου πήρε το όνομά της. Η δημοτικότητά της ως αγίας στην 
Ανατολή φαίνεται πως υπήρξε πράγματι πολύ μεγάλη. Σε τέτοιο μάλιστα βαθμό που 
ο Ιουλιανός ο Παραβάτης όντας ανίκανος να εξαλείψει τη λατρεία της, διεκήρυξε 
ότι πρόκειται ουσιαστικά για την ειδωλολατρική θεά Αφροδίτη που αναγνωρίσθηκε 
ως χριστιανή αγία. Η ημερομηνία4 και οι συνθήκες του μαρτυρίου της παραμένουν 
άγνωστες» 

                                                           
4
 Η κυριαρχούσα άποψη για την παρθενομάρτυρα Μαύρα, σήμερα, υποστηρίζει ότι πέθανε 

μαρτυρικά στην Κωνσταντινούπολη (Βυζάντιο) τον 3ο αιώνα Μ.Χ. 



 
7 

 
 

 

Εικόνα 4: Ορθόδοξες εικόνες της Αγίας Μαύρας από τα Ιόνια Νησιά: Λευκάδα (αριστ.) Ζάκυνθος (δεξιά). Εκ 
παραδόσεως η Αγία στη περιοχή απεικονίζεται ως νεαρή όμορφη κόρη, χωρίς συνοδεία συζύγου (όπως ισχύει 

για την αγία Μαύρα της Θηβαΐδας)  

  

Πέραν του βιβλίου αυτού,  η αγία Μαύρα της Κωνσταντινούπολης φαίνεται 
καταχωρημένη  σε όλα τα σχετικά επίσημα έντυπα της Καθολικής Εκκλησίας όπου 
δίνονται επί πλέον πληροφορίες για την λατρεία της αγίας . Αναφέρεται π.χ. στο 
«Martyrologium Romanum», το επίσημο βιβλίο της Δυτικής Εκκλησίας, του οποίου η 
χρήση είναι υποχρεωτική σε ζητήματα Ρωμαϊκής Ιστορίας.  Όλες οι  Δυτικές πηγές 
συμφωνούν, ότι προς τιμήν αυτής της αγίας, ονομάστηκε έτσι η Λευκάδα. Την 
ύπαρξη  δε του ναού της στην Κωνσταντινούπολη κατά την πρώιμη περίοδο, 
επιβεβαιώνουν συγγραφείς, όπως ο Caesar Baronius, (1538-1607), o Ferrarius κ.ά. 
που ασχολήθηκαν με την τοπογραφία της πόλεως αυτής O ίδιος ο Baronius εισήγαγε 
την Αγία στο Ρωμαϊκό Μαρτυρολόγιο. Τέλος, απόδειξη της ύπαρξης του ναού της 
στη Κωνσταντινούπολη, αποτελεί μία αναφορά  στο βίο του «Αγίου Στεφάνου  του 
Νέου», ο οποίος μαρτύρησε το έτος 767 στην Κωνσταντινούπολη. 

Πρόκειται για το κείμενο με τίτλο «0 Βίος καί το μαρτύριονν τον παμμάκαρος καί οσίου 
μάρτνρος Στεφάνου τοϋ Νέου, μαρτνρήσαντος επί του ασεβούς είκονοκαύστου βασιλεως 
Κωνσταντίνον τοϋ καί Κοπρωνύμου»  και έχει γραφεί από τον «Στέφανο διακόνο τής 
Εκκλησίας Κωνσταντινουπόλεως» το έτος 808. Έχει καταχωρηθεί στην «Ελληνική 
Πατρολογία», στον τ.100 κατά Migne. Από τον τόμο αυτό5 έχει ληφθεί  το παρακάτω 
κείμενο: 
 
«….δέ τύραννος τούτων άκουσας, και. ύπερζέσας τώ θυμω, προσκαλεσάμενος ενα ξιφήρη 
άνδρα, τοϋ Προξίμου άξια καταλεγομενον, άπεφήνατο, κελεύσας τούτον απαραι πέραν τοϋ 
άστεος τον οσιον, ένθα ην ό σεπτός: ναος της αγίας και καλλινίκου μάρτυρος Μαύρας, ονπερ 
ο μισάγιος έως εδάφους κατασκάψας, φονευτήριον έποίησεν, και Μαύραν τον τοπον 
ώνομασεν, ένθα και τάς προς τους δαίμονας συνθήκας έποιεϊτο….» 
 

                                                           
5
 Βλ. στήλη 1169 



 
8 

Όπως προκύπτει  από τα ως άνω κείμενα, η παρθενομάρτυς Μαύρα, υπήρξε 
πράγματι δημοφιλής  αγία, τόσο της Δυτικής, όσο και της Ανατολικής Εκκλησία. 
Ωστόσο  ενώ στη Δυτική Εκκλησία η φήμη της διατηρήθηκε μέχρι την σύγχρονη 
εποχή, στην Ανατολική Εκκλησία χάθηκε βαθμιαία, καθώς κατά την περίοδο της 
εικονομαχίας, ο ναός της  που βρισκόταν έξω από την Κωνσταντινούπολη 
κατεστράφη από τον αυτοκράτορα  Κωνσταντίνο τον Κοπρώνυμο, ώστε να 
μετατραπεί  σε τόπο βασανιστηρίων για τους εικονόφιλους. Εξαιτίας των 
βασανιστηρίων  αυτών, μάλιστα, ο τόπος ονομάστηκε "τα Μαύρα". 

 Με βάση τα παραπάνω, ο ναός της Αγίας Μαύρας ο οποίος ανεγέρθηκε μέσα στο 
ομώνυμο φρούριο  της Λευκάδας τον 14ο ή 15ο αιώνα και ο οποίος έδωσε το όνομα 
του στο νησί,  κατά πάσα πιθανότητα δεν ήταν αφιερωμένος στη μνήμη της Αγίας 
Μαύρας της Θηβαΐδος (εορτ. 3/5), αλλά της πολύ δημοφιλέστερης τότε 
παρθενομάρτυρας Μαύρας από τη Κωνσταντινούπολη (εορτ. 30/11). Απλά 
αργότερα, η τοπική εκκλησία,  προκειμένου  να συμβαδίσει με την Εκκλησία της 
Ελλάδας, ταύτισε  την αγία και πολιούχο σήμερα της πόλης της Λευκάδας, με την 
πρώτη εξ αυτών, καθ’  όσον αυτή ήταν η μοναδική Αγία Μαύρα, η αναφερόμενη 
στα νεώτερα Ορθόδοξα εκκλησιαστικά ημερολόγια. 

 

Εικόνα 5: Τον 19ο αιώνα οι εκκλησίες της Αγίας Μαύρας στα Επτάνησα, εορτάζουν πλέον την 3η Μαΐου, 
ημέρα μνήμης των αγίων Τιμοθέου και Μαύρας   

Επιβεβαίωση αυτού του συμπεράσματος προκύπτει και από την παρακάτω 
παρατήρηση: Ο Κ. Γ. Μαχαιράς (1957) παραθέτει ορισμένα έγγραφα της περιόδου 



 
9 

της Ενετοκρατίας, προερχόμενα από το αρχειοφυλακείο Λευκάδος, που αφορούν 
στην ίδρυση και την λειτουργία κατά την περίοδο αυτή, του εν λόγω ναού. Από τα 
έγγραφα, προκύπτει ότι μέχρι τις αρχές του 18ου αιώνα (1707), ο ναός αναφέρεται 
σ’ αυτά ως «Ναός της Αγίας Μαύρας». Όταν, το έτος 1743, έγινε ένας μεγάλος 
σεισμός στο Νησί, η εκκλησία κατάρρευσε πλήρως και χρειάστηκε να 
ανοικοδομηθεί εκ θεμελίων. Ο συγγραφέας παραθέτει ένα σωζόμενο συμφωνητικό 
(ημερομηνία 24/3/1745) μεταξύ των επιτρόπων και των τεχνικών για την εκ νέου 
ανέγερση του ναού. Σ’ αυτό το έγγραφο, για πρώτη φορά, περιγράφεται ο ναός, ως 
ναός «των μαρτύρων Τιμοθέου και Μαύρας», εκφράζοντας προφανώς την επιθυμία 
των κτητόρων να εναρμονισθούν με τα σύγχρονα αγιολόγια της Ορθόδοξης 
Εκκλησίας. 

Ολοκληρώνοντας τις σκέψεις μου πάνω σ’ αυτό το θέμα, θα ήθελα να επανέλθω 
στην αρχικό προβληματισμό, για την επιλογή της Αγίας Μαύρας ως ονομασία της 
θέσεως του φρουρίου των Ανδεγαυών στο Νησί. Κατά την μετάβαση της περιοχής 
μας από την παλαιά θρησκεία (δωδεκάθεο) στην νέα (χριστιανική), γνωρίζουμε ότι 
πολλοί χώροι λατρείας των Εθνικών, μετατράπηκαν σε χριστιανικούς ναούς 
αντιστοίχων αγίων6. Χαρακτηριστική τέτοια περίπτωση είναι π.χ. το Πάνθεον της 
Ρώμης ένα μνημείο που σώζεται και σήμερα, όμως είναι γνωστές πολλές  άλλες 
περιπτώσεις, όπου π.χ. ναός της θεάς Αθηνάς γίνεται ναός της Παναγίας (βλ. 
Παρθενώνας), ναός του Ασκληπιού  μετατρέπεται σε ναό, των Άγιων Αναργύρων, ή 
ναός της θεάς Νίκης, σε ναό Άγιου Νικήτα κ.ά. Με δεδομένο ότι οι ιστορικοί της 
Λευκάδας, αναφέρουν ότι στη περιοχή του φρουρίου, υπήρχε αρχαίος ναός της 
θεάς Αφροδίτης  και στο βαθμό που  ισχύει η παραπάνω διατυπωθείσα  άποψη του 
Ιουλιανού του Παραβάτη,  δεν είναι απίθανο οι χριστιανοί της περιοχής, να είχαν 
μετατρέψει τον αρχαίο αυτό ναό, σε ναό της Αγίας Μαύρας. Η περιοχή συνεπώς 
λόγω της ύπαρξης του ναού, έφερε την ονομασία αυτή από πολύ παλιά και οι 
Ανδεγαυοί απλά έκτισαν το φρούριό τους στη περιοχή η οποία είχε ήδη αυτό το 
όνομα. Δεν  χρειάσθηκε καν να εισάγουν μια καινούρια ονομασία ούτε μια 
καινούρια αγία. Διατήρησαν το παλαιό όνομα της περιοχής και η Αγία Μαύρα των 
κατοίκων της περιοχής,  έγινε πιθανότατα ο καθολικός ναός του νέου Ανδεγαυικού 
φρουρίου. Ένα φρούριο που εξελίχθηκε  βαθμιαία σε πόλη και πρωτεύουσα του 
Νησιού χαρίζοντας το όνομα του σ’ αυτό.   

 

 

 

 

                                                           
6
 H μετατροπή αυτή κυρίως εμφανίζεται  στα μέσα του 5ου αιώνα Μ.Χ. και μετά τα διατάγματα του 

Θεοδοσίου του Β’  κατά των Εθνικών 



 
10 

 

Εικόνα 6: Το παρεκκλήσι της Αγίας Μαύρας, εντός του φρουρίου της Λευκάδας (σημερινή κατάσταση) 

 

 

 

 

 

Εικόνα 7: Το ακρωτήριο Λευκάτας,από το βιβλίο του  CARTWRIGHT, Joseph (1821) , «Views in the Ionian 
Islands.», (G. Havell)  London 



 
11 

 

ΚΕΦΑΛΑΙΟ 2 

 



 
12 



 
13 



 
14 



 
15 



 
16 



 
17 



 
18 



 
19 



 
20 



 
21 



 
22 

 



 
23 

 
 



 
24 

ΕΦΑ Α  3 

Ο ναός του αγίου Νικία στη ΝΑ Λευκάδα 

 

Εικόνα 12: Το ερειπωμένο εκκλησάκι, έξω από τον Πόρο Λευκάδας (φωτ. π. Σιλουανός Μεταξάς) 

τα Νότια του Χωριού Πόρος της Λευκάδας, εκεί που το ομώνυμο βουνό σμίγει 
με τη θάλασσα, σχηματίζοντας πορθμό με το Μεγανήσι, αναφέρεται η 
ύπαρξη μιας παλιάς ερειπωμένης εκκλησίας, που οι κάτοικοι υποστηρίζουν 

ότι ήταν του αγίου Νικήτα. Χαρακτηριστικό είναι το παρακάτω απόσπασμα από 
έργο λογοτέχνη της περιοχής:  

«….Ἀριστερά μας τὸ Μεγανῆσι πνίγεται στὸ σταχτογάλανο χρ μα τῆς ἐλιᾶς καὶ στὸ 
βαθυπράσινο το  λόγγου, κι ἀπὸ τ  ἀμέτρητα λοφογύριστα λιμανάκια του βαρκο λες 
μπαίνουν καὶ βγαίνουν μ  ἁπλωμένα τὰ πανιὰ, καὶ τρέχουν καὶ χάνονται καὶ φτερουγίζουν 
πάνω στὸν ἀφρὸ σὰν ἄσπρες πεταλο δες. 

Δεξιά μας, σκιερὸ καὶ βαρύ, ὁλόρθο καὶ κατάφυτο, ψώνεται τὸ μακρόστενο βουνὸ 
το  Πόρου τῆς Λευκάδος, πο  κεῖ στὸ τέλος του κόβεται ἀπότομα ἀπὸ κρημνο ς καὶ 
χαλάσματα. 

- «Βλέπεις, συνέχισε ὁ θεῖος μου, ἐκεῖ πο  τελειώνει τὸ βουνό; Τὸ λένε στὸ Μα ρο νερό. Πάτο 
δὲ βρίσκεις. Εἶναι πολ  βαθειὰ τὰ νερὰ καὶ μα ρα. Ἐκεῖ, πάνω στὰ χαλάσματα, βρίσκεται μιὰ μικρὴ 
πολ  παλιὰ Ἐκκλησούλα, ὁ Αη – Γκήτας. Ἄλλοτε στεκόντανε καλὰ, τώρα ὅμως ἐρείπια μόνο πάρχουν, 
πο  κουρνιάζουν τὰ νυχτοπούλια. Α τὸ τὸ Ἐκκλησάκι ἔχει ἱστορία, καὶ μάλιστα θλιβερὴ καὶ 

πονεμένη.»….7 

Προκειμένου να επαληθευθεί ή να διαψευσθεί η άποψη των κατοίκων, 
διερευνήσαμε την ύπαρξη του ναού αυτού σε παλαιότερους χάρτες της περιοχής, 
όταν πιθανότατα ο ναός ήταν εν λειτουργία. Πράγματι, διαπιστώθηκε οτι σε χάρτη 

                                                           
7
 Πάλμος Κ. (2012): «Ο παράξενος καπετάνιος», διήγημα, Πόρος Λευκάδος 

Σ 



 
25 

του 17578 (περίοδος της Ενετικής κυριαρχίας) που έγινε από τον Girolamo Delanges, 
μηχανικό της Ενετικής διοίκησης, καταγράφεται ο ναός αυτός: 

 

Εικόνα13: Λεπτομέρεια του χάρτη του G. Delanges (1757). Mε κόκκινο κύκλο σημειώνεται η θέση του ναού. 

Όπως φαίνεται όμως και στην παραπάνω εικόνα (εικόνα 2), πρόκειται στη 
πραγματικότητα, για ναό του αγίου Νικία (S. Nichia) και όχι για ναό του αγίου 
Νικήτα (S. Nichita).  Λάθος του χαρτογράφου θα ισχυριζόταν κάποιος. Ωστόσο 
θεωρώ ότι αποκλείεται κάτι τέτοιο, αφού στην ακριβώς αντιδιαμετρική θέση, επί 
της ακτογραμμής του Νησιού, υπάρχει η περιοχή του Αγίου Νικήτα και εκεί το 
όνομα αναγράφεται κανονικά. 

Το σφάλμα προφανώς είναι των κατοίκων. Κατά την άποψή μου οφείλεται αυτό 
στην ομοιότητα των δύο ονομάτων στη γραπτή τους μορφή. Κάπου υπήρχε- 
πιθανώς γραπτή-  η πληροφορία με το όνομα του αγίου και με δεδομένο ότι στην 
Ορθόδοξη Εκκλησία, δεν αναφέρεται άγιος Νικίας, υπέθεσαν (οι κάτοικοι) ότι 
επρόκειτο για τον άγιο Νικήτα. Η λογική αυτή όμως δεν είναι σωστή, καθώς πρέπει 
να λάβουμε υπ’ όψη μας, ότι η Ορθόδοξη Εκκλησία της Λευκάδας ήταν για μεγάλο 
διάστημα αποκομμένη από την μητέρα Εκκλησία-το Πατριαρχείο 
Κωνσταντινούπολης- εξ αιτίας των γεωπολιτικών συνθηκών και αφού δεν υπήρχε η 
άμεση αλληλεπίδραση, λογικό είναι να διατηρήθηκαν στη περιοχή η λατρεία και οι 
ναοί κάποιων παλαιών αγίων, οι οποίοι έχουν πλέον ξεχαστεί στις άλλες ορθόδοξες 
περιοχές  και έχουν εκλείψει από  τα σύγχρονα αγιολόγια της Εκκλησίας. 
                                                           
8
  Ο χάρτης είναι ο 18ος στον χαρτόδετο κώδικα με τον γενικό τίτλο «Topografia dalmata e greca», 

που φυλάσσεται στη Μαρκιανή Βιβλιοθήκη της Βενετίας, με την ένδειξη Manoscritti Italiani, Classe VI 
492 (10061). Έχει σχεδιαστεί σε χειροποίητο χαρτί διαστάσεων 125Χ75 εκ. με πέννα και ακουαρέλα 
σε αποχρώσεις πράσινου και κίτρινου, σε κλίμακα σχεδίασης  3000 βενετικών γεωμετρικών 
βημάτων. Ο χάρτης παρουσιάστηκε για πρώτη φορά στο Δ΄ Πανιόνιο Συνέδριο, βλ. Μοσχονάς Ν.Γ., 
(1980) 



 
26 

Ποιος όμως ήταν ο άγιος Νικίας, προς τιμή του οποίου υπήρχε ο παλαιός αυτός 
ναός; Ασφαλώς δεν είναι εύκολη η απάντηση, αφού δεν υπάρχει κάποιο άλλο 
στοιχείο. Καθώς όμως η Λευκάδα, μέχρι τον 8ο αιώνα υπαγόταν στο Πατριαρχείο 
της Ρώμης, θα πρέπει να ανατρέξουμε σε εκκλησιαστικούς συγγραφείς της Δυτικής 
Εκκλησίας που αναφέρονται σε προσωπικότητες που ανακηρύχτηκαν απ’ αυτήν 
άγιοι. Ένας εξ αυτών με εξαιρετική μόρφωση και μεγάλο συγγραφικό έργο είναι ο 
όσιος Ιερώνυμος, άγιος και διδάσκαλος της Εκκλησίας μας, που ήκμασε τον 5ο 
αιώνα9: 

 

Εικόνα 14: Ο άγιος Ιερώνυμος, διδάσκαλος της Εκκλησίας  (347-420) 

Σε ένα από τα βιβλία του αγίου Ιερωνύμου  συγκεκριμένα, στο « De viris illustribus» 
(=Περί ανδρών επιφανών)10, αναφέρεται - ανάμεσα σε πολλές εξέχουσες 
προσωπικότητες της εποχής του αλλά και της κλασσικής αρχαιότητας- και ο Νικίας, 
ο επίσκοπος  της πόλης «Romatia», τον οποίο ο Ιερώνυμος θεωρούσε σημαντική 
προσωπικότητα, κυρίως εξ αιτίας του συγγραφικού του έργου, το οποίο 
αποτελούταν από 6 συγγράμματα, απευθυνόμενα στα νεοφώτιστα μέλη, της τότε 
Χριστιανικής Εκκλησίας.11  

Παρ’ όλο που η πόλη όπου διετέλεσε επίσκοπος ο Νικίας,  η ονομαζόμενη 
«Romatia», δεν είναι σήμερα γνωστή, οι ιστορικοί πιστεύουν ότι ταυτίζεται με την 
Ιταλική Ακυληία ή Ακουιληία (Aquileia), μια αρχαία Ρωμαϊκή πόλη, στον μυχό της 
Αδριατικής θάλασσας, στην άκρη των λιμνοθαλασσών. Προς την άποψη αυτή 
συνηγορεί και το γεγονός ότι σώζεται επίσης και επιστολή του αγίου Ιερωνύμου 

                                                           

9
  Βλ.: Ιωαννίδης Φ. Σ. (2004) 

 
10

 Το σύγγραμμα που διασώθηκε ακέραιο, συντάχθηκε στη Βηθλεέμ, το έτος 392. Περιέχει τους 
βίους και την εργογραφία 135 ανατολικών και δυτικών Πατέρων και εκκλησιαστικών συγγραφέων.  

11
 Βλ.: Jerome and Gennadius (Copyright 2016): Chapter XXII 



 
27 

προς τον «Νικία, υποδιάκονο της Ακυληίας»12, ο οποίος εικάζεται ότι είναι το ίδιο 
ακριβώς πρόσωπο, όταν όμως ακόμα δεν είχε αναδειχθεί σε επίσκοπο της περιοχής. 

H πόλη Ακυληία, υπήρξε στην αρχαιότητα σημαντικό κέντρο της Ρωμαϊκής 
Αυτοκρατορίας, χάρη στην καίρια στρατηγική της θέση. Ήταν μία από τις 
μεγαλύτερες πόλεις του αρχαίου κόσμου και ο πληθυσμός της έφτασε τους 100.000  
στο τέλος του 2ου αιώνα Μ.Χ..  Η ακμή της Πόλης σταμάτησε πάντως οριστικά στα 
μέσα του 5ου αιώνα, καθώς το 452 Μ.Χ. καταστράφηκε από τους Ούννους του 
Αττίλα ολοσχερώς, και - όπως χαρακτηριστικά αναφέρεται-  δεν μπορούσε να 
αναγνωρισθεί η αρχική της θέση. Οι κάτοικοι της πόλης αυτής καθώς και των γύρω 
οικισμών, προκειμένου να σώσουν τις ζωές τους, κατέφυγαν στη παρακείμενη  
λιμνοθάλασσα, όπου ίδρυσαν νέες πόλεις. Η σημαντικότερη εξ αυτών, η Βενετία, 
ήταν αυτή που αργότερα κυριάρχησε στη περιοχή. 

Ο  θάνατος του αγίου Νικία τοποθετείται το έτος 458 Μ.Χ. Η  (ενιαία τότε) 
Χριστιανική Εκκλησία είχε ορίσει ως ημέρα μνήμης του, την 22α Ιουνίου13. 

 

 

Εικόνα 15: Γιορτή της φακής ( Εγκλουβή 2015) φωτ. Γαιννακόπουλος Γιάννης 

 

 

 

 

                                                           
12

 Jerome St/ Schaff Philip (editor) (1892): p. 11 & 54-55 
13The Benedictine monks of st Augustine’s Abbey, Ramsgate (1921): p.201 



 
28 

 

ΚΕΦΑΛΑΙΟ 4 

 ΑΓ  Δ Α  Ε  Ε ΑΔ  (283-303 . .)  

 



 
29 



 
30 

 



 
31 

 

 



 
32 

ΑΝΑΦΟΡΕΣ 

 



 
33 

ΚΕΦΑΛΑΙΟ 5 

«ΑΓΙΑ ΑΝΝΑ»: ΕΝΑ ΕΞΩΚΚΛΗΣΙ ΤΗΣ ΠΕΡΙΟΔΟΥ ΤΟΥ ΜΕΣΟΠΟΛΕΜΟΥ 
ΚΑΙ Η ΙΣΤΟΡΙΑ ΤΟΥ 

 

Εικόνα 22: Η εκκλησία της Αγίας Άννας (σημερινή κατάσταση) 

ο εκκλησάκι της Αγίας Άννας είναι γνωστό σε ελάχιστους κατοίκους της ΒΔ 
Λευκάδας. Βρίσκεται σε μια πρώην αγροτική περιοχή, η οποία πριν από ένα αιώνα 
έσφυζε από ζωή,  γεμάτη με αμπέλια και ελαιόδεντρα και με μεγάλη παραγωγή 

αγροτικών προϊόντων. Σήμερα που η ύπαιθρος έχει εγκαταλειφτεί και οι μετακινήσεις 
γίνονται μέσα από τους νέους ασφαλτοστρωμένους δρόμους, η «Αγία Άννα», ακριβώς 
πάνω από το χωριό του Αγίου Νικήτα, στην απότομη πλαγιά που ανηφορίζει προς το 
κεφαλοχώρι της Καρυάς (περιοχή «Απιδούλι»), στέκεται έρημη και σιωπηλή να αγναντεύει 
το απέραντο Ιόνιο. Η μονοτονία αυτή σπάει μόνο κάθε χρόνο, στις 25/7, όταν το μικρό 
εκκλησάκι ευπρεπίζεται και λειτουργιέται, υποδεχόμενη τους λίγους προσκυνητές από τα 
γύρω χωριά, που έρχονται  να τιμήσουν την Αγία και τους οικοδεσπότες της14, στη καρδιά 
της Λευκαδίτικης φύσης. 

Η εικόνα του σημερινού κτίσματος, δεν μας οδηγεί πολύ πίσω στο χρόνο. Τόσο ο ίδιος ο 
ναός, όσο και οι εικόνες του, μας παραπέμπουν στο πρώτο μισό του προηγούμενου (20ου) 
αιώνα, όταν τα γύρω χωριά ήταν ακόμα γεμάτα από ζωή, γεμάτα από ανθρώπους φτωχούς 
αλλά ακούραστους δουλευτές της γης, ανθρώπους αγράμματους αλλά θρησκευόμενους. Οι 
φτωχοί αυτοί άνθρωποι, που δούλευαν πρωί-βράδυ για να εξασφαλίσουν απλά τα 
απαραίτητα, βρήκαν τότε το χρόνο και τα μέσα να οικοδομήσουν το ναό της Αγίας Άννας, 
στερούμενοι ποιος ξέρει τι και για πόσο μεγάλο διάστημα. Η προφορική παράδοση στην 
οικογένεια των ιδιοκτητών, μιλάει για τυχαία ανακάλυψη15 στη περιοχή, ενός ερειπωμένου 
ναού, τον οποίο θεώρησαν ότι είχαν ηθική υποχρέωση  να τον ξαναχτίσουν. Οι ιδιοκτήτες, 

                                                           
14

 Η Αγία Άννα, είναι ιδιωτικός ναός, ανήκουσα στους κληρονόμους του Αντρέα Περδικάρη του 
Μιχαήλ (1915-1992), από τον Άγιο Νικήτα. 
15

 Πιθανότατα τη δεκαετία του 1870 

Τ 



 
34 

δεν γνωρίζουν πως συνδέθηκε ο ερειπωμένος αυτός ναός με την συγκεκριμένη αγία, 
αναφέρουν όμως πως ο πρόγονός τους16, προκειμένου να συγκεντρώσει το απαραίτητο 
ποσόν αναγκάστηκε (πράγμα σύνηθες τότε) να ζητιανέψει και ότι στην προσπάθειά του 
αυτή έφτασε μέχρι τη Κεφαλονιά. Δεν υπάρχει επίσης πληροφόρηση, πότε ακριβώς 
χτίστηκε ο νέος ναός και αν αυτό κατέστη δυνατό από τον τότε ιδιοκτήτη. Ξέρουμε ότι ο 
ναός υπήρχε την δεκαετία του 1920, όπως μαρτυρά η εικόνα της Αγίας και η πληροφορία 
ότι χρησιμοποιήθηκε σαν αναρρωτήριο17 μελών της οικογένειας που προσβλήθηκαν από 
φυματίωση. Πιθανόν τότε να έγινε απλά μια ανακαίνιση ενός ήδη υπάρχοντος ναού, 
πιθανόν όμως και να ήταν η πρώτη φορά που ο ναός κτίστηκε. Προς την δεύτερη εκδοχή 
συνηγορεί και το γεγονός ότι την περίοδο αυτή εμφανίζεται το όνομα Άννα, ως βαπτιστικό 
όνομα,  για πρώτη φορά στην οικογένεια των ιδιοκτητών.18 

 

Εικόνα 23:  Η Αγία Άννα: Εικόνα από το τέμπλο του ναού (μέσα 10ετίας 1920) 

Με  βάση την προφορική αυτή πληροφορία,  για την ύπαρξη ερειπωμένου ναού στη 
περιοχή, ο οποίος ανακαλύφθηκε από τους τότε ιδιοκτήτες,  κατά το δεύτερο μισό του 19ου 
αιώνα, έγινε μια προσπάθεια διερεύνησης των παλαιότερων ιστορικών πηγών για την 
επιβεβαίωση ή τη διάψευση της πληροφορίας αυτής. Θα πρέπει εδώ να διευκρινιστεί, ότι η 
περιοχή περιήλθε στα χέρια της οικογένειας Αντρέα Περδικάρη, στον Άγιο Νικήτα, την 1/8/ 
1872

19
 , καθώς μέχρι τότε την ενοικίαζε ο Νικ. Μικρώνης, κάτοικος Καρυάς ο οποίος, κατά 

τις υπάρχουσες πληροφορίες, την χρησιμοποιούσε ως βοσκότοπο. Ήταν τότε το μέρος αυτό 
μια ορεινή και κακοτράχαλη περιοχή, γεμάτη θάμνους και πέτρες, που οι νέοι ιδιοκτήτες 
βάλθηκαν να μετατρέψουν σε αμπελώνες της τοπικής ποικιλίας σταφυλιών – το λεγόμενο  
«βαρτζαμί»- που  ήταν τότε περιζήτητο στην αγορά. Η προσπάθεια αυτή ήταν ουσιαστικά 
μια σκληρή πάλη με την φύση που απαίτησε χρόνια κοπιαστικής εργασίας, με ξερίζωμα 
φυτών και βράχων, δημιουργία αναβαθμίδων, καλλιέργεια των νέων εδαφών κ.λ.π.. Μέσα 
                                                           
16

 Πρόκειται για τον Περδικάρη Αντρέα του Βασιλείου που γεννήθηκε περί το 1828. 
17

 Εξ αιτίας του  μεγάλου υψομέτρου 
18

 Περδικάρη Άννα του Μιχαήλ (1918-2004) συζ. Ιωάννη Ε. Βερυκίου, Άγιος Νικήτας. 
19

 Συμβόλαιο υπ’ αρθμ. 2710/5-12-1868 του συμβολαιογράφου Λευκάδος Σπυρ. Βλάχου. 



 
35 

σ’ αυτή την ακαλλιέργητη και δασώδη περιοχή, βρέθηκαν –λέγεται- όταν απομακρύνθηκαν 
οι θάμνοι, τα ερείπια του παλαιού ναού. Ήταν - σύμφωνα με τις περιγραφές- γκρεμίσματα 
τοίχων που έφεραν υπολείμματα χρωμάτων, προερχόμενα πιθανόν από παλιές 
αγιογραφίες, οι οποίες είχαν υποστεί τη φθορά του χρόνου. 

Με δεδομένο ότι η  εν λόγω περιοχή, επί Ενετοκρατίας, άνηκε στη περιφέρεια της Καρυάς, 
η έρευνα  μας ξεκίνησε από το Ενετικό κτηματολόγιο της περιοχής και τον χάρτη που τον 
συνοδεύει20 (1726). Πράγματι, διαπιστώσαμε ότι στον εν λόγω χάρτη, στη θέση της 
σημερινής Αγίας Άννας, σημειώνεται η ύπαρξη μικρού αριθμού κτισμάτων και μιας 
εκκλησίας που φέρεται καταχωρημένη  ως  «C.  S. Aneta21» (=Αγία Αννέτα). Ο ναός αυτός 
φαίνεται να καταλαμβάνει δημόσια γη, υπάρχουν όμως κοντά δύο ιδιωτικά αγροτεμάχια22 
τα οποία ανατρέχοντας στο βασικό κείμενο του κτηματολογίου διαπιστώσαμε ότι 
αναφέρονται ως ευρισκόμενα στη θέση «Προσαντάτα», «Καλύβια»  ή «Απιδούλι» για το 
πρώτο και «Αγία Άννα» ή «Καλύβια» για το δεύτερο. 

 

Εικόνα 24: Στο χάρτη του κτηματολογίου της Καρυάς που έγινε το 1726 από τον Ενετό μηχανικό Santo 
Semitecolo, εμφανίζεται ναός (σημειώνεται με σταυρό) και μικρός αριθμός κτισμάτων (τα παραλληλόγραμμα 

σχήματα στα αριστερά του) σε περιοχή με το τοπωνύμιο «Αγία Άννα». 

Σε αντίθεση με τα παραπάνω, δεν εμφανίζεται τέτοια εκκλησία στο νεώτερο Ενετικό χάρτη, 
του μηχανικού  Girolamo Delanges (1757), παρ’ όλο που καταγράφονται εκεί  άλλα 
εξωκλήσια της περιοχής, όπως π.χ. ο Άγιος Γεώργιος (Τσουκαλάδες).  Ωστόσο σε 

                                                           
20

 Ο χάρτης αυτός συντάχθηκε από τον μηχανικό Santo Semitecolo, υπάρχει στο αρχειοφυλακείο Λευκάδας και 
είναι δυνατόν να ανακτηθεί και από το διαδίκτυο: 
https://www.dropbox.com/s/sylvynsgkmvwgvh/%CE%BA%CF%84%CE%B7%CE%BC%CE%B1%CF%84%CE%BF%CE

%BB%CE%BF%CE%B3%CE%B9%CE%BF%20%CE%9A%CE%B1%CF%81%CF%85%CE%B1%CF%82.jpg?dl=0  
21

 Με την ονομασία αυτή δεν υπάρχει καμιά αγία ούτε της Ανατολικής, ούτε της Δυτικής Εκκλησίας. Το όνομα 
“Aneta” θα μπορούσε να μεταφερθεί στα Ελληνικά ως «μικρή Άννα» και η ορθογραφία του παραπέμπει σε 
Σλαβική γλώσσα. Υπενθυμίζεται ότι οι Δαλματικές ακτές και νησιά της Αδριατικής, ανήκαν τότε στους Ενετούς. 
22

 Πρόκειται για το υπ’ αριθμ. 1180 τεμάχιο που ανήκε στον  Ιωάννη Ζακυνθινό και το υπ’ αριθμ. 1181 τεμάχιο 
που ανήκε στον Σπυρίδωνα Καρφάκη. 



 
36 

παλαιότερους Ενετικούς χάρτες, όπως ο χάρτης του Sebastian Alberti (1688)  και του 
V.M.Coronelli (1688), δηλαδή χάρτες αναφερόμενους στην αρχή της Ενετικής κυριαρχίας 
στο Νησί, φαίνεται να υπάρχει εκκλησία στην «επίμαχη» περιοχή φέρουσα την ονομασία 
«S. Mana». 

 

Εικόνα 25: Τμήμα του Ενετικού χάρτη του V.M. Coronelli (1688). Στη θέση  της σημερινής εκκλησίας της Αγίας 
Άννας εμφανίζεται η ονομασία S. Mana 

Ειδικότερα παρατηρούμε ότι στον μεν χάρτη του  Coronelli,  σημειώνεται απλά η ονομασία 
αυτή στο Δυτικό τμήμα της Περιφέρειας της Καρυάς, ανατολικά του λιμανιού «Porto 
Angius»23 και περιγράφει πιθανώς το όνομα της περιοχής, στον δε χάρτη του Alberti  
καταγράφεται  ως κάποια συγκεκριμένη θέση με πιθανή ύπαρξη κτίσματος στη θέση αυτή. 

 

Εικόνα 26: Απόσπασμα από τον χάρτη του Sebastian Alberti (1688). H θέση περιγράφεται ως «S. Mana» (ή «S. 
Mama») 

 

                                                           
23

 Το τότε επίνειο της Καρυάς, στη σημερινή περιοχή του Αγίου Νικήτα. 



 
37 

Τέλος η έρευνα επεκτάθηκε και στον 19ο αιώνα, χρησιμοποιώντας τα στοιχεία απογραφής24 
του 1822, στο «Ιόνιο κράτος» (Αγγλοκρατία), όπου και διαπιστώθηκε ότι στην ευρύτερη 
περιοχή των οικισμών της Καρυάς, του Δρυμώνα και της Εξάνθειας (ο Άγιος Νικήτας δεν 
υπήρχε τότε ως οικισμός) δεν αναφέρεται η ύπαρξη εκκλησίας της  Αγίας Άννας, η έστω 
κάποιας αγίας με παραπλήσια ονομασία. 

Με βάση τα ευρήματα αυτά, θεωρώ ότι πρέπει να δεχθούμε ως αληθινό, τον  ισχυρισμό 
των ιδιοκτητών του σημερινού ναού της Αγίας Άννας, ότι δηλαδή ο υπάρχων ναός της Αγίας 
κτίστηκε σε αντικατάσταση  άλλου, παλαιού, ερειπωμένου ναού της περιοχής, καθώς 
φαίνεται ότι πράγματι, υπήρχε κάποιος ναός  και κάποιου είδους κατοικίες στη θέση αυτή, 
μέχρι τα μέσα του 18ου αιώνα. Αφού οι νεώτεροι χάρτες και οι μεταγενέστερες απογραφές, 
δεν καταγράφουν ναό ή οικισμό εκεί,  θα πρέπει να δεχθούμε ότι στη πορεία του χρόνου  η 
περιοχή εγκαταλείφθηκε, έμεινε ακατοίκητη και ακαλλιέργητη μέχρι την δεκαετία του 
1870, με αποτέλεσμα να μετατραπεί σε λόγγο,  ο οποίος  νοικιαζόταν από τους Ενετούς 
ιδιοκτήτες του ως βοσκότοπος για τα ζώα των χωρικών της περιοχής. Ο τελευταίος 
ενοικιαστής της περιοχής «Αγία Άννα» και πρόγονος των σημερινών ιδιοκτητών, κατά την 
προσπάθειά του να τη μετατρέψει σε αμπελώνα, έπεσε πάνω στον ερειπωμένο ναό. Δεν 
ήταν παρά ένας αγρότης, γεννημένος στη περιοχή και ο οποίος διάνυε την έκτη δεκαετία 
της ζωής του. Είχε ωστόσο, έντονα αναπτυγμένο το θρησκευτικό συναίσθημα25, γεγονός 
που τον ώθησε  να λάβει την απόφασή, για την ανέγερση νέας εκκλησίας με οποιοδήποτε 
τίμημα.  

Ωστόσο, το «τάμα» του ιδιοκτήτη δεν θα υλοποιήθηκε άμεσα. Η πρώτη και πιο μεγάλη 
δυσκολία ήταν όπως αναφέρθηκε η εξεύρεση πόρων για την ανέγερση της, η οποία 
περιγράψαμε πως ξεπεράστηκε. Πιθανόν,  μια άλλη δυσκολία- παρ’ όλο που δεν έχει 
αναφερθεί- ήταν  η απόφαση σε ποιον άγιο ή αγία θα έπρεπε να αφιερωθεί ο νέος ναός, 
καθώς αυτό φαίνεται ότι δεν προέκυπτε από τα ανευρεθέντα ερείπια και απαιτούσε 
κάποια έρευνα. Εδώ, με δεδομένο το μορφωτικό επίπεδο των τότε αγροτών και της 
απαιτούμενες  -από το «Βασίλειο της Ελλάδος» πλέον- διαδικασίες για την ανέγερση 
ιδιωτικού ναού, είναι βέβαιο ότι ο ιδιοκτήτης  θα προσέφυγε στη τοπική Εκκλησία, δηλαδή 
στη Μητρόπολη Λευκάδος και Ιθάκης. Είτε η προσφυγή αυτή έγινε στα τέλη του 19ου 
αιώνα26 -όταν  αρχικά ανακαλύφθηκε ο παλαιός ναός- είτε στα τέλη της β΄ δεκαετίας του 
20

ου
 αιώνα27 -όταν και έγινε η ανέγερση του σημερινού κτίσματος-  το ενδιαφέρον της 

Εκκλησίας  πρέπει να θεωρηθεί δεδομένο. Ωστόσο, πιθανότατα η διερεύνηση του θέματος 
απαιτούσε χρόνο και δεν ήταν δυνατόν να δοθεί άμεση απάντηση. Δεν γνωρίζουμε ποια 
στοιχεία ακριβώς έλαβε τελικά υπ’ όψη της η Ι. Μητρόπολη ώστε να δώσει  την άδεια στην 
οικογένεια για να προχωρήσει στην ανέγερση ναού της Αγίας Άννας , αλλά  θεωρώ ότι 
λογικά  τα στοιχεία αυτά θα προερχόταν από την περίοδο της Ενετοκρατίας, καθώς στη 

                                                           
24

 Τα στοιχεία της απογραφής αυτής, ευρίσκονται στο Αρχειοφυλακείο Λευκάδας.  
25

 Ο πατέρας του (Βασίλειος) θα ήταν ασφαλώς θρήσκος, ως «αναγνώστης» (:ψάλτης), στην εκκλησία του Αγίου 
Ιωάννου του Χρυσοστόμου στο Δρυμώνα. Στην ίδια εκκλησία υπηρετούσε μέχρι τις αρχές της δεκαετίας του 
1830,  ως ιερέας, ο  μετέπειτα Μητροπολίτης Λευκάδος και Αγίας Μαύρας, Ευγένιος ο Β΄. Παρ’ όλο που αυτός 
πέθανε την δεκαετία του 1850, η σχέση του και η επιρροή του στο νεαρό Αντρέα Περδικάρη. πρέπει να 
θεωρηθεί δεδομένη. 
26

 Την περίοδο αυτή μητροπολίτης υπήρξε ο Ευγένιος ο Γ΄ (Περδικάρης), του οποίου το προσωπικό ενδιαφέρον 
θεωρείται δεδομένο, καθώς καταγόταν από τη περιοχή και η οικογένεια της αδερφής του διέμενε μόνιμα στον 
Άγιο Νικήτα. 
27

 Κατά την περίοδο αυτή μητροπολίτης υπήρξε ο Δανιήλ (Σουλίδης), ο οποίος όμως ως αντιβενιζελικός, είχε 
απαλλαγεί από τα καθήκοντά του και την διοίκηση της Μητροπόλεως ασκούσε τότε τριμελής επιτροπή ιερέων, 
ένας εκ των οποίων ήταν και ο κάτοικος του Άγιου Νικήτα, ιερομόναχος Ανατόλιος (Αντώνιος) Φίλιππας (1867-
1951), γείτονας των ιδιοκτητών του ναού. 



 
38 

συνέχεια ο ναός εγκαταλείφθηκε. Αν οι εγγράμματοι ιερείς, είχαν τότε δυνατότητα 
πρόσβασης στο Ενετικό κτηματολόγιο, θα ήταν δυνατόν να διαπιστώσουν ότι η περιοχή 
ονομαζόταν Αγία Άννα. Ίσως η ονομασία αυτή(«Αγία Άννα») υπήρχε στη μνήμη  των 
ηλικιωμένων κατοίκων της Καρυάς, ως τοπωνύμιο και το γεγονός αυτό περιήλθε σε γνώση 
της Μητρόπολης. Πάντως η άποψη, ότι είχε διασωθεί, μέσα στα ερείπια,  η παλαιά εικόνα 
της Αγίας και έτσι έγινε η αναγνώριση, ελέγχεται ως αναληθής, γιατί δεν υπάρχει σήμερα 
τέτοια εικόνα, ούτε στην εκκλησία, ούτε στα χέρια των ιδιοκτητών, ούτε σε κάποιο μουσείο 
του Νησιού.  

Στο σημείο αυτό ας επικεντρωθούμε στο παλαιό ναό, για τον οποίο –ουσιαστικά- δεν 
υπάρχουν περαιτέρω στοιχεία, επιχειρώντας να μαντέψουμε, τον χρόνο κτίσης και τους 
κτήτορές του. Ως προ το χρόνο κτίσης, όπως εξηγήθηκε παραπάνω και εφ’ όσον φαίνεται 
ως ναός στους παλαιότερους Ενετικούς χάρτες (1688) είναι προφανές  ότι υπήρχε την 
περίοδο της Ενετικής κατάκτησης του Νησιού και συνεπώς δημιουργήθηκε πιθανότατα την 
περίοδο της Τουρκοκρατίας. Ποιοι ήταν όμως οι κάτοικοι της περιοχής αυτής κατά την 
περίοδο της Τουρκοκρατίας; Προφανώς, όπως και στην υπόλοιπη ορεινή Λευκάδα, ήταν 
άνθρωποι της γης, αγρότες ή κτηνοτρόφοι, ορθόδοξοι χριστιανοί στο θρήσκευμα, οι οποίοι 
θεωρούσαν απαραίτητο, στον τόπο εργασίας τους ή και διαμονής τους, να έχουν την 
δυνατότητα να τελούν τις θρησκευτικές τους υποχρεώσεις. Η ύπαρξη στο χάρτη του 
Semitecolo (1726) και πιθανώς στον παλαιότερο του Alberti (1688) κάποιου είδους 
κατασκευών στη θέση της εκκλησίας, μας οδηγεί στην σκέψη ύπαρξης εκεί κάποιου 
οικισμού. Η άποψή μου είναι ότι ο οικισμός αυτός  χρησιμοποιήθηκε  ως προσωρινή και όχι  
ως μόνιμη διαμονή, καθώς τόσο το τοπωνύμιο «Καλύβια», όσο και το παλαιό  μεγάλο 
πέτρινο κτίσμα -ένας «βόλτος»28- που σώζεται στη περιοχή, ολίγο βορειότερα της 
εκκλησίας, μέσα σε ρεματιά29, μας οδηγούν σ’ αυτό το συμπέρασμα. Εξ άλλου, η περιοχή 
έχει άμεση οπτική επαφή με την θάλασσα, γεγονός που θα  αποτελούσε τότε εμπόδιο στη 
δημιουργία μόνιμου οικισμού, καθώς  η θέση του θα μπορούσε να εντοπιστεί εύκολα από 
τους πειρατές,  οι οποίοι λυμαίνονταν ανεξέλεγκτα τις ακτές, κατά την περίοδο της 
Τουρκοκρατίας. Οι καλλιεργητές και κυρίως οι κτηνοτρόφοι της περιοχής, διέμεναν στα 
πέτρινα καλύβια τους, την περίοδο που απαιτούταν εντατική εργασία στον αγρό ή την 
περίοδο που έβοσκαν τα ζώα τους στις γύρω  πλαγιές καθώς διέθεταν άλλη, μόνιμη 
κατοικία, σε κάποιο από τα καλά κρυμμένα από τη θάλασσα χωριά του Νησιού.  

                                                           
28

  Έτσι ονομάζουν οι ντόπιοι, τα αποκλειστικά πέτρινα κυλινδρικά κτίσματα τα οποία συναντάμε και σε άλλες 
ορεινές περιοχές του Νησιού αλλά και στην υπόλοιπη Ελλάδα, τα οποία χρησίμευαν κυρίως ως καταφύγια των 
αγροτών και των κτηνοτρόφων και ως αποθηκευτικοί χώροι των προϊόντων τους. Εικάζεται ότι η λέξη 
προέρχεται από την Ιταλική λέξη volta 
29

 Κατά τις περιγραφές παλαιών κατοίκων του Αγίου Νικήτα ο «βόλτος» αυτός είναι ασυνήθιστα μεγάλος και 
στο εσωτερικό του φέρει παχνιά, κατάλληλα για διατροφή μεγάλων ζώων. Η θέση του κτίσματος δεν είναι 
προσβάσιμη, σήμερα. 



 
39 

 

Εικόνα 27: «Βόλτος» στην ορεινή Λευκάδα. Πρόκειται για ένα εντυπωσιακό δείγμα λαϊκής αρχιτεκτονικής 
που χάνεται στα βάθη των αιώνων (πρβλ.: με τα Κρητικά «μιτάτα» ή «μητάτα» στο Ψηλορείτη) 

Θεωρώ  όμως ότι το είδος των κατοίκων αυτών, της περιοχής, μάς εξηγεί ουσιαστικά και 
την ένδειξη (S. Mana) των Ενετικών χαρτών του1688, για την παλιά εκκλησία. Ως γνωστόν ο 
προστάτης άγιος των βοσκών σε όλη την Ελλάδα -Κρήτη,  Χαλκιδική, Πελοπόννησο, Χίο, 
Σκύρο, Μήλο, Κάρπαθο, Σπέτσες, Νάξο κ.ά-  από την περίοδο της Τουρκοκρατίας, είναι ο 
Άγιος Μάμας. Υπάρχουν αναφορές για λατρεία του Αγίου και στα Επτάνησα30. Είναι γνωστό 
επίσης ότι στην περιοχή του Ξηρομέρου (απέναντι από την Λευκάδα) υπήρχε, κατά την 
περίοδο της Τουρκικής κατοχής του Νησιού (1652),  ένα μικρό χωριό με το όνομα «Άγιος 
Μάμας» (Τουρκ.: “Ayo Mama”)31. Γενικά ο Άγιος Μάμας32 θεωρείται ως ο άγιος της εξοχής, 
οι εκκλησίες του είναι απλές και απέριττες και ο ίδιος αναπαρίσταται ως νεαρός βοσκός, 
προστάτης των φτωχών ομοτέχνων του και των κοπαδιών τους.33 Πιθανότατα, λοιπόν, οι 
χριστιανοί βοσκοί της περιοχής είχαν οικοδομήσει αρχικά κάποια εκκλησία εκεί για να 
τιμήσουν τον προστάτη  άγιο τους. Όταν η περιοχή πέρασε στα χέρια των Ενετών, το όνομα  
του αγίου μεταφράσθηκε ως «S. Mana» στους  Ενετικούς χάρτες. Οι πληροφορίες που 
έχουμε για την περίοδο της Τουρκοκρατίας είναι ότι υπήρχε πράγματι μια μεγάλη ανάπτυξη 
τότε της κτηνοτροφίας στο Νησί και η περιοχή της «Αγίας Άννας» είναι γνωστό, ότι 
ενδείκνυται για βοσκότοπος.  Χρησιμοποιήθηκε άλλωστε- όπως αναφέρθηκε- για το σκοπό 
αυτό και αργότερα (19ος αιώνας). 

                                                           
30

 Αναφέρονται 2 εκκλησίες του αγίου Μάμα, στο νησί των Κυθήρων. 
31

 Βλ. Κολοβός (2013), σελ. 279 
32

 Μάρτυρας του 3ου αιώνα Μ.Χ. 
33

 Βλ. Μαράβα-Χατζηνικολάου (1995), σελ. 85 



 
40 

 

Εικόνα 28: Ο άγιος Μάμας, προστάτης των βοσκών. Μικρογραφία από χειρόγραφο κώδικα της Ι.Μ. Αγ. 
Αικατερίνης, Σινά (12ος αιώνας) 

To πώς ακριβώς από τον άγιο Μάμα της Τουρκοκρατίας (διότι οι χάρτες του 1688, 
ουσιαστικά μας δείχνουν τι παρέλαβαν οι Ενετοί, το 1684, όταν κατάλαβαν το Νησί) 
φθάσαμε στη «S. Aneta» του χάρτη του1726, δεν μπορούμε να το ξέρουμε σήμερα 
ακριβώς. Αυτό που γνωρίζουμε, είναι ότι η Ενετική κατάκτηση, άλλαξε πλήρως τον χάρτη 
των ιδιοκτητών της γης και την χρήση αυτής. Συγκεκριμένα, όταν οι Τούρκοι γαιοκτήμονες 
αποχώρησαν, μαζί με τα Τουρκικά στρατεύματα, τους συνόδευσαν και όσοι κάτοικοι του 
Νησιού συνεργάζονταν μαζί τους, ενώ παράλληλα κατέφθαναν σ’ αυτό, νέοι κάτοικοι 
προερχόμενοι από άλλες περιοχές. Επακολούθησε μια  ριζική ανακατανομή της γης και της 
ιδιοκτησίας στο Νησί καθώς παραχωρήθηκαν εκτάσεις σε Ενετούς ευγενείς, σε 
συμπολεμιστές του Ενετικού στρατού και σε πρόσφυγες από άλλα μέρη του κράτους . Όσα 
κομμάτια γης παρέμειναν αδιάθετα- κυρίως πρώην Τουρκικές περιουσίες ή αγνώστου 
ιδιοκτήτη- χαρακτηρίστηκαν ως δημόσιες γαίες. 34  

Ο χάρτης του Semitecolo (1726), περιγράφει μια πλήρως διαφορετική κατάσταση από τους 
χάρτες του 1688: Η περιοχή της «Αγίας Άννας» είναι δημόσια γη όπου υπάρχει ναός με 
Σλαβικό όνομα35 και τριγύρω υπάρχουν ιδιωτικά γεωργικά τεμάχια καλλιεργήσιμης γης και 
όχι ακαλλιέργητος βοσκότοπος. Προφανώς η κοινότητα των κτηνοτρόφων -που υποθέσαμε 
ότι ίδρυσε το παλαιό ναό στην περιοχή-   δεν κατάφερε να διατηρηθεί στις νέες συνθήκες, 
αφού η θέση του ναού στο χάρτη περιγράφεται ως δημόσια γη. Αυτό ήταν αναμενόμενο, 
καθώς τα προβλήματα των κτηνοτρόφων ξεκίνησαν από την αρχή του Βενετοτουρκικού 

                                                           
34

 Βλ. Ροντογιάννη Π.Γ. (1980), τ. Α΄, σελ.553. 
35

 Πιθανώς δεν είναι απλά ναός καθώς υπάρχει κάποιος αριθμός κτισμάτων δίπλα στην εκκλησία. 
Ίσως πρόκειται για μοναστήρι, αφού και η αναγραφή θα μπορούσε να ερμηνευτεί ως C(onvento) 
S(anta) Aneta (=μοναστήρι της Αγίας Αννέτας) 



 
41 

πολέμου, με την έναρξη των εχθροπραξιών 36. Το πιθανότερο είναι,  ότι η δημόσια αυτή γη, 
ανήκε πριν σε κάποιο Τούρκο γαιοκτήμονα ο οποίος την παραχωρούσε έναντι αμοιβής 
στους κτηνοτρόφους. Όταν αυτός αποχώρησε, μαζί με τα Τουρκικά στρατεύματα 
ενδεχομένως τον ακολούθησαν και οι ίδιοι, καταφεύγοντας στην απέναντι ακτή. Αν κάποιοι  
παρέμειναν θα αποχώρησαν αργότερα, εκδιωχθέντες από τους νέους ιδιοκτήτες, ή και από 
το ίδιο το Ενετικό κράτος, που οικειοποιήθηκε τη περιοχή  και που επιθυμούσε να παρέχει 
δημόσια γη προς χρήση των νέων αποίκων,  ορισμένοι εκ των οποίων προέρχονταν και από 
Σλαβόφωνες περιοχές. 

Υπάρχει επίσης το ενδεχόμενο η εκκλησία και ο οικισμός στη θέση «Αγία Άννα» που 
περιγράφει ο χάρτης του 1726 να προέρχεται από «υπαλλήλους» του Ενετικού κράτους: 
Είναι γνωστό ότι η βενετική διοίκηση πάντοτε χρησιμοποιούσε ξένους για τις στρατιωτικές 
της ανάγκες. Το ίδιο συνέβη -κατά κόρον- και κατά τον έβδομο Βενετοτουρκικό πόλεμο 
(1714–1718) κατά τον οποίο μάλιστα και το Νησί περιήλθε- για ένα έτος -ξανά στα χέρια 
των Οθωμανών. Ένα μεγάλο μέρος των μισθοφορικών αυτών στρατευμάτων  (κυρίως το 
ελαφρύ ιππικό) αποτελούταν από του λεγόμενους «στρατιώτες» (Ενετ.: stradioti) οι οποίοι 
στρατολογούνταν από την Δαλματία, την Αλβανία τη Σερβία,και την Ελλάδα. Με δεδομένο 
ότι οι stradioti στρατοπέδευαν ομαδικά στην ύπαιθρο, ήταν πλήρως προσηλωμένοι στις 
θρησκευτικές τους υποχρεώσεις  και αξιοποιήθηκαν και μετά τον πόλεμο από το Ενετικό 
κράτος σε διάφορα καθήκοντα - π.χ. αγροφύλακες- δεν είναι απίθανο η εκκλησία της «S. 
Aneta» του χάρτη του 1726 να είναι δημιούργημα κάποιων σλαβόφωνων  stradioti οι 
οποίοι διέμεναν τότε στον εγκαταλελειμμένο –πλέον- οικισμό των βοσκών. Οποιαδήποτε 
όμως και αν ήταν η προέλευση των σλαβοφώνων κατοίκων της περιοχής,  η ονομασία «S. 
Mana» ήταν γι αυτούς ακατανόητη, την ερμήνευσαν ως «Αγία Μητέρα» και ταύτισαν το 
τιμώμενο πρόσωπο με τη Αγία Άννα (γι αυτούς Aneta), την μητέρα της Παναγίας. Λόγω της 
ύπαρξης του ναού αυτού, ονομάστηκε πιθανότατα η περιοχή- από τους ντόπιους- «Αγία 
Άννα», μια ονομασία για την οποία εξηγήσαμε πως, έμεινε ζωντανή μέχρι τις μέρες μας.  

 

Εικόνα 29: "Sradioto" γκραβούρα του 1724 (G. Daniel) 
                                                           
36

 Ο Κ. Σάθας στο έργο του «Τουρκοκρατούμενη Ελλάς», (σελ.316), αναφέρει ότι το 1684, οι 
Κεφαλλονίτες οι οποίοι έσπευσαν προς βοήθεια των Ενετών στη πολιορκία του φρουρίου της 
Λευκάδας, άρπαξαν 24000 πρόβατα Λευκαδίων. 



 
42 

 

ΚΕΦΑΛΑΙΟ 6 

Η ΕΚΚΛΗΣΙΑ ΤΟΥ ΑΓΙΟΥ ΝΙΚΗΤΑ ΣΤΟ ΟΜΩΝΥΜΟ ΧΩΡΙΟ 

 

 

Εικόνα 30: η εκκλησία και το χωριό του Αγίου Νικήτα τη δεκαετία 1970 (φωτο Δ. Σκυργιάννης) 

 εκκλησία του χωριού «Άγιος Νικήτας» στη ΒΔ Λευκάδα, είναι παλαιότερη 
από τον ομώνυμο οικισμό, ο οποίος γνωρίζουμε ότι σχηματίστηκε σταδιακά 
στη περιοχή, κατά την περίοδο της Αγγλοκρατίας, από φτωχούς αγρότες 

που έχτισαν τα πέτρινα σπίτια τους, γύρω από τον ήδη υπάρχοντα ναό του αγίου 
Νικήτα (Ενετ.: «chiesa di s. Nichita»). Δεν υπάρχουν γραπτές πληροφορίες για την 
ίδρυση του ναού αυτού. Διασώζεται μόνο  μια προφορική παράδοση για την 
ανεύρεση της εικόνας του Αγίου: 

 «…στο σημείο που βρίσκεται σήμερα ο ναός του Αγίου, παλιότερα υπήρχαν βράχια. Εκεί βρέθηκε 
κατά τρόπο θαυμαστό μία εικόνα που παριστούσε κάποιον Άγιο, επίσκοπο όπως έδειχνε η αμφίεσή 
του, και έφερε την επιγραφή «Άγιος Νικήτας». Όταν πήγαν την εικόνα στον Μητροπολίτη του νησιού, 
εκείνος δεν ήξερε για ποιόν Άγιο επρόκειτο. Ο μόνος Άγιος Νικήτας που γνώριζε από τα αγιολόγια 
ήταν μάρτυρας και όχι επίσκοπος. Ήρθε λοιπόν σε επικοινωνία με μονές του Αγίου Όρους, όπου 
βρίσκονται λεπτομερέστεροι κατάλογοι με τα ονόματα των Αγίων, και από εκεί έμαθε ότι επρόκειτο 
για τον Άγιο Νικήτα, Αρχιεπίσκοπο Χαλκηδόνος»37 

Οι κάτοικοι όρισαν το ιερό αυτό πρόσωπο ως πολιούχο άγιο της περιοχής και 
έδωσαν το όνομά του  στο νέο οικισμό. Συνεπώς, εκτός από το ευρύτερο 
ενδιαφέρον του θέματος, η διερεύνηση της ίδρυσης του εν λόγου ναού, σε αυτή την  
ακατοίκητη – μέχρι τότε- περιοχή του Νησιού, είναι  ασφαλώς καθοριστικής 

                                                           
3737

 Βλ.: Ζαμπέλης Ι.(2002), σελ. 106-7 

Η 



 
43 

σημασίας για την ιστορία του Χωριού. Παρακάτω θα συνοψίσω τα μέχρι σήμερα 
δεδομένα από τις παραμέτρους της ίδρυσης αυτής: 

1. Ο ΧΡΟΝΟΣ 

Η εκκλησία του αγίου Νικήτα καταγράφεται για πρώτη φορά σε Ενετικό χάρτη του 
1726

38
 ο οποίος απεικονίζει το κτηματολόγιο της «Συνάφειας της Καρυάς39». Παρ’ 

όλο που η θέση της εκκλησίας ήταν εντός της «Συναφείας Εξάνθειας40», η 
παραθαλάσσια περιοχή  της Λευκάδας, στα ΒΑ της σημερινής θέσης του χωριού 
Άγιος Νικήτας, υπαγόταν στη «Συνάφεια της Καρυάς» και ως εκ τούτου, οι 
ιδιοκτησίες της περιοχής έχουν καταγραφεί. Ο ως άνω χάρτης των κτημάτων αυτών 
- ο οποίος φυλάσσεται στο αρχειοφυλακείο Λευκάδας- σημειώνει εντός της 
«Συναφείας  Εξάνθειας», τη θέση της εκκλησίας. 

Υπάρχουν  δημοσιευμένοι παλαιότεροι Ενετικοί χάρτες του Νησιού αλλά δεν 
καταγράφεται πουθενά η εκκλησίας αυτή. Αντίθετα σχεδόν σε όλους τους 
νεώτερους χάρτες, υπάρχει καταγραφή. Συνεπώς ο ναός θα πρέπει να συσχετισθεί 
με την Ενετοκρατία. 

 

Εικόνα 31: Η εκκλησία του αγίου Νικήτα στο Ενετικό κτηματολόγιο Καρυάς (1726) 

                                                           
38

 Ο χάρτης αυτός συντάχθηκε από τον μηχανικό Santo Semitecolo, υπάρχει στο αρχειοφυλακείο Λευκάδας και 
είναι δυνατόν να ανακτηθεί και από το διαδίκτυο: 
https://www.dropbox.com/s/sylvynsgkmvwgvh/%CE%BA%CF%84%CE%B7%CE%BC%CE%B1%CF%84%CE%BF%CE

%BB%CE%BF%CE%B3%CE%B9%CE%BF%20%CE%9A%CE%B1%CF%81%CF%85%CE%B1%CF%82.jpg?dl=0 
39

 Κεφαλοχώρι της κεντρικής Λευκάδας, του οποίου η περιφέρεια περιελάμβανε διέξοδο προς τη 
θάλασσα, στη ΒΔ΄ ακτή του Νησιού, στη θέση που περιγραφόταν ως «Porto Angius». Το Ενετικό 
κτηματολόγιο της περιοχής (18ος αιώνας), τμήμα του οποίου αποτελεί και ο εν λόγω χάρτης, 
φυλάσσεται στο Αρχειοφυλακείο Λευκάδας 
40

 Για την περιοχή αυτή, είτε η Ενετική Διοίκηση δεν συνέταξε κτηματολόγιο, είτε αυτό δεν εχει 
διασωθεί. 



 
44 

Πέραν τούτου, υπάρχει και ένα άλλο στοιχείο που τοποθετεί το ναό στην 
Ενετοκρατία: Εντός αυτού σώζεται φορητή εικόνα που απεικονίζει τον πολιούχο 
άγιο σε σύμπλεγμα με άλλους αγίους, ενώ υπεράνω αυτών λαμβάνει χώρα, η 
στέψη της Θεοτόκου. 

 

Εικόνα 32: Φορητή εικόνα του Ι.Ν. Αγίου Νικήτα 

Η εικόνα αυτή η οποία χρονολογείται από το β΄ μισό του 18ου αιώνα συνδέει άμεσα 
την εκκλησία με την Ενετοκρατία, καθώς παριστά τον άγιο Νικήτα με την μορφή  
ορθοδόξου επισκόπου (κάτω αριστερά), τον άγιο Φραγκίσκο της Ασίζης- ένα 
καθαρά καθολικό άγιο ζωγραφισμένο όμως  σε ορθόδοξο στυλ -(κάτω δεξιά) και 
υπεράνω αυτών την στέψη της Παναγίας από τα πρόσωπα της Αγίας Τριάδας, ένα 
από τα αγαπημένα θέματα της Δυτικής Εκκλησίας41, το οποίο όμως δεν συμβαδίζει 
με την Ορθόδοξη Δογματική42. 

Συμπερασματικά, ο ναός του αγίου Νικήτα, οικοδομήθηκε αρχικά στην περιοχή 
κατά την περίοδο της Ενετοκρατίας και πιθανότατα, την τρίτη δεκαετία του 18ου 
αιώνα. 

2. Ο ΤΟΠΟΣ 

Ο σημερινός επισκέπτης της εκκλησίας,  εύκολα θα παρατηρήσει ότι εισέρχεται 
σε ένα ναό του 19ου και όχι του 18ου αιώνα. Οπουδήποτε αναγράφονται 
χρονολογίες (εικόνες, καμπάνες, κατασκευές) είναι χρονολογίες του  19ου αιώνα. 

                                                           
41

 Βλ. Αλμπάνη Τ., Κασιμάτη Μ. (1993) 
42

 Βλ. Γαβριήλ  Γ. Ε. (1990) 



 
45 

Επίσης μια λίγο προσεκτική μελέτη του χάρτη της εικόνας Νο2, αποδεικνύει ότι 
η θέση του ναού το 1724, δεν ταυτίζεται με τη σημερινή. 

 

Εικόνα 33: Λεπτομέρεια από την εικόνα του Αγίου στο τέμπλο, όπου αναγράφεται η ημερομηνία κατασκευής 
της εικόνας (1848) 

Κατά την επικρατέστερη ερμηνεία, ο αρχικός ναός εγκαταλείφθηκε καθώς δεν 
μπορούσε λόγω θέσης και μεγέθους να εξυπηρετήσει τις ανάγκες του νεοσύστατου 
οικισμού. Κατασκευάστηκε ως εκ τούτου –περί τα μέσα της δεκαετίας του 1830- ο 
σημερινός ναός, όπου φυσικά μεταφέρθηκαν όσα ιερά αντικείμενα υπήρχαν (π.χ. η 
φορητή εικόνα με της στέψη της Παρθένου). Σύμφωνα μάλιστα με την τοπική 
προφορική παράδοση, χρησιμοποιήθηκαν και υλικά (πιθανότατα το τέμπλο) από 
τον άγιο Χαράλαμπο στη Λευκάδα, ο οποίος ανακαινίσθηκε την περίοδο αυτή.  

Ποια ήταν όμως η αρχική θέση της εκκλησίας; Οι ενδείξεις μας οδηγούν σε μια 
υπερυψωμένη θέση πάνω από την ακτή δίπλα στην κορυφή του ογκόλιθου με την 
ονομασία «Κόντρος». Στη βάση της πέτρας αυτής υπήρχε σπηλιά και πηγή 
δροσερού πόσιμου νερού, γνωστή σαν «Γλυκό Νερό», απ την οποία υδρεύονταν τα 
παραθαλάσσια σπίτια του οικισμού, μέχρι τα μέσα του 20ου αιώνα. Ό αρχικός ναός 
δεν ήταν παρά ένα μικρό ξωκλήσι, σκαρφαλωμένο στη κορυφή του βράχου, με 
πρόσβαση- μέσω κάποιας ρωγμής του εδάφους- στο νερό της πηγής. Ήταν ένας 
χώρος ξεκούρασης για κάποιον διερχόμενο από την περιοχή, είτε μέσω ξηράς, είτε 
μέσω θαλάσσης.  



 
46 

 

Εικόνα 35: Λεπτομέρεια από παλια φωτογραφία του Χωριού (1905). Ο σύγχρονος ναός βρίσκεται στη θέση 
(2). Ο παλαιός ναός πιθανότατα ήταν στη θέση (1), όπου διακρίνεται μεγάλη συσώρευση λίθων, ενδεχομένως 

από τους πέτρινους τοίχους του αρχικού κτίσματος που είχε εγκαταληφθεί προ 70ετίας. 

3. Οι κτήτορες 

Σχετικά με τους κτήτορες του αρχικού ναού δεν υπάρχουν ικανοποιητικές 
πληροφορίες. Όπως ειπώθηκε, η περιοχή ανήκε στην «Συνάφεια Εξάνθειας» (Ενετ: 
“Pertinenza di Exantia”) και θα αναμενόταν να δραστηριοποιούνται εκεί οι κάτοικοι 
της Εξάνθειας, καθώς και των γειτονικών χωριών που ανήκαν στην ίδια 
«συνάφεια», δηλαδή  οι κάτοικοι του Καλαμιτσίου (Ενετ.: “V. Calamici”) και του 
Δρυμώνα (Ενετ.: “V. Drimona”). Ως γνωστόν, τελικά στην περιοχή εγκαταστάθηκαν 
οι κάτοικοι από το τελευταίο χωριό, οι οποίοι λογικά και πριν τη δημιουργία του 
οικισμού, θα είχαν αναπτύξει κάποια δραστηριότητα στη περιοχή. 

Πράγματι, ερευνώντας τα εκκλησιαστικά αρχεία,  τα προερχόμενα από το χωριό 
Δρυμώνα που αναφέρονται σε εκκλησιαστικές τελετές των κατοίκων του χωριού 
(βαπτίσεις, γάμοι, κηδείες) διαπιστώθηκε ότι το έτος 1816 (πριν δηλαδή την ίδρυση 
του οικισμού του Αγίου Νικήτα),  όταν ο ναός βρισκόταν ακόμα στην αρχική του 
θέση, χρησιμοποιήθηκε δύο φορές ως χώρος βάπτισης νηπίων από το σόι με το 
επίθετο «Περδικάρης» το οποίο τότε διέμενε στο Δρυμώνα και αργότερα 
μετακινήθηκε σύσσωμο στον Άγιο Νικήτα43. Τις δύο  αυτές τελετές βάπτισης, τέλεσε 
ο τότε ιερέας του Ιερού Ναού του Αγίου Ιωάννου του Χρυσοστόμου , στο Δρυμώνα 
(και μετέπειτα Μητροπολίτης Αγίας Μαύρας, Ευγένιος Β΄),  ο οποίος υπέγραφε τότε 
ως «παππά- Στάθης Φέτσης». 

                                                           
43

 Βλ. «Αρχείο ναών των χωριών της νήσου Λευκάδας στην Κάτω Εξάνθεια (Δρυμώνας).Βιβλίο 
Βαπτίσεων» (1798-1823). Το αρχείο αυτό υπάρχει στο Αρχειοφυλακείο Λευκάδος και είναι 
προσβάσιμο και μέσω διαδικτύου στην ιστοσελίδα: 
http://arxeiomnimon.gak.gr/search/resource.html?tab=tab02&id=258768 



 
47 

 

Εικόνα 56: Απόσπασμα από βιβλίο πράξεων Ιερού Ναού Αγίου Ιωάννου Χρυσοστόμου, Δρυμώνα (1816). 

Μελετώντας όμως κανείς, τις ληξιαρχικές πράξεις που περιγράψαμε, 
αντιλαμβάνεται ότι οι τελετές αυτές έγιναν στην εκκλησία του αγίου Νικήτα, όχι 
γιατί  το σόι «Περδικάρης» είχε κάποια σχέση ιδιοκτησίας  με το ναό αυτό , αλλά 
μάλλον διότι εξ αιτίας της θέσης του (ενδιάμεσος σταθμός ) εξυπηρετούσε και τους 
λοιπούς συμβαλλομένους (κουμπάροι) που προέρχονταν από άλλα χωριά.  
Συγκεκριμένα, στην πρώτη τελετή ο κουμπάρος (Βασίλειος Γρηγόρης), προφανώς 
ήταν κάτοικος Καρυάς και στη δεύτερη τελετή ο κουμπάρος (Παναγιώτης 
Ροντογιάννης),  κάτοικος Τσουκαλάδων. Η εκδοχή αυτή επιβεβαιώνεται με την 
αμέσως επόμενη τελετή του βιβλίου πράξεων, όπου παρατηρούμε ότι όταν δύο 
βδομάδες αργότερα, βαπτίζεται ένα άλλο νήπιο από το σόι «Περδικάρης» με 
κουμπάρο από το Δρυμώνα αυτή τη φορά (: Νικόλαος Φέτσης), η τελετή τελείται 
κανονικά, στον Ιερό Ναό του Αγίου Ιωάννου του Χρυσοστόμου, ως κοινή ενορία  
όλων των εμπλεκομένων. 

Όλα τα παραπάνω  μας οδηγούν στο συμπέρασμα, ότι όντως ο ναός προϋπήρχε του 
οικισμού του Αγίου Νικήτα και ήταν ένας ναός λειτουργικός. Δεν ήταν ένας ναός 
εγκαταλελειμμένος, ένα ερείπιο. Ο ναός συντηρούταν και διεξήγοντο σ’ αυτόν 
τελετές , σχεδόν 100 χρόνια μετά την οικοδόμησή του. Ποιοι όμως ήταν οι 
ιδιοκτήτες και οι κτήτορές του; 

 Το ερώτημα αυτό προς το παρόν δεν έχει απαντηθεί. Μια ένδειξη για κάποιους 
παλαιούς ιδιοκτήτες του 18ου αιώνα έχουμε από την φορητή εικόνα του ναού 
(εικόνα Νο 3) η οποία θα μπορούσε να θεωρηθεί ως αναθηματική εικόνα 
οικογενειακής προέλευσης. Σύμφωνα με την λογική αυτή, οι άγιοι οι οποίοι 
απεικονίζονται κάτω από την στέψη της Παρθένου, είναι πιθανότατα άγιοι που 
φέρουν τα ονόματα των μελών της οικογένειας που αφιέρωσε την εικόνα στην 



 
48 

εκκλησία και πιο συγκεκριμένα, της οικογένειας των ιδιοκτητών του ναού, κατά 
παραγγελία των οποίων αυτή φιλοτεχνήθηκε, από κάποιο αγιογράφο της εποχής.  

 

Εικόνα 37: Σύμπλεγμα αγίων σε εικόνα του Ιερού Ναού Αγίου Νικήτα (18ος αιώνας ). Απεικονίζονται ο άγιος 
Νικήτας με τη μορφή επισκόπου (1), ο άγιος Ιωάννης ο Χρυσόστομος (2), ο άγιος Χαράλαμπος (3) και ο 

καθολικός άγιος Φραγκίσκος της Ασίζης, φέρων τα στίγματα του Σταυρού (4). 

Αν ισχύει ο ως άνω συλλογισμός, στο δεύτερο ήμισυ του 18ου αιώνα ιδιοκτήτης του 
ναού υπήρξε κάποια οικογένεια της οποίας τα άρρενα μέλη, έφεραν τα ονόματα 
Νικήτας, Ιωάννης, Χαράλαμπος και Φραγκίσκος. Η μελέτη των γενεαλογικών 
δένδρων των κατοίκων του Δρυμώνα, τόσο από το σόι «Περδικάρης» όσο και 
γενικότερα δεν έδειξε την ύπαρξη τέτοιας οικογένειας. Επίσης έρευνα σε κατοίκους 
χωριών που είχαν πρόσβαση στη περιοχή δεν απέδωσε κάτι. Θα ήθελα να 
παρατηρήσω ότι όσον αφορά το όνομα Φραγκίσκος και τις παραλλαγές του (π.χ. 
Φραντζέσκος, Φραντσέσκος κ.λ.π.) ενώ εμφανίσθηκε στην ονοματολογία των 
κατοίκων του Νησιού,  μόλις μισό αιώνα μετά την Ενετική κατάκτηση, γενικά δεν 
συναντάται στην περιοχή44. 

Με δεδομένο ότι και η προφορική παράδοση στο Χωριό, αναφέρει ότι οι ντόπιοι 
ανακάλυψαν κάποια στιγμή το ναό «σε μέρος με πολλά βράχια» όταν άρχιζαν να 
καλλιεργούν την περιοχή, θα πρέπει να εξεταστεί η πιθανότητα ο ναός να 
οικοδομήθηκε από κάποιους παλαιότερους μεν, προσωρινούς δε κατοίκους, οι 

                                                           
44

 Κλάδος κατοίκων του Δρυμώνα με το επίθετο «Φέτσης», φέρουν το παρατσούκλι «Κέκος». Επειδή 
το όνομα αυτό στα Επτάνησα χρησιμοποιούταν ως υποκοριστικό του Φραγκίσκος, δεν αποκλείεται 
κάποιος άγνωστος πρόγονος τους να έφερε το όνομα αυτό. Προς το παρόν όμως η σκέψη αυτή δεν 
έχει επιβεβαιωθεί. Το επίθετο «Φέτσης» εμφανίζεται σε συμβολαιογραφικά έγγραφα της περιοχής 
για πρώτη φορά το 1695 με την μορφή «Φέτζης». Ως εκ τούτου εικάζεται ότι το σόι αυτό, διαβιούσε 
στη περιοχή, από τον 17ο αιώνα. 



 
49 

οποίοι αφίχθηκαν μέσω θαλάσσης και αποχώρησαν χωρίς να αφήσουν άλλα ίχνη.  
Μια κατηγορία τέτοιων ανθρώπων, ήταν π.χ. οι λεγόμενοι «στρατιώτες» (Ενετ.: 
“stratioti “), οι οποίοι προέρχονταν από Χριστιανικούς πληθυσμούς των 
Τουρκοκρατούμενων περιοχών και συνιστούσαν ευέλικτα στρατιωτικά σώματα που 
χρησιμοποιούσαν οι Ενετοί σε διάφορες πολεμικές επιχειρήσεις45. Οι Stratioti  
διέμεναν πάντοτε στη ύπαιθρο, μετακινούνταν ομαδικά με τις οικογένειές τους και 
το κυριότερο ίχνος που άφηναν κατά την αποχώρησή τους από κάποια περιοχή, 
ήταν οι μικροί χριστιανικοί ναοί, καθώς πάντοτε ίδρυαν ένα τουλάχιστον ναό στο 
χώρο παραμονής τους, προκειμένου να εκτελούν τα θρησκευτικά τους καθήκοντα 
που στερούνταν στη πατρίδα τους, από τους Οθωμανούς46. 

4. O άγιος 

Η επιλογή των κατοίκων να αναδείξουν πολιούχο άγιο της περιοχής το τιμώμενο 
πρόσωπο,  στο μικρό αυτό ναό δίπλα στη θάλασσα,  πρέπει να φάνταζε σαν ιδανική 
επιλογή  τόσο για τους απλούς αγρότες που μετοίκησαν εκεί όσο και για την τοπική 
Μητρόπολη, τη δεκαετία του 1830. Ο μητροπολίτης Ευγένιος ο Β΄, καταγόταν από 
την περιοχή, είχε πραγματοποιήσει τελετές στο ναό αυτό και οι στενότεροι 
συγγενείς του (αδελφή και γαμπρός) ήταν ενορίτες του ναού. Ηγούταν της τοπικής 
εκκλησίας υπό τον έλεγχο της Βρετανικής Διοίκησης  αλλά ήταν σχετικά 
αποκομμένος τόσο από την νεοσύστατη Ορθόδοξη Εκκλησία της Ελλάδας, όσο και 
από το Οικουμενικό Πατριαρχείο που βρισκόταν στη Τουρκία. Συνήνεσε επομένως 
στην ίδρυση του ναού ενός αγίου, για τον οποίο το μόνο γνωστό ήταν ότι 
ονομαζόταν Νικήτας και ήταν επίσκοπος. 

                                                           
45

 Βλ.: Gramaticopolo A. (2016) 
46

 Εικάζεται ότι κάποιοι εκ των κατοίκων της περιοχής, εγκαταστάθηκαν εκεί επί Ενετοκρατίας, 
προερχόμενοι από άλλες περιοχές της «Δημοκρατίας», αφού τους δόθηκαν γαίες σε ανταλαγμα 
υπηρεσιών. Πιθανόν οι κάτοικοι με το επίθετο «Φέτσης», ανήκαν σ’ αυτή τη κατηγορία, εφ’ όσον 
μάλιστα είναι γνωστό ότι παλαιότερα το επίθετο μεταγλωτιζόταν ως «Φέτζης» ή «Φετζίς». Παρ’ όλο 
που υποστηρίζεται η Αρβανίτικη ή Βενετσιάνικη προέλευση του επιθέτου, ο συγγραφέας προτίνει 
Δαλματική προέλευσή, καθώς είναι γνωστό ότι υπήρξε Καθολικός αρχιεπίσκοπος Κέρκυρας, 
καταγεγραμμένος ως «Φέντζης» (Franciscus Maria Fenzi 1779 – 1799) καταγόμενος από την 
Δαλματική πόλη «Σεβένικο» της Δαλματίας (σημερινό Sibenik Κροατίας). 



 
50 

 

Εικόνα 38: Λεπτομέρεια εικόνας Ιερού Ναού Αγίου Νικήτα (18ος αιώνας). Ο άγιος Νικήτας ζωγραφισμένος 
κατά τα πρότυπα της Επτανησιακής Σχολής, φέρων στολή Ορθοδόξου επισκόπου 

Στο δεύτερο ήμισυ του 19ου αιώνα, όταν σταδιακά οι επαφές αποκαθίστανται και εν 
τέλει το Νησί ενσωματώνεται στο «Βασίλειο της Ελλάδος» και η Λευκαδίτικη 
Εκκλησία στην Ελληνική Ορθόδοξη Εκκλησία, το πρόβλημα αναδεικνύεται, καθώς η 
τελευταία το μόνο άγιο Νικήτα που αναγνωρίζει, είναι τον γνωστό στρατιωτικό άγιο 
που εορτάζει στις 15 Σεπτεμβρίου. Ποιος ήταν επομένως ο άγιος της Λευκάδας;  

Στο ερώτημα αυτό δεν υπήρχε απάντηση για μεγάλο διάστημα  και φαίνεται ότι 
εκφράστηκε αυτό και στα ιερά αντικείμενα του ναού, τις εικόνες. Στο ναό υπάρχουν 
δύο εικόνες του Αγίου που κατασκευάστηκαν τον 19ο αιώνα. Και οι δύο παριστούν 
τον Άγιο με την μορφή επισκόπου και αναφέρουν απλά «άγιος Νικήτας», χωρίς 
οποιαδήποτε άλλη πληροφορία. 



 
51 

 

Εικόνα 39: Εικόνα του τέμπλου του Ιερού Ναού Αγίου Νικήτα (1848) Πρόκειται για εικόνα της Επτανησιακής 
Σχολής. Ο Άγιος φέρει αρχιερατική στολή και κάθεται σε μπαρόκ επισκοπικό θρόνο. Στην εικόνα 

αναγράφεται απλά "Άγιος Νικήτας" 

 

Εικόνα 40: Εικόνα από τον Ιερό Ναό Αγίου Νικήτα (19ος αιώνας). Πρόκειται για εικόνα που σχετίζεται με τους 
Χιονιάδες ζωγράφους της Ηπείρου. Ο Άγιος φέρει επισκοπική στολή και περιγράφεται απλά ως «Άγιος 

Νικήτας» 

Την δεκαετία του 1860, λίγο πριν την ένωση της Επτανήσου με την Ελλάδα μετά από 
ενέργειες του υπηρετούντος στην Ι.Μ. Γρηγορίου - στο Τουρκοκρατούμενο τότε 
Άγιο Όρος- μοναχού Πέτρου (κατά κόσμο Πανταζή Φίλιππα και κατοίκου Αγίου 
Νικήτα στη δεκαετία του 1830) έγινε έρευνα σε παλιά χειρόγραφα  της μονής και οι 
λόγιοι μοναχοί της εποχής, αποφάνθηκαν ότι ο τιμώμενος άγιος στη Λευκάδα, 
ταυτίζεται με τον άγιο Νικήτα, επίσκοπο Χαλκηδόνος. Ένας εξ αυτών των μοναχών, 
ο Ιάκωβος Μελενδύτης, συνέταξε ακολουθία του τιμωμένου αγίου, η οποία 
αποστάλθηκε στη Λευκάδα47 και έκτοτε ψάλλεται στην πανήγυρη του ναού (28 
Μαΐου).  Ωστόσο, εγείρονται κάποιες αμφιβολίες για την πληρότητα της έρευνας 

                                                           
47

 Βλ.: Μελενδύτης Ιάκωβος (1991) 



 
52 

αυτής, καθώς σήμερα γνωρίζουμε ότι στα παλαιά συναξάρια της Ορθόδοξης 
Εκκλησίας, συναντώνται και άλλοι ομώνυμοι άγιοι επίσκοποι, πλην του 
Χαλκηδόνος48 και επιπλέον για τον συγκεκριμένο άγιο, υπήρχε ήδη η ακολουθία 
του, καταχωρημένη σε διαφόρους χειρόγραφους Βυζαντινούς κώδικες, γραμμένη 
από τον Ιωσήφ τον Υμνογράφου49 (9ος αιώνας Μ.Χ.). Πρέπει επίσης να αναφερθεί 
ότι υπάρχουν ενδείξεις ότι κατά την ύστερη Βυζαντινή περίοδο υπήρχε και σε άλλο 
σημείο της αυτοκρατορίας ναός αγίου Νικήτα, αφιερωμένος πιθανόν σε κάποιο 
άγνωστο επίσκοπο50. 

 

Εικόνα 41:Ο πρόλογος στην ακολουθία του αγίου Νικήτα, αρχιεπισκόπου Χαλκηδόνος του μοναχού Ιάκωβου 
Μελενδύτη 

 

5. Νικήτας  ο Α΄, επίσκοπος Χαλκηδόνος 

Ολοκληρώνουμε την παρουσίαση αυτή με αναφορά στο βίο του αγίου Νικήτα, 
Χαλκηδόνας και στη περιπέτεια των λειψάνων του: 

Για το πρόσωπο αυτό είναι γνωστά ελάχιστα πράγματα: Έζησε κάπου μεταξύ 7ου 
και 9ου αιώνα Μ.Χ. Επελέγη  επίσκοπος της Μητρόπολης Χαλκηδόνος (στη 
Βιθυνία της Μ. Ασίας) σε προχωρημένη ηλικία, αφού είχε θητεύσει ως μοναχός 
και  ενώ έχαιρε μεγάλης εκτίμησης στους πιστούς. Ως μητροπολίτης 

                                                           
48

 Βλ.: Περδικάρης Α.Γ. (2008) 
49

 Βλ.: Παπαδόπουλος-Κεραμευς Α. (1896) 
50

 Το ασκηταριό του αγίου Νικήτα της Δαματριάς (Ρόδου), ένα εξωκκλήσι του β΄ μισού του 13ου 
αιώνα (βλ. Κεφαλά Κ. (2015) σελ. 109-165), είναι πιθανό, αρχικά, να ηταν αφιερωμένο σε άλλο άγιο 
Νικήτα και όχι τον μεγαλομάρτυρα (τον Γότθο), όπως ορίστηκε μετά την ανακάλυψή του τη δεκαετία 
του 1930. 



 
53 

επικέντρωσε τις δραστηριότητές του, στο φιλανθρωπικό έργο της Εκκλησίας. Η 
θητεία του  όμως συνέπεσε με τους εικονομαχικούς διωγμούς και συνελήφθη 
μαζί με τον αδελφό του και άλλα μέλη της οικογενείας του διότι δεν υπάκουσε 
στις αυτοκρατορικές διαταγές περί καταστροφής των εικόνων. Ο Ιωσήφ ο 
Υμνογράφος που συνέταξε τον 9ο αιώνα την ακολουθία του51, ως αγίου, 
αναφέρει  ότι βασανίσθηκε, αλλά δεν διευκρινίζει αν πέθανε εξ αιτίας των  
μαρτυρίων αυτών (οπότε θεωρείται μάρτυρας) ή  απεβίωσε αργότερα σε 
κάποια φυλακή (ομολογητής). Οι Λατίνοι και οι Σλάβοι συγγραφείς 
υποστηρίζουν  την δεύτερη εκδοχή, αλλά το μοναδικό συναξάριο της Εκκλησίας 
της Κωνσταντινουπόλεως που αναφέρει τον Άγιο, τον περιγράφει ως 
«μάρτυρα»52. 

Ομοίως, στην  ίδια ακολουθία του αναφέρεται ότι υπήρχε ναός προς τιμή του 
στη περιφέρεια της Μητρόπολής Χαλκηδόνας και ότι εκεί φυλασσόταν το 
λείψανό του το οποίο θεωρούταν θαυματουργό. Φαίνεται ότι ο ναός αυτός 
βρισκόταν στη Βυζαντινή πόλη Ρύσιο, η οποία κατοικούταν κατά την περίοδο 
της Τουρκοκρατίας κυρίως από Ρωμιούς μετονομασθείσα τότε,  σε Αρετσού53. Η 
πόλη και τότε και σήμερα υπάγεται στη Μητρόπολη  Χαλκηδόνας, του 
Οικουμενικού Πατριαρχείου. Είναι πόλη παραλιακή, χτισμένη στο κόλπο της 
Νικομήδειας αλλά σήμερα πλέον, μετά την Μικρασιατική καταστροφή, 
κατοικείται αποκλειστικά από Τούρκους, οι οποίοι την αποκαλούν “Darika”. 

Ο ναός του αγίου Νικήτα στην πόλη της Αρετσούς αναφέρεται από συγγραφείς 
και περιηγητές του 17ου, του 18ου και του 19ου αιώνα54 και φαίνεται ότι 
προσήλκυε την λατρεία και το σεβασμό όχι μόνο των χριστιανών αλλά και των 
μουσουλμάνων της περιοχής. Προερχόταν αναμφισβήτητα από την Βυζαντινή 
εποχή, αλλά σύμφωνα με τις μαρτυρίες των χριστιανών προσφύγων της 
περιοχής, δεν υπήρχε σ αυτόν κάποιο άγιο λείψανο, καθώς φαίνεται ότι είχε 
χαθεί κατά την εισβολή των Οθωμανών, τον 14ο αιώνα. Υπήρχε μόνο μέχρι 
πρόσφατα, μία μαρμάρινη  Βυζαντινή σαρκοφάγος, κενή, από την οποία 
περνούσε (χάριν ευλογίας) όλη η ποσότητα του νερού που ύδρευε την ενορία 
του αγίου Νικήτα. Η εκκλησία του αγίου Νικήτα στην Αρετσού, κάηκε 
ολοσχερώς στη μεγάλη πυρκαγιά που κατέστρεψε το μεγαλύτερο μέρος της 
πόλης, το 191055 και από τότε δεν ανοικοδομήθηκε ποτέ. 

                                                           
51

 Βλ.: Παπαδόπουλος-Κεραμευς Α. (1896 
52

 Πρόκειται για χειρόγραφο συναξάριο της Εκκλησίας της Κων/νουπόλεως, το οποίο εμπεριέχεται 
στον κώδικα «Theol. Graecus 33 (olim 300)» της «εν Βιέννη Καισαροβασιλικής Βιβλιοθήκης». Ο 
κώδικας φυλάσσεται σήμερα στην Εθνική Βιβλιοθήκη της Αυστρίας (Österreichische 
Nationalbibliothek) στη Βιέννη 
53

 Βλ.: Βαφειάδης Π.Α.( 1924) 
54

 Βλ.: Στάθης Π. (1984) & Brewer  J.( 1830) 
55

 Βλ.: Οικονομίδης  Γ (2009) 
 



 
54 

 

Εικόνα 42: Βυζαντινή σαρκοφάγος στη Αρετσού της Μ.Ασίας (Σκίτσο του Ακύλα Μήλλα, 1997)56 

Τον 15ο αιώνα ο Ενετός ιστορικός Μαρίνος Σανούδος ο νεότερος, αναφέρει για 
πρώτη φορά57 ότι φιλοξενείται στην   εκκλησία του αρχαγγέλου Ραφαήλ58,  στη 
περιοχή Dorsoduro της Βενετίας, το λείψανο του «αγίου Νικήτα του Μάρτυρος» 
που παρελήφθη, άγνωστο πότε, από την περιοχή της Νικομήδειας της Μ. Ασίας. 
Το σώμα του αγίου, συνδέθηκε με πολλά θαύματα στη περιοχή, τα οποία 
καταγράφηκαν από τους λειτουργούς του ναού και έχουν σαν αφετηρία, τον 14ο 
αιώνα, οπότε έμμεσα προσδιορίζεται και ο χρόνος άφιξης του λειψάνου στη 
Πόλη. Οι λόγιοι της εποχής μη γνωρίζοντας κάποιον άγιο με το όνομα αυτό 
(καθώς τα λείψανα του αγίου Νικήτα του Γότθου, βρίσκονταν ήδη στη Βενετία) 
θεώρησαν ότι  αυτά ανήκαν σε ένα νεαρό μάρτυρα Νικήτα, γιό του Ρωμαίου 
αυτοκράτορα Μαξιμιανού, που αναφέρεται σε κάποια Βυζαντινά χειρόγραφα. 
Ονόμασαν έτσι το λείψανο, « άγιο Νικήτα της Νικομήδειας» και όρισαν ως 
ημέρα μνήμης του την 12η Σεπτεμβρίου59. 

Το 1995, σε μια ανθρωπολογική έρευνα που διεξήχθη επί όλων των λειψάνων 
που φιλοξενούνται στη Βενετία, οι ερευνητές μελέτησαν εμπεριστατωμένα το 

                                                           
56

 Βλ.: Μήλλας Α.(2000) 
 
57

 Βλ.: Sanudo M. (1900), σελ.81 
58

 Παλαιά εκκλησία της Βενετίας που ιδρύθηκε μεταξύ 5ου και 7ου αιώνα Μ.Χ. στη πόλη αυτή. Η 
εκκλησία ανοικοδομήθηκε εκ θεμελίων τον 17ο αιώνα. Είναι αφιερωμένη στον Αρχάγγελο Ραφαήλ 
και στον άγιο Νικήτα, του οποίου το λείψανο φιλοξενεί 
59

 Βλ.:Επισκ. Φαναρίου Αγαθάγγελου, Μαλτέζου Χ., Μορίνι Ε.(2005) 
 



 
55 

λείψανο του αγίου Νικήτα της Νικομήδειας, εξάγοντας σημαντικά 
συμπεράσματα. Μερικά εξ αυτών: 

1. Δεν πρόκειται για νεαρό, αλλά για ηλικιωμένο άτομο (σημάδια 
οστεοπόρωσης). 

2. Υπάρχουν τρύπες  στα οστά στη περιοχή των δύο αγκώνων (σημάδια 
μαρτυρίου) 

3. Η λάρνακα εντός του οποίου είναι τοποθετημένο το λείψανο περιέχει 
γραπτή αφιέρωση στον «άγιο Νικήτα επίσκοπο και μάρτυρα60» 

     Είναι προφανές επομένως ότι πρόκειται για το χαμένο λείψανο του Αγίου Νικήτα      
Χαλκηδόνος, το οποίο μεταφέρθηκε τον 14ο αιώνα, από κάποιους Βενετσιάνους 
ναυτικούς, από την Αρετσού (περιοχή της Νικομήδειας), στη πόλη της Βενετίας. 

 

Εικόνα 43: Το σκήνωμα του αγίου Νικήτα, Χαλκηδόνας, Βενετία 2014 

ΠΕΡΙΛΗΨΗ 

Η εκκλησία του αγίου Νικήτα στη ΒΔ Λευκάδα, ιδρύθηκε από άγνωστους 
κτήτορες σε ακατοίκητη περιοχή του Νησιού, το πρώτο τέταρτο του 18ου αιώνα 
επί Ενετοκρατίας. Ο ναός λειτούργησε πάντοτε ως ορθόδοξος και  γινόταν χρήση 
του από τους κατοίκους των γύρω οικισμών, τουλάχιστον από τις αρχές του 19ου  
αιώνα. 

Με την ίδρυση του οικισμού του Αγίου Νικήτα την δεκαετία του 1830 και σε 
συνεννόηση με τον τοπικό μητροπολίτη «Λευκάδος και Αγίας Μαύρας» Ευγένιο 
Β΄, καταγόμενο από την περιοχή, ο Άγιος ορίζεται ως πολιούχος του νέου 
οικισμού και ο ιερός ναός μεταφέρεται σε μεγαλύτερο και με ευκολότερη 
πρόσβαση οικόπεδο, ώστε να εξυπηρετεί πλήρως τους κατοίκους του. Την 
δεκαετία του 1860, σε συνεννόηση με λογίους μοναχούς του Αγίου Όρους, ο 
άγιος της περιοχής ταυτίζεται με τον άγιο Νικήτα, αρχιεπίσκοπο Χαλκηδόνος. 

                                                           
60

 Βλ.: Corrain C., Capitanio M. (1995) 



 
56 

Πρόκειται για ένα επίσκοπο της περιοχής της Βιθυνίας της Μ. Ασίας, ο οποίος 
εδιώχθη και πιθανότατα μαρτύρησε την εποχή της εικονομαχίας. Το σώμα του, 
διατηρήθηκε σε μαρμάρινη σαρκοφάγο σε ναό προς τιμή του, στην πόλη 
«Αρετσού», της Μητρόπολης Χαλκηδόνος. Σε άγνωστη χρονική στιγμή 
(πιθανότατα τον 14ο αιώνα, κατά την Οθωμανική κατάκτηση της πόλης αυτής) 
το ιερό λείψανο μεταφέρθηκε από ναυτικούς στην Βενετία και τοποθετήθηκε 
στο ναό του Αρχαγγέλου Ραφαήλ, όπου διατηρείται μέχρι σήμερα. 

 

Εικόνα 44: Η εκκλησία του Αρχαγγέλου Ραφαήλ  στη Βενετία, όπου φιλοξενείται το λείψανο του Αγίου 
Νικήτα, Αρχιεπισκόπου Χαλκηδόνος 

 

 

 

 

 

 

 



 
57 

 

 
Εικόνα 45: Αριστερά: Ο άγιος Νικήτας "επίσκοπος και μάρτυρας" στην εξωτερκή όψη της εκκλησίας 

του αρχαγγέλλου Ραφαήλ, της Βενετίας. Δεξιά: Η φήμη των θαυμάτων που αποδόθηκαν στο λείψανο 
του Αγίου κατά την περίοδο του Μεσαίωνα, εξαπλώθηκε έντονα στην Ορθόδοξη Ρωσική Εκκλησία 

και αποτέλεσε πηγή έμπνευσης για πλήθος θρησκευτικών αντικειμένων (φυλακτών, σταυρών , 
εικόνων κ.λ.π.) που απεικόνιζαν τον άγιο Νικήτα από πολέμιο του διαβόλου (κυρίως), ως και 

προστάτη των πτηνών61.  

 

 

 

 

                                                           
61

 Ενδεχομένως η εκκλησία του Αγίου στη Λευκάδα, είναι δημιούργημα της ίδιας φήμης, αφού 
χτίστηκε και αυτή την περίοδο της Ενετοκρατίας (18ος αιώνας). Προκεμένου να τεκμηριωθεί ωστόσο 
μια τετοια άποψη απαιτούνται περαιτέρω πληροφορίες για την ίδρυση του αρχικού ναού, που όμως 
-προς το παρόν τουλάχιστον- δεν ειναι γνωστές. 

 



 
58 

 

ΕΠΙΛΟΓΟΣ 

ς επίλογο του παρόντος έργου παρατίθεται το ποίημα του Αριστοτέλη 
Βαλαωρίτη με τίτλο «η Φανερωμένη»,  καθώς θεωρώ ότι αποτελεί 
απόδειξη της πίστης και της ελπίδας που έτρεφαν οι  κατοίκοι του 

Νησιού μας προς «το Θείο», αισθήματα που τους δυνάμωναν στον αγώνα της 
ζωής και διατηρούνται μέχρι τις μέρες μας. 

Να σημειωθεί, για την ιστορία, ότι όταν γράφηκε το ποίημα από τον Λευκαδίτη 
λογοτέχνη (1871),  υπήρχε στο μοναστήρι ακόμα η παλιά εικόνα της Παναγίας 
και όχι η σημερινή που κατασκευάσθηκε το 1886 στο Άγιο Όρος. Επίσης, η 
γιορτή της Φανερωμένης εορταζόταν το Σάββατο του Ακαθίστου Ύμνου και όχι 
τη Δευτέρα του Αγίου Πνεύματος. 

 

Η Φανερωμένη 
«Κυρὰ Φανερωμένη μου, παρηγοριὰ τοῦ κόσμου, 
βοήθαμε τὴν πανόρφανη! Τ' ἅγιο σου χέρι δός μου 
γιὰ ν' ἀνεβῶ στὸ βράχο σου! Δὲν ἦλθες μὲς στὸ βράδυ 
ὡσὰν αχτίδ' ἀνέλπιστη στὸ μαῦρό μου τὸν ἅδη, 
κ' ἐσφόγγισες τὸ δάκρυ μου καὶ μοὖπες σύ, Κυρά μου, 
νὰ πάρω τὸ παιδάκι μου στὴν ἔρημη ἀγκαλιά μου 
καὶ νὰ τὸ φέρω νὰ τὸ δῇς;... Παρθένε, βόηθησέ με... 
 

Τὰ γόνατά μου ἐδείλιασαν... κατέβα, πρόφθασέ με... 
Μὤφαγ' ἡ θάλασσα ἡ σκληρὴ τὸ Λάμπρο μου στὰ ξένα... 
Ἡ δυστυχιὰ μ' ἐμάρανε!... Μὴν ἀρνηθῇς κ' ἐμένα... 
Δυνάμωσέ με, τὴ φτωχή... Γιὰ ἰδές με! Θερμασμένη, 
τρεῖς μέρες θεονήστικη, νεκρή, ξεψυχισμένη, 
νοιώθω τὴ ρῶγά μου στεγνὴ στὰ χείλη του, Κυρά μου, 
ἐστρέφεψε τὸ γάλα μου... Ἐπάγωσ' ἡ καρδιά μου... 
Σύντρεξε, μὰνα τοὐρανοῦ, σύντρεξε τὸ παιδί μου... 
Παρθένε μου, ἐχιονίστηκε... Θὰ νὰ σβυστῇ μαζί μου...» 
Καὶ ξαναγύρισε μὲ μιᾶς στὴ γῆ ξεστηθωμένη, 
μὲ τὸ παιδί στὴν ἀγκαλιά, ἡ Δέσπω ἡ πικραμμένη. 
 

Ἐπάνωθέ της τοῦ βορειᾶ τὰ σύγνεφα ἀρμενίζουν 
κι' οὔτε δὲ στέκουν νὰ τὴν δοῦν. Τὸν κόρφο της φωτίζουν 
κρύαις ἀχτῖδες φεγγαριοῦ, ποὺ ἐδῶ κ' ἐκεῖ προβαίνουν 
σὰν ἀπὸ μάτι νεκρικό, χωρὶς νὰ τὴ θερμαίνουν. 
Σιμά της τρέχει τὸ νερό, γοργό, γοργό, δροσᾶτο... 
λαλοῦν τ' ἀηδόνια ξέγνοιαστα μὲς στὴ μυρτιά, στὸ βάτο... 
τὰ δένδρα εἶν' ἀνθοστόλιστα... παντοῦ χαρὰ κ' ἐλπίδα, 
σφιχταγκαλιάζεται ἡ ὀχειὰ μὲ τὴ μονομερίδα, 
κι' ὡς τόσο ἀμοιρολόγητη, χωρὶς ταφὴ καὶ δάκρυ, 
μιὰ χήρα μάνα, ἕνα παιδί, πεθαίνουν σὲ μιὰν ἄκρη! 
 

. 

Μέσα στοῦ κόσμου τὴ γλυκειά, τὴν ἄφθαρτη ἁρμονία, 
ποιὰ θέληση καὶ ποιὰ καρδιά, ποιὰ παντοδυναμία 
ἐσύμπλεξ', ἐζευγάρωσε τὸ σφύριγμα τἀστρίτη, 
τοῦ καταρράχτη τὴ βοή, τοῦ λύκου, τοῦ πετρίτη, 
καὶ τἀητοῦ τὸ ρυάσιμο, μὲ τὸ γλυκὸ τραγοῦδι, 
ποὺ χύνει ἀπ' τὰ στήθια του τὸ μαῦρο στεφανοῦδι; 
Καὶ ποιός, καὶ ποιός ἐπρόσταξε, μέσα σ' αὐτὴν τὴν πλάση 
νὰ συναντιέται ἀδελφικά, χωρὶς νὰ τὴ χαλάσῃ, 
τὸ περιστέρι, κι' ὁ σκορπιός, ὁ χαμελειὸς κι' ὁ κρίνος, 
φιλὶ καὶ ψυχομάχημα, χαμόγελο καὶ θρῆνος;... 
Κι' ὡς τόσο ἀμοιρολόγητη, χωρὶς ταφὴ καὶ δάκρυ, 
μιὰ χήρα μάνα, ἕνα παιδί, πεθαίνουν σὲ μιὰν ἄκρη 
 

Μοσχοβολοῦσε ἡ ἄνοιξη κι' ὁλόγυρά τους χίλια 
ἀνθίζουν ἀγριολούλουδα, χολᾶτα χαμομήλια. 
Καὶ κἄπου κἄπου ἀμέτρηταις τρελλαῖς πυγολαμπίδες 
φωτίζουν τὰ δυὸ λείψανα μὲ μυστικαῖς ἀχτῖδες. 
Καὶ τοῦ παιδιοῦ τὸ μέτωπο καὶ τῆς φτωχῆς τὰ στήθια 
φεγγοβολοῦν σὰν οὐρανοὶ πὤχουν ἀστέρια πλήθια. 
 

Χαμογελᾷ ἡ ἀνατολὴ καὶ ροδοκοκκινίζει 
ὀλίγ' ὀλίγο ἡ καταχνιά, ποὺ τὰ βουνὰ στολίζει. 
Λαλεῖ τὠρνίθι τῆς αὐγῆς, τὸ πρόβατο βελάζει... 
Ξυπνοῦν στὰ πλάγια ἡ πέρδικαις, ἡ μιὰ τὴν ἄλλη κράζει... 
Ξυπνᾷ κι' ὁ γέρο Γούμενος, τὸν ὄρθρο του σημαίνει 
καὶ μουρμουρίζοντας σιγὰ στὴν ἐκκλησιὰ πηγαίνει 
τὴν ἅγια εἰκόνα τῆς Κυρᾶς σκυφτὰ νὰ προσκυνήσῃ... 
Κ' ἐκεῖ ποὺ ἐτέντων' ὁ παπᾶς τὰ χείλη νὰ φιλήσῃ, 
τοῦ 'κάστηκε πὼς ἔλειπε – παράδοξη ἱστορία! - 
ἀπ' τὸ θρονί της τὸ χρυσὸ ἡ Δέσποινα Μαρία... 
Ἐτρόμαξ' ὁ καλόγερος... Στὴν πλάκα γονατίζει, 
χτυπᾷ τὸ μέτωπο στὴ γῆ, παρακαλεῖ, δακρύζει... 
 

;.. 

 

Ω 



 
59 

 

Μὲ μιᾶς ἀστράφτ' ἡ ἐκκλησιά, κ' αἰσθάνετ' ἕνα χέρι 
ὁποὺ τὸν ἀνεσήκωνε... Μοσχοβολάει τ' ἀγέρι... 

Τὰ μάτια του ἄνοιξ' ὁ παπᾶς... Στὸ κάτασπρό του γένι 
τὸ δάκρυ του ἔσταζε βροχή... Κυττάζει... Καθισμένη 
στὸ θρόνο βλέπει τὴν Κυρά, ποὺ τοῦ χαμογελοῦσε, 
καὶ τὸ παιδὶ ποὺ ἐχαίρετο καὶ ποὺ τὸν εὐλογοῦσε. 

 

Σὲ ποιό καλύβι ἀγνώριστο, σὲ ποιά καρδιὰ θλιμμένη 
νὰ πέρασες τὴ νύχτα σου, Κυρὰ Φανερωμένη; 

Ποιό μαραμμένο λούλουδο ἡ χάρη σου, Κυροῦλα, 
κρυφά, κρυφά ν' ἀνάστησε, σὰν τ' οὐρανοῦ δροσοῦλα; 

 

Ἡ μάνα ἡ δύστυχη ξυπνᾷ καὶ βλέπει τὸ μωρό της 
νὰ παίζῃ μὲ τὰ λούλουδα, χορτᾶτο στὸ πλευρό της· 
κ' ἀπ' τὸ φτωχὸ τὸ στῆθός της δροσᾶτο, τυλωμένο, 

νὰ ρέῃ ἀδιάκοπα στὴ γῆ τὸ γάλα εὐλογημένο. 
 

Τὴν εἶχε κράξει μιὰ φωνὴ καὶ μιὰ Κυρὰ Μεγάλη 
τῆς φάνηκε ὅτι ἐμάλαζε τὸ ἔρμο της κεφάλι 

καὶ μὲ γλυκάδ' ἀνέκφραστη ὅτι ἔταζε στὴ χήρα 
νὰ στεῖλῃ χρυσῆ μοῖρα. 

Κυττάζει ὁλόγυρα... Ψυχή!... Τὶ τάχα νὰ συνέβη 
κ' ἐκεῖ δὲ φαίνεται κανείς; Στὸ μοναστῆρι ἀνέβη... 
Στὰ πόδια πέφτει τῆς Κυρᾶς καὶ μὲ τὰ δάκρυά της 

βρέχει τὸ κόνισμά της. 
 

Τὸ δρόμο παίρνει γιὰ νἀλθῇ γοργὰ στὸ φτωχικό της 
κ' ἔχει μαζί της συντροφιὰ τὤμορφο τὤνειρό της. 
Σὰν νὰ τῆς ἔδινε φτερὰ, τόσο τρεχάτη ἐπέρνα, 

ποὺ αἱμάτωνε τὴ φτέρνα. 
 

Τὴ θύρα βλέπει διάπλατη... Σπρώχνει σκιαχτὰ τὸ μάρι 
μὲς στὸ κατῶγί της νὰ ἰδῇ... Στὸ τίμιο της κρεββάτι 
ἕνας λεβέντης σιωπηλὸς μὲς στὰ χρυσᾶ ντυμένος 

προσμένει καθισμένος. 
 

Ἐγνώρισε τὸ Λάμπρο της... πετᾷ στὴν ἀγκαλιά του... 
Τοῦ δείχνει τὸ παιδάκι του... χορταίνει τὰ φιλιά του. 

Καὶ σὺ τοὺς ἐπαράστεκες, ἐκεῖ σιμὰ κρυμμένη, 
Κυρὰ Φανερωμένη. 

 

 

 

Εικόνα 46: Παναγία Βρεφοκρατούσα, έργο αγνώστου, 20ος αιώνας (Ι.Ν. Παναγίας, Αγίου Νικήτα) 

 

 

 



 
60 

 

SUMMARY 

1. On the name of Santa Maura, and the history of Lefkáda 

The Greek island of Lefkáda, in the Ionian Sea, was known as the “island of Santa 
Maura” for a long period of time (14th to 19th century AD). This name appears initially 
as the name of the fortress, built in the northeastern part of the island by the 

Angevins (Anjous) conquerors of the Kingdom of Naples (1331 AD) and gradually 

became the name of the whole island. 

 The author argues that, in the area where the fortress was erected, there was an old 

Christian church of Aghia Mavra, a virgin martyr, who died in Constantinople in the 

3
rd

 century AD. She was a very popular saint in the past, for both East and West 

Christian Churches. This church possibly replaced the famous temple of the goddess 

Venus, which had existed there in the Antiquity. The old Christian church possibly 

was upgraded by the Frankish conquerors of the island and it became the Catholic 

Metropolitan church of the area, named “Santa Maura,” which was operated within 
the homonymous fortress. 

 During the Ottoman occupation (1479-1684) the church of Santa Maura, served as a 

mosque for the Muslim habitants. When the Venetians took possession of the island, 

they transformed it again into a church, which was completely destroyed during the 

siege of the fort by the English Army (1810). At the end of the 19
th

 century, the local 

Greek Orthodox Metropolis unveiled a chapel in honor of the saints Timothy and 

Maura (Thebes of Egypt, 4th century AD) in the same place. 

2. Saint Anna, the nun at Leukates 

According “Synaxarium Ecclesiae Constantinopoltanae”, a text coming from 10th 
century A.D., Anna was a wealthy, virtuous daughter of a noble family, who was 

forced to marry a Muslim pirate, during the second half of 9
th

 century A.D. The pirate 

was preparing invasions to the area and the city, where Anna was living, in order to 

force her to accept the marriage. The Byzantine Emperor Basil the I
st

 the 

Macedonian, 829-842 A.D., himself had given permission for this ceremony.  

Anna refused to accept this marriage, but she could not find any help from anybody. 

That’s why she prayed for God’s intervention and after some time the pirate died 
suddenly. Anna felt so grateful to her Lord that she decided to spend the rest of her 

life in the church of the Holy Virgin at Cape Leucates. She died there, after about fifty 

years at an old age. Her body was buried in a family tomb, but as it remained 

unspoilt, it was associated with miracles 



 
61 

 

 

3. The church of Saint Niceas in SE Lefkada 

In this study, the role of a small ruined church, on the south coast of Lefkada, is 

described, using an old Venetian map coming from 18th century. The church seems 

to have been raised in honor of Saint Niceas - a bishop of the fifth century- in the 

region of northern Dalmatia 

4. Saint Donatus Bishop of Lefkas  

283-303 A.D  

The church of the saint Donatus, in the plateau of Egklouvi/ Lefkas  island is built in a 

region that has been habituated by the antiquity. It was an old manufacture building 

that has been rebuilt in 1980.  

This saint is not represented in modern books and calendars of any Christian Church. 

The residents of the region demonstrate the ruins of an old tower, in a neighbouring 

area, where according a local tradition, saint Donatus was killed , by falling in the 

void. Mr D. Petritsopoulos (1824), reports that it was referring in a manuscript of 

Soumela's monastery in Northen Anatiolia, which has been discovered in 1550 A.D.  

Saint Donatus was the third bishop of the bishopric of Lefkas, depended -during this 

period- of the church of Rome. He undertook his rank in 283 A.D and testified in 303 

A.D. during the persecutions of Emperor Diocletian (284-305 A.D.). His memory is 

honoured in the island, on 7/8. His name is not referred in any Christian calendar, as 

he was just a local saint, in a small bishopric.  In both Christian Churches, his fame 

was covered by other saints with the same name: In the Western Church, the 

adoration of Saint Donatus, bishop of Arezzo  (whose memory is celebrated on 7/8) 

has been prevailed and in the Eastern Church, the adoration of Saint Donatus, bishop 

of Euroia ( whose memory is celebrated on 30/4) has been prevailed.  

5. The small church of Agia Anna in northwest Lefkáda and its history 

Today's church of Saint Anna in northwest Lefkáda, on a hillside east of the village of 
Agios Nikitas, was built in the early 1920s as a private church, by a well-known family 

of the Village. The family claimed to have been obliged to build a new church, as one 

of its ancestors found an old ruined church of the Saint in the 1870s when he had 

bought this area to grow vines. 

Based on old maps, documents, and other historical sources, the author tries to 

prove whether the family's claims that an old church had existed in the area are 

valid. 

Indeed, documents from the 19th century and the last half of the 18th century bear 

such references. It seems that there was a church in the area. A map of 1726 shows 



 
62 

a church, which was named "Saint Aneta", alongside a small number of residences. 

Older maps, from 1688, however, call the area "Saint Mana". 

The author claims that the original church was founded by shepherds of the region, 

in honor of St. Mamas, their patron saint according to the Orthodox Church. During 

the Venetian rule, the church was used by a Slavophone Orthodox community, which 

devoted it to the Holy Mother of Virgin Mary. This church was abandoned after some 

time, and as the area remained uninhabited for a long time, it turned into ruins and 

was redeveloped by the new owners in 20th century. 

6. History of the church of saint Nicetas in “Agios Nikitas” village 

The church of Saint Nicetas in the northwest of Lefkada was founded by 

unknown settlers in an uninhabited area of the island, in the first quarter of the 

18th century during Venetian rule. The church, always, was operated as an 

orthodox church and it was used by the inhabitants of nearby settlements, at 

least since the early 19th century. 

With the establishment of the Agios Nikitas settlement in the 1830s and in 

consultation with the local metropolitan, Eugene II, originating from the region, 

the saint is designated as the patron saint of the new settlement and the holy 

temple was transferred to a larger and with easier access area, in order to serves 

its inhabitants easier. In the 1860s, in agreement with the godly monks of Mount 

Athos, the saint of the region was identified as Saint Nicetas, Archbishop of 

Chalcedon. 

He was a Bishop of the Bithynia region of Asia Minor, who was defeated and 

probably martyred in the era of iconoclasm. His body was preserved in a marble 

sarcophagus in a temple devoted to his honor, in the city of Aretsou, belonging 

to Metropolis of Chalcedon. Sometime (probably in the 14th century, during the 

Ottoman conquest of this city), the holy relic was transported by seafarers to 

Venice and it was placed in the temple of Archangel Raphael of the city, where it 

is still preserved. 

 

 

 

 

 

 

 

 



 
63 

ΒΙΒΛΙΟΓΡΑΦΙΑ 

1. Αγιορείτης Νικόδημος (1982): «Συναξαριστής των δωδεκα μηνών του ενιαυτού» 
(Ορθόδοξος Κυψέλη), Θεσσαλονίκη. 

2. Αλμπάνη Τ., Κασιμάτη Μ. (1993): «Εικαστικές Τέχνες στην Ευρώπη από το 
Μεσαίωνα ως τον 18ο αιώνα» (εκδ. Ελληνικό Ανοικτό Πανεπιστήμιο) Πάτρα 

3. Βαφειάδης Π.Α.( 1924): «Σύντομος μονογραφία της κωμοπόλεως Αρετσούς από 
αρχαιοτάτων χρόνων μέχρι της ανταλλαγής του 1922» («τύποις Καλλιτεχνικού, στοά 
Δαγκλή») Αθήνα. 

4. Βλαντής Σ. (1915): «Η Νήσος Λευκάς και οι Πόλεις αυτής ανά τους αιώνες» (Π. Δ. 
Σακελλαρίου), Αθήνα 

5. Γαβριήλ  Γ. Ε. (1990): «Απαγορευμένες Απεικονίσεις» (εκδ. Ζέφυρος) Θεσσαλονίκη. 
6. Επισκ. Φαναρίου Αγαθάγγελου, Μαλτέζου Χ., Μορίνι Ε.(2005): «Ιερά Λείψανα Αγίων της 

καθ’ ημάς Ανατολής στη Βενετία», (έκδ.  Αποστολική Διακονία της Εκκλησίας της Ελλάδος) 
Αθήνα, σελ.267-8. 

7. Ζαμπέλης Γ. (2003): «Ιστορία της Εκκλησίας της Λευκάδος» (ιδιωτική έκδοση)  
Λευκάδα. 

8. Ζαμπέλης Ι.(2002) : Αγιολόγιον Λευκάδος και Ιθάκης, (εκδ. Ενοριακού Πνευματικού 
Κέντρου Ι. Ν. Ευαγγελιστρίας Λευκάδος) Λευκάδα 

9. Ζάρρα Ι., Μεράντζας Χ., Τσιόδουλος Σ. (2015): «Από τον μεταβυζαντινό στον 
νεότερο ελληνικό πολιτισμό./Παραδείγματα εικαστικής παραγωγής (16ος-20ος 
αιώνας)» (Σύνδεσμος Ελληνικών Ακαδημαϊκών Βιβλιοθηκών, Ε.Μ.Π.) Ζωγράφου. 

10. Ιωαννίδης Φ. Σ. (2004): «Εκκλησιαστική Γραμματολογία. Συγγραφείς και Πατέρες της 
Δύσης (Β΄– ΣΤ΄ αιώνας», Τόμος Α΄ (έκδ. Βάνιας) Θεσσαλονίκη. 

11. Ιωαννούλης Γ. (1802): «Ακολουθία των Αγίων ενδόξων Μαρτύρων Τιμοθέου και 
Μαύρας» (Νικόλαος Γλύκας), Βενετία. 

12. Κατσιαρδη-Hering O. (2004): «Η Λευκάδα στη Βενετική χαρτογραφία (1686-1729)» Κέντρο 
Νεοελληνικών Ερευνών Ε.Ι.Ε., Τετράδια Εργασίας, 25/26, 93-133   

13. Κεφαλά Κ. (2015): «Οι τοιχογραφίες του 13ου αιώνα στις εκκλησίες της Ρόδου» (Χριστιανική 
Αρχαιολογική Εταιρεία/ Ηλεκτρονικές Εκδόσεις) Αθήνα. 

14. Κολοβός Η. (επιμ.) (2013): «Οθωμανικές πηγές για τη νεώτερη ιστορία της Λευκάδας»  
(Πανεπιστημιακές Εκδόσεις Κρήτης) Ηράκλειο. 

15. Κοντογιώργης Δ. Δ. (2012): «Ένα συναρπαστικό ταξίδι μέσα στο χρόνο» (αυτοέκδοση) 
Αθήνα. 

16. Μαραβά-Χατζηνικολάου Α. (1995): «Ο Άγιος Μάμας» (Β΄ εκδ.) (Κέντρο Μικρασιατικών 
Σπουδών)  Αθήνα. 

17. Μαχαιράς Κ.Γ.(1957): «Ναοί και Μοναί Λευκάδος» (Βιβλιοπωλείο Διονυσίου Νότη 
Καραβία), Αθήναι. 

18. Μαχαιράς Κ.Γ.(1949): «Το ακρωτήριο Λευκάτας και ο Ναός του Απόλλωνος» 
(επανέκ. 2010, Fagotto) Αθήνα. 

19. Μελενδύτης Ιάκωβος (1991-ανατύπωση): «Η Θεία και Ιερά ακολουθία του εν Αγίοις  
Πατρός Ημών Νικήτα Αρχιεπισκόπου Χαλκηδόνος» (Αθήνα) 



 
64 

20. Μήλλας Α.(2000): «Σφραγίδες Μητροπόλεων Χαλκηδόνος –Δερκών» ( εκδ. Ίδρυμα 
Μείζονος Ελληνισμού) Αθήνα. 

21. Μοσχονάς Ν.Γ. (1980): «Χειρόγραφος τοπογραφικός χάρτης Λευκάδας και Αμβρακικού του 
18

ου
 αιώνα στη Μαρκιανή Βιβλιοθήκη της Βενετίας» Κερκυραϊκά Χρονικά 23, 274-279. 

22. Μπρόζος Σ.(2016): «Ιδιόκτητοι Ναοί» (Σημειώσεις Εκκλησιαστικού Δικαίου/ Β΄ εξαμ.) 
(Α.Π.Θ. /Νομική Σχολή/Μ.Π.Σ./Τομέας Ιστορίας και Κοινωνιολογίας του Δικαίου) 
Θεσσαλονίκη. 

23. Οικονομίδης  Γ (2009).: « Ρύσιο-Αρετσού-Darica, Γεωγραφική και ιστορική μελέτη 
της βιθυνιακής πόλης» (εκδ. University Studio Press) Αθήνα.  

24. Παπαδόπουλος-Κεραμευς Α. (1896): «Νικήτας Επίσκοπος Χαλκηδόνος» στο Ο Εν 
Κωνστντινουπόλει Ελληνικός Φιλολογικός Σύλλογος, τ.26, σελ. 38-42. 

25. Παλιούρας, Α. Δ. (1987): «Εικονογραφία Αγίου Στεφάνου του νέου» Δωδώνη, τ.16, 483-96. 
26. Περδικάρης Α.Γ. (2008) : «Άγιος Νικήτας», (εκδ. Α. Σταμούλη) Θεσσαλονίκη. 
27. Περδικάρης Α.Γ. (2018): «Ιστορία του Αγίου Νικήτα, Λευκάδας», (αυτοέκδοση) Λευκάδα 

(ISBN: 978-960-93-9908-1). 

28. Πιπεράκις Γ. Ε. (2006): «Πανάγιον Ορθοδόξων Αγίων» (εκδ. Μεταμόρφωσις του 
Σωτήρος), Μήλεσι.  

29. Ροντογιάννης Π.Γ. (1980): «Ιστορία της Νήσου Λευκάδος» (Εταιρεία Λευκαδικών Μελετών) 
Αθήνα. 

30. Σαββίδης Α. (1997): «Εγκυκλοπαιδικό Προσωπικό Λεξικό Βυζαντινής Ιστορίας και 
Πολιτισμού» (Μέτρον/Ιωλκός), Αθήνα 

31. Σάθας Κ.Ν. (1869): «Τουρκοκρατουμένη Ελλάς : ιστορικόν δοκίμιον περί των προς 
αποτίναξιν του Οθωμανικού ζυγού επαναστάσεων του Ελληνικού Έθνους (1453-1821)» (Εκ 
της Τυπογραφίας των τέκνων Ανδρέου Κορομηλά)  Αθήνησι 

32.  Στάθης Π. (1984): «Το ανέκδοτο οδοιπορικό του Χρύσανθου Νοταρά» Μεσαιωνικά 
και Νέα Ελληνικά 1, σελ. 127-280.   

33. Φιλιππας Α.Μ.(1995): «Η Γενεαλογία των Αϊγκιωτών» (Αθήνα).  Υπάρχει στο 
https://issuu.com/aperdikar/docs/ (προσπελάσθηκε στις 23/2/2016).  

34. Χιώτης Π. (1887): «Ιστορικά απομνημονεύματα Επτανήσου» (Τυπογραφείον ο 
Φώσκολος), εν Ζακύνθω. 

35. Baronio C. (1613):  «Martyrologium romanum. Caesaris Baronii Sorani notationibus 
illustratum. Huic editioni accedit Vetus Romanum Martyrologium, hactenus a 

Cardinale Baronio desideratum, una cum Martyrologio Adonis» (εκδ. Officina 
Plantiniana). Vidua & filii Ioanis Moreti, Antverpiae  

36. Bosio L. (1987): “Le origini di Venezia “  (Istituto geografico De Agostini),Novara. 
37. Brewer  J.( 1830): “A residence at Constantinople in the year 1827 with notes to the present 

time” (published by Durrie and Peck) New Haven  p.166 κ.ε. 
38. Corrain C., Capitanio M. (1995): “Ricognizioni di alcune relique, atribuite a santi orientalI, 

conservate in Venezia” in Quaderni di Sienze Anthropologiche XXI, p.38-41.  
39. Da Costa L. (1961): «Saints de Grece aux VIII, IX et X Siecles», Byzantion, 31, 315-6. 
40. Gramaticopolo A. (2016): «Stradioti: alba, fortuna e tramonto dei mercenari greco-

albanesi al servizio della Serenissima» (Soldiershop Publishing) Zanica (Italia). 



 
65 

41. Jerome and Gennadius (Copyright 2016): “Lives of Illustrious Men”, (Aeterna Press) 
London. 

42. Jerome St/ Schaff Philip (editor) (1892): “The Principal Works of St. Jerome “ 
(Christian Literature Publishing Co)  N.York. 

43. Laurent V. (1963): «Le Corpus des Sceaux de l’ Empire Byzantin» (ed. CNRS) Paris. 
44. Migne P.(1863):  «Patrologiae Cursus Completus» Vol.100 , Paris. 
45. Miller W. (1910): «Ιστορία της Φραγκοκρατίας εν Ελλάδι (1204-1566)» (μετάφραση 

Σπ. Π. Λάμπρου), (Ελληνική Εκδοτική Εταιρεια), εν Αθήναις. 
46. Monasterio A.A. (1657): «Sacrum Gynaeceum Seu Martyrologium Amplissimum» 

(Edmundum Couterot), Parisiis. 

47. Pagoulatos G (1994):  «The destruction and conversion of ancient temples to 
Christian Churches during fourth, fifth and sixth centuries», Θεολογία 65, 152-170. 

48. Pappas Ν.C.J. (2014)  «Stradioti: Balkan mercenaries in fifteenth and sixteenth century in 
Italy» (Online Article). Υπάρχει στο: 
https://byzantineoplomachia.wordpress.com/2015/08/29/stradioti-balkan-mercenaries-of-

fifteenth-and-sixteenth-century-in-italy/  (προσπελάσθηκε στις 14/11/2018). 
49. .Petrizzopoulo D. (1824): «Saggio Storico sull’ eta di Leucadia sotto il dominio de 

Romiani e successi vi conguistotori» Venezzia 
50. Sanudo M. (ανατ. 1900): “Le vitte dei  Dogi di  Venezzia”, (ed. G. Montigolo) Citta di Castello. 
51. Soustal P., Koder J. (1981): «Nikopolis und Kephallenia» (Osterrreichische Akademie 

der Wissenschaften) Wien. 

52. The Benedictine Monks of St. Augustine’s Abbey, Ramsgate (1921): “ The Book of the Saints” 
(A & C Black L.T.D.) London. 

53. Vizmanos F (1949): «Las virgenes cristianas de la Iglesia primitive» Madrid B.A.C. 

 

 

 

 

 

 

 

 

 

 

 



 
66 

. 

 

 

 

 

. 

 

 

 

 

 

 

 

 

 

 

 

 

 

 

1.  

 

 

 


