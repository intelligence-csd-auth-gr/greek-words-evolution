











































1111111111 

 

Α Ν Α Γ Ν Ω Σ Τ Η Σ     Ι Ω Α Ν Ν Η Σ 

 

 

 

 

  

 

 

Ποιητικές Δοκιμές 

 

 

 

 

 

 

 

 

Ειδική έκδοση 

1996 



1111111112 

 

 

 

 
 
 
 

Πρόλογος 
 

Η νεανική αυτή προσέγγιση στο θέμα της ζωής, 

 αφιερώνεται στο ανήσυχο πνεύμα των αναζητήσεων μου 

το οποία αποτέλεσε πηγή έμπνευσης. 

 

 

Αφιερωμένο στην νιότη μου  

 

 

 

 
 
 

 

 
 
 
 
 
 
 
 
 
 

                                                                                                          

                                     



1111111113 

 

 
 
 
 
 
 
 
 
 
 

Καλημέρα 
 

Αμανέδες της αγάπης  

ξετυλίγονται στις ράγες 

αργοκίνητα τρένα˙ 

τρανεύει η ψυχή 

καλημερίζει τον άνθρωπο. 

 
 
 
 
 
 
 
 
 
 
 
 
 
 
 
 
 
 
 
 
 
1 



1111111114 

 

 
 
 
 
 
 
 
 
 
 
 
 
 
 
 

Τη νύχτα 
 
 

Πίεσε τον εαυτό σου να μιλήσει, 

έχει να πει πολλά ˙ 

Τα λόγια είναι μαγικά όταν μιλούν μόνα τους 

χωρίς βοήθεια, ιδίως τη νύχτα, 

που οι ποιητές πολύ αγάπησαν:  

… οι νύχτες με φεγγάρι, που μ’ αρέσαν … 

- απολογία και απολογισμός - 

 η μέρα που χάθηκε, 

Η μέρα που θα ’ρθει ˙ 

αυτά που σήμερα δεν έκανες 

τα φορτώνεις στο αύριο ... 

Οι νύχτες έτσι δεν θα τελειώσουν ποτέ. 

 
 
 
 
2 



1111111115 

 

 
 
 
 
 
 
 
 
 
 
 
 
 
 

Σχέδιο Γ 
 
 

Να γνωρίσεις την ζωή, 

μην κουραστείς, 

όσο ακόμα είσαι νέος. 

Το σχέδιο Β  μην ξεχάσεις 

Έτσι, 

τόσο φυσιολογικά, 

που θα ‘ρθει και το Γ. 

Το Α απέτυχε. 

 
 
 
 
 
 
 
 
 
 
 
3 



1111111116 

 

 
 
 
 
 
 
 
 
 
 
 
 
 
 

Στην λάμψη του παρόντος 

 

 

Περπάτησα πάνω σε μάρμαρα 

αρχαίου κόσμου, τωρινού ˙ 

είδα ψηλά στον ορίζοντα ένα φως ˙ 

τι να ’ταν άραγε; 

Η λάμψη του πολιτισμού που πέρασε; 

Αυτή που έρχεται; 

Τίποτ’ απ’ αυτά,  

ούτε παρελθόν ούτε μέλλον ˙ 

ήταν μόνο η ζωντάνια του παρόντος. 

 

Έπειτα, συγκέντρωσα το βλέμμα μου  

Στο αιώνιο σκοτάδι,  

αυτό το χάος μέσα μου.  

Συνέχισα να περπατώ … 

 
3 



1111111117 

 

 
 
 
 
 
 
 
 
 
 

Προσωπική διαφωνία 

 

Πήραμε στυλό με ανεξίτηλη μελάνη 

και γράψαμε στο ασυνείδητο  

το άλφα 

το ξι 

το γιώτα(οξεία) 

το έψιλο 

το σίγμα τελικό. 

 

Προσπαθήσαμε να με πείσουμε  

για την ιδιαίτερη αξία του πολέμου 

για το ότι η αγάπη χωράει σε καλούπια  

Για την δικαίωση του ανθρώπου  

Μες απ το νόμο το μωσαϊκό, 

για να θεωρώ την ύλη 

υπέρτερη του πνεύματος. 

 

Μάταια προσπαθήσαμε. 

 

 

4 



1111111118 

 

 
 
 
 

Αίσθηση  

 

Νοιώθω μέσα μου τον άνθρωπο 

να συνθλίβεται ξανά αδύναμος 

στις μυλονόπετρες της τρέλας του  ˙ 

 

Βλέπω το αίμα που χύνεται  

ν’  ανεβάζει τα κέρδη,  

την καρδιά να χτυπά 

Γρηγορότερα ακούω ˙  

 

το δόγμα να πνίγει συνειδήσεις.  

 
 
 
 
 
 
 
 
 
 
 
 
 
 
 
 
 
 
 
5 



1111111119 

 

 
 
 
 
 

Μεταίχμιο 

 

Γιατί να το κάνω αυτό; 

Δεν έπρεπε να κόψω τα φτερά μου, 

δεν έπρεπε.  

Φτερά είναι η λύτρωση από την υλη, 

ο δρόμος προς τα υπέρτατο. 

Είναι αυτό που λέω  

πως έχω το θεό μέσα μου. 

 

Εύθραυστο γυαλί η ψυχή μου, 

στο μεταίχμιο, 

λίγο ακόμα και θα σπάσει ˙ 

ίσως να κλάψω, είμαι άνθρωπος ˙  

και οι άνθρωποι κλαίνε 

γιατί μετανοούν.  

 
 
 
 
 
 
 
 
 
 
 
 
6 



11111111110 

 

 
 
 

Θέλω 
 

Θέλω να γίνω η γέφυρα, 

αγάπη μου, 

που θα σε μεταφέρει 

Στην απέναντι όχθη, 

δίχως να βραχείς 

στο νερό του ποταμού ˙ 

μα σαν της Άρτας το γιοφύρι 

το χτίζω και γκρεμίζεται.  

 
 
 
 
 
 
 
 
 
 
 
 
 
 
 
 
 
 
 
 
 
 
 
6 



11111111111 

 

 
 
 
 
 

Καταγραφή ζωής 
 
 

υποθετικά σύννεφα να σκιάζουν τον ήλιο 

το νερό της πηγής να ρέει μολυσμένο 

και να πίνουν για αν ξεδιψάσουν  

η νύχτα  

η καρδιά ανοιχτή 

το δένδρο καρφωμένο στην γη 

ο έρωτας της ψυχής 

το απέραντο μεγαλείο της θάλασσας 

να καταγράφουν τη ζωή 

Κύκλωπες  

τριγύρω σκορπούν το θάνατο 

να ξέρεις πως πρέπει να ζήσεις 

και να το θέλεις. 

 
 
 
 
 
 
 
 
 
 
 
 
 
7 



11111111112 

 

 
 
 
 
 
 
 

Η βοήθεια της αιωνιότητας 
 
 

Σαν καράβια μ’ ασπρόμαυρα πανιά 

αρμενίζουμε, κι  Άνοιξη αργεί ακόμη ˙ 

μέχρι τότε Περσεφόνη παραμένεις στο Άδη . 

 

Το σκοτάδι δεν διαλύεται εύκολα, 

χρειάζεται η βοήθεια του ήλιου, 

δηλαδή της Αιωνιότητας 

 

 

 

 

 

 

 

 

 

 

 

 

 

8 



11111111113 

 

 

 

 

 

Εσύ τρανή 
 
 

Άγγιξα τα μάτια σου,  

το βλέμμα σου αειπάρθενο. 

Άκουσα τα χείλη σου, 

με πήγαν στον παράδεισο. 

 

Δεν μπορείς να πιστέψεις  

πόσο πολύ σ’ αγαπώ.  

Για σένα αυτές οι λέξεις  

είναι απλά απόλυτα λόγια. 

 

Μόνο και μόνο επειδή στο ζητώ 

κάποτε μου το λες κι εσύ.  

Μικρός και ασήμαντος είμαι 

μπροστά σου, εσύ τρανή.  

 
 
 
 
 
 
 
 
 
 
9 



11111111114 

 

 
 
 
 
 

Μαθαίνοντας να πετώ 
 
 

Μπορεί να  ’χω την τύχη σου , αϊτέ μου, 

να πέταγα ψηλά, 

πάνω από βουνά και θάλασσες, 

ελεύθερος σαν υστερνή γνώση, 

μακριά από εξαρτήσεις, 

με δάσκαλο στο πέταγμα τον Ίκαρο. 

 

Τα φτερά ανοίγουν στον ήλιο, 

ανεμίζουν πάνω κάτω, 

ελευθερία μου πανέμορφη ˙ 

κάτω οι άνθρωποι μικροί, 

ο ουρανός απέραντος. 

 

Ο ουρανός ταιριάζει στην ελευθερία 

και η ελευθερία μου ανήκει. 

Μπορεί κάποτε πετώντας 

να πλησιάσω στο όνειρο. 

 
 
 
 
 
 
 

10 



11111111115 

 

 
 
 
 
 

Αυταρέσκεια 

 

 

Μικρέ μου πορφυρογέννητε δάσκαλε,  

σα δείγμα αυταρέσκειας ακούγεται το 

Εκπαιδευτικός Πρωτοβάθμιας Εκπαίδευσης. 

Η φωτιά σου σκεπάζει το μυαλό  

με το πέπλο της.  

 
 
 
 
 
 
 
 
 
 
 
 
 
 
 
 
 
 
 
 
 
 
 
 

11 



11111111116 

 

 
 
 

Μικρός λυρισμός 
 
 

Το φεγγάρι ανέτειλ’ απόψε, 

δε φάνηκε ˙ 

δικαιώθηκε ο άνθρωπος 

μέσ’ απ’  Τα σύμβολα. 

Οι παρωπίδες 

τα μάτια ξεσκέπασαν 

Η ανέχεια μυρίστηκε σμύρνα 

και μίσεψε. 

Η αγάπη μεστώθηκε, 

δεν είναι πια ορφανή. 

Έτσι απαλά, που 

ο βοριάς φύσηξε πάλι 

κι ένα ρίγος το κορμί διαπέρασε, 

ΝΑΙ , ήταν ανάγκη 

Η ψυχή να μπορέσει την πίκρα 

που μέσα της νοιώθει να πει : 

Δίχως ανθρώπους,  

o άνθρωπος  χάνεται. 

 
 
 
 
 
 
 

12 



11111111117 

 

 
 
 
 
 
 
 

Συχνότητα 

 

Κάποτε μιλούσαμε απλά ˙ 

γελούσαμε. Τώρα 

μια λέξη έχω στο νου, συχνότητα. 

Ποσό αργά γελάμε,  

Πόσο γρήγορα κλαίμε  

 

 

Στους ανθρώπους ταιριάζουν αυτά, 

απλοί και σύνθετοι μαζί.  

Ό,τι κι αν κάνουμε  

η ζωή ταξιδεύει. 

 
 
 
 
 
 
 
 
 
 
 
 
 
 

13 



11111111118 

 

 
Παραμονή Χριστουγέννων 1987 

 

 

Τα παιδιά που χάνονται, 

καθώς τραγουδούν τα κάλαντα, 

ειν’ οι ελπίδες του μέλλοντος που σβήνουν ˙ 

Λιγοστεύουν χρόνο με το χρόνο 

Πεθαίνουν απ’ την πείνα κάπου στην Γη, 

και αλλού  δεν προλαβαίνουν 

τα μάτια ους ν’ ανοίξουν ˙ 

θυσιάζονται χωρίς να το θέλουν 

στην δίψα του δρόμου, 

ή γίνονται μάρτυρες αισχρότατων ανακυκλώσεων. 

 

Κι εμείς που έτυχε να προσπαθούμε για αυτά,  

για μια καινούρια αντίληψη στο σχολείο, 

ΟΧΙ, κύριοι, δεν θα γίνουμ’  εμείς  

οι θύτες των δικών σας παράδοξων παθών. 

 

Η τρικυμία δεν θα μ’ ένοιαζε 

αν είχα τον Οδυσσέα στο πλευρό μου ˙ 

η επαφή με τα παιδιά δεν θα με πείραζε  

αν είχα την αγάπη οδηγό μου. 

 

Αύριο γεννιέται ένας καινούριος Χριστός.  

Μήπως τέλειωσε και δεν το ξέρω  

σήμερα κάποιος πόλεμος; 

14 



11111111119 

 

 
 
 
 
 

Αναλώσιμοι και μη 
 

Η πέτρα ζυμώθηκε μέσα στο χώμα, 

έγινε σώμα απ’ το σώμα του. 

Το νερό κύλησε πάνω στην πέτρα 

μη μπορώντας να την ξεπλύνει. 

 

Το δένδρο που υλοτομήθηκε χαίρεται 

Και καυχιέται για τα προϊόντα του. 

 

Ο ήλιος λάμπει 

μη μπορώντας να σβήσει. 

 

 
 
 
 
 
 
 
 
 
 
 
 
 
 
 
 
 

15 



11111111120 

 

 
 
 
 
 

Τεθλασμένη 
 
 

Αθέατος ο δολοφόνος 

πίσω απ’ την σκιά του 

κρυμμένος , παραμένει. 

Κι αυτή δεν φαίνεται 

γιατί λάμψη δεν υπάρχει 

είδωλο να φτιάξει. 

 

Σήμερα η αύριο 

μαζί τους θα έρθω 

σα ναυτικός από στεριά ˙ 

σίγουρα δεν μοιάζει 

η λύση κατάλληλη, 

μα είναι εφικτή. 

 

Στο τέλος μένει ένα τίποτα 

κάπου στου χρόνου το δρόμο ˙ 

κι οι άνθρωποι καράβια καλοτάξιδα 

πνίγονται στον ωκεανό του πάθους. 

Η ευθεία στέκει πάντα εμπρός μου 

μα προτιμώ την τεθλασμένη.  

 
 

16 



11111111121 

 

 
 
 
 
 

Περιθώριο 

 

 

Περιθώριο είν’ ο χώρος  

δεξιά και αριστερά στη σελίδα. 

 

Περιθώριο είν’ οι λέξεις κι οι άνθρωποι 

που τυγχάνουν κακής μεταχείρισης. 

Περιθώριο είν’ εκείνο το ποτάμι 

που πάει κόντρα στο ρεύμα του. 

 

Ενδιάμεσος είν’ ο χώρος εκείνος 

που ορίζει το περιθώριο. 

 

 

 

 

 

 

 

 

 

 

 

17 



11111111122 

 

 

 

 

 

 

 
Στην Υγειά τους 

 
 

Βάλε να πιούμε ένα ποτήρι 

ακόμη 

σύντροφε. 

Μας το κερνούν οι υποχόνδριοι φαλλοκράτες. 

Στη υγεία τους. 

 
 
 
 
 
 
 
 
 
 
 
 
 
 
 
 
 
 
 
 
 

18 



11111111123 

 

 
 
 
 
 
 
 
 

Αναγέννηση 
 
 

Έσπασαν, 

θρύψαλα τα τζάμια ˙ 

αντάλλαξαν με πάγο 

το νερό 

κι έφυγαν χωρίς εμένα. 

Καταστροφική η σοφία τους  

μα ο χρόνος 

μόνος του φροντίζει 

για την αναγέννηση . 

 

 
 
 
 
 
 
 
 
 
 
 
 
 
 

19 



11111111124 

 

 
 
 
 
 
 
 
 
 
 

Της ζωής πηγή 
 

Όλοι γεννιόμαστε Ίσοι 

Και γι αυτό διαφέρουμε. 

Όλοι γεννιόμαστε άνθρωποι  

και γι αυτό υποφέρουμε. 

 

Αξιωνόμαστε την αγάπη 

αλλά και το μίσος. 

Δεχόμαστε την επίδραση 

του φωτός πριν το τέλος. 

 

Η Πρόνοια της Αιωνιότητας 

μας δείχνει το δρόμο 

γιατί στην Πηγή της Ζωής  

έχουμ΄ όλοι μερίδιο.  

 

 

 

 

 

20 



11111111125 

 

 

 

 

 

 

 

 

H ποιητική συλλογή ΄΄Το Σχέδιο Γ΄΄ 

διανέμεται ελευθέρα στο διαδίκτυο  

σε μορφή ψηφιακού βιβλίου 

υπό άδεια Creative Commons 

(Αναφορά δημιουργού – Μη εμπορική χρήση – Όχι παράγωγα έργα) 

 

 

idomenais@gmail.com 

 

 

 

 

 

 

 

 

ISBN: 978-618-00-0639-1 


