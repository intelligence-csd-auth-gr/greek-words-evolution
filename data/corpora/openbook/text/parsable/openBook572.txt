











































 

 



 

 2  

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 3  

 

Στάθης Αβραμίδης 
 

Εικονογράφηση 

Νίκος Κουρεμένος 
 

ΜΜιιαα  ΕΕυυκκααιιρρίίαα  σστταα  ΠΠααιιδδιιάά  

 

ΜΜεερριικκάά  ππααρρααμμύύθθιιαα  μμπποορρεείί  νναα  γγίίννοουυνν  ππρρααγγμμααττιικκόόττηητταα!!  
  

  

  

Αθήνα 2016 
 

Με τη στήριξη: 

        

     
 



 

 4  

 

ΈΈκκδδοοσσηη  11ηη  
© 2016 Στάθης Αβραμίδης, Νίκος Κουρεμένος 

ISBN: 978-618-80585-1-4 

Τίτλος: Μια Ευκαιρία στα Παιδιά. Κείμενο: Στάθης Αβραμίδης (elagreece@gmail.com). 

Εικονογράφηση: Νίκος Κουρεμένος (kouremenosnikos@gmail.com). Προώθηση: Άννα 

Κώτση. Φιλολογική Επιμέλεια: Αντωνέτα Κώτση. Εξώφυλλο-Σελιδοποίηση: Χάρτινο 

Καράβι. Αναφορά: Αβραμίδης, Σ. (2016). Μια Ευκαιρία στα Παιδιά. Αθήνα: Αυτοέκδοση. 
 

Το βιβλίο τυπώθηκε με την οικονομική στήριξη του Princess Charlene of Monaco 

Foundation (PCMF). Πλήρη ευθύνη για το περιεχόμενό του έχει ο συγγραφέας και σε καμία 

περίπτωση δεν αποτελεί θέση του PCMF (fondationprincessecharlene.mc). 
 

Ευχαριστίες: Μαριέτα Κουρεμένου, Ελευθερία Αβραμίδου, Παντελής Αβραμίδης, Ιωσηφίνα 

Αβραμίδου, Δέσποινα Αγριανίτη, Ελεονόρα Χατζηπασχάλη, Κώστας Αναγνώστου, Δρ Μανόλης 

Βελονάκης, Δρ Θεόδωρος Παπαδημητρίου, Ομ. Καθ. Θανάσης Γιαννόπουλος, Δρ Βίκυ 

Μπαφατάκη, Θεοδώρα Γκούμα, Δρ Νίκος Τριπόδης, Χάρης Καλούδης, Μαρίνα Τουτουντζή, 

Δρ Κώστας Αλεξίου, Δρ Μιχάλης Βλασταράκος, Δρ Γιάννης Μπασκόζος, Καθ. Άλκης 

Βατόπουλος, Prof. Rev. Bruno Lima, Βαγγέλης Ρακαντάς, Δρ Κατερίνα Ζουνχιά, Δρ Κούλα 

Μεράκου, Καθ. Νίκος Γελαδάς, Δρ Γιώργος Ντουνιάς, Βασίλης Χαντζόπουλος, Δ/ση Σπουδών 

Α-Βάθμιας Εκπαίδευσης, Δρ. Παναγιώτης Πασχαλάκης, Ινστιτούτο Εκπαιδευτικής Πολιτικής, 

Garry Seghers, Dr David Szpilman, Shaun Anderson, Bruce Wigo, Bob Burnside, 

PCMF, Ρούλα Κορομηλά, Greg Bonann, Tai Collins. 
 

Διανέμεται ΔΩΡΕΑΝ. Το βιβλίο είναι δράση του Εθνικού Προγράμματος Ασφάλειας στο 

Νερό (αρ. πρ. 189/30.6.2015) και του προγράμματος Ακαδημία Αθλητικής Ναυαγοσωστικής 

στην Πρωτοβάθμια Εκπαίδευση (αρ. πρ. Φ14/728/61340/Δ1/12.4.2016). 
 

Με τη στήριξη: Υπουργείο Παιδείας, Έρευνας και Θρησκευμάτων, ΓΓΔΥ-Υπουργείο Υγείας, 

Princess Charlene of Monaco Foundation, Διεθνή Βραβεία Giuseppe Sciacca, Giuseppe 

Sciacca Foundation, ΚΕΕΛΠΝΟ, ΕΟΥΔΑ, ΠΕΝΕΛΦΑ, ΣΕΕΔΑ, Πανελλήνιος Ιατρικός 

Σύλλογος, International Swimming Hall of Fame, ΕΣΔΥ, International Federation of 

Swimming Teachers' Association, Παγκόσμια Ημέρα Υδάτινης Ασφάλειας, Brazilian 

Lifesaving Society, Safe Water Sports, Ελληνικός Ερυθρός Σταυρός. 
 

Επιτρέπεται η δωρεάν αναπαραγωγή για εκπαιδευτικούς, μη εμπορικούς, σκοπούς. Ο 

συγγραφέας δεν επιθυμεί συγγραφικά δικαιώματα, στοχεύοντας στη διάδοση της ασφάλειας στο 

νερό και του εμπνευσμένου έργου του Ιδρύματος ACFC διεθνώς. Το σημαντικότερο σε κάθε 

καλή πράξη, δεν είναι η πράξη, αλλά η ελπίδα ότι μπορεί να βρει μιμητές και πολλαπλασιαστές. 



 

 5  

 

ΛΛίίγγαα  ΛΛόόγγιιαα  ααππόό  ττοο  ΣΣυυγγγγρρααφφέέαα..  
Η ιστορία συγγραφής του παραμυθιού αποτελεί ύμνο στην ανθρώπινη ενδυνάμωση. Τo 1992 η 

μητέρα μου έκανε απεργία πείνας έξω από το Υπουργείο Παιδείας, διεκδικώντας το δικαίωμά 

μου να φοιτήσω στο πανεπιστήμιο ως πανελληνιονίκης υδατοσφαίρισης. Τα κατάφερε. Λίγο 

αργότερα ήμουν φοιτητής. Τον πρώτο χρόνο των σπουδών δεν έβρισκα δουλειά. Έτσι, συχνά 

αδυνατούσα να πληρώσω ακόμα και το εισιτήριο για να πάω στο πανεπιστήμιο με λεωφορείο. 

Κάποτε μάλιστα, αναζητούσα με την αδελφή μου τροφή στα σκουπίδια. Ζούσα με μόνη 

διασκέδαση το διάβασμα, συνήθεια που κληρονόμησα από τον πατέρα μου. Ένα βράδυ 

αναρωτήθηκα: «Δεν έχω χρήματα για βόλτα. Τι μπορώ να κάνω;» Διάβασα τον Μικρό 

Πρίγκιπα του ΕΕξξυυππεερρύύ. "Μπορώ να γράψω κι εγώ ένα παραμύθι", σκέφτηκα. Ώσπου να 

εκδοθεί, πέρασαν 22 χρόνια γεμάτα ανάμεικτα συναισθήματα, εμπόδια και προκλήσεις που 

κυοφόρησαν αλλαγές στο περιεχόμενο, ώστε να υπηρετήσει ένα ανώτερο σκοπό. 

Το παραμύθι διδάσκει διάφορα μηνύματα ενσαρκωμένα από χαρακτήρες. O ΑΑγγααππηηττόόςς 

απεικονίζει την αναζήτηση του εαυτού μας και του βαθύτερου προορισμού μας στη ζωή με σκοπό 

την ενδυνάμωση του εαυτού μας και των άλλων. Ο ΦΦοοββέέρρααςς βοηθάει να συνειδητοποιήσουμε 

πως οι εκφοβισμοί, η κακοποίηση και η ανηθικότητα μπορούν να σταθούν εμπόδιο στη 

δημιουργία μιας σωστής ομάδας. Η ΑΑκκρριιββήή προσωποποιεί τον εγωκεντρικό άνθρωπο που 

σκέφτεται μονάχα τον εαυτό του. Ο ΣΣεεββαασσττόόςς είναι η φιγούρα που συμβολίζει την οικογένεια 

και την αγάπη. Η ΦΦιιλλιιώώ φανερώνει ότι η σεμνότητα, η συμπόνια και η εμπιστοσύνη είναι 

απαραίτητες σε μια φιλία. Ο ΖΖήήλλιιααςς δείχνει πόσο βλαπτικό είναι για τις σχέσεις όταν κάποιος 

δεν αποδέχεται την αξία των άλλων και το «ευ αγωνίζεσθαι». Ο ΔΔιιααλλεεχχττόόςς φέρνει το 

παράδειγμα της ομαδικής εργασίας. Ο ΣΣώώσσττηηςς σώζει ένα παιδί από πνιγμό φανερώνοντας την 

αξία της κολύμβησης και της πρόληψης ατυχημάτων. Η ΓΓεελλαασσττήή προσφέρει αγάπη και μάθηση. 

Το παραμύθι αφιερώνεται σε σημαντικούς ανθρώπους. Ο οικουμενικός Έλληνας 

σκηνοθέτης ΓΓιιάάννννηηςς  ΣΣμμααρρααγγδδήήςς έχει πει ότι «στην πραγματικότητα, ο δημιουργός μιας 

ταινίας» (ή ενός παραμυθιού) «δεν είναι ο αυθεντικός δημιουργός αλλά ένας “ενδιάμεσος”. Η 

ανώτατη αρχή του σύμπαντος του “φυτεύει” ιδέες στο μυαλό, και αυτός τις μεταδίδει με δικά του 

λόγια στους ανθρώπους». Τα μηνύματα που μου «φυτεύτηκαν» στο μυαλό, απευθύνονταν κυρίως 

σε παιδιά. Γι’ αυτό θέλησα να αφιερώσω το παραμύθι σε μια γυναίκα κι έναν άντρα που 

συμβάλλουν στη διάπλαση των παιδιών. Όποτε επικοινωνώ με τον άντρα, διαβάζω στο e-mail 

του τη φράση: «είναι ευκολότερο να διαπλάσεις δυνατά παιδιά, παρά να επιδιορθώσεις 

τσακισμένους ενηλίκους». Στην ιστοσελίδα του οργανισμού της, η γυναίκα αναφέρει: «τα παιδιά 

πηγαίνουν σε ότι τα συναρπάζει... αλλά μένουν όπου υπάρχει αγάπη». Συμφωνώ και με τους δυο. 

Δε μου προκαλεί έκπληξη ότι αυτοί οι δύο αξιοθαύμαστοι άνθρωποι είναι ζευγάρι. Αφιερώνω 

λοιπόν το παραμύθι στον GGrreegg  BBoonnaannnn και στην TTaaii  CCoolllliinnss, που έχοντας ιδρύσει το A 

Chance for Children Foundation στις ΗΠΑ, συμβάλλουν στη διάπλαση του χαρακτήρα των 

παιδιών που είναι επιρρεπή στον κίνδυνο. ΣΣττάάθθηηςς  ΑΑββρρααμμίίδδηηςς 



 

 6  

 

 



 

 7  

 

ια φορά και έναν καιρό ήταν μια φτωχή οικογένεια μ’ 

ένα μικρό γιο, τον ΑΑγγααππηηττόό. Δεν τα φέρνανε εύκολα 

βόλτα στην πόλη, κι έτσι ένα καλοκαίρι 

αναγκάστηκαν να εγκατασταθούν σ’ ένα χωριό 

μακριά απ’ το σπιτικό τους. Εξαιτίας της μετακόμισης, ο 

Αγαπητός αποχωρίστηκε τους φίλους που είχε στην παλιά του 

φτωχογειτονιά.  

 

Η οικογένεια πήγε να κατοικήσει σ’ ένα μισογκρεμισμένο καλύβι 

στο βουνό. Οι γονείς του δούλευαν σκληρά απ’ το πρωί μέχρι το 

βράδυ για να επιβιώσουν. Έτσι, ο μικρός περνούσε τον 

περισσότερο χρόνο μοναχός του. 

 

Λίγες βδομάδες μετά, άρχισε να βαριέται αφόρητα τη μοναξιά. 

Ένα πρωί, προτού οι γονείς του πέσουν με τα μούτρα στη 

δουλειά, τους ζήτησε να βγει από το σπίτι. Η μητέρα του 

δέχτηκε, αρκεί να ήταν προσεκτικός σε ό,τι κι αν έκανε. Το 

αγόρι έβαλε τα καλά και καθαρά ρούχα που φορούσε όταν 

πήγαινε στην εκκλησία, και βγήκε στο δρόμο με την επιθυμία να 

βρει καινούργιους φίλους. Κατηφόρισε από το βουνό και 

κατευθύνθηκε προς τη θάλασσα. 

 

 



 

 8  

 

 



 

 9  

 

Στην κακόφημη συνοικία, κάποια παιδιά άρχισαν να τον 

κοροϊδεύουν με το που τον είδαν. 

«Τι μικροκαμωμένος που είναι! Σκέτο σαμιαμίδι», λέγανε φωναχτά. 

«Για δες πουκαμισιά! Ετούτος είναι πλούσιος». 

«Τότε, για να μπει στη συμμορία, πρέπει να μας δώσει λεφτά. Ε 

εσύ, για πλησίασε!» 

«Μη μου κάνετε κακό, σας παρακαλώ», είπε ο Αγαπητός 

φοβισμένος. 

«Έχεις να μας δώσεις τίποτα;» 

«Το μόνο που έχω να σας δώσω είναι φιλία», απάντησε θαρρώντας 

πως θα τους συγκινήσει. 
 

Όμως το χαμόγελο του Αγαπητού χάθηκε όταν άνοιξε το στόμα του 

ο ΦΦοοββέέρρααςς – έτσι ήτανε το παρατσούκλι του αρχηγού της 

συμμορίας. 

«Τι να σε κάνουμε εσένα τώρα;... Μπορείς να πεις ψέματα;» 

«Δεν μπορώ». 

«Μπορείς να χτυπήσεις κάποιον και να τον κλέψεις;» 

«Όχι, δεν μπορώ!» 

«Είδες λοιπόν; Είσαι άχρηστος. Τι γυρεύεις εδώ πέρα;» 

«Νέους φίλους γυρεύω... Παιδί είμαι. Δώσε μου μια ευκαιρία». 

«Α είσαι πολύ καλός για μας. Δίνε του!» είπε ο Φοβέρας γελώντας 

βροντερά. 
 

Ο Αγαπητός με δυσκολία συγκράτησε τα δάκρυά του. Παρόλο που ο 

πατέρας του έλεγε πάντα πως είναι τιμή να κλαίει κανείς χωρίς να 

ντρέπεται, δεν ήθελε να τον δει η συμμορία να κλαίει. 



 

 10  

 



 

 11  

 

Περπατώντας γρήγορα, συνάντησε την ΑΑκκρριιββήή στο 

φροντισμένο κήπο ενός σπιτιού. Αναθάρρησε και σκέφτηκε: 

«Αυτή φαίνεται καλό κορίτσι. Μάλλον δεν έχει φίλους, και θα 

δεχτεί να παίξουμε παρέα». 

 

«Γεια σου», της είπε με θαρρετή φωνή. 

«Ποιος είσαι; Πώς τολμάς να μ’ ενοχλείς;» του απάντησε και 

σουλούπωσε τα πλούσια μαλλιά της. 

 «Είμαι ένα παιδί. Δώσε μου μια ευκαιρία. Θες να γίνουμε 

φίλοι;» 

«Μα δε σε ξέρω! Από πού κι ως πού να γίνουμε φίλοι;» 

 

Ο Αγαπητός ξεροκατάπιε και προσπάθησε να εξηγήσει: 

«Αν δε γίνουμε φίλοι, θα νιώθω μοναξιά. Ας παίξουμε έστω 

και για λίγη ώρα...» 

 

Η Ακριβή έστρεψε το βλέμμα της στα σκονισμένα παπούτσια 

του Αγαπητού. Εκείνος προσπάθησε να την καλοπιάσει. 

«Είμαι καλοντυμένος, όπως εσύ. Κοίταξέ με!» 

«Ανόητε, μην προσπαθείς να με πείσεις ότι μοιάζουμε. Δεν 

είμαστε ίσα κι όμοια!» του είπε περιφρονητικά. 

 

Την ίδια στιγμή, οι γονείς της βγήκαν στον κήπο για να φάνε 

πρωινό, κι αυτή άρχισε να τραγουδάει για να τους κάνει να 

την προσέξουν. Ο Αγαπητός έσκυψε σιωπηλός το κεφάλι και 

απομακρύνθηκε. Δεν ήταν στο χαρακτήρα του οι τσακωμοί. 



 

 12  

 

 



 

 13  

 

 

Σε λίγο έφτασε σε μια πλατεία. Γύρω του περνούσαν 

άνθρωποι που πήγαιναν στις δουλειές τους. Το μέρος αυτό του 

θύμισε την παλιά του ζωή. Τι ωραία που ήταν τότε... Όλοι τον 

αγαπούσαν. Ήταν μέλος μιας ομάδας. 

 

Ο ζεστός ήλιος του μεσημεριού είχε κουράσει τον Αγαπητό. 

Αποκοιμήθηκε στο παγκάκι και είδε δυο όνειρα. Στο πρώτο 

όνειρο είδε πως γύριζε με τον παππού του τον ΣΣεεββαασσττόό από 

την αγορά. Ο παππούς του τον φίλησε και του είπε:  

 

«Είμαι φτωχός για να σε κάνω χαρούμενο με κάτι που μπορεί 

να αγοραστεί. Θα σου δώσω όμως μια συμβουλή που θα έχει 

μεγαλύτερη αξία ακόμα και από το ακριβότερο δώρο. Να 

θυμάσαι ότι τα πιο σημαντικά πράγματα στη ζωή σου είναι η 

αγάπη και η μάθηση».  

 

Ο Αγαπητός σπάνια έπαιρνε δώρα απ’ τους γονείς του, γιατί 

ήτανε κι αυτοί πολύ φτωχοί. Γι’ αυτό, η συμβουλή του ’χε 

φανεί ωραία. Από τότε την έγραψε σ’ ένα χαρτί για να τη 

θυμάται, και την κουβαλούσε πάντοτε μαζί του. 



 

 14  

 

 



 

 15  

 

Στο δεύτερο όνειρο είδε ότι έπαιζε με τους αλλοτινούς του 

φίλους. Του έλειπε πολύ η παλιοπαρέα και τα παιχνίδια τους 

στη φτωχογειτονιά. Με τη ΦΦιιλλιιώώ έκαναν τις καλύτερες 

εξορμήσεις. Δεν παραπονιόταν ποτέ που η καλή του 

φιλενάδα τραύλιζε όταν μιλούσε, ή που είχε μονίμως 

λερωμένα χέρια, ή που έκλεινε τ’ αυτιά της μόλις άκουγε 

παλαμάκια, ή που ήτανε παράφωνη σαν βραχνιασμένη 

τρομπέτα. Είχε μάθει ν’ αγαπάει τους άλλους με τα 

ελαττώματα και τις αδυναμίες τους. Μαζί περνούσαν 

ατελείωτες ώρες κάνοντας όνειρα και σχέδια για το μέλλον. 

 

Μια μέρα πριν μετακομίσει ο Αγαπητός με τους γονείς του 

στο χωριό, τα δυο παιδιά βγήκαν για την τελευταία τους 

βόλτα, ώσπου φτάσανε σε μια λιμνοθάλασσα στα περίχωρα 

της πόλης. Ήταν και οι δυο τους λυπημένοι που θα 

αποχωρίζονταν.  

 

Για να τον παρηγορήσει, η Φιλιώ του είπε κάτι που είχε 

διαβάσει σ’ ένα βιβλίο: «Ό,τι μας συμβαίνει γίνεται για 

κάποιο λόγο που συχνά ανακαλύπτουμε αργότερα. Η ζωή μας 

δοκιμάζει με κάτι κακό πριν μας έρθει κάτι πολύ καλό. Γι’ 

αυτό, μη στεναχωριέσαι...» 

 

Ο Αγαπητός παρηγορήθηκε από τα λόγια της και την 

έσφιξε στην αγκαλιά του.



 

 16  

 



 

 17  

 

Λίγη ώρα μετά, ο Αγαπητός ξύπνησε άκεφος. Έπρεπε επιτέλους να 

βρει μια ομάδα φίλων για ν’ ακολουθήσει την ωραία συμβουλή του 

παππού του. 

«Έλα όμως που δε μου ’δωσε κανείς την ευκαιρία να γίνουμε 

φίλοι...» μουρμούρισε. 
 

Περπάτησε μέχρι την ακροθαλασσιά. Μερικά παιδιά έχτιζαν ένα 

κάστρο στην άμμο ανέμελα. 

«Πώς σε λένε;» τον ρώτησε ο ΖΖήήλλιιααςς, ένα αγόρι που έμενε δίπλα 

στην παραλία. 

«Αγαπητό με λένε. Νιώθω κουρασμένος...» 

«Βουνίσιος είσαι;» 

«Είμαι παιδί. Δώσε μου μια ευκαιρία. Θέλεις να γίνουμε φίλοι;» 

«Κοίτα... πρώτα θα διαγωνιστούμε στο κολύμπι, και μετά θα γίνουμε 

φίλοι». 

«Εντάξει», συμφώνησε ο Αγαπητός και ξεντύθηκε με βιάση. 

«Ένα, δύο, ΤΡΙΑ!» μέτρησε φωναχτά ο Ζήλιας. 
 

Βούτηξαν στο νερό και άρχισαν να κολυμπούν. Ο Αγαπητός 

κολύμπησε ταχύτερα και τερμάτισε πρώτος. Έξω απ’ το νερό, πήγε 

να μιλήσει χαρούμενος στον Ζήλια, μα αυτός του γύρισε την πλάτη. 

«Πάντα κερδίζω στους αγώνες. Δε θα με νικήσει εμένα το παιδί 

του βουνού!» τσίριξε ο Ζήλιας. 
 

Ο Αγαπητός δε στεναχωρήθηκε. «Αυτός χάνει, εγώ βγαίνω 

κερδισμένος. Θα μπορούσα να του πω τόσα και τόσα θαυμαστά 

πράγματα για το βουνό. Τώρα δε θα τα μάθει ποτέ. Εγώ όμως θα 

μάθω πολλά ακόμη για την παραλία», είπε από μέσα του. 



 

 18  

 



 

 19  

 

Όλα τα παιδιά κίνησαν για τα σπίτια τους κάνοντας 

πειράγματα μεταξύ τους. Ο Αγαπητός βρήκε μια σπηλιά στην 

παραλία και κάθισε μονάχος. Αγνάντευε από μακριά τους 

ψαράδες με τις βάρκες τους. Ήταν αποφασισμένος να μείνει 

εκεί λίγες ώρες ακόμα, με την ελπίδα να βρει κάποιο φίλο 

πριν πάρει το δρόμο του γυρισμού. 

 

Λίγες ώρες αργότερα, άρχισε ν’ ανησυχεί πως η ζωή του στο 

χωριό θα ήταν βαρετή, αφού δεν είχε παρέα για να μοιραστεί 

αγάπη και μάθηση. Τότε διέκρινε μια ψαρόβαρκα στον 

ορίζοντα. Μερικοί ψαράδες λικνίζονταν μέσα στη βάρκα κι 

έκαναν ρυθμικές χειρονομίες σαν να τραγουδούσαν. Σκέφτηκε 

ότι, αν πήγαινε μέχρι εκεί, ίσως και να τον δέχονταν στην 

ομάδα τους. Ξεκίνησε να κολυμπάει μόνος του. Σύντομα όμως 

ένα δυνατό ρεύμα άρχισε να τον παρασύρει. 

 

Την ίδια στιγμή, σε ένα άλλο σημείο της παραλίας, ένα 

κινηματογραφικό συνεργείο είχε πιάσει δουλειά για τα καλά. 

Ο σκηνοθέτης, που ήτανε γνωστός με το παρατσούκλι 

ΣΣώώσσττηηςς, ξαφνικά κοκάλωσε. Κατάλαβε ότι το αγόρι 

κινδύνευε μες στο νερό, και κολύμπησε γρήγορα για να τον 

σώσει. Βλέπετε, ήτανε ναυαγοσώστης. 
 



 

 20  

 



 

 21  

 

«Κάντε στην άκρη. Το παιδί χρειάζεται επειγόντως 

βοήθεια», φώναξε ο ΣΣώώσσττηηςς την ώρα που τον έβγαζε στην 

ακτή αναίσθητο. 

 

Όλοι παρακολουθούσαν αμίλητοι το σκηνοθέτη που έδινε στ’ 

αγόρι την πρώτη βοήθεια. Αγωνιούσαν για την επιβίωση 

του παιδιού. Είχαν όμως εμπιστοσύνη στις ικανότητες του 

Σώστη, γιατί είχε ναυαγοσωστική εμπειρία σαράντα ετών. 

 

Ο Σώστης του έδωσε το «φιλί της ζωής». Μετά από 

σύντομη προσπάθεια, τον επανέφερε στη ζωή. 

 

«Γιατί κολύμπησες ολομόναχος; Είναι επικίνδυνο να 

κολυμπάς σε αυτή τη θάλασσα με τα ρεύματα χωρίς 

σωσίβιο», του είπε. 

«Πήγαινα στους βαρκάρηδες για να βρω φίλους. Κανένας δε 

με θέλει. Είμαι παιδί. Κανένας δε μου δίνει μια ευκαιρία», 

αποκρίθηκε ο Αγαπητός κι άρχισε να βήχει και να κλαίει. 

 

Ο Σώστης συγκινήθηκε από τα λόγια του μικρού. 

«Μη μου στεναχωριέσαι! Θέλεις να έρθεις σε μια 

κατασκήνωση που έχω; Θα σ’ αρέσει», του πρότεινε. 

«Ναι. Σ’ ευχαριστώ», αποκρίθηκε ο Αγαπητός χωρίς να 

έχει καταλάβει τι θα συναντούσε. 

 



 

 22  

 

 



 

 23  

 

Ο Σώστης τον έπιασε από το χέρι, και έφτασαν σ’ ένα 

μέρος με πολλά παιδιά. Τους υποδέχτηκε μια ξανθιά γυναίκα, 

η ΓΓεελλαασσττήή, που έπαιζε κυνηγητό μ’ ένα αγοράκι. Το 

πρόσωπο του Αγαπητού φωτίστηκε από χαρά. Θυμήθηκε τα 

λόγια που του είχε εμπιστευτεί η Φιλιώ, ότι η ζωή μάς 

δοκιμάζει στέλνοντας κάτι κακό προτού μας δώσει κάτι πολύ 

καλό... 

 

«Σας παρουσιάζω ένα νέο μέλος της ομάδα μας», τους είπε ο 

Σώστης. 

«Πώς σε λένε;» τον ρώτησε η Γελαστή. 

«Αγαπητό. Είμαι παιδί. Δώστε μου μια ευκαιρία», είπε 

αμέσως εκείνος. 

«Εμένα με λένε Γελαστή». 

«Θα έχω αγάπη και μάθηση στην παρέα αυτή;» 

«Μα και βέβαια! Εδώ υπάρχει αγάπη και μάθηση για όλα τα 

παιδιά», του είπε. 

 

«Με λένε ΔΔιιααλλεεχχττόό. Έλα να παίξουμε και να γίνουμε φίλοι», 

του είπε το παιδί που είχε λαχανιάσει απ’ το κυνηγητό, και 

τον τράβηξε από το χέρι για να του γνωρίσει τα υπόλοιπα 

παιδιά. 

 

Ο Αγαπητός ενθουσιάστηκε με τον αυθορμητισμό των νέων 

του φίλων. Επιτέλους αισθανόταν πως ήταν μέρος μιας 

ομάδας. 



 

 24  

 

 

 



 

 25  

 

Μετά από καιρό, όταν η τηλεοπτική σειρά είχε τελειώσει, ο 

Σώστης ζήτησε απ’ τον Αγαπητό να κάνει τα αποκαλυπτήρια 

της επιγραφής στα εγκαίνια του παιδικού σπιτιού. Όταν ήρθε 

η ώρα, η Γελαστή του έκανε νόημα.  

 

Ο Αγαπητός, γεμάτος ενθουσιασμό, τράβηξε το λευκό σεντόνι 

από την ταμπέλα. Τ’ όνομα της ομάδας αποκαλύφθηκε: «Μια 

Ευκαιρία στα Παιδιά». Το ίδρυμα είχε για σύμβολο πέντε 

παιδιά που ήταν πιασμένα από το χέρι. Όλοι άρχισαν να 

χειροκροτούν. Οι γονείς του Αγαπητού ήταν συγκινημένοι. Ο 

Αγαπητός υπέθεσε πως η ονομασία αυτή προήλθε απ’ τη δική 

του επιμονή να επαναλαμβάνει τη φράση «Είμαι παιδί, δώσε 

μου μια ευκαιρία», και φούσκωσε από περηφάνια. Ποτέ όμως 

δεν εξέφρασε την ικανοποίησή του, γιατί θυμόταν πόσο 

εγωιστικά φέρονταν μερικά παιδιά όταν κοκορεύονταν για την 

υπεροχή τους. Η αληθινή ανταμοιβή του ήταν τα χαμόγελα των 

άλλων παιδιών μόλις αντίκρισαν την ταμπέλα του νέου 

σπιτιού. 

 

Τρέξανε όλοι τους μέσα στο σπίτι. Τελευταίος μπήκε ο 

Αγαπητός και πίσω του έκλεισε την πόρτα. Ήταν 

ευχαριστημένος γιατί, κλείνοντας την πόρτα στο παραμύθι, 

ήξερε ότι άνοιγε μια πόρτα... στην πραγματικότητα. Έτσι έζησε 

αυτός καλά και εμείς καλύτερα. 

 

ΤΤΕΕΛΛΟΟΣΣ  
 

 



 

 26  

 

  ΏΏρραα  γγιιαα  ΠΠααιιχχννίίδδιι!!..  
(παρακαλούνται οι μεγάλοι να μην κάνουν ζαβολιές…) 

 

  ΒΒρρεεςς  ττοο  ΣΣωωσσττόό..  
Χωρίς να κρυφοκοιτάξεις πίσω στην ιστορία ή στις εικόνες… 

 

Μπορείς να θυμηθείς τι συμβούλεψε ο 

Σώστης τον Αγαπητό για να μην πνιγεί; 

1. Να κάνει αγώνες κολύμβησης με τους 

φίλους του στα βαθιά νερά 

2. Να κολυμπάει μόνος του για να μην τον 

ενοχλεί κανένας 

3. Να μην κολυμπάει σε θάλασσα με 

ρεύματα και να φοράει σωσίβιο 
 

Μπορείς να θυμηθείς ποια είναι τα 

σημαντικότερα 

πράγματα για τον 

Αγαπητό; 

1. Να τσακώνεται 

με όλα τα παιδιά, να 

λέει ψέματα και να 

κλέβει τους άλλους 

2. Η αγάπη και η μάθηση 

για να δυναμώσει τον 

εαυτό του και τους άλλους 

3. Να παίζει μόνος του 
 

Ποιο χαρακτηριστικό της 

Φιλιώς μπορεί να την βλάψει; 

1. Το ότι ήταν παράφωνη σαν 

βραχνιασμένη τρομπέτα 

2. Το ότι είχε τα χέρια της μονίμως 

λερωμένα 

3. Το ότι διάβαζε βιβλία και μοιραζόταν τις 

γνώσεις της μαζί του 
 

Με βάση το «ευ αγωνίζεσθαι», πώς 

έπρεπε να φερθεί ο Ζήλιας στον 

Αγαπητό; 

1. Να τον βουλιάξει όταν κολυμπούσαν για 

να τον κερδίσει  

2. Να τον συγχαρεί που κέρδισε στον 

αγώνα κολύμβησης και να γίνουν φίλοι 

3. Να πει στους φίλους του να τον 

γιουχάρουν όταν βγήκε νικητής από το νερό 
 

Πότε πρέπει να κολυμπήσει ο 

Αγαπητός για να είναι ασφαλής;  

1. Μία ώρα πριν την ανατολή του 

ηλίου 

2. Τρεις ώρες μετά το φαγητό και 

με το φως της ημέρας 

3. Μετά από ένα ελαφρύ γεύμα  
 

Μπορείς να θυμηθείς πώς ο 

Σώστης έδωσε πρώτη βοήθεια 

στον Αγαπητό; 

1. Του έδωσε να πιεί νερό με 

ζάχαρη 

2. Του έδωσε το «φιλί της ζωής» 

φυσώντας στο στόμα του  

3. Του έδωσε μια ασπιρίνη 
 

Μπορείς να θυμηθείς ποιος δυνάμωσε 

ως αληθινός φίλος τον Αγαπητό; 

1. Η Ακριβή και ο Ζήλιας 

2. Ο Φοβέρας και η συμμορία του 

3. Η Φιλιώ, ο Σώστης, ο Διαλεχτός και η 

Γελαστή



 

  ΑΑλλυυσσίίδδαα  ΕΕππιιββίίωωσσηηςς  ααππόό  ΠΠννιιγγμμόό..    
Ο Σώστης δίδαξε στον Αγαπητό την "Αλυσίδα Επιβίωσης από Πνιγμό" (πηγή: Szpilman et 

al, Resuscitation 2014) για να μη κινδυνέψει ποτέ ξανά στη θάλασσα. Ερωτήσεις: (1) 

Γράψε την αλυσίδα σε ένα χαρτί. (2) Φτιάξε ένα κολάζ της αλυσίδας, βάζοντας μέσα στους 

κύκλους φωτογραφίες δικών σου ανθρώπων (συμμαθητές, αδέλφια, γονείς). (3) Εξήγησε τι 

σημασία κάθε κρίκου. (4) Ρώτησε ένα ναυαγοσώστη ποιος κρίκος είναι σημαντικότερος. 

 
 

  ΤΤιι  θθαα  ΚΚάάννεειιςς  γγιιαα  ΑΑυυττόό;;..  
Ένα πρωί ο ήλιος μόλις είχε ανατείλει και έπεφτε πάνω στον Αγαπητό από το πλάι. Είδε ότι 

η σκιά του ήταν μεγάλη. «Κοιτάξτε πόσο μεγάλος είμαι», είπε χαρούμενος. Η Γελαστή 

χαμογέλασε χωρίς να του απαντήσει. Το μεσημέρι ο ήλιος ήταν σχεδόν πάνω από το κεφάλι 

τους. Τώρα η σκιά του ήταν μικρή στην άμμο. «Κοιτάξτε πόσο μικρός είμαι», ξαναείπε. Η 

Γελαστή πήρε το λόγο: «Στη ζωή, οι άνθρωποι θα λένε πότε ότι είσαι ψηλός και πότε κοντός. 

Αυτό συμβαίνει επειδή οι καταστάσεις μας κάνουν να φαινόμαστε περισσότερο ή λιγότερο 

σπουδαίοι. ΕΣΥ όμως πρέπει να ξέρεις ποιο είναι το πραγματικό σου ύψος!» Ο Αγαπητός 

σκέφτηκε ότι αυτό του είχε συμβεί αρκετές φορές. «Τί πρέπει να κάνω όταν μου λένε ότι είμαι 

κάτι που στην πραγματικότητα δεν είμαι;», ρώτησε. «Θα λες στον εαυτό σου: Τί θα μπορούσα 

να κάνω για αυτό; Και θα προσπαθείς για το καλύτερο», είπε ο Σώστης, που είχε πάρει την 

ίδια συμβουλή από μια καλή του φίλη, τη ΔΔωωρροοθθέέαα. Ερωτήσεις: (1) Ζωγράφισε την εικόνα 

βάζοντας τον εαυτό σου στη θέση του Αγαπητού. (2) Τι σου έκανε εντύπωση στο περιστατικό 

του Αγαπητού με την Γελαστή και τον Σώστη; (3) Έχει τύχει να σου πουν ότι είσαι ή ότι 

έκανες κάτι χωρίς να είναι αλήθεια; Πώς αντέδρασες;  

 



 

 28  

 

ΕΕππιιττρρααππέέζζιιοο  μμεε  ΖΖάάρριι..  
Οι καλοί χαρακτήρες βοηθούν τον Αγαπητό να φτάσει στον προορισμό του (σκάλα), ενώ οι 

κακοί χαρακτήρες εμποδίζουν την πορεία του δημιουργώντας προβλήματα (φιδάκι). Το παιχνίδι 

είναι ομαδικό. Δείτε ποιος έχει το πιο παχουλό μεγάλο δάχτυλο του ποδιού: αυτός θα παίξει 

πρώτος, και θα πει με ποια σειρά θα ρίχνετε το ζάρι! Όποιος δεν απαντά στις κόκκινες 

ερωτήσεις χάνει τη σειρά του. 

 



 

 29  

 

ΔΔρραασσττηηρριιόόττηηττεεςς  γγιιαα  ττοο  ΣΣππίίττιι,,  ττηη  ΓΓεειιττοοννιιάά  ήή  ττοο  ΣΣχχοολλεείίοο..  
1. Ποιο από τα πρόσωπα του παραμυθιού θα ήθελες να κάνεις φίλο σου; Γιατί; 

2. Είσαι ο Αγαπητός και τα παιδιά σου λένε να κλέψεις και να πεις ψέματα. Τι θα κάνεις; 

3. Είσαι ο Αγαπητός και πας στην παραλία. Τι θα προσέξεις για να μη σου συμβεί ατύχημα; 

4. Τι θα πρέπει να κάνει ένας ναυαγοσώστης για να σώσει ένα παιδί που πνίγεται;  

5. Τι θα πρέπει να κάνει ένας ναυαγοσώστης για να σώσει παιδί που δεν αναπνέει; 

6. Ζωγράφισε τον εαυτό σου και το παιδί που θεωρείς καλύτερό σου φίλο σε μια ευχάριστη 

στιγμή σας. Εξήγησε γιατί επέλεξες αυτήν τη σκηνή. 

7. Ποια είναι η φράση που επαναλαμβάνεις συχνότερα στην καθημερινότητά σου; 

8. Ζωγράφισε το αγαπημένο σου θαλάσσιο ζώο και δώσε του ένα όνομα. 

9. Ζωγράφισε την οικογένειά σου και εσένα σε μια δύσκολη στιγμή. Εξήγησε στ’ άλλα παιδιά 

πώς πιστεύεις ότι θα μπορούσατε να ξεπεράσετε αυτήν τη δυσκολία. 

10. Κάνε ένα αγώνα κολύμβησης με τους φίλους σου μπροστά σε ένα δάσκαλο και 

ένα ναυαγοσώστη. Συζητήστε πώς νιώθει ο νικητής και ο ηττημένος όταν 

του φερθεί ο συναγωνιστής του όμορφα και πώς όταν του φερθεί άσχημα. 

11. Συζήτησε με τον δάσκαλό σου την έννοια του «ευ αγωνίζεσθαι». 

12.  Επιλέξτε μια σοβαρή πηγή (πχ ΚΕΕΛΠΝΟ) και ανακαλύψτε στο διαδίκτυο 

ποιος είναι ο σωστός τρόπος πλυσίματος των χεριών.  
 

  ΚΚρρυυππττόόλλεεξξοο..  
Ψάξε 8 θετικές λέξεις που πρέπει να εφαρμόζεις και 8 αρνητικές 

λέξεις που πρέπει να αποφεύγεις στη ζωή σου... 
 

Α Π Α Τ Η Δ Ρ Τ Ι Β Η Κ Μ Ι Ο 

Ε Π Ε Δ Λ Ε Ε Γ Ω Ι Σ Μ Ο Σ Ε 

Δ Τ Η Ι Ι Τ Ν Ο Χ Α Κ Λ Σ Ε Δ 

Ζ Ρ Σ Ο Μ Ε Δ Κ Η Υ Ι Π Ρ Τ Ε 

Η Ψ Τ Μ Ο Ο Υ Ν Ζ Τ Μ Ν Λ Ξ Υ 

Π Ε Ρ Η Φ Α Ν Ι Α Φ Φ Ι Λ Ι Α 

Ο Μ Β Τ Ν Μ Α Μ Δ Μ Μ Γ Ω Β Γ 

Τ Α Ν Ρ Ε Α Μ Ε Ι Ν Ν Μ Ν Μ Ω 

Ε Β Γ Ε Δ Ν Ω Ν Α Κ Λ Ο Π Η Ν 

Ν Α Υ Α Γ Ο Σ Ω Σ Τ Η Σ Κ Μ Ι 

Υ Γ Ε Μ Ο Λ Η Σ Ω Ρ Χ Β Λ Ξ Ζ 

Η Α Ι Α Ρ Η Δ Τ Σ Τ Ζ Ω Μ Η Ε 

Τ Π Ι Θ Γ Σ Γ Ε Η Τ Β Ρ Ν Δ Σ 

Ρ Η Ζ Η Λ Ι Α Λ Χ Ν Ν Τ Ξ Ε Θ 

Ο Υ Ο Σ Δ Α Ν Ε Ζ Μ Μ Τ Κ Ζ Ε 

Π Ε Ι Η Μ Σ Υ Μ Μ Ο Ρ Ι Α Χ Ζ 



 

 30  

 

ΘΘεεααττρριικκόό  ΠΠααιιχχννίίδδιι..  
Φαντάσου ότι εσύ και οι φίλοι σου είσαστε οι ήρωες του παραμυθιού. Παίξτε κάθε φορά 

το ίδιο θεατρικό παιχνίδι υποδυόμενοι διαφορετικούς ρόλους. Στο τέλος της παράστασης, 

συζητήστε πώς νιώσατε από τον τρόπο που σας συμπεριφέρθηκαν οι άλλοι. Κουβεντιάστε πώς 

θα νιώθατε αν σας συνέβαινε το ίδιο πράγμα στην αληθινή ζωή, με ποιους τρόπους θα 

μπορούσατε να αποφύγετε τις δυσάρεστες εμπειρίες και να ευνοήσετε τις ευχάριστες. 
 

 
 

  ΔΔιιάάσσωωσσηη  μμεε  ΑΑννθθρρώώππιιννηη  ΑΑλλυυσσίίδδαα..  
Κοίταξε ξανά την εικόνα που δείχνει τον Αγαπητό να αποκαλύπτει την ταμπέλα "Μια 

Ευκαιρία στα Παιδιά". Τα παιδιά είναι πιασμένα από το χέρι. Όταν κάποιος πνίγεται, οι 

διασώστες πιάνονται με τον ίδιο τρόπο για να τον σώσουν, σχηματίζοντας ανθρώπινη αλυσίδα. 

Συζήτησε με ένα ναυαγοσώστη τα πλεονεκτήματα και τα μειονεκτήματα αυτής της τεχνικής. 

 



 

 31  

 

ΠΠααιιχχννίίδδιι  μμεε  ΤΤρράάπποουυλλαα.. 
Τύπωσε τις εικόνες σαν τραπουλόχαρτα. Τοποθέτησέ τις ανάμεσα στους παίκτες δύο ομάδων. 

Η Α ομάδα τραβάει ένα χαρτί. Κοιτάζει την λίστα και κάνει μια από τις ερωτήσεις της κάρτας, 

στην ομάδα Β. Αν η ομάδα Β απαντήσει σωστά, κερδίζει 10 βαθμούς. Αν όχι, κερδίζει 10 

βαθμούς η ομάδα Α. Νικήτρια είναι η ομάδα που θα συγκεντρώσει πρώτη 100 βαθμούς.  
 

ΕΕιικκόόνναα  11::  Πες μου 5: (α) δυσκολίες μιας 

μετακόμισης, (β) προβλήματα της έλλειψης 

φίλων, (γ) προβλήματα της μοναξιάς (δ) 

οικονομικά προβλήματα μιας οικογένειας, (ε) 

τρόπους αλληλοβοήθειας μέσα στην 

οικογένεια. 
 

ΕΕιικκόόνναα  22:: Πες μου 3 κινδύνους 

που κρύβει: (α) μια κακή φιλία, 

και (β) η εγκληματικότητα. 

Ανάφερε 3 τρόπους για να 

αποφύγεις κάποιον που μπορεί να 

σου κάνει κακό. 
 

ΕΕιικκόόνναα  33:: Πες μου 3 λόγους για 

τους οποίους: (α) πρέπει να είναι 

τα ρούχα μας καθαρά, (β) δεν 

πρέπει να είμαστε εγωιστές, (γ) 

δεν πρέπει να κρίνουμε τους 

άλλους από την εξωτερική τους 

εμφάνιση. 
 

ΕΕιικκόόνναα  44::  Πες μου 3 λόγους για τους 

οποίους: (α) δεν πρέπει να κοιμόμαστε σε 

πάρκα και παγκάκια, (β) πρέπει να ακούμε 

τις συμβουλές των μεγαλυτέρων μας, (γ) δεν 

πρέπει να χαϊδεύουμε αδέσποτα ζώα. 
 

ΕΕιικκόόνναα  55::  Πες μου 2 λόγους για τους 

οποίους: (α) είναι σημαντική η φιλία, (β) 

δεχόμαστε τους φίλους μας όπως είναι, (γ) 

πλένουμε τα χέρια μας, (δ) 

συμπαραστεκόμαστε στις δυσκολίες, (ε) 

διαβάζουμε χρήσιμα βιβλία. 

ΕΕιικκόόνναα  66::  Πες μου 3 εφαρμογές του «ευ 

αγωνίζεσθαι»: (α) ως νικητής, (β) ως 

ηττημένος, (γ) ως θεατής του αγώνα, (δ) ως 

γονέας ηττημένου αθλητή, (ε) ως γονέας 

νικητή αθλητή. (στ) Πες μου 5 

λόγους για να αθλούμαστε. 
 

ΕΕιικκόόνναα  77::  Πες μου 3 τρόπους: (α) 

για να μην κινδυνεύει κάποιος κοντά 

στο νερό, (β) για να σώσει ο 

επαγγελματίας ναυαγοσώστης κάποιον 

στο νερό, (γ) για να σώσει ο 

ερασιτέχνης διασώστης κάποιον στο 

νερό. 
 

ΕΕιικκόόνναα  88::  Πες μου: (α) πώς θα 

κάνεις το «φιλί της ζωής» σε 

κάποιον που δεν αναπνέει, (β) πώς 

θα σε βοηθούσαν οι θεατές, (γ) 

τον εξοπλισμό που χρειάζεσαι για 

μια διάσωση. 
 

ΕΕιικκόόνναα  99::  Πες μου 3 τρόπους που μπορείς 

να δυναμώσεις: (α) τον εαυτό σου, (β) τους 

ανθρώπους γύρω σου. (γ) Πώς πρέπει να 

σου συμπεριφερθεί κάποιος για να νιώσεις 

ότι σε αγαπάει και σου προσφέρει γνώση; 
 

ΕΕιικκόόνναα  1100::  Πες μου 2 λόγους για τους 

οποίους: (α) αξίζει να πετυχαίνεις τους 

στόχους σου, (β) είναι ωραίο να συμμετέχεις 

σε μια καλή ομάδα, (γ) είναι ωραίο όταν 

μεγαλώσεις να δημιουργήσεις και εσύ κάποια 

ευκαιρία για παιδιά. 



 

Ο Συγγραφέας: Ο ΣΣττάάθθηηςς  ΑΑββρρααμμίίδδηηςς, DipEd, BEd, MSc, 

PhD έχει υπηρετήσει το χώρο του υγρού στίβου και της 

ασφάλειας στο νερό ως αθλητής, εκπαιδευτής, πανεπιστημιακός 

και επαγγελματίας στα μέσα μαζικής ενημέρωσης για 30 χρόνια. 

Εργάζεται στο ΚΕΕΛΠΝΟ και είναι Διευθυντής Αθλητικής 

Ναυαγοσωστικής στην Ελληνική Ομοσπονδία Υποβρύχιας 

Δραστηριότητας. Ήταν Λέκτορας Υγρού Στίβου/Επισκέπτης 

Ερευνητής στο Leeds Metropolitan University, Σύμβουλος 

Πρόληψης Ατυχημάτων - Αγωγής Υγείας στη Γενική Γραμματεία Δημόσιας Υγείας του 

Υπουργείου Υγείας, Συμπρόεδρος του πρώτου International Aquatic History Symposium and 

Film Festival (IAHSFF), δημιουργός του Εθνικού Προγράμματος Ασφάλειας στο Νερό και 

ιδρυτικός διευθυντής του Πανελληνίου Πρωταθλήματος Αθλητικής Ναυαγοσωστικής. Με 

περισσότερες από 80 διασώσεις, 150 πιστοποιήσεις από 10 χώρες, 15 βιβλία και 300+ 

δημοσιεύσεις/επιστημονικές ανακοινώσεις σε συνέδρια, είναι ένας από τους πιο αφοσιωμένους 

ειδήμονες ασφάλειας στο νερό στον κόσμο. Υπήρξε πανελληνιονίκης υδατοσφαίρισης, κάτοχος 

τίτλων από εθνικά / παγκόσμια καλλιστεία, ενώ έχει τιμηθεί 17 φορές σε 8 χώρες. Από τα 

βραβεία του ξεχωρίζουν τα Paragon Aquatic Safety και ISHOF Service του International 

Swimming Hall of Fame, δυο Diplomas του Royal Life Saving Society Commonwealth, 

που τελεί υπό την αιγίδα της Βασίλισσας Ελισάβετ II και το Best Young Film Director από 

την κριτική επιτροπή του IAHSFF, της οποίας επικεφαλής ήταν ο Greg Bonann. To 2015 

το World Open Water Swimming Association τον κατάταξε στους "50 Σπουδαιότερους 

Υδατανθρώπους στην Ιστορία της Κολύμβησης Ανοιχτής Θαλάσσης". Πιστεύει ότι όταν 

συναντηθούμε, ο Δημιουργός μας θα ρωτήσει τι κάναμε στη ζωή για την αγάπη και τη γνώση. 
 

Ο Εικονογράφος: Ο ΝΝίίκκοοςς  ΚΚοουυρρεεμμέέννοοςς έχει σπουδάσει 

μαθηματικά και εργάζεται ως ελεύθερος επαγγελματίας. Στη 

ζωγραφική και την εικονογράφηση είναι αυτοδίδακτος. Έχει 

πάρει μέρος σε εκθέσεις κόμικς ενώ έχει εικονογραφήσει παιδικά 

βιβλία και άρθρα. Με το Στάθη εργάζεται πολλά χρόνια πάνω σε 

βιβλία ναυαγοσωστικής όπως Το Εγχειρίδιο του Έλληνα 

Ναυαγοσώστη (1998), Εξειδικευμένος Ναυαγοσώστης (2001), 

Ναυαγοσωστική Πισίνας/Waterpark (2003), Αληθινά 

Ναυαγοσωστικά Περιστατικά (2006), Lifeguarding Means… Prevention of Accidents in 

and around the Water (2006), Διάσωση Νερού & Ναυαγοσωστική Πισίνας/Waterpark 

(2007), Εγκόλπιο Ασφάλειας & Διάσωσης (2008), History of Aquatic Safety (2010), 

Βρεφική Κολύμβηση (2012), Near-Death Experiences while Drowning (2015). Σκίτσα 

του έχουν δημοσιευτεί για μία δεκαετία στα περιοδικά Υποβρύχιος Κόσμος, Greek Diver, 

Βυθός, Ψάρεμα, Technical Rescue Magazine και Πισίνα. 



 

 33  

 

ΗΗ  ΙΙσσττοορρίίαα  ττοουυ  ΑΑλληηθθιιννοούύ  ΙΙδδρρύύμμααττοοςς  AACCFFCC..  

Στις αρχές του 1990, ο GGrreegg  BBoonnaannnn, δημιουργός της 
παγκοσμίως διάσημης τηλεοπτικής σειράς Baywatch, 

τιμημένος από το International Swimming Hall of Fame και 

το International Life Saving Federation για το εξέχον έργο 

του στον κινηματογράφο και τη διάσωση, σκεφτόταν τη 

δημιουργία μιας “θεματικής κατασκήνωσης σε στυλ 

Baywatch.” Η TTaaii  CCoolllliinnss, σεναριογράφος και 

πολυβραβευμένη επαγγελματίας, τιμημένη με το Humanitarian 

Award 1999 πλάι στους Kofi Annan και Al Gore, ρώτησε 

τον Bonann αν σοβαρολογούσε. Του άρεσε η ιδέα αλλά λόγω αυξημένου φόρτου εργασίας ως 

σκηνοθέτης και παραγωγός της σειράς, δεν είχε χρόνο να ασχοληθεί με την υλοποίησή της.  

Η Collins, είχε προϋπηρεσία σε εθελοντικά 

προγράμματα, και προσέφερε τις υπηρεσίες της. Δούλευε ήδη 

με παιδιά και σκέφτηκε ότι θα ήταν καλή ιδέα να φτιάξει μια 

κατασκήνωση για άστεγα παιδιά, που ζουν μέσα στην φτώχεια 

σε μια περιοχή γεμάτη συμμορίες και βία. Τα παιδιά αν δεν 

έβρισκαν δημιουργικές διεξόδους για να χτίσουν τα όνειρά τους, 

θα παραστρατούσαν. Το όραμα του Greg ήταν να τους δώσει 

την ευκαιρία να μάθουν κολύμπι, καρδιοπνευμονική ανάνηψη, να 

είναι ασφαλή στο νερό, και να έχουν ευχάριστες αναμνήσεις. 

Το 1992, το “Camp Baywatch” πήρα σάρκα και οστά 

στο Pepperdine University και γρήγορα έγινε κάτι παραπάνω από μια καλοκαιρινή 

κατασκήνωση. Προσέφερε ποικιλία προγραμμάτων για παιδιά από την ημέρα που πήγαιναν 

παιδικό σταθμό μέχρι την είσοδό τους στο πανεπιστήμιο. Οι ιδρυτές γνώριζαν ότι, για να 

κάνουν τη διαφορά, έπρεπε να χτίσουν μακροχρόνια προγράμματα, που θα ενέπνεαν τα παιδιά 

να αποκτήσουν αυτοπεποίθηση. Ο καλύτερος τρόπος για να το πετύχουν ήταν να τους δώσουν 

κάτι για να παίζουν, να θέτουν στόχους και όνειρα με θετική ενίσχυση, μέσω αθλητισμού, 

προτύπων, υποτροφιών και δεξιοτήτων ζωής. Το ίδρυμα συνεχίζει να μεγαλώνει και να 

εξελίσσεται προσφέροντας περισσότερα προγράμματα στους νέους και τις οικογένειές τους.  

Το Baywatch τελείωσε και έτσι το ίδρυμα μετονομάστηκε σε Μια Ευκαιρία στα 

Παιδιά ώστε ο τίτλος του να ανταποκρίνεται στο έργο του (www.achanceforchildren.org). 

Έχει βοηθήσει παιδιά στην Αμερική, στη Ν. Ζηλανδία και τη Ν. Αφρική, βοηθώντας τα να 

αποκτήσουν την "κατασκηνωτική" εμπειρία. Η TTaaii και ο GGrreegg είδαν το όνειρό τους να γίνεται 

πραγματικότητα.  

Το Ίδρυμα Μια Ευκαιρία στα Παιδιά είναι αφιερωμένο στα παιδιά. Οι ιδρυτές του, 

γνωρίζουν ότι τα παιδιά πηγαίνουν σε ότι τα συναρπάζει ... αλλά μένουν όπου υπάρχει αγάπη.  



 

 34  

 

ΣΣχχόόλλιιαα  γγιιαα  ττοο  ΠΠααιιδδιικκόό  ΒΒιιββλλίίοο..  
 

WOW!!! FANTASTIC!!! 
Gregory J. Bonann  

To: Stathis Avramidis  

Fri, Mar 8, 2013 at 11:45 PM 

 

Stathi,  

I have just returned home from a trip to Cape Town (where we may be shooting Rescue 3) 

and your Fairy Tale Book was waiting for me!!! It is so thoughtful and fantastic that you did 

it for us! Tai was in tears.. and laughter as she read it to me aloud in the car as we were 

driving home from the airport, immediately upon opening it up! We can't thank you enough. 

Also thanks to your collaborator/illustrator Nikos! He is so talented too!! You are such a 

talented man… NOW you may have to come to Cape Town to see me!!! With best regards 

and profound appreciation, Gregory J. Bonann, Tower 18 Productions 
 

 
 

Hi from Tai 
Tai Collins  

To: Stathis Avramidis 

Mon, Apr 8, 2013 at 9:34 PM 

 
 

Stathis, 

Greg received your package and we have been giggling over your children's book! LOVE it! 

Love to talk and see what you have in mind for it! Greg says great things about you and your 

creativity! Hope to do some fun thing together soon! Thank you!!! Tai Collins 
 

"The test of our progress is not whether we add more to the abundance of those who have 

much, it is whether we provide enough for those who have too little." Franklin D. Roosevelt 
 

 

Re: Permission to reproduce "A Chance for Children"  

fairy tale for National Water Safety Campaign 

Gregory J. Bonann  

To: Stathis Avramidis 

Sun, May 24, 2015 at 6:42 AM 

 

Stathis, 

Congratulations on your great work and service, it is fantastic what you do. You have my 

permission to use the fairy tale book in any way you wish to help the children of Greece. I 

hope you are well and wish you the best of success on all of your endeavours. With best 

regards, Greg 

 

Gregory J. Bonann, Tower 18 Productions 

"It is easier to build strong children than to repair broken men." 

~Frederick Douglass 

 



 

 35  

 

 



 

 36  

 

 



 

 37  

 

 


