




































Ηλίας ΤσέχοςΗλίας Τσέχος

εελεύθερεςλεύθερες
εεξορίεςξορίες

εξιτήριον









Ηλίας ΤσέχοςΗλίας Τσέχος

εελεύθερεςλεύθερες
εεξορίεςξορίες

εξιτήριον



Ελεύθερες Εξορίες
A' & Β' ΨΗΦΙΑΚΗ ΕΚΔΟΣΗ, Βέρμιο 2019

Ηλίας Τσέχος
Τηλέφωνα επικοινωνίας: 2332051124,  693999902
E-mail: tsexilias@yahoo.gr 

Παρακαλούμε σκεφτείτε το περιβάλλον πριν εκτυπώσετε

Η συλλογή ποιημάτων “Ελεύθερες Εξορίες” του Ηλία Τσέχου διανέμε­
ται ελεύθερα στο Διαδίκτυο σε μορφή ψηφιακού βιβλίου με άδεια 
Creative Commons

[Αναφορά προέλευσης - Μη Εμπορική Χρήση – Όχι παράγωγα έργα]

mailto:tsexilias@yahoo.gr
https://creativecommons.org/licenses/by-nc-nd/3.0/gr/


Σ' έναν κόσμο που 
Δεν διορθώνεται

Για να μαζέψεις την 
Αλήθεια αύριο

Σήμερα κι εχθές 
Όπως ήσουν

Δεν υπάρχει





ΕΛΕΥΘΕΡΕΣ ΕΞΟΡΙΕΣ

Ιχνογραφίες

Τι είναι Ποίηση;
Η κάθε στιγμή Μέλλοντος

Και Ποίημα;
Όλη η στιγμή Παρελθόντος

Της ζωής που αν φεύγει 
Στον ίδιο τόπο να έρχεται

- 9 -



ΗΛΙΑΣ ΤΣΕΧΟΣ

Όσο λαδώνεται ο καιρός πεθαίνεις

Στην τσέπη ένα μεσημέρι
Δεν έχει απαντήσεις όσο πας 
Μήτε όταν επιστρέφεις

Να ηττηθούμε ή 
Να μας νικήσεις 
Άνοιξη ελεύσεως

Δίχως να λιγοστεύεις ευτυχία τη ζωή 
Η ποίηση την πολλαπλασιάζει

Καμένες φλέβες οι Σκουριές 
Και αίμα από τον θάνατο 
Θάνατος έρχεται

Και αν αργώ θυσίασε με
Οι κόποι μου έχουν γραφτεί

- 10 -



ΕΛΕΥΘΕΡΕΣ ΕΞΟΡΙΕΣ

Σεβασμός στο μαξιλάρι

Σαν γέρνω στο κεφάλι μου 
Γέρνω και στο μυαλό μου 
Πως ανεμίζουν τα μαλλιά 
Τα βράχια πιο πικρά
Στο αίμα καταρράκτες

Βροχές το μαξιλάρι μου 
Χιόνι να με σκεπάζει
Να ξημερώνομαι
Που μ' έταξαν να λιώνομαι

Κι εσύ
Δεν σπέρνεις τις ανάσες σου 
Να ζήσουν πιο πολλοί
Τα ακροκέραμα πολύ 
Στα όρη κάμποι

- 11 -



ΗΛΙΑΣ ΤΣΕΧΟΣ

Μόνον οι ποιητές πεθαίνουν στα ποιήματα

Χειρονομίες αμελέτητες 
Η γνώση δεν αγαπά
Στα ρεκόρ αθλητές ρημάζουν

Το χρήμα αυνανίζεται 
Γάμος ευτελίζεται
Οι αναγνώσεις

Δεν είναι γονείς τα παιδιά 
Τα σχολεία να πάνε σχολείο
Τα ποιήματα ας πάνε να δουλέψουν

Σπούδαζε συνεννόηση 
Η προσευχή έχει τέλος 
Γλώσσας βάσανα πολλά

Πάει να τελειώσει το ποίημα 
Δεν θέλει, δεν πάει
Τρέχει να προφτάσει, αύριο λέει

Τόσα κακά τάκα τάκα 
Σπουδαγμένοι κι αμόρφωτοι 
Κουρελιασμένοι

- 12 -



ΕΛΕΥΘΕΡΕΣ ΕΞΟΡΙΕΣ

Θεσσαλονίκη! Σαράντα χρόνια απουσίας

Με ξεκίνησες να γράφω 
Δεν λησμονώ
Μωρομάνα, φτωχομάνα, σκατομάνα

Ήρθα να σε δω
Ευτυχώς δεν με είδες
Άλλη στον Βαρδάρη, άλλη στα ΚΤΕΛ 
Άλλη στην Αριστοτέλους
Στην παραλία άλλη

Τα κενά σου από τότε
Διόλου δεν ενοχλήθηκαν 
Όμορφη από κάθε ασκήμια 
Η ευτυχία σου πλάι
Μα πάντα να αρνείται

Σε θυμάμαι να συντομεύεις τη ζωή 
Μάθηση ζωής του Κώλου
Το βιβλιοπωλείο Ραγιά και η υπόγα 
Σπίτι μου

Ο Γιώργος Σαββίδης, ο Γιώργος Ιωάννου, να λάμπουν 
Ο Δημήτρης Μαρωνίτης, ο Ντίνος Χριστιανόπουλος
Γεμίζοντας δρόμους, σκαλοπάτια

Να θυμάμαι τη Στροφή Νεαπόλεως 
Τον Γιώργο αρχιτεκτονημένο

- 13 -



ΗΛΙΑΣ ΤΣΕΧΟΣ

Δεν σου αξίζαμε και μας αρνήθηκες 
Ελπίδα σε είχαμε
Λιμάνι χαμένων ελπίδων

Πικρά ή γλυκά, σε φιλώ 
Με όλα συμφιλιωμένα

Γεια και χαρά αγάπη μου Δικιά μου!

Ήθελα πολύ να μ΄ αγαπήσεις

- 14 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Σίμο Ανδρονίδη

Συνεπής
Εξορίστηκες 
Στις θεουργίες
Στην πρώτη λέξη της ποιήσεως 
Χυτός μακρινός χρόνος
Που δεν θα μάθουμε που πάει
Στρόβιλος στους μύθους του ανθρώπου 
Όψεις διαστέλλοντας
Μετωνυμίες άθλων 
Πολιτείες
Χιλίων κομματίων θρύψαλα 
Διαρκώς ειδώλων
Βίου αγκυροβόλο πένθος 
Επάλληλα αφήγησης
Καλώντας τη χαρά όπως τη λύπη 
Ταγμένα ποιητή να πτωχευθούν 
Να χαμηλώσουν προσδοκίες 
Τριθέσια πληγή ο πολιτισμός 
Του στιγμιαίου διαρκώς
Εγχειρίδιος δείκτης 
Συνήθειες προδίδοντας 
Έμπιστους θυμούς

Ανακαλείς
Απ΄ τα ερείπια της μνήμης 
Μόνον λέξεις
Ίσα ίσα να χωρούν

- 15 -



ΗΛΙΑΣ ΤΣΕΧΟΣ

Να μας περιλαμβάνουν

Αφού στα πόδια το ΄βαλε η αληθεία 
Να σβήει χαραυγές
Η ακατάρριπτη μορφή σου 
Των αρθρώσεων άφθαρτος 
Απαραίτητο τοπίο ακέραιος 
Μαρτυρίες αντηχείο
Δίας εξακολουθητικός λυγμός

Χαίρε Σίμο
Νέε ποιήσεων είσοδοι 
Αλτρουιστή
Του κόσμου ιδιαίτερος 
Παίγνιο μη πανούργο 
Διάλογος εγγύς
Όσων ομνύουν το σώμα 
Και άκου:
Ναι ή Όχι η Ζωή επανάληψη
Δεν αγαπώ τις επαναλήψεις

- 16 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Σωτήρη Παστάκα

Δεν αποφασίζω ή αναποφάσιστος 
Συνθέτεται το ποίημα
Που μια αίσθηση
Το δυναμώνει θύελλα και 
Δεν λαμβάνει δάνεια
Δεν επιθυμεί μουσεία

Δουλεύει γλώσσα 
Αυτοστιγμής
Δεν έχει δεσμό με κανόνες 
Ορθογραφίες μετάφρασης 
Το τέλος εξ αρχής
Ελευθερώνει το σκλάβο 
Την αδυναμία του κόσμου 
Βεβαιωμένο αλύπητα 
Που λιώνει απαρηγόρητα
- Διόλου ορατή η έκδοση σου

Ναι! Ο Ποιητής
Στα βάθη Ζωής Θανάτου 
Εκπλήσσει
Υπάρχει καύσιμο 
Οργή αυτονομίας 
Ομιλία αγάλματος 
Θάνατος διορισμένος

- 17 -



ΗΛΙΑΣ ΤΣΕΧΟΣ

Τα λέμε με τον Γεράσιμο Λουκάτο

Μέγισθε Πόντιε 
Ουρανίων θραυσμάτων 
Ηλία φίλε
Καλές εορτές
Και φιλότητας θρόισμα

Υπάρχουμε ευγνωμοσύνη 
Όσο χαίρει η ποίηση

Κι αφού μας καλεί 
Περνούμε από τον Άδη 
Σκάβουμε όλο το μέλλον 
Ίδιο είναι

- 18 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Παντελή Τσαλουχίδη

Πράματα και θάματα
Είσαι ροκάς; Χάνεις τον Βοwie
Eίσαι σκυλάς; Χάνεις τον Παντελίδη
Είσαι ρεμπετόφιλος; Χάνεις τον Μπάμπη Γκολέ 
Είσαι Μαρξιστής, τον Ουμπέρτο Έκο

Χάνεις αυγά και πασχάλια 
Από τη μια η κυβέρνηση 
Ποζάρει για Αριστερά
Από την άλλη η Παπαγγελή 
Είσαι φωτογραφία;
Πάει κι ο Γιάννης Κυριακίδης

Θέλεις Όμηρο, Ηρόδοτο 
Έδρανα, φοιτητές;
Έφυγαν ταξίδι με τον Μαρωνίτη 
Κορίτσια ο Μπάρκουλης;
Πάει και η Σοφία Ρούμπου “Κορίτσι του 17”

Ντάριο Φο πλήρωσες πλήρωσες
- Όλα τα χεσμένα -
Λέοναρτ Κοέν πότε ξαναπάμε Ύδρα!

Τι θέλετε ορέ βδέλλες
Βρέχει πάντα σαν τον Κάστρο 
Όσο είστε κάτω από ομπρέλες

- 19 -



ΗΛΙΑΣ ΤΣΕΧΟΣ

Γεια χαρά Γιώργο Μιχαηλίδη 
Πέτρος Φυσσούν φυσούν 
Πάει κι ο Ευθύμης Βαρλάμης
Κι ο Τζώρτζ Μάικολ ο κομμουνιστής 
Πέθανε κι ο Γιώργος Μοσχίδης
Και ο Θόδωρος Αντωνίου 
Αχ! Μάρκο Μέσκο

Πάει ο χρόνος, φοβάται 
Πέθανε πολλές φορές

- 20 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Γεράσιμο Δενδρινό

Τον είδα αργά στη νύχτα 
Δημόσια Τηλεόραση
Ενός που όταν μιλά 
Η ψυχή του
Από τώρα στον παράδεισο

Στίχος στοργή 
Χαρά διάδοσης 
Ζωή στο βουνό
Στο χωριό στο σπίτι στο χωράφι 
Πόλεμος οι λέξεις
Ασκώντας ποίηση
Βίος, ανάμεσα η δόξα

Και η Μητέρα;
Μια βυζαντινή εικόνα 
Απ΄ άλλους κόσμους 
Με μας καμία σχέση 
Πολίτες πόλης
Καταβασανισμένοι 
Να τραμπαλίζεσαι

Σημαντικός
Δεν καμαρώνει επιτυχίες 
Ο τελευταίος
Σ' αυτό τον τόπο αναλλοτρίωτος 
Τον είδα

- 21 -



ΗΛΙΑΣ ΤΣΕΧΟΣ

Τα λέμε με την Κική Δημουλά

Αληθινά ευχαριστώ
Η χαρά να σας διαβάσω 
Πόσο με κέρδισε

Και καλοί χορευτές
Και έξυπνοι τραγουδιστές
Διαπεραστικοί καλπάζοντες ποιητές 
Τα ποιήματά σας
Λίγο τα γκέμια ορμητικού 
Ποταμού αν σφίξετε
Θ΄ ακούγεται καλύτερα 
Το γάργαρο νερό σας

“Και η αλήθεια ψέμα είναι;” 
Ψέμα ακόμα και η αλήθεια;
“Πως και οι άλλοι πιθανότητες είναι 
Που θέλουν να ζήσουν;”
Ψέμα και η αλήθεια “Ότι ουδείς 
Μα ουδείς
Θεμέλια ρίχνει στις λέξεις;”

Επιζούμε τελικά
Χάρη και αντίδοτο 
Παράγει η ποίηση σου κι η 
Ευγένεια σας

Φύλατα

- 22 -



ΕΛΕΥΘΕΡΕΣ ΕΞΟΡΙΕΣ

Και διαφύλαξε τα άνθη 
“Μια άλλη χώρα λείπει”
Και σε περίπτωση
Λόγω όσων κατασπαρακτικών 
Με κατασπάραξαν 
Μετανοήσατε για τα βιβλία 
Που μου αφιερώσατε
Αγάπησα
Τα επιστρέφω
Με το ταχυδρομείο των “λυπήσεων”

Ένα παγκάκι είμαι Άλλη χώρα

- 23 -



ΗΛΙΑΣ ΤΣΕΧΟΣ

Τα λέμε με την Αρετή Γκανίδου

Να σ' ευχαριστήσω 
Αγριόχορτο στόμα 
Βιβλίο αγκαθιών 
Όμορφο στα άνθη

Ν' αποδομεί τη 
Λογική τη γλώσσα
Από ερείπια ωστόσο

Επιθυμία να μείνεις 
Αδιαπραγμάτευτος 
Αναδεικνύεται

Στις ομορφιές η αφοσίωση 
Η αγριάδα στη φωνή
Το κριτικό σου βλέμμα 
Στιφάδα

Θρυμματισμάτων γλώσσα 
Τολμηρά αιρετική
Που αναγκαιότητα γεννά 
Εσώτερο χορό
Και γράφε γράφε
Στην υψηλή διαύγεια σου

- 24 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Παντελή Παντελίδη

- μήνα προ θανατηφόρου ατυχήματος -
στη μνήμη του

Παντέλα ανοίγεις Κυριακές
Τα λέλουδα πλατφόρμες στην πίστα

Είμαι ο Παντελίδη
Δεν αναγνωρίζω τη φωνή μου 
Νικώ έναν λαό και ηττώμαι
Είμαι το λαμπρό κοπίδι 
Βγαίνω βόλτα μ' άλλα 
Α! Μαλακά ω Μαλάκα

Πατείς την ποίηση
Χαλί Αλή αλί χολή και τραγουδάς 
Τον κόσμο στην πληγή

Που έπρεπε τρεις πίστες 
Μαζί σου να καεί το Ελληνί

- 25 -



ΗΛΙΑΣ ΤΣΕΧΟΣ

Τα λέμε με τον Πόντο

“Έρθα πουλί μ΄ σην μαχαλάς 
Έρθα σην γειτονίας

Κανείς κι κουζ' το όνομας σ' 
Ν' ακούω την λαλία σ' ”

(απόδοση)

Ήρθα πουλί μ' στο μαχαλά 
Ήρθα στη γειτονιά σου

Κανείς το όνομα σου δε φωνά 
Ν' άκουγα τη φωνή σου

- 26 -



ΕΛΕΥΘΕΡΕΣ ΕΞΟΡΙΕΣ

Τα λέμε με την Ίρμα

Λατρεμένη μου Ίρμα 
Τα δυο μας
Καθώς προς στο τέλος της αγάπης 
Οδεύουμε

Έχοντας ελάχιστο χρόνο 
Με λούζεις
Χτενίζεις 
Φροντίζεις 
Με βολτάρεις 
Γαβγίζουμε
Γράφουμε 
Τρεφόμαστε

Όποιος νωρίτερα φύγει 
Να κλάψει
Να πικροκλάψει 
Περισσότερο απ' αυτόν που 
Θα μείνει

- 27 -



ΗΛΙΑΣ ΤΣΕΧΟΣ

Τα λέμε με την Αθηνά Ξανθίδου

Γύρη αγαπητέ Ηλία 
Σμικρύνοντας τη γη 
Το έαρ
Καμβάς καρπών
Στα φαράγγια των λέξεων 
Γόνιμος χορός αινιγμάτων

Καλείς ανάγκες ενός κόσμου 
Που όλοι έπρεπε να ΄μαστε εκεί

Ωκεανίζεις σταγόνες 
Σταγονοποιείς ωκεανούς 
Έρχεσαι από αλλού
Μ΄ όλες τις εισόδους στη μασχάλη

Κοπάδια βάθρα 
Περιπλανήσεων ήρωας
Όλο να ζούμε όλο να πεθαίνουμε 
Ουρανός τον ουρανό χαμηλώνεις 
Δεν επιτρέπεις να περάσει τίποτα 
Και να σε προσπεράσει

Μεταλαμβάνεις την αθανασία 
Προφταίνει το παρόν
Όσων διψούν κελάρισμα
Κόκκινος κατακόκκινος στις κερασιές 
Από ανθό Ηλία σε ανθό

- 28 -



ΕΛΕΥΘΕΡΕΣ ΕΞΟΡΙΕΣ

Πυροτεχνήματα μαδάς 
Φέγγος ιδρώνοντας
Στα σφουγγάρια βουτώντας 
Ηχηρώς αναμέτρηση
Αρχής και τέλους

Γίνε βαθιά ουρανός Αθηνά 
Πρώτη γουλιά το άκυρο
Να μην έχουμε ανάγκες
Πιθανότητες που θέλουν να ζήσουν

Σπάνια γιορτάζει η ζωή από χαρά 
Δεν είναι αθώο το αίμα

- 29 -



ΗΛΙΑΣ ΤΣΕΧΟΣ

Τα λέμε με τον Άσραφ Φαγιάντ

Τα μάτια μας βγάλαμε
Ο θρήνος φόνοι στα σκέλεια 
Βγάλαμε κάτι φωνούλες 
Ποιητές κι άλλοι μηραία
Α! έγραψες κυρίως
“Να πεθάνεις μαζί μου έλα”

Να πεθάνεις
Να πεθάνεις ποιητή 
Να χαρούν τα παιδιά 
Τα σκυλιά τα θρανία 
Η μάνες πατέρες

Να πεθάνεις ποιητή 
Να χορέψουν οι Δύση
Ανατολή Βοριάς Νότος 
Τάφος Η θρησκείες

Να πεθάνεις ποιητή
Οι ποίηση δεν θέλει θάνατον 
Χέστες στο ψωμί τους

Να πεθάνεις μαζί μου 
Ποιητής που είσαι 
Φουρνίζοντας

(Η ανορθογραφία στηρίζει το ποίημα)

- 30 -



ΕΛΕΥΘΕΡΕΣ ΕΞΟΡΙΕΣ

Πίνοντας το φλιτζάνι

Βλέπω δρόμος παγωμένος η καρδιά σου 
Όσα καλά χρωστάς έχουν λιώσει
Τρία άτομα και 10 εκατομμύρια σε 
Θαυμάζουν φτύνοντας
Ευθείες αναστεναγμοί σε τρέχουν

Το αύριο μας θάβει
Αθώο κι ανασταίνεται
Οι οφθαλμοί σου κλείνουν 
Ανοίγουν με εγωισμό 
Φαρδιά η εθνική οδός 
Πρόσεχε στα Τέμπη

Δάκρυα κρυφά 
Το μαντήλι πονά 
Οδύρεσαι
Κι αν καταπιείς το φλιτζάνι 
Αυτό θα σωθεί

Πιάσε σταυρό 
Όχι αυτόν...
Τον ματωμένο σου 
Καημένοι

- 31 -



ΗΛΙΑΣ ΤΣΕΧΟΣ

Οι απουσίες ακούν

Γιατί απ΄τον καφέ μου 
Πίνουν Δημήτριος Φώτιος 
Ούρσουλα φέροντας νερά 
Ομίχλη απλωμένη

Βαρούν την Κυριακή οι κυνηγοί 
Η Ίρμα στα πόδια μου
Κουλουριασμένος ύπνος

Γιατί ο Φώτιος είπε
“Μπήκες μόνος και νταής 
Στη μοίρα σου την ποίηση”
Και ο Δημήτριος έτρεξε για να σωθώ 
Χθες βράδυ

Καφές πικρόμαυρος 
Απ΄ τα χαράματα
Βαθύς μονάχος
Μην ξημερώσει η γουλιά 
Κι απουσιάζω

Γιατί ημερολόγιο
Όταν πληγιάσει η φιλία
Και τα νερά της χαμηλώνουν απ΄ τις στέγες 
Λύσε το όνειρο που σε κατάκλυσε
Να ελευθερωθεί

- 32 -



ΕΛΕΥΘΕΡΕΣ ΕΞΟΡΙΕΣ

Ο γάλανθος μαστός

Ομίχλη Υγρός καιρός
Στο Μονοπάτι των Πηγών 
Γάλανθοι πολλοί
Δίνοντας χυμούς
Ο Ερμής στον Οδυσσέα 
Από την Κίρκη να σωθεί

Μα πάλι γέμιζε το βάδισμα ο χρόνος 
Γαλανθώνοντας
Αφού
Όσα λούλουδα έστελνε 
Πίσω γυρίζαν ένα ένα 
Άχρηστε Άγιε Βαλεντίνε 
Άχρηστε

Αμαριλλίς
Κάθεσαι πλάι μου και 
Γράφεις ποιήματα
Και όπως χιόνιζε 
Κύλαγες το
Βέρμιο αγκάλες 
Ζωήρεψα για λίγο 
Σαπφώ αγκάλιασα
Και Λόρκα που εφίλησα, 
Πάντα θυμόμουν τη ζωή 
Να με θυμάται πάντα

- 33 -



ΗΛΙΑΣ ΤΣΕΧΟΣ

100.000 ευρώ το ποίημα βουλευτή

Πέφτει πέφτει ένα ποίημα 
Συχνάζει στον Πικρό Καφέ
Χιλιάδες εκατό ευρώχορτα ορμά 
Αυξήσεις αναδρομικές στο πέτο

Τι βουλευτές ποια λέλουδα 
Της μάνας μας γκομάρια 
Έρχονται από πηγές πληγές 
Πέφτουνε σε αγκάλες 
Οπού 'χουν χρήματα πολλά
Κάρβουνα αναμμένες στάχτες

Έπεσα σε καρδιές θυμώ 
Σταμάτησα να κοινωνώ 
Τόσα κοστίζει κάθε ποίημα
- Διεγερτικά ευρώ 100.000 - 
Κοφτά να σας ξεσκίζει

- 34 -



ΕΛΕΥΘΕΡΕΣ ΕΞΟΡΙΕΣ

Ταφεία

Ακρίβαιναν 
Η σάλτσα
Τα απορρυπαντικά 
Τα ραδίκια ανάποδα 
Οι παγίδες

Ευρώπη
Ποτέ δεν έδωσες ένα βυζί 
Δυο αν δεν πήρες

Τελείωνε μούτρο πουγγί 
Άχνα μη βγάλεις
Και όταν ρωτούν φουκαριάρικο 
Τι καιρό θα κάνει
Απάντα
Ή θα βρέξει ή θα χιονίσει
Ή καλό καιρό ο κώλος σας θα κάνει

Γιατί σήμερα η ποίηση 
Διαβάζεται
Για όσα δεν λέει
Ή γιατί, δεν τα λέει

- 35 -



ΗΛΙΑΣ ΤΣΕΧΟΣ

Παγκόσμια Ημέρα Γ ο υ ρ ο υ ν ο κ ε φ α λ ή ς
25.3.2016 Αγίες Βαρβάρες Ημαθίας

Διαβάστηκαν ποιήματα 
Φιλοξενίες
Πετάχτηκαν καρδιές ιστορίες
Πέντ΄ έξι γουρουνοκεφαλές στο δρόμο 
Προσφυγικά ροδάκινα 
Ημαθίας

Από τους 210 κινδύνους πρόσφυγες
Οι 150, μηνών τριών και έως δέκα χρόνων!

Έχει ο καιρός γυρίσματα:
ΗΠΑ 5000 πυρηνικές κεφαλές - Β. Κορέα 5 
ΗΠΑ 16 εισβολές σε άλλες χώρες - Β. Κορέα 0 
ΗΠΑ 500.000 θύματα αμάχων - Β. Κορέα 0 
ΗΠΑ 58.000.000 ανασφάλιστοι - Β. Κορέα 0
ΗΠΑ 18.772.300.000.000 ντόλαρ δημόσιο χρέος - Β. Κορέα 0

Ξεβρακωθείτε νούμερα
Τι ποίημα διαλέξατε για να πεθάνετε!

- 36 -



ΕΛΕΥΘΕΡΕΣ ΕΞΟΡΙΕΣ

Κυδώνια

Κάτι κυδώνια σάπισαν 
Κάποια μαντάτα
Έγειρε λαιμός τα μύρισε 
Γέμισαν εικόνες βάθια

Όσα δεν σάπισαν 
Πως ευωδιάζουν
Σε κοιτούν σε ζητούν 
Σαν θέλω μοιάζαν

Κι ευαίσθητα
Μελαχρινή μεγαλόσωμη 
Η τελευταία μύγα
Τέλη Νοέμβρη Σκληρά πολέμησε 
Μούντζωσε
Όλο το χειμώνα 
Μάτωσε μούρες 
Καναπέδες ΤV 
Ποιήματα μονάχα

Κι αναπάντεχα
Έφερε στο νου χωρισμούς 
Μη ενθυμούμενη
Λόγους κι αιτίες

- 37 -



ΗΛΙΑΣ ΤΣΕΧΟΣ

Επιτάφιος πάντα

Ιδέστε πως πίνει τον καφέ 
O Εσταυρωμένος

Κατόπι οι κατινούλες 
Bλέπουν το φλιτζάνι 
Αίματα αποχαιρετούν 
Πικρά προδομένα

Σφάζουν το αρνί
Βαθιά στα σπλάχνα 
Σουβλίζουν την αλήθεια 
Τον πόλεμο 
Πετυχημένη γεύση

Η εκκλησία ευλογεί
Το παραμύθι στα παιδιά 
Κόκαλα δεν αφήνει

Ξεμυαλισμένε κόσμε 
Ξυρίσου μια φορά κι εσύ 
Όμορφος άντρας γίνε
Ανόητε
Ραντίζω 10 ημέρες 
Δέκα μέρες τώρα
Σε δέκα μέρες πάλι θα ραντίσω 
Ράντισα
Παλούκι δηλητήριο που κάθισα

- 38 -



ΕΛΕΥΘΕΡΕΣ ΕΞΟΡΙΕΣ

Θα πληρώνουμε να μας διαβάζουν

Αν κριθούν τα πρωινάδικα 
Τα μεσημεριανάδικα
Τα βραδυνάδικα 
Με λαχεία
Χιλιάδες ευρώ
Αυτοκίνητα και άλλα δολώματα 
Για τηλεθέαση

Αν κριθούν οι μισθοί
Οι συντάξεις τα καφενεία η 
Παιδεία
Ημερολόγια
Πολιτιστικοί συλλόγοι και 
Πως με τι χαμογελάτε όλοι 
Ή πονάτε ...

Σε λιγάκι
Αλάνια μάγκες
Ντερμπεντέρισσες

Θα πληρώνουμε να 
Μας διαβάζουν

- 39 -



ΗΛΙΑΣ ΤΣΕΧΟΣ

Μελοποιώντας την κουζίνα

Όλοι μαζί
Στην κουζίνα στα πιάτα στα μούσμουλα 
Στα λάχανα λεμόνι
Βάζα ταψί ταπί
Μπελφόρ αράχνες σέλινο 
Κάκτοι λωτοί αρχεία 
Σπαθόνια πριόνια
Αγυάλιστα ασημικά

Όλα στρωμένα 
Πάχνη στο Τραπέζι 
Ανθίζουν κρανιές 
Δένουν τα γαύρα
Αγριοπρουνιές πανέτοιμες 
Αμετανόητη η Κασσιανή

Δεν βλέπω Survivor 
Δεν θέλω χρήμα
Κύλησε αμαρτίες
Δεν νίκησε εχθρούς 
Φόβισε κώλους

Διαβάζετε ποίηση 
Μη γράφετε
Χέστες Χέστριες 
Έρχεται η άνοιξη ως 
Να μην έφυγε ποτέ!

- 40 -



ΕΛΕΥΘΕΡΕΣ ΕΞΟΡΙΕΣ

Η έρημος του κόσμου

Η ποίηση μου 
Ερήμωσα
Και δεν ξεσκόνισα 
Φαντάσου

Είμαι νερό που 
Πίνει αμαρτίες και 
Ρουφά ως να
Τεντώνεται
Πέος σαν πεθαίνεις

Είμαι τραπέζι 
Όχθη που ευωδά 
Γιατί κρυφά
Εμπρός αυλή Αυλή οπίσω 
Μια κερασιά 
Ετών 32
Η μάνα πρώτη συσκευάστρια των άστρων

- 41 -



ΗΛΙΑΣ ΤΣΕΧΟΣ

Ξοφλήματα

Σταμάτησες τον πόλεμο; 
Σταμάτησες να γράφεις;

Μη σταματήσεις μη
Στο πιο στενό σημείο και βαθύ 
Αναστενάζει το φαράγγι
Χαλίκια αμαρτωμένο 
Γαμψά φυλακισμένο

Σταμάτησες να τρως; 
Σταμάτησες μισθός;

Σκιές πυξάρια και 
Φωτογραφίες
Δεν έχουν εξαίρεση 
Όλα λερώνονται 
Να μη σε χωρά ο
Δίχως τόπο τόπος σου

- 42 -



ΕΛΕΥΘΕΡΕΣ ΕΞΟΡΙΕΣ

Μάχες που σκότωσα

Δεν θα ξανανταμώσουν 
Πόλεις χωριά
Χώρες γειτόνοι 
Ποτάμια κυλιστά
Που έζησα ανθρώπους 
Νορβηγία Ιταλία Ελβετία 
ΗΠΑ Αγγλία

Σε κάθε μουσείο έκθετος 
Βιβλίο τσέπης
Να μπαίνω απ' τα 
Παράθυρα
Να βγαίνω πόρτα 
Μνήμη σιδηρόδρομος 
Σταθμός και χάρτης

- 43 -



ΗΛΙΑΣ ΤΣΕΧΟΣ

Ωραίος μισθός

Πολλές γυναίκες μ' Ερωτεύτηκαν
Δύο με δέσαν κόμπο

Κάμποσοι άνδρες
Εγώ εραστής δύο φορές 
Όλα κυλώντας αύριο 
Όλο χθεσινός

Τι κάθομαι και γράφω 
Τώρα που πλέον ξεύρω 
Δεν έζησα όπως ήθελα

- 44 -



ΕΛΕΥΘΕΡΕΣ ΕΞΟΡΙΕΣ

Ξέρει ο Ντουνιάς

Όσα έχουν φύγει φεύγουν 
Φεύγουν για παντοτινά 
Όχι από ίδιους δρόμους

Όσα έχουν μείνει μένουν 
Μένουν για παντοτινά
Δεν αφήνουν ίχνη

Κάτι ξέρει ο ντουνιάς 
Και κρατάει το μαχαίρι
Και σκοτώνεται ο φονιάς

Όσα επιστρέφουν επιστρέφουν 
Επιστρέφουν σαν μωρά
Κλαίνε και πονούν γερά

Όσα δεν γυρίζουν δεν γυρίζουν 
Δεν γυρίζουν στάχτες σαν φωτιά 
Όλα ήταν του νοτιά

Κάτι ξέρει ο ντουνιάς 
Και κρατάει το μαχαίρι
Και σκοτώνεται ο φονιάς

- 45 -



ΗΛΙΑΣ ΤΣΕΧΟΣ

Δευτέρα αλαργινή

Βρήκε το σπίτι ένα πρωί
Χαμήλωσε το μεσημέρι να ανεβεί 
Κέρασε κομμάτια αυλής 
Μεγαλωμένα θράψα ή φράψα

Ταχείες που κουβάλησε 
Εκδρομείς
Γαϊδάρες κοινωνίες
Να βρουν γαμπρούς Δευτέρα

Και στάθηκες ιστορία
Σπίτι διώροφο με κεραμίδια 
Καθώς πλησίαζες

Και η περίληψη;
Τέχνες χτενίζουν τα μυαλά 
Πέφτουν αθρόα
Ανοίγουν κομμωτήρια 
Ξανθά μαύρα ωχρά 
Ένας λαός χτενάς
Ω! Πόσο τυχερός στα κάγκελα

- 46 -



ΕΛΕΥΘΕΡΕΣ ΕΞΟΡΙΕΣ

Οι λέξεις φεύγουν όταν έρχονται

Λέξεις παραθύρια 
Ξενοδοχεία

Λέξεις που δεν ακούν 
Δεν βλέπουν

Λέξεις λησμονημένες 
Να επαναλαμβάνουν

Λέξεις γενοκτόνες 
Ξένες λέξεις

Λέξεις που αν βραχούν 
Μουσκεύεις

Λέξεις νεκρές 
Γεμάτες δισάκι

Λέξεις π' αγάπησαν 
Και δεν μαράθηκαν

Μπούλες! Παλικαρίσια λέξη 
''Πρόσωποι'' παρηγόρια

Λέω να γυρίσω
Εκεί να μείνω, λέξη

- 47 -



ΗΛΙΑΣ ΤΣΕΧΟΣ

Βροχές και καταιγίδες

Βαθιά πλημμύρα η ζωή 
Μες στη ζωή πλημμύρα

Ρίζες κορμούς καρπούς 
Βάρκες να τη μαζεύουν 
Ζημίες που υπέστην
Αγροί αγροτεμάχια

Κτήματα αγροκτήματα
Αγίας Φωτεινής Ροδοχωρίου 
Κατόπιν ισχυρών βροχών 
2016 παρελθόντος Μήλα
Μίλα

- 48 -



ΕΛΕΥΘΕΡΕΣ ΕΞΟΡΙΕΣ

Τόσες σκόνες μες στις τσέπες

Δεν έχει 
Σκόνες πια 
Στις πόλεις
Όλα γίναν σκόνη 
Μόνοι

Τα χωριά
Στο χώμα σκόνη 
Σκόνες γίναν
Και βρόμα 
Τόνοι

Χτυπιούνται ακόμα
Αν είμαι o καλός ποιητής 
Μεγάλος, Μέγας
Μικρός κ.λ.π

Ντροπή σου Τσέχο; 
Αφήσες να ζουν
Να παίζουν Τρωικό Πόλεμο 
Λεηλατώντας

- 49 -



ΗΛΙΑΣ ΤΣΕΧΟΣ

Έχω Πολλά Θυμώ

Με λίγα λόγια
Ανθίζω στις ξεφτίλες 
Των χωριών 
Πόλεων 
Πρωτευουσών
Των Ποίησης
Και κοιμωμένων

Χαμένος δρόμος πάω 
Πηγή μιλώντας
Να φέρεσαι καλά 
Ό,τι κι αν πεις
Με ξένη ζωή θα πεθάνεις 
Πικρό το ποτήρι
Μην το κερνάς κερατά 
Η μάνα μου αργώντας 
Και το αύριο

- 50 -



ΕΛΕΥΘΕΡΕΣ ΕΞΟΡΙΕΣ

Επιγράμματα Σμίλης

Γλυφά Ανάγλυφα 
Μέλλοντα περασμένα 
Βρήκα μια γωνιά 
Θερμά και παγωμένα

Έτσι πεθαίνουμε 
Μες στην καλή χαρά
Που δεν μας ένιωσε ποτέ 
Και δεν μας ένωσε

Στα κάδρα τα γκρεμνά 
Μπαίνω βγαίνω πολλά 
Όσα αν ζήσουν μια μέρα 
Μια μέρα να ζήσω ξανά

Ποιήματα κυλούν 
Σιδηρόδρομοι μακραίνουν

Αν είναι αίνιγμα 
Άγαλμα να μείνεις 
Αν είναι όνειρο
Πραγματικότητα να γίνεις
Και αν μαζεύοντας Ζαμπούκο 
Ύπνος δεν σε παίρνει 
Θυμήσου με

Άλλα εδώ άλλα εκεί

- 51 -



ΗΛΙΑΣ ΤΣΕΧΟΣ

Στο Βέρμιο το χιόνι Κυριακή 
Όσα αγκάλιασα δεν φτάνουν 
Και όσα θέλω δεν προφτάνουν

Η καρδιά μου είναι πουτάνα 
Εγώ της λέω Ναι
Αυτή μου λέει Όχι

- 52 -



ΕΛΕΥΘΕΡΕΣ ΕΞΟΡΙΕΣ

Η φιλία

Σε κοιτώ ανθηρά 
Σαν Ξηρολίβαδο
Η αλήθεια πέρα βοσκά 
Δεν καρπείς
Δεν ομιλείς
Δεν θυσιάζεσαι 
Φιλίας απέτυχες

Έγινες μόσχος σιτευτός 
Αθυσίαστος
Και τυφλοχαύτης

Σε κοιτώ σε κοιτώ
Και θυμώνει το άλμπουμ

- 53 -



ΗΛΙΑΣ ΤΣΕΧΟΣ

Ανθισμένη συκιά

Πρωί πρωί
Συγκεντρωμένη οικογένεια 
Τρέφει δυο εποχές
Πολλά φρούτα
Άκαρπος όπως περνώ 
Τρελαίνεται να γίνει ποίημα 
Παθιάζομαι με μια κόρη 
Την κόβω
Με λατρεύει
Δαμασκηνιές χαμογελούν 
Τα στάρκεν κοκκινούν
Οι άμπελοι κερνούν κρασί 
Κελάρυσμα η πηγή

Αχ! Τι φταίει και αναστενάζουν γεύσεις

- 54 -



ΕΛΕΥΘΕΡΕΣ ΕΞΟΡΙΕΣ

Κ α τ ά ρ ε ς

α
Τα σκουπίδια που 
Πετάτε
Στις καρδιές 
Στις αυλές 
Στους δρόμους 
Πάρκα
Στα βουνά στα 
Θαλάσσια
Είστε εσείς

Τα σκυλιά που 
Κλοτσάτε
Γάτες κρεμάτε 
Πουλιά να 
Σκοτώνετε
Χοίρους και 
Χήρες
Τα φτύνετε 
Βρίζετε
Βράζετε
Ίδια να πάθετε

β
Γυναίκες μόνον αιδοία 
Μαγειριά παιδιά
Λίμνες πλοία βαρκούλες 
Παντού φουρτούνες

- 55 -



ΗΛΙΑΣ ΤΣΕΧΟΣ

Άνδρες που δεν μπορούν 
Δίχως γυναίκες τάχα
Και να παινεύονται 
Γυναίκες να γίνουν

γ
Τη ζωή να μάθεις παιδί μου 
Όχι γράμματα
Όσα κι αν πάθεις

δ
Ένας λυγμός κι ένας αιώνας 
Δεν προλαβαίνεις

ε
Σκόνη μέσα σκόνη έξω 
Ανοίξτε να συναντηθούν 
Σκόνη έξω σκόνη μέσα 
Τέχνη ακριβή

ζ
Δυο ημερών φωτογραφίες 
Πως κιτρινίζουν αιφνιδίως 
Σαν το γοργό κρασί παλιώνουν

η
Μας θέλεις δεν μας θέλεις χάροντα 
Ζωή, ξυπνάς νωρίτερα απ' όλους

- 56 -



ΕΛΕΥΘΕΡΕΣ ΕΞΟΡΙΕΣ

θ
Ό,τι κι αν έγινε
Χωρά ό,τι κι αν γίνει

ι
Ένα κιλό σίδερο 
Ένα κιλό βαμβάκι 
Ποιο είναι πιο βαρύ 
Ένα κιλό βαμβάκι 
Ένα κιλό σίδερο
Ποιο είναι πιο αλαφρό

κ
Ένα στα τρία σκουπίδια στη θάλασσα 
Οι πλαστικές σακούλες

Δυο στα τρία σκουπίδια στη γη 
Οι άνθρωποι

λ
Είμαι κατάρα
Κι εσύ με καταράστηκες

μ
Να περάσεις χαρά
Να περάσεις και λύπη 
Να ανοιχτούμε βαθιά 
Να χαρούμε ό,τι λείπει

- 57 -



ΗΛΙΑΣ ΤΣΕΧΟΣ

Να περάσεις ζωή
Να περάσεις και χάρε 
Να μας πάρεις βουή
Ό,τι λείπει μεγαλώνει τη λύπη

ν
Γιορτή εξορία μεγάλη
Χιλιάδες ευχές στο τσουβάλι 
Στην έρημο η άμμος
Άμμος και πάλι

ξ
Πάντα η αγάπη με νικά 
Κι έτσι χαίρομαι τις ήττες

ο
Μας λούζεις προφήτη
Χορός κεραυνός και μελάνη 
Η πλάνη

π
Η γιορτή μου μας γιόρτασε 
Η μας γιόρτασε άξιζε
Η μας άξιζε πέρασε
Η μας πέρασε δάκρυσε 
Η δάκρυσε μίλησε
Και του χρόνου με κύλησε
Η με κύλησε “Μη με λησμόνει”
Η Μη με λησμόνει “Άι Λιός γύρισε ο καιρός”

- 58 -



ΕΛΕΥΘΕΡΕΣ ΕΞΟΡΙΕΣ

ρ
Μια φορά είπα ναι στην Ποίηση 
Τίποτα δεν αθωώθηκε

σ
Κάθε φορά κι ένα τέλος 
Κάθε τέλος μια φορά 
Οι απουσίες

τ
Ας έρθει ένας έρωτας 
Ακόμα ένας

υ
Άσπρα σύκα 
Μαύρα σύκα 
Σφήκα έγινα 
Και βγήκα

Άσπρα μπήκα 
Μαύρα βγήκα 
Δίχως σύκα 
Η σφήκα

φ
Όταν μελαγχολούν δυνάμεις 
Έρχεσαι βίος ποίηση
Γδέρνεις δεν λογαριάζεις μας

- 59 -



ΗΛΙΑΣ ΤΣΕΧΟΣ

χ
Λερωμένες φωλιές 
Δεκάρα δεν δίνω
Αναγνώστες μου είναι 
Οι επόμενοι αιώνες

ψ
Όλα με ρίχνουν στη φωτιά 
Και πρώτος καίγομαι
Και έτσι καίω
Από τις χαμηλές ως τις ψηλότερες κορφές Τ’ ατέλειωτο 
κακό του κόσμου
Γιατί κουράστηκα 
Να ζουν οι στάχτες 
Να σκορπάμε

ω
Όλες οι κατάρες
Να πέσουν πάνω σας
Οι άλλες όλες καταπάνω σας

- 60 -



ΕΛΕΥΘΕΡΕΣ ΕΞΟΡΙΕΣ

21 Χ ά ι κ ο υ

Ω! Κοινωνία
Είσαι πιο πικρή από 

Τον θάνατο μου

ο ο ο

Ο οίνος ρέω 
Ποταμός, αθώος και 

Αμαρτωλός

ο ο ο

Άνθια που 'χω δει 
Τόσα που είδα άνθια 

Ανθοστόλιστος

ο ο ο

Χορό να φέρεις 
Μπρούτα κύματα κορμιά 

Ολόνυχτος

ο ο ο

Που τόσα φοράς
Και όλα σου ταιριάζουν 

Να μην απορείς

ο ο ο

- 61 -



ΗΛΙΑΣ ΤΣΕΧΟΣ

Τόση λύπη το 
Ποτήρι, ν' ακουμπά στα

Δυο σου χείλη

ο ο ο

Μα σουτ εγώ δεν 
Έδωσα, σουτ πως πήρα 

Διαβολεμένο

ο ο ο

Σαν τα αγάλματα
Δεν κοιτούν δεν μας βλέπουν 

Ξεγελαστήκαν

ο ο ο

3-5 Πηγάδια 
Τρία πέντε κορδόνια

Ένα γάβγισμα

ο ο ο

Και αγροτώ και
Προσφυγώ και ουρανώ 

Ενθάδε κείμαι

ο ο ο

- 62 -



ΕΛΕΥΘΕΡΕΣ ΕΞΟΡΙΕΣ

Πήγε η βροχή
Τις ομπρέλες να φέρει 
Και τους ίσκιους μας

ο ο ο

Βαθιά η δίψα 
Ήπιε όλο το νερό 

Και το ποτάμι

ο ο ο

Φωτογραφίες!
Οι τελευταίες καρδιές 

Είναι φανάρια

ο ο ο

Είμαι χειμώνας 
Μια προσευχή ή χιόνι

Ο σαν χωρισμός

ο ο ο

Έλα ζαρκάδι
Μονοπάτια χόρευε 

Μας κυνηγάνε

ο ο ο

- 63 -



ΗΛΙΑΣ ΤΣΕΧΟΣ

Πως ξημερώνεις 
Άγριο πανηγύρι 

Και τριήμερο

ο ο ο

Αγέρας φτάνει 
Ποτάμι τα σύννεφα 
Σταθμός που πονά

ο ο ο

Να μας θυμάσαι
Άφησες στην αυλή μας 

Μήλα Μπελφόρ

ο ο ο

Μας αγαπούν τα 
Πουλιά, πιο πολύ, όταν 

Κι εμείς πετάμε

ο ο ο

Όσα ζωή δεν
Γνώρισες, ο θάνατος 

Ήδη γνωρίζει

ο ο ο

- 64 -



ΕΛΕΥΘΕΡΕΣ ΕΞΟΡΙΕΣ

Κι όταν πεθάνω
Είδηση δεν θα πάρεις 

Ούτε χαμπάρι

ο ο ο

- 65 -



ΗΛΙΑΣ ΤΣΕΧΟΣ

Το Φθινόπωρο ρουφάς

Ό,τι ζητώ από το fb 
Δεν μου το δίνει

Σαν ταχυδρόμος φεύγει 
Έρωτας ακατάφταστος

Με τυραννούν οι απουσίες
Άξεστοι που ‘ναι οι φίλοι μου

Οι φίλες με λατρεύουν 
Αν και ανάξιος εραστής
Και ποιος δεν είναι θα μου πείτε! 
Άλλα αντ’ άλλων αραδιάζω
Αφήστε με να λέω

Ό,τι ζητώ είναι παρών 
Εγώ απουσιάζω

- 66 -



ΕΛΕΥΘΕΡΕΣ ΕΞΟΡΙΕΣ

Με τόσα ναι, το ''Ο Χ Ι'' γιορτάζουν

Τα σκουπίδια θέλουν πέταμα

Τα λυπάμαι
Τα βάζω δυο πόδια 
Μια πιο κακιά ψυχή
Τα πάμε βόλτα με την Ίρμα 
Στις πηγές του Βερμίου
Κουνώντας την ουρά 
Και γαβγίζοντας

Τα αγράμματα κατόπιν 
Γίνονται γειτόνισσες 
Ξαδέρφες για
Κλάματα
Ασταμάτητα
Γίνονται χωριό
Πόλεις συμπρωτεύουσα 
Πρωτεύουσα Ευρώπη 
Κόσμος
Για βίντεο

Πορεύομαι μ΄ αυτά! 
Αυτά σημαία

- 67 -



ΗΛΙΑΣ ΤΣΕΧΟΣ

Ανθισμένες πράξεις

Δεν είμαι για μια θέση στη Λογοτεχνία 
Δεν ήμουν για μια θέση στη Ζωή

Είμαι για δυο θέσεις στη Λογοτεχνία 
Καμίας θέσης στη Ζωή!

- 68 -



ΕΛΕΥΘΕΡΕΣ ΕΞΟΡΙΕΣ

Τα λέμε με τον Πατέρα και τη Μάνα

Ήμουν δέκα χρονών όταν με πήρε απ' το χέρι, επιβιβα­
στήκαμε στο πρωινό λεωφορείο για τη Βέροια, να αγο­
ράσουμε μια δυνατή ξυλόσομπα, να είμαι ο φύλακας της 
μέχρι το απογευματινό λεωφορείο και ο Κυρ Γιάννης, ο 
πατέρας  μου,  στιβαρός,  αμίλητος,  να  τελειώσει  κάποιες 
δουλειές του αδέσμευτα...  Και λίγο πριν την αναχώρηση 
από Βέροια για Γιαννακοχώρι, εγώ κορδωμένος και ντρο­
παλά,  να τρώμε για  πρώτη και  μοναδικά μία φορά στο 
εστιατόριο,  γωνιακά,  εκεί  ''Κληματαριά'',  στα  σημερινά 
ΚΤΕΛ Βέροιας, μες στη στοά, δέκα χρονών παιδί και να 
το θυμάμαι, σαν τώρα, αυτοκρατορικά! Η μάνα μου με το 
που μας είδε, ρώτησε ανθισμένη: Φάγατε;

Κάμποσα χρόνια, είχε δυο δρομολόγια για Βέροια, τότε, 
που περνούσαν από Μαρίνα, Επισκοπή, Λευκάδια, Κοπα­
νό,  να πάμε και  να γυρίσουμε εννοώ,  στο παραμεθόριο 
Γιαννακοχώρι,  όπως  το  ονομάτιζαν!  Δεκαετία  του  '60, 
μισό  αιώνα  και  δώσε!  Της  σήμερον  καμία  σύνδεση  με 
Βέροια, δυο αστικά δρομολόγια μόνο με Νάουσα, Κυριακή 
αποκλεισμένοι!  Χαίρε  των  παιδικών  παιδιών,  χαίρε  των 
απόντων...

Αυτός μπροστά, εγώ ακολουθούσα, φαίνεται γνώριζε τον 
δρόμο, τον έχει  ξαναπερπατήσει,  που και πότε ιδέα δεν 
είχα,  ανηφορίζαμε  την  οδό  Κεντρικής,  προς  το  κτήριο 
των Δικαστηρίων, με την μεγαλόπρεπη πλατεία του εκείνο 
τον καιρό, φτάσαμε στον Πλάτανο, ένας τεράστιος κορ­
μός,  με  όχι  τόσο ψηλά κλαριά,  σαν πετσοκομένος  φαι­
νόταν ή κλαδεμένος και δίχως χέρια... Εδώ , μου λέει ο πα­

- 69 -



ΗΛΙΑΣ ΤΣΕΧΟΣ

τέρας,  κρεμάσανε οι  Τούρκοι  σαράντα κεφάλια Βεροιω­
τών... Τρόμαξα τόσο, που έκανα δέκα μέτρα πίσω, ήρθε με 
έδεσε στο χέρι του, το προσπεράσαμε, κοίταγα πίσω, σα­
ράντα κεφάλια σε τσιγκέλια τον ακούω να ψιθυρίζει θυμω­
μένα,  οι  παλιότουρκοι φώναξε,  12  χρονών  ήμουν  όταν 
σκότωσαν τον πατέρα μου, και μαζέψαμε τα μπογαλάκια 
μας, και με τον αδερφό μου, μικρότερο, να βασανιζόμαστε 
στους δρόμους του ρημαγμένου Πόντου,  έως την Κων­
σταντινούπολη, με τη μάνα μου, την γιαγιά σου την Γα­
ζού, να μη σταματά το βουβό κλάμα ούτε λεπτό, σε στρα­
τόπεδα απομόνωσης και από κει, μετά 3-4 μήνες, με κα­
ράβι ως τη Σπάρτη, μας έδιωξαν, Λάρισα, μας ξεφορτώθη­
καν τάχιστα και μετά Βέρμιο, Μεσόβουνο, Μεταμόρφωση, 
Γιαννακοχώρι... Έμεινα βουβός και δακρυσμένος στα μέρη 
του πατέρα μου, Απεσλής, περιοχή Απές με τα 24 χωριά 
του και το δικό μας το Ντερμέντασλι ή Δερμέντες σήμερα, 
κοντινό  με  το  Γουζούχ  (Γκιζίκ),  όπως  Μαρίνα-Πολλά 
Νερά, κοντά στους δρόμους του μεταξιού! 

Θάματα και πράματα Πατέρα! Μάνα σε αγκαλιάζω τόσο 
σφιχτά, να λιώνω, η Μπελφόρ μηλιά σας, ζει και βασιλεύει, 
καθώς και η πρώιμη Κερασιά σου, Μπουρλά, κοκκινίζουμε 
κάθε Μάη στις μνήμες σας και ας σου το πω πατέρα, έχω 
μέχρι σήμερα δυο μεγάλα παράπονα από εσέ, το ένα που 
όλα τα γεωργικά ασχολήματα μού το έμαθες, εκτός από 
το κλάδεμα, γιατί λυπόσουν μην καταστρέψω τρία τέσσε­
ρα δέντρα απ΄ τα δέντρα σου, κρίμα, ήσουν και ο πρώτος 
γεωργός, με κάτι χέρια να ξεριζώνουν αγριοβατομουριές 
και  κουμαντάριζες  70  στρέμματα  και  παραπάνω  με  τα 

- 70 -



ΕΛΕΥΘΕΡΕΣ ΕΞΟΡΙΕΣ

μουλάρια σου,  που τα άλλαζες όταν  γερνούσαν,  με 200 
πρόβατα  και  το  δεύτερο,  δεν  μπορούσαμε  να 
κουβεντιάσουμε πάνω από δέκα λεπτά της ώρας, θύμωνες, 
θύμωνα,  έφευγες,  ξέφευγα...  Μεγάλο  παράπονο  να  μην 
είσαι μαζί μου, να μην κάνουμε παρέα.

Μάνα σε γλυκοφιλώ, προχτές ανακάλυψα την μεγάλη σου 
κουλούρα, την έκοψα, 3 πολύχρωμες κουρελούδες έβγαλε, 
τις αέρισα, τις έστρωσα στην κουζίνα, θα περάσουμε όλοι 
μαζί τα Χριστούγεννα, κεριά ανάβοντας σας, μνήμες και 
καντήλια...  Σας  φιλώ  ουρανός,  δάκρυ,  ταχυδρόμος,  ναι 
γράφω ακόμα ποίηση και όχι π ί ε σ η, αν και είναι τόσο 
κοντά αυτά, όπως μπερδευόσασταν να λέτε κι εγώ χαμο­

γελούσα, ναι, πες στον Πατέρα ότι βγαίνει το 12ο βιβλίο 
''Ελεύθερες Εξορίες'' κομμάτια να γίνουν, έτσι όπως χιλιο­
κομματιάστηκε η αγνώριστη Ελλάδα μας σήμερα. Πάρτε 
με  στις  αγκαλιές  σας,  ποτέ  δεν  με πήρατε,  όταν ήμουν 
παιδί...

- 71 -





Περιεχόμενα

Ιχνογραφίες..................................................................σελ.   9
Όσο λαδώνεται ο καιρός πεθαίνεις.....................................10
Σεβασμός στο μαξιλάρι........................................................11
Μόνον οι ποιητές πεθαίνουν στα ποιήματα.......................12
Θεσσαλονίκη! Σαράντα χρόνια απουσίας...........................13
Τα λέμε με τον Σίμο Ανδρονίδη...........................................15
Τα λέμε με τον Σωτήρη Παστάκα.......................................17
Τα λέμε με τον Γεράσιμο Λουκάτο......................................18
Τα λέμε με τον Παντελή Τσαλουχίδη.................................19
Τα λέμε με τον Γεράσιμο Δενδρινό......................................21
Τα λέμε με την Κική Δημουλά.............................................22
Τα λέμε με την Αρετή Γκανίδου..........................................24
Τα λέμε με τον Παντελή Παντελίδη...................................25
Τα λέμε με τον Πόντο..........................................................26
Τα λέμε με την Ίρμα............................................................27
Τα λέμε με την Αθηνά Ξανθίδου.........................................28
Τα λέμε με τον Άσραφ Φαγιάντ..........................................30
Πίνοντας το φλιτζάνι...........................................................31
Οι απουσίες ακούν...............................................................32
Ο γάλανθος μαστός.............................................................33
100.000 ευρώ το ποίημα βουλευτή......................................34



Ταφεία..................................................................................35
Παγκόσμια Ημέρα Γ ο υ ρ ο υ ν ο κ ε φ α λ ή ς
25.3.2016 Αγίες Βαρβάρες Ημαθίας.....................................36
Κυδώνια................................................................................37
Επιτάφιος πάντα.................................................................38
Θα πληρώνουμε να μας διαβάζουν.....................................39
Μελοποιώντας την κουζίνα................................................40
Η έρημος του κόσμου..........................................................41
Ξοφλήματα..........................................................................42
Μάχες που σκότωσα...........................................................43
Ωραίος μισθός......................................................................44
Ξέρει ο Ντουνιάς.................................................................45
Δευτέρα αλαργινή................................................................46
Οι λέξεις φεύγουν όταν έρχονται........................................47
Βροχές και καταιγίδες..........................................................48
Τόσες σκόνες μες στις τσέπες.............................................49
Έχω Πολλά Θυμώ................................................................50
Επιγράμματα Σμίλης............................................................51
Η φιλία.................................................................................53
Ανθισμένη συκιά..................................................................54
Κ α τ ά ρ ε ς..........................................................................55
21 Χ ά ι κ ο υ........................................................................61
Το Φθινόπωρο ρουφάς........................................................66
Με τόσα ναι, το ''Ο Χ Ι'' γιορτάζουν...................................67
Ανθισμένες πράξεις..............................................................68
Τα λέμε με τον Πατέρα και τη Μάνα..................................69



Η ΤΡΙΤΗ ΨΗΦΙΑΚΗ ΕΚΔΟΣΗ 

ΤΗΣ ΣΥΛΛΟΓΗΣ ΠΟΙΗΜΑΤΩΝ 

“ΕΛΕΥΘΕΡΕΣ ΕΞΟΡΙΕΣ” ΤΟΥ ΗΛΙΑ 

ΤΣΕΧΟΥ ΕΓΙΝΕ ΑΠΟ ΤΙΣ ΨΗΦΙΑΚΕΣ 

ΕΚΔΟΣΕΙΣ ΑΝΟΙΚΤΟΥ ΠΕΡΙΕΧΟΜΕΝΟΥ 

«ΕΞΙΤΗΡΙΟΝ» ΤΟΝ ΜΑΡΤΙΟ ΤΟΥ 2019. ΤΗΝ 

ΕΚΔΟΣΗ ΣΧΕΔΙΑΣΕ ΚΑΙ ΕΠΙΜΕΛΗΘΗΚΕ Ο 

ΚΩΣΤΗΣ ΠΑΠΑΖΑΚ

Αριθμός Έκδοσης 
8



Ο Ηλίας Τσέχος γεννήθηκε  το 1952 
στο Γιαννακοχώρι Νάουσας. Από το 
1976 έως το 2001, έζησε στην Αθήνα. 
Για  δέκα  χρόνια  (1976-1986)  συμμε­
τείχε  στα  μπαλέτα  της  ''Δόρα 
Στράτου'' ως χορευτής. Συνεργάστη­
κε  στις  κινηματογραφικές  ταινίες 
των:  Κούνδουρου,  Τζεφιρέλι,  Αγγε­
λόπουλου,  Ζερβουλάκου,  Ψαρρά, 
Αχουριώτη, Χαραλαμπόπουλου, Σμα­
ραγδή, Ρακιντζή, Χούρσογλου κ.ά. 

Έχει εκδώσει 11 ποιητικές συλλογές: 
"Έρημη αλήθεια" - Κέδρος 1978, 
"Ταγμένα" - Διογένης 1980, 
"Δάφνε πόταμε" - Διογένης 1981, 
"Ανθέμια" - Κέδρος 1982, 
"Τα πάθη που φοράς" - Θεωρία 1983, 
"Φωνές σ’ ένα μουσείο, Απρόοπτη ύλη, Μύθοι σγουροί" - Ηριδανός 1985, 
"Διώροφο μέλλον" - Σύγχρονη Εποχή 1988, 
"'Η σταγόνα ή Ωκεανός"- 3η έκδοση 2011, 
"Νόμοι Αφιερώσεων" - 2012, 
''Τα Πλήθη του Ενός'' - 2013, 
''Αγριόχορτο Στόμα'' - 2015 

και "Ελεύθερες Εξορίες" - Βέρμιο 2019  σε ψηφιακή μορφή ανοικτού περιεχομένου.
Ποιήματά του έχουν μελοποιηθεί από τους: Τάσο Γκρους, Θόδωρο Αντωνίου, Σω­
κράτη Βότσκο.  Ποιήματά του έχουν μεταφραστεί  στα:  αγγλικά,  γερμανικά.  λι­
θουανικά, αλβανικά και ιταλικά. Από το 2002 δημοσιογραφεί σε τοπικές εφημερί­
δες των Νομών Ημαθίας και Πέλλας.
Στη ζωή και το έργο του  αναφέρονται τα ντοκιμαντέρ του Ηλία Ιωσηφίδη "Από 
πέτρα και χρόνο" (2009) και "Ή σταγόνα ή ωκεανός" (2010). Έχει αναδείξει το φα ­
ράγγι της Κράστας, τις παιώνιες  Βερμίου και "Το Μονοπάτι Των Πηγών", στο 

Γιαννακοχώρι Νάουσας. 


	Ιχνογραφίες
	Όσο λαδώνεται ο καιρός πεθαίνεις
	Σεβασμός στο μαξιλάρι
	Μόνον οι ποιητές πεθαίνουν στα ποιήματα
	Θεσσαλονίκη! Σαράντα χρόνια απουσίας
	Τα λέμε με τον Σίμο Ανδρονίδη
	Τα λέμε με τον Σωτήρη Παστάκα
	Τα λέμε με τον Γεράσιμο Λουκάτο
	Τα λέμε με τον Παντελή Τσαλουχίδη
	Τα λέμε με τον Γεράσιμο Δενδρινό
	Τα λέμε με την Κική Δημουλά
	Τα λέμε με την Αρετή Γκανίδου
	Τα λέμε με τον Παντελή Παντελίδη
	Τα λέμε με τον Πόντο
	Τα λέμε με την Ίρμα
	Τα λέμε με την Αθηνά Ξανθίδου
	Τα λέμε με τον Άσραφ Φαγιάντ
	Πίνοντας το φλιτζάνι
	Οι απουσίες ακούν
	Ο γάλανθος μαστός
	100.000 ευρώ το ποίημα βουλευτή
	Ταφεία
	Παγκόσμια Ημέρα Γ ο υ ρ ο υ ν ο κ ε φ α λ ή ς 25.3.2016 Αγίες Βαρβάρες Ημαθίας
	Κυδώνια
	Επιτάφιος πάντα
	Θα πληρώνουμε να μας διαβάζουν
	Μελοποιώντας την κουζίνα
	Η έρημος του κόσμου
	Ξοφλήματα
	Μάχες που σκότωσα
	Ωραίος μισθός
	Ξέρει ο Ντουνιάς
	Δευτέρα αλαργινή
	Οι λέξεις φεύγουν όταν έρχονται
	Βροχές και καταιγίδες
	Τόσες σκόνες μες στις τσέπες
	Έχω Πολλά Θυμώ
	Επιγράμματα Σμίλης
	Η φιλία
	Ανθισμένη συκιά
	Κ α τ ά ρ ε ς
	21 Χ ά ι κ ο υ
	Το Φθινόπωρο ρουφάς
	Με τόσα ναι, το ''Ο Χ Ι'' γιορτάζουν
	Ανθισμένες πράξεις
	Τα λέμε με τον Πατέρα και τη Μάνα

