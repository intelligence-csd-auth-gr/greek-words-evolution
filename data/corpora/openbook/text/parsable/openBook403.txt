

















































ΕΙΡΗΝΗ ΑΡ. ΑΝΔΡΟΥΛΑΚΗ

Ενωμένοι μπορούμε
Διαλεκτούλα μια άξια κατσικούλα

Κείμενα: Ειρήνη Αρ. Ανδρουλάκη

Εικονογράφηση: Άννα Χιλετζάκη

Σελιδοποίηση - Επεξεργασία εικόνων: Μαρία Π. Πετράκη

Φιλολογική Επιμέλεια: Δέσποινα Μαρκατάτου

Έκδοση: Αναπτυξιακή Ηρακλείου Α.Α.Ε. ΟΤΑ

© Ειρήνη Αρ. Ανδρουλάκη

Συντονισμός Έκδοσης: Καλλιόπη Δετοράκη - Itanos Concept

Εκτύπωση - Βιβλιοδεσία

ΒΙ.ΠΕ. Ηρακλείου, Οδός Θ’, Τηλ: 2810 380 933

info@detorakis.gr | www.itanosbooks.gr

ISBN:  978-960-98389-6-2

Το παρόν έργο πνευματικής ιδιοκτησίας προστατεύεται κατά τις διατάξεις του Ελληνικού Νόμου (Ν. 2121/1993 
όπως έχει τροποποιηθεί και ισχύει σήμερα) και τις διεθνείς συμβάσεις περί πνευματικής ιδιοκτησίας. Απαγορεύεται 
απολύτως η άνευ γραπτής άδειας του συγγραφέα, η κατά οποιονδήποτε τρόπο ή μέσο (ηλεκτρονικό, μηχανικό ή 
άλλο) αντιγραφή, φωτοανατύπωση και εν γένει αναπαραγωγή, εκμίσθωση ή δανεισμός, μετάφραση, διασκευή, 

αναμετάδοση στο κοινό σε οποιαδήποτε μορφή και η εν γένει εκμετάλλευση του συνόλου ή μέρους του έργου με 
τον παρόντα ή με οποιονδήποτε άλλον τρόπο.







Δωρίζεται στ..... 

.......................................



Μια φορά κι έναν καιρό τρεις φίλοι έκαναν την 
απογευματινή τους βόλτα στο χωριό των κατσικών,
το Κατσικοχώρι. 
Καθώς πλησίαζαν στο χωριό, ο κύριος Βαν-Γκαρ ο 
γάιδαρος αναρωτήθηκε:

- Μα τι γίνεται στο Κατσικοχώρι και υπάρχει τόση 
αναστάτωση; Όλες οι κατσίκες πάνε κι έρχονται! 
- Α! Δεν τα ̔μαθες; Έκαναν εκλογές! είπε ο δεύτερος 
της παρέας, ο κύριος Αστέρης ο σκύλος. Έβγαλαν 
νέα αρχηγό στο κοπάδι και αύριο θα παρελάσουν 
για να την παρουσιάσουν. Θα έρθει πολύς κόσμος 
από τα γύρω Ζωοχώρια! 
- Ααα, ωραία! Αύριο στην παρέλαση θα φροντίσω 
να είμαι εδώ για να απολαύσω το θέαμα. Αλήθεια, 
ποια όμορφη κατσίκα βγήκε αρχηγός; ρώτησε ο 
κύριος Βαν-Γκαρ.

8



9



10



- Μα, δεν ψήφισαν την πιο όμορφη αλλά την πιο 
άξια, είπε ο σκύλος. Βγήκε πρώτη η Διαλεκτούλα.

- Αστειεύεσαι; Αυτή που δεν μπορεί να περπατήσει 
καλά; Αυτή που δεν βλέπει καλά; Δεν μπορεί.

Απορώ γιατί την ψήφισαν! είπε με έκπληξη
ο γάιδαρος Βαν-Γκαρ. 

- Αστειεύεσαι; Δεν μπορεί. Απορώ γιατί την 
ψήφισαν, είπε και η τρίτη φίλη, η μαϊμού, η κυρία 

Τίτη, που πάντα επαναλάμβανε ό,τι έλεγαν οι άλλοι.  
- Ε ναι, λοιπόν! Αυτή βγήκε πρώτη και, μάλιστα, 

παμψηφεί! Σας αρέσει δε σας αρέσει! Όλες οι 
κατσίκες την ψήφισαν γιατί πραγματικά το αξίζει.

Τι δεν καταλαβαίνεις δηλαδή;
- Μα, πώς είναι έτσι, βρε παιδί μου;

Εγώ δε θα την ψήφιζα, είπε ο γάιδαρος.
- Μα, πώς είναι έτσι, βρε παιδί μου;

Εγώ δε θα την ψήφιζα, επανέλαβε η μαϊμού.

11



- Άκου, γάιδαρε! Μου φαίνεται ότι δεν ξέρεις να 
εκτιμάς, είπε ο σκύλος. Μάθε να ξεχωρίζεις το 
όμορφο και το καλό με τα μάτια της ψυχής σου. 
Αυτή η κατσίκα δουλεύει περισσότερο απ' όλες 
τις άλλες και ας μην περπατάει καλά. Προσπαθεί 
για το καλύτερο. Και το σημαντικότερο; Βοηθάει 
όποιον έχει ανάγκη σε όλο τον αγρότοπο! Κάθε 
μέρα φροντίζει για την 
καθαριότητα του χωριού 
της, φροντίζει τις 
ανήμπορες κατσίκες, 
μαγειρεύει και 
προσφέρει φαγητό σε 
όσους δεν έχoυν, και 
τόσα άλλα... 

12



Ο γάιδαρος δεν έμοιαζε να καταλαβαίνει. Όσο για τη 
μαϊμού, άρχισε να χορεύει και να τραγουδά.

Η κατσίκα δεν μπορεί
ούτε να τρέξει ούτε να δει

την ψήφισαν αρχηγό
θα γελάσω σαν την δω!

13



Την άλλη μέρα όλα ήταν διαφορετικά!
 Ο αγρός στολισμένος, πολύχρωμες σημαίες παντού, φωτάκια που 
αναβόσβηναν, βεγγαλικά, μπουκέτα με λουλούδια σε κάθε γωνιά 
του χωριού.
Είχε μαζευτεί πολύς κόσμος από τα γύρω Ζωοχώρια του αγρού για 
να απολαύσουν την παρέλαση. Οι κατσίκες ντυμένες όλες όμορφα, 
με ροζ πουκάμισα και γαλάζια πουά παντελόνια. Φορούσαν 
κίτρινα καπέλα που έγραφαν «ενωμένoι μπορούμε». 
Λίγο πριν ξεκινήσει η παρέλαση, η Διαλεκτούλα προχώρησε 
λίγο πιο μπροστά από τις άλλες κατσίκες, πήρε στα 
χέρια της ένα μικρόφωνο και, 
συγκινημένη, 
είπε:

14



«Αγαπητοί μου φίλοι! 
Θέλω να σας ευχαριστήσω για την εμπιστοσύνη

που μου δείξατε με την ψήφο σας. 
Σας υπόσχομαι ότι θα κάνω πάντα ό,τι μπορώ για 

να υπάρχει αγάπη, αρμονία και
ευημερία στο χωριό μας.

Σας ευχαριστώ ακόμα, καθώς το πρόβλημα της 
υγείας μου δε στάθηκε εμπόδιο στην απόφασή 

σας να μου χαρίσετε την ψήφο σας. Άλλωστε, 
όλοι γνωρίζουμε ότι τα ζώα, όπως και 

οι άνθρωποι με διαφορετικότητα 
μπορούν να κάνουν πάρα πολλά 

πράγματα αρκεί να πιστέψουν
στον εαυτό τους.

Εντάξει..! Μπορεί σε αγώνες τρεξίματος 
να μη βγω πρώτη, σίγουρα όμως 

θα τρέξω!», συνέχισε γελώντας η 
Διαλεκτούλα.

15



Ο κόσμος τη χειροκρότησε πολύ δυνατά και η 
παρέλαση ξεκίνησε.
Η Διαλεκτούλα ήταν ευτυχισμένη κρατώντας τη 
σημαία του αγρού. Περπατούσε όσο καλύτερα 
μπορούσε και όλα τα ζώα χειροκροτούσαν. Πίσω 
της ακολουθούσαν με καμάρι όλες οι κατσίκες και 
τραγουδούσαν: 

16



Θάρρος, θέληση, παιδιά, και μ’ αγάπη στην καρδιά
προχωράμε δυνατά κι όλη η γη μια αγκαλιά.

Δεν υπάρχουνε εχθροί, ούτε ψεύτες ούτε κακοί
όπου η αγάπη τραγουδεί, έχουμε πάντα γιορτή.

Είμαστε ομάδα δυνατή κι όποιος θέλει ακολουθεί.
Την αγάπη διαλαλούμε κι ενωμένοι προχωρούμε.

Ενωμένοι μπορούμε, για αγάπη τραγουδούμε.
Ενωμένοι μπορούμε κι όλα τα παιδιά αγαπούμε!

17



Μόνο ο γάιδαρος και κάποιοι ακόμα περιγελούσαν 
και σχολίαζαν.
Ο κύριος Μουρίτσας, το γουρούνι που ήταν δίπλα 
στην παρέα, δεν άντεξε άλλο τα σχόλια.

- Έι, φιλαράκια! Ακούστε λίγο. Εγώ είμαι ένα 
βρόμικο γουρούνι, που όλοι με αποφεύγουν 
γιατί μυρίζω άσχημα. Έχω όμως καθαρή ψυχή 
και όμορφα συναισθήματα. Εσύ όμως, γάιδαρε, 
και οι όμοιοί σου είστε το αντίθετο από μένα. Η 
Διαλεκτούλα τα κατάφερε και έγινε αρχηγός γιατί 
έχει δύναμη, θάρρος και θέληση. Μα, πάνω απ' όλα, 
έχει αγάπη. Μακάρι να της μοιάζαμε όλοι. Πόσα 
διδάγματα μας δίνει με τη ζωή της!

18



19



Κάποιοι απ' την παρέα του γαϊδουριού που ήταν 
εκεί, έσκυψαν το κεφάλι. Κατάλαβαν το λάθος 
τους και μετανιωμένοι για τη συμπεριφορά τους, 
πλησίασαν τη Διαλεκτούλα και της έδωσαν μια 
μεγάλη και σφιχτή αγκαλιά. 



Τι να κάνουμε; 
Δεν είμαστε όλοι ίδιοι! Ας προσπαθήσουμε να 

γίνουμε καλύτεροι και να δείχνουμε την αγάπη μας 
σε όλους με τις καλές μας πράξεις.
Γιατί ΕΝΩΜΕΝΟΙ ΜΠΟΡΟΥΜΕ!

21



1. Οι κατσικούλες είχαν ένα σύνθημα, το «ενωμένοι 
μπορούμε». Σου αρέσει; Τι μπορούμε να πετύχουμε όταν 
είμαστε ενωμένοι;

22

2. Ποιες αρετές είχε η ξεχωριστή αυτή κατσικούλα που 
της χάρισαν τη νίκη στις εκλογές; 

..............................................................................................

..............................................................................................

..............................................................................................

..............................................................................................

..............................................................................................

..............................................................................................

Ερωτήσεις που,
αν θέλεις, θ’ απαντήσεις!



3. Ποιοι ήρωες του παραμυθιού μας θα ήταν και αυτοί 
άξιοι αρχηγοί;

23

4. Η μεταξύ μας διαφορετικότητα είναι εμπόδιο; Αξίζει να 
κυνηγάς τα όνειρά σου και να πιστεύεις στον εαυτό σου;

5. Τι ένιωσες διαβάζοντας το παραμύθι; Αν σου ζητούσα 
να περιγράψεις το παραμύθι με μια λεξούλα, ποια θα ήταν 
αυτή;

..............................................................................................

..............................................................................................

..............................................................................................

..............................................................................................

..............................................................................................

..............................................................................................

..............................................................................................

..............................................................................................

..............................................................................................



Μήπως ο ήρωας του παραμυθιού που θα φτιάξεις θα είναι 
το αγαπημένο σου ζώο; Ποιο είναι αυτό;

. . . . . . . . . . . . . . . . . . . . . . . . . . . . . . . . . . . . . . .

Μόλις έδωσες τίτλο στο παραμύθι σου!
As συνεχίσουμε..

Γράψε και ζωγράφισε
το δικό σου παραμύθι!

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .     

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .





. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .     

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .



. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .     

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .

. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .



28



Ευχαριστίες καρδιάς

Μ’ αρέσει μέσα από τα παραμύθια μου να περνώ 

μηνύματα αγάπης για μικρούς και μεγάλους και αυτό το 

διαπιστώνω κάθε φορά στα μάτια και το χαμόγελό τους. 

Αυτή είναι η ανταμοιβή μου και είναι ανεκτίμητη.

Ευχαριστώ θερμά μέσα απ΄ αυτό το παραμύθι την 

Αναπτυξιακή Ηρακλείου που στήριξε αυτή την έκδοση, 

η οποία αποτελεί προσφορά στα παιδιά αλλά και στους 

μεγάλους που τους αρέσουν τα παραμύθια.

Ευχαριστώ επίσης θερμά τις κόρες μου, τις φίλες και 

συνεργάτιδές μου στο γραφείο, που με παρότρυναν στη 

συγγραφή του παραμυθιού. 

Εύχομαι, ελπίζω και ανυπομονώ να ξαναβρεθούμε 

σύντομα με ένα νέο παραμύθι αγάπης… 

29








