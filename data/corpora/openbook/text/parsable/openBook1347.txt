











































 
  

 

ΠΕΡΙΣΣΟΤΕΡΕΣ ΓΥΝΑΙΚΕΣ ΣΤΗΝ 

ΕΥΡΩΠΑΪΚΗ ΠΟΛΙΤΙΚΗ 

ΠΕΡΙΣΣΟΤΕΡΕΣ ΓΥΝΑΙΚΕΣ ΤΟ 2014 



-2- 
 

With financial support from the “Fundamental Rights and Citizenship”    

Programme of the European Union     

 

 

Στις μέρες μας η πολιτική, υπό την πίεση της αφομοίωσης των αποτελεσμάτων της 

κρίσης, έχει αποκτήσει μια εντελώς νέα ερμηνεία. Εφόσον δεχόμαστε ότι η πολιτική 

εκφράζεται, αλλά και περιλαμβάνει μέσα της, από κάθε συντεταγμένη κοινωνική 

κομματική και επαγγελματική ομάδα που διεκδικεί ρόλο στη νέα περίοδο, τότε, για 

πρώτη φορά στη μεταπολίτευση βρισκόμαστε μπροστά σε μια τόσο αντιφατική ερμηνεία 

της. 

Ως «πολιτική» θεωρούνται –πλέον- όχι μόνο τα κραταιά σχήματα της μεταπολίτευσης 

(κόμματα, συνδικαλιστικές οργανώσεις, επαγγελματικές ενώσεις κ.λπ.), αλλά και οι 

δυνάμεις που διαγκωνίζονται με αυτά για την επικράτηση στο νέο σκηνικό (ακραία 

μορφώματα ναζιστικού ή μη χαρακτήρα, Μη Κυβερνητικοί Οργανισμοί, ομάδες 

πρωτοβουλίας π.χ. «Δεν Πληρώνω» κ.λπ.). 

Αυτό σημαίνει ότι οι αυτοδιοικητικές κινήσεις και τα Ευρωβουλευτικά ψηφοδέλτια, τα 

οποία αποτυπώνουν το όλον της κοινωνικής έκφρασης και έχουν την αποστολή να 

συνθέτουν το μωσαϊκό της βάσης της πολιτικής πυραμίδας, βρίσκονται αντιμέτωπα με  

μια ιστορική πρόκληση, δηλαδή την αφομοίωση αυτών των αντιφατικών δυνάμεων, την 

ομογενοποίησή τους και τον μετασχηματισμό τους σε λειτουργικούς πυλώνες της 

δημοκρατίας. 

 

Η δομή και λειτουργία του πολιτικού συστήματος επηρεάζονται από τον τρόπο με τον 

οποίο οι πολίτες αντιλαμβάνονται την πολιτική πραγματικότητα και τις προτεραιότητές 

της. Αυτή η αντίληψη καθορίζει την ποιότητα και το εύρος των σχέσεων με την 

αυτοδιοικητική και Ευρωπαϊκή εξουσία, αλλά και την κυρίαρχη πολιτική ιδεολογία που 

επικρατεί στη δημόσια ζωή. Στις προσεχείς εκλογές, τα δεδομένα αυτά θα αποτελέσουν 

το κοινά αποδεκτό πλαίσιο αναφοράς των διαφόρων κοινωνικών ομάδων και θα 

ΒΑΣΙΚΕΣ ΕΝΝΟΙΕΣ ΚΑΙ ΑΡΧΕΣ ΤΗΣ ΠΟΛΙΤΙΚΗΣ ΕΠΙΚΟΙΝΩΝΙΑΣ 

ΠΟΛΙΤΙΚΗ 1. 

ΠΟΛΙΤΙΚΗ ΚΟΥΛΤΟΥΡΑ  2. 



-3- 
 

With financial support from the “Fundamental Rights and Citizenship”    

Programme of the European Union     

συναποτελέσουν την κουλτούρα συγκρότησης ψηφοδελτίων, αλλά και την κουλτούρα 

επιλογής υποψηφίων. 

Η δραματική απομείωση της καθοδηγητικής ισχύος των βουλευτών και των κομματικών 

στελεχών, σε συνδυασμό με την καθολική αμφισβήτηση των παλαιών πολιτικών 

πρακτικών φέρνει τους υποψηφίους στις αυτοδιοικητικές εκλογές-ιδιαίτερα- εμπρός σε 

μια νέα πραγματικότητα, εντός της οποίας η πολιτική επιβίωση συναρτάται με την 

ικανότητα του υποψηφίου να πείθει ότι σέβεται και προωθεί με τη στάση του την ανοχή, 

τη σύνθεση και την επιβίωση όλων των ρευμάτων.  

 

 

Οι χαμηλοί τόνοι, η ικανότητα του ακούειν, η υπομονή έως ότου εκτονώνεται ο θυμός του 

εκλογικού συνομιλητή, η αποφυγή ενδυματολογικών υπερβολών, η αποφυγή επίδειξης 

πλούτου, η αποφυγή ταύτισης με κόμματα (όπου αυτό είναι εφικτό από τη φύση του 

ψηφοδελτίου), η αποφυγή δημόσιας τοποθέτησης υπέρ ή κατά πολιτικών που 

μειοψηφούν ή πλειοψηφούν αντίστοιχα, στην κοινή γνώμη, η επαρκής αιτιολόγηση 

προσωπικών πολιτικών επιλογών του παρελθόντος, η ανάδειξη και προώθηση των 

αναγκών της κοινωνίας, η ιδεολογική και πολιτική κατάρτιση για τον θεσμό στον οποίο 

εμπλέκεται ο υποψήφιος, όλα αυτά συνθέτουν την αποδεκτή πολιτική συμπεριφορά των 

επερχόμενων εκλογών.  

 

 

Από την εποχή της επιλογής του υποψηφίου που έδειχνε εύρωστος και ισχυρός, ικανός 

για κάθε ρουσφέτι και έτοιμος να συναλλαγεί με οποιονδήποτε και ο,τιδήποτε 

προκειμένου να στερεώσει την πολιτική του καριέρα, έχουμε περάσει βίαια στην εποχή 

όπου εκτιμάται ο συνολικός δείκτης εντιμότητας και ανιδιοτελούς προσφοράς, η 

ακαδημαϊκή κατάρτιση των νέων ανθρώπων -οι παλαιότεροι κρίνονται με βάση τα 

πολιτικά τους πεπραγμένα- αλλά και λόγω της συντηρητικοποίησης που επέφερε η 

κρίση- η οικογενειακή κατάσταση ή συνοχή του υποψηφίου. 

ΠΟΛΙΤΙΚΗ ΣΥΜΠΕΡΙΦΟΡΑ 3. 

ΝΕΕΣ ΑΞΙΕΣ ΣΤΗΝ ΚΟΙΝΩΝΙΑ ΤΗΣ 
ΚΡΙΣΗΣ 4. 



-4- 
 

With financial support from the “Fundamental Rights and Citizenship”    

Programme of the European Union     

Ο ψηφοφόρος-πλέον-δεν αρκείται στο φαίνεσθαι και προτιμά υποψηφίους που του 

μοιάζουν χωρίς να πιστεύει ότι έχουν τόσα προβλήματα ώστε να καταχραστούν την 

δύναμη της ψήφου για να λύσουν τα προσωπικά τους προβλήματα και όχι τα δικά του. Οι 

ισορροπίες είναι πολύ λεπτές και οι «κόκκινες γραμμές» δυσδιάκριτες. Κάθε πολίτης έχει 

μετατραπεί σε αυτόκλητο Δικαστή πράξεων και προθέσεων και η ποιότητα της 

Δημοκρατίας έχει υποχωρήσει σημαντικά, την ίδια στιγμή που η ποιότητα των εκλογέων 

είναι κεκτημένα υψηλή. 

 

 

Τα Μέσα Ενημέρωσης, σε τοπικό, περιφερειακό και Εθνικό επίπεδο, έχουν διαμορφώσει 

ένα τοπίο παραμόρφωσης της «αντικειμενικότητας». Ανάλογα με την «αλήθεια» που 

υπηρετεί κάθε Μέσο, το κοινό του διαμορφώνει τη δική του «αντικειμενική» 

πραγματικότητα. Έτσι, λοιπόν, ο υποψήφιος καλείται να περάσει ανάμεσα από 

συμπληγάδες, αφού δεν γνωρίζει πως έχει εξελιχθεί η προσωπική πολιτική αντίληψη του 

ψηφοφόρου του στο διάστημα που μεσολάβησε από τις προηγούμενες εκλογές. 

Ο βέλτιστος και ασφαλέστερος δρόμος είναι η διαμόρφωση, από τον υποψήφιο, μιας –

όσο το δυνατόν πιο αποδεκτής αντικειμενικότητας, όπως π.χ.  «ο εθελοντισμός είναι 

πολύτιμος για την πόλη μας, αλλά αυτό δεν σημαίνει ότι το Κράτος στο οποίο 

πληρώνουμε τόσους φόρους δεν θα αναλάβει τις ευθύνες του» ή «είναι βέβαιο ότι 

υπάρχει διαφθορά ΚΑΙ στην αυτοδιοίκηση, αλλά γι’ αυτό είμαστε εδώ, για να 

εξασφαλίσουμε ότι αυτά δεν θα γίνονται στον δικό μας Δήμο». 

Στο θέμα των κομμάτων, η αντίστοιχη «αντικειμενική πραγματικότητα» μπορεί να είναι 

«κοίτα, όλοι έχουμε μια διαδρομή αλλά δεν φταίμε όλοι για όσα έκαναν κάποιοι επίορκοι. 

Δεν είμαστε όλοι ίδιοι.» ή «Φταίει και η Ευρώπη που δεν έλεγξε, αλλά φταίμε κι εμείς που 

την ξεγελάσαμε» Η διασπορά των ευθυνών πάντα διασφαλίζει την ατομική αθώωση του 

κρινόμενου υποψηφίου. 

 

 

ΠΟΛΙΤΙΚΗ ΑΝΤΙΚΕΙΜΕΝΙΚΟΤΗΤΑ 5. 



-5- 
 

With financial support from the “Fundamental Rights and Citizenship”    

Programme of the European Union     

 

Είναι προφανές ότι σε περιόδους που το εκλογικό σώμα έχει ως προτεραιότητα την απλή 

επιβίωσή του, τότε διευκολύνονται κάθε λογής αφορισμοί και γενικεύσεις. Ο συνεπής 

υποψήφιος ΔΕΝ συμβιβάζεται με αυτό. Συζητά, μοχθεί, επιχειρηματολογεί ΥΠΕΡ της 

συμμετοχής των πολιτών και ΥΠΕΡ της λειτουργίας των δημοκρατικών θεσμών. Η 

τακτική του «ναι σε όλα» αποβαίνει καταστροφική γιατί, ενώ δημιουργεί την  

ψευδαίσθηση αποδοχής, στο τέλος καταλήγει «μπούμερανγκ». Ο ψηφοφόρος 

κολακεύεται από τον πολιτικό που πάει με τα νερά του, αλλά στο τέλος ψηφίζει αυτόν 

που δείχνει ότι έχει πάρει απόφαση να πάει κόντρα στο ρεύμα για να τον υπηρετήσει. 

Μάλιστα, τον θεωρεί πιο «σοβαρό» θεματοφύλακα της ψήφου του. 

Είναι γεγονός ότι το έργο γίνεται δύσκολο, αλλά όποιος θέλει τον εύκολο δρόμο είναι 

καλύτερο να καθίσει σπίτι του. Δε μπορεί, π.χ. να είναι κάποιος υποψήφιος στο 

Ευρωψηφοδέλτιο και να ζητά την διάλυση της «κακούργας» Ευρωπαϊκής Ένωσης. 

Οφείλει να λέει ότι θα δώσει μάχη να την βελτιώσει, να την αλλάξει, αλλά όχι να την 

καταστρέψει επειδή έτσι νομίζει ότι θα γίνει αρεστός. 

 

 

Μετά από όλα αυτά είναι φανερό ότι η ατομική πολιτική ταυτότητα είναι το «κιτ 

επιβίωσης» του συνεπούς υποψηφίου. Λαμβανομένων υπόψη όλων των παραμέτρων. Ο 

υποψήφιος πρέπει να διαμορφώσει την –ευρύτατα αποδεκτή- εικόνα του, τη δική του 

βασική πολιτική ταυτότητα σε μια εποχή που έχουν φθίνει οι συλλογικές πολιτικές 

ταυτότητες. Στοιχεία Ακαδημαϊκής και πολιτικής εμπειρίας, τεκμήρια δράσης σε φορείς 

της κοινωνίας των πολιτών, συμμετοχή σε κινήματα, προσωπικοί στόχοι και προθέσεις, 

οράματα για την ανάπτυξη και δεσμευτικές αξιακές θέσεις, διακρίσεις στον πολιτισμό, 

τον αθλητισμό και τις επιστήμες, οικογενειακή κατάσταση, ΟΛΑ επιστρατεύονται στην 

προσπάθεια διαμόρφωσης της Ατομικής Πολιτικής Ταυτότητας, βάσει της οποίας, όχι 

μόνο θα ζητηθεί η ψήφος, αλλά-νωρίτερα- θα επιλεγεί και το ψηφοδέλτιο ένταξης. Δεν 

υπάρχει πιο μοιραίο λάθος από την ένταξη σε λάθος συνδυασμό.  

 

ΠΟΛΙΤΙΚΗ ΑΔΙΑΦΟΡΙΑ ΚΑΙ ΑΠΟΠΟΛΙΤΙΚΟΠΟΙΗΣΗ ΤΩΝ 
ΨΗΦΟΦΟΡΩΝ 6. 

ΠΡΟΣΔΙΟΡΙΣΜΟΣ ΑΤΟΜΙΚΗΣ ΠΟΛΙΤΙΚΗΣ ΤΑΥΤΟΤΗΤΑΣ 7. 



-6- 
 

With financial support from the “Fundamental Rights and Citizenship”    

Programme of the European Union     

 

Με βάση την Ατομική Πολιτική Ταυτότητα και αφού επιλεχθεί το κατάλληλο 

ψηφοδέλτιο, τότε ο υποψήφιος επιλέγει τον σκληρό πυρήνα του ακροατηρίου του, το 

οποίο-τουλάχιστον σε θεωρητικό επίπεδο- πρέπει να είναι ποσοτικά ικανό να τον εκλέξει 

και ποιοτικά ικανό για να τον στηρίξει μετεκλογικά. 

Έτσι λοιπόν, ο υποψήφιος εντοπίζει τις ομάδες και τα άτομα με τα οποία επιτυγχάνονται 

οι ευρύτερες δυνατές ταυτίσεις και ανάλογα διαμορφώνει την προεκλογική του ρητορική 

και το επικοινωνιακό του υλικό. 

Πρώτα από όλα όμως, έχει σημασία η υποψήφια να έχει προσωπικό-συγγενικό, πολιτικό, 

κοινωνικό- περίγυρο που θα «σηκώσει» το βάρος της επιβεβαίωσης των προθέσεων και 

ικανοτήτων της  λειτουργώντας ως πολλαπλασιαστής και «σωματοφύλακας». Χωρίς την 

ύπαρξη τέτοιου κοινού, απλά καθόμαστε σπίτι μας. Δεν οδηγούμαστε σε εκλογική 

συντριβή εθελοντικά. Συμμαθητές, συνάδελφοι, συγγενείς, παιδικοί ή μετασχολικοί φίλοι, 

παλαιοί ψηφοφόροι συγγενικών προσώπων και ομαδάρχες είναι ένα πρώτης τάξεως 

υλικό για τη συγκρότηση σκληρού πυρήνα. 

Η συγκρότηση πίνακα υποστηρικτών, η εύρεση, επικαιροποίηση και ταξινόμηση των 

προσωπικών δεδομένων τους, αλλά και η σαφής ιεράρχησή τους, αποτελούν 

προϋποθέσεις επιτυχίας. ΑΠΑΡΑΒΑΤΟΣ ΝΟΜΟΣ ΕΙΝΑΙ ΟΤΙ ΔΕΝ ΠΟΛΙΤΕΥΕΤΑΙ Ο 

ΣΚΛΗΡΟΣ ΠΥΡΗΝΑΣ, ΑΛΛΑ Η ΥΠΟΨΗΦΙΑ. ΟΠΟΙΟΣ ΑΥΤΟΑΝΑΓΟΡΕΥΕΤΑΙ ΣΕ 

ΠΟΛΙΤΕΥΟΜΕΝΟ ΑΠΟΜΑΚΡΥΝΕΤΑΙ ΑΜΕΣΑ. 

 

 

 

  

ΕΝΤΟΠΙΣΜΟΣ ΕΚΛΟΓΙΚΟΥ ΑΚΡΟΑΤΗΡΙΟΥ ΚΑΙ 
ΣΥΓΚΡΟΤΗΣΗ ΠΙΝΑΚΑ ΥΠΟΣΤΗΡΙΚΤΩΝ 8. 



-7- 
 

With financial support from the “Fundamental Rights and Citizenship”    

Programme of the European Union     

 

1. Ήμουν στο παρελθόν υποψήφια για οποιοδήποτε αιρετό αξίωμα; (ημερομηνίες, αξίωμα, 

επιτυχία/αποτυχία εκλογής, πολιτική τοποθέτηση επικεφαλής ψηφοδελτίου, εφόσον 

υπήρχε) 

2.  Στα μάτια της κοινωνίας διατηρούσα τα προηγούμενα χρόνια ευδιάκριτη πολιτική 

ταυτότητα; Εάν, ναι, εξακολουθώ να τη διατηρώ, τη συγκαλύπτω ή την έχω αλλάξει 

επιλέγοντας άλλον κομματικό ή ιδεολογικό χώρο;) 

3.  Ποιό είναι το κοινωνικό μου βιογραφικό (συμμετοχή σε συλλόγους, σωματεία, κινήσεις, 

φιλανθρωπικό έργο κ.λπ.); 

4.  Έχω κατηγορηθεί από τη Δικαιοσύνη ή/και τον Τύπο για την πολιτική συμπεριφορά μου 

και δράση; Εάν ναι, ποιά ήταν η έκβαση της διαδικασίας; 

5.  Ποιό είναι το τυπικό μορφωτικό μου επίπεδο; Έχω ολοκληρώσει τη διαδικασία 

εκπαίδευσής μου; 

6.  Διατηρώ κάποιας μορφής πολιτική παράδοση στην οικογένειά μου; Εάν ναι, το 

συγγενικό μου πρόσωπο διατηρεί ενεργό ρόλο στη Δημόσια ζωή; 

7.  Μπορώ να θυμηθώ τα ονόματα και τις ιδιότητες είκοσι ανθρώπων που θα στήριζαν 

ανεπιφύλακτα το εκλογικό μου εγχείρημα και δεν είναι συγγενείς μου πρώτου και 

δεύτερου βαθμού; (τους καταγράφουμε με διευθύνσεις, τηλέφωνα κ.λπ.) 

8.  Ποιά είναι η πραγματική μου πολιτική άποψη για τα τεκταινόμενα στην Ελλάδα και στην 

Ευρώπη; Νιώθω πιο κοντά στις πρακτικές και τις εξαγγελίες κάποιου κόμματος; Εάν ναι, 

είναι το ίδιο κόμμα που υποστήριζα παλαιότερα; 

9.  Ποιά χαρακτηριστικά θα ήθελα να έχει ο/η επικεφαλής του συνδυασμού με τον /την 

οποίο/α θα επέλεγα να εκτεθώ στις εκλογές; 

10.  Πόσον χρόνο μπορώ να διαθέτω καθημερινά για τον προεκλογικό μου αγώνα και   

μετεκλογικά ως στέλεχος μιας παράταξης εφόσον εκλεγώ ή τοποθετηθώ σε θέση  

ευθύνης; 

ΑΤΟΜΙΚΟ ΕΡΩΤΗΜΑΤΟΛΟΓΙΟ ΠΟΛΙΤΙΚΗΣ ΤΑΥΤΟΤΗΤΑΣ 



-8- 
 

With financial support from the “Fundamental Rights and Citizenship”    

Programme of the European Union     

11. Ποιά πιστεύω ότι είναι τα πιο βασικά προσόντα μου για τα οποία αξίζει να με 

προτιμήσουν οι ψηφοφόροι; (Πλήρης περιγραφή) 

12.  Υπάρχουν κι άλλοι με τα ίδια προσόντα στο συνδυασμό που με ενδιαφέρει και εάν ναι,  

πόσοι άνδρες και πόσες γυναίκες; 

13.  Είμαι επιτυχημένη στην επαγγελματική μου δραστηριότητα; Έχω κάποιες τρανταχτές 

επιτυχίες ή αποτυχίες; 

14.  Ποιά είναι η σχέση μου με τα Μέσα Ενημέρωσης; Είμαι εξοικειωμένη; 

15.  Αν έκρινα τον εαυτό μου, πως θα με χαρακτήριζα; 

16.  Αν ρωτούσα τους είκοσι βασικούς υποστηρικτές μου, σε ποιόν συνδυασμό θα με 

συμβούλευαν να ενταχθώ; 

17.  Ποιά είναι η οικονομική μου κατάσταση; Πόσα χρήματα μπορώ να δαπανήσω για τον 

προεκλογικό μου αγώνα χωρίς να εκτεθώ ανεπανόρθωτα στη δουλειά και στην 

οικογένειά μου; Υπάρχουν άνθρωποι πρόθυμοι να με στηρίξουν οικονομικά στον 

προεκλογικό αγώνα και εάν ναι, με πόσα χρήματα ο καθένας; (δημιουργούμε σχετική 

λίστα) 

18.  Ποιά είναι η απώτερη πολιτική φιλοδοξία μου; Σε ποιό επίπεδο εκπροσώπησης επιθυμώ 

να φθάσω;  

19.  Έχω στη διάθεσή μου φωτογραφικό ή/και βιντεοσκοπημένο υλικό από τη μέχρι σήμερα 

πορεία μου και εάν ναι, ποιό; (Αναλυτική περιγραφή) 

20.  Ποιά είναι η σχέση μου με τη διαδικτυακή κοινότητα; Συμμετέχω σε κάποιο Μέσο 

Κοινωνικής Δικτύωσης και εάν ναι, πόσους φίλους ή ακόλουθους (Followers) έχω από 

την εκλογική μου περιφέρεια ή που επηρεάζουν άτομα από την εκλογική μου περιφέρεια; 

21.  Ποιά είναι η σχέση μου με την εκκλησία οποιουδήποτε δόγματος; Πόσο δημοφιλές είναι 

το δόγμα που ακολουθώ; 

22.  Σε πόσες εκδηλώσεις και τελετές κοινωνικού, πολιτιστικού και αθλητικού χαρακτήρα 

συμμετείχα το 2013 (περίπου); Σημασία έχουν οι Γάμοι, οι κηδείες, τα μνημόσυνα, οι 

ημερίδες, οι μουσικοθεατρικές παραστάσεις κ.λπ. 

   

 



-9- 
 

With financial support from the “Fundamental Rights and Citizenship”    

Programme of the European Union     

 

Πρέπει να γίνει εξαρχής κατανοητό ότι, ο ρόλος της υποψήφιας που εκλέγεται με σταυρό 

είναι διττός. Αφενός συλλέγει σταυρούς για τον συνδυασμό, αφετέρου δε, συλλέγει 

σταυρούς για την ατομική εκλογή. Οι δύο αυτές παράμετροι, όσο κι αν φαίνεται 

παράδοξο πρέπει να υπηρετηθούν με το ίδιο πάθος, καθώς πρέπει να βρεθεί η χρυσή 

τομή μεταξύ ατομικής πολιτικής επίδοσης και εκλογικής νίκης του συνδυασμού. ΑΝ 

ΗΤΤΗΘΕΙ Ο ΣΥΝΔΥΑΣΜΟΣ ΗΤΤΑΤΑΙ ΚΑΙ Η ΥΠΟΨΗΦΙΑ. Συγχρόνως, πρέπει να γίνει 

αντιληπτό ότι η κοινωνία, αλλά και οι «μεγάλοι» συνυποψήφιοι βοηθούν παραδοσιακά 

τους «εργάτες της παράταξης» ή –εφόσον δεν πρόκειται για νέα υποψήφια 

συνεργάζονται ευκολότερα με κάποια υποψήφια που εργάζεται για την παράταξη, άρα 

«χάνει χρόνο», άρα «δεν απειλεί την πρωτιά τους». Έτσι γίνονται, συνήθως οι εκπλήξεις 

στην σταυροδοσία. 

Το βασικό, όμως, είναι με βάση την Ατομική Πολιτική Ταυτότητα να προσδιοριστεί η 

ακριβής θέση της υποψήφιας στη Δημόσια αντίληψη (λαμβάνοντας πάντα υπόψη την 

δυναμική και την πολιτική τοποθέτηση του επικεφαλής, στοιχεία που επηρεάζουν την 

εκλογική επίδοση της υποψήφιας σε ποσοστό άνω του 50%). Το μοντέλο προσδιορισμού 

συντίθεται από την παραμετροποίηση των παρακάτω θεμάτων: 

 

ΠΡΟΣΔΙΟΡΙΣΜΟΣ ΑΤΟΜΙΚΗΣ ΘΕΣΗΣ ΥΠΟΨΗΦΙΟΥ ΣΤΟΝ ΧΑΡΤΗ ΤΩΝ ΠΟΛΙΤΙΚΩΝ 
ΠΡΟΤΙΜΗΣΕΩΝ ΤΗΣ ΚΟΙΝΩΝΙΑΣ.  

ΜΟΝΤΕΛΟ ΑΝΑΛΥΣΗΣ ΑΝΤΑΓΩΝΙΣΤΩΝ ΙΔΙΟΥ ΚΑΙ ΤΡΙΤΩΝ ΨΗΦΟΔΕΛΤΙΩΝ. 

Ηλικία υποψηφίου 

Εκλογική ιστορία υποψηφίου 

Δυναμική επικεφαλής και πολιτικές του θέσεις 

Πολιτική θέση υποψήφιας στο δίλλημα Ευρώ/Έξοδος από το Ευρώ, 
Μνημόνιο/ Αντιμνημόνιο, Κρατισμός/Φιλελευθερισμός, 

Πολυπολιτισμικότητα/Ξενοφοβία, Φορολογικό και Ασφαλιστικό, 
Παραγωγικό Μοντέλο, Καλλικράτης/Κατάργηση Καλλικράτη κ.λπ. 

Μορφωτικό επίπεδο υποψήφιας 

Οικογενειακή κατάσταση υποψήφιας 

Επαγγελματική κατάσταση υποψήφιας 



-10- 
 

With financial support from the “Fundamental Rights and Citizenship”    

Programme of the European Union     

Το μοντέλο ανάλυσης ανταγωνισμού ιδίου και τρίτων ψηφοδελτίων παρακολουθεί τη 

λογική των συγκριτικών πινάκων και συντελείται με πρακτικά παραδείγματα 

(εργαστήριο) με τη συμμετοχή όλων των συμμετεχουσών γυναικών. 

 

 

  



-11- 
 

With financial support from the “Fundamental Rights and Citizenship”    

Programme of the European Union     

 

Οι επερχόμενες εκλογές για το Ευρωκοινοβούλιο και την Τοπική Αυτοδιοίκηση 

συγκεντρώνουν πολλά νέα χαρακτηριστικά, τόσα που διαμορφώνουν ένα εντελώς νέο 

τοπίο και ερμηνευτικό περιβάλλον για την επαλήθευση των προσδοκιών των 

υποψηφίων. Ακόμη και σήμερα, δεν μπορεί να διασφαλιστεί ο αριθμός των καλπών που 

θα στηθούν, καθώς και το διακύβευμά τους. Θα γίνουν ΚΑΙ Εθνικές εκλογές; Θα έχουν 

προηγηθεί; Θα έπονται; Ουδείς γνωρίζει. 

Αυτό δημιουργεί –σε συνδυασμό με το γεγονός ότι είναι η πρώτη φορά που συμπίπτουν 

θεσμικά οι Ευρωεκλογές με τις εκλογές για τους Δήμους και τις Περιφέρειες-πολλά και 

σημαντικά ζητήματα. 

Λόγω της Κρίσης και των συνεπακόλουθων αναμορφώσεων του χάρτη των πολιτικών 

δυνάμεων και της Κομματικής ισχύος, οι υποψήφιοι αντιμετωπίζουν ένα εκλογικό σώμα 

πολυεπίπεδων αντιλήψεων και στάσεων, ακόμη και εντός της ίδιας οικογένειας, πόσο 

μάλλον εντός της ίδιας γειτονιάς ή κοινωνικής/επαγγελματικής ομάδας. 

Οι μεν υποψήφιες για τις Ευρωεκλογές έχουν απλούστερο ρόλο, καθώς καλούνται να 

λειτουργήσουν ως εκφραστές συμπαγών κομματικών γραμμών τις οποίες αρκεί να 

γνωρίζουν καλά, οι δε υποψήφιες στα Δημοτικά και Περιφερειακά ψηφοδέλτια έρχονται 

αντιμέτωπες με πολλαπλές προκλήσεις. Από τη μια πλευρά οι πολίτες θα θέλουν να 

γνωρίζουν τις πολιτικές τους θέσεις, από την άλλη θα πρέπει αυτές να εκφράζονται με 

τρόπο που δεν θα απωθεί την πιθανότητα σταυροδοσίας για την τοπική Αρχή. Απαιτείται 

τήρηση λεπτών ισορροπιών, καθώς –παράλληλα- έχει απαξιωθεί η πραγματική δύναμη 

των βουλευτικών γραφείων τα οποία παλαιότερα στήριζαν αποτελεσματικά τους 

τοπικούς υποψηφίους. Κατ’ ουσίαν οι τοπικές και περιφερειακές υποψήφιες οφείλουν να 

δράσουν ως εντελώς αυτόνομες πολιτικές οντότητες για ΠΡΩΤΗ ΦΟΡΑ. Ασφαλής 

μέθοδος επιβίωσης είναι η μετατόπιση κάθε προεκλογικής συζήτησης στο σημείο 

εστίασης που θέλει η υποψήφια, αφού προηγηθεί ένδειξη κατανόησης των ευρύτερων 

προβληματισμών του ψηφοφόρου. Σταθερή συνισταμένη πρέπει να είναι η δήλωση 

«πίστης» στην Ευρωπαϊκή πορεία της Χώρας  «με όποια λάθη που πρέπει να 

διορθώσουμε», «με όσες τομές απαιτούνται», « με υπεράσπιση της Εθνικής Κυριαρχίας 

Η ΙΔΙΑΙΤΕΡΟΤΗΤΑ ΤΩΝ ΕΠΕΡΧΟΜΕΝΩΝ ΕΚΛΟΓΩΝ ΚΑΙ Η ΑΛΛΗΛΕΠΙΔΡΑΣΗ ΤΩΝ 
ΔΙΑΦΟΡΩΝ ΕΚΛΟΓΙΚΩΝ ΑΝΑΜΕΤΡΗΣΕΩΝ 



-12- 
 

With financial support from the “Fundamental Rights and Citizenship”    

Programme of the European Union     

λόγω Γεωπολιτικών ιδιαιτεροτήτων», «με διόρθωση των αδικιών του ΕΥΡΩ», αλλά σε 

κάθε περίπτωση ΥΠΕΡ της Ευρωπαϊκής θέσης της Χώρας. Ο κόσμος αρέσκεται στη 

«δαιμονοποίηση» της Ευρώπης, αλλά δε μπορεί να φανταστεί τον εαυτό του, εκ νέου, 

έναν απλό Βαλκάνιο. 

Οι σχέσεις με τους Βουλευτές και - κυρίως- με τους διευθυντές των πολιτικών γραφείων 

πρέπει να προσεχθούν ιδιαίτερα. Η κοινωνία χρεώνει σε πολλούς εξ αυτών το 

«πελατειακό σύστημα» και μη θεμιτές πρακτικές εξουσίας και η ισχυρή εμπλοκή τους 

μπορεί να επιφέρει αθέμιτη αλλοίωση της Ατομικής Πολιτικής Ταυτότητας της 

υποψήφιας και να χρησιμοποιηθεί ως αποδεικτικό πολιτικής και κομματικής ταύτισης με 

ΕΝΑΝ και μόνο κομματικό φορέα, γεγονός που αποδυναμώνει την προοπτική επιτυχίας 

της. 

Κοινοτοπίες όπως «όλοι γνωρίζετε ότι ανήκω σε αυτόν τον πολιτικό χώρο αλλά δεν θα 

διστάσω να συγκρουστώ και να αποχωρήσω εάν απειληθούν τα συμφέροντα των 

δημοτών» σώζουν περισσότερο από κάθε άλλη φορά. 

 

 

  



-13- 
 

With financial support from the “Fundamental Rights and Citizenship”    

Programme of the European Union     

Στην τρέχουσα περίοδο, παρά το γεγονός ότι έχουν περιθωριοποιηθεί τα «λαμπερά» 

στερεότυπα της περιόδου 1994-2010, εντούτοις η κοινωνία έχει συντηρητικοποιηθεί με 

ένα νέο τρόπο. Με δεδομένη την οικονομική δυσπραγία των πολιτών και το φθόνο που 

καλλιεργείται ως κοινωνικός αυτοματισμός, ΑΠΑΓΟΡΕΥΟΝΤΑΙ: 

 Οι περιοδείες με πολυτελή αυτοκίνητα 

 Οι διαρκείς ενδυματολογικές και στυλιστικές διαφοροποιήσεις 

 Τα ακριβά κοσμήματα και αξεσουάρ 

 Το υπερβολικό μακιγιάζ 

 ο Λεκτικός ελιτισμός και η οριζόντια αποκήρυξη του προτύπου ανατροπής που 

κυριαρχεί στη νέα γενιά (το παιδί της συνομιλήτριάς σας μπορεί να συμμετέχει σε 

διαδηλώσεις και κινήματα) 

 Η προβολή ως αποδεικτικού επιτυχίας μιας γυναίκας μέσα από το τρίπτυχο 

(εργαζόμενη-μητέρα-πολιτικός), αφού το 50% των ακροατών μας βιώνουν 

μακροχρόνια ή περιστασιακή ανεργία. 

Προσπαθούμε να προβάλλουμε το γεγονός ότι μοιάζουμε με το ακροατήριό μας. Π.χ. εάν 

έχουμε παιδί, αδέλφια ή γονείς ανέργους, το προβάλλουμε. Εάν είμαστε αντιμέτωποι με 

εισοδηματικές πιέσεις λόγω υπερφορολόγησης, το προβάλλουμε. Εάν ψωνίζουμε από 

φθηνά μαγαζιά της περιοχής μας, το προβάλλουμε, κ.λπ. 

Απλά προσέχουμε, ώστε να εκπέμπουμε αισιοδοξία. ΔΕ δηλώνουμε το προσωπικό μας 

αδιέξοδο. Ισχυριζόμαστε ότι με τη δύναμη της ψήφου του θα κάνουμε τη ζωή του 

ψηφοφόρου καλύτερη ή έστω ευκολότερη. 

Μελετάμε, λοιπόν, πολύ προσεκτικά τον ανταγωνισμό μας και επικεντρώνουμε την 

κριτική μας στα αδύνατα σημεία του που δεν είναι άλλα από πιθανές ακραίες πολιτικές 

θέσεις, υποθέσεις αλαζονείας και πλουτισμού στον καιρό της κρίσης, συμπεριφορές 

αντίθετες με τις παραπάνω απαγορεύσεις κ.λπ. και διαρρέουμε μέσω του μηχανισμού μας 

(ΠΟΤΕ ΕΜΕΙΣ) την κριτική μας. 

ΑΝΑΛΥΣΗ ΚΟΙΝΩΝΙΚΩΝ ΣΤΕΡΕΟΤΥΠΩΝ, ΥΠΕΡΒΑΣΗ ΔΥΣΧΕΡΕΙΩΝ, ΑΠΟΚΤΗΣΗ 
ΣΥΓΚΡΙΤΙΚΟΥ ΠΛΕΟΝΕΚΤΗΜΑΤΟΣ, ΕΠΙΝΟΗΣΗ ΑΤΟΜΙΚΟΥ ΕΚΛΟΓΙΚΟΥ 

ΜΗΝΥΜΑΤΟΣ κ.λπ. 



-14- 
 

With financial support from the “Fundamental Rights and Citizenship”    

Programme of the European Union     

Εντοπίζουμε τους ανταγωνιστές μας και προβάλλουμε τα συγκριτικά μας 

πλεονεκτήματα, όπως: εγγύτητα με το μέσο κοινωνικό πρότυπο, ακεραιότητα στη 

δουλειά μας, μορφωτική υπεροχή, εμπειρική υπεροχή (οι νέες υποψήφιες αντίθετα 

προβάλλουν το γεγονός ότι έρχονται για να αλλάξουν το παλιό), συνέπεια λόγων και 

έργων και αφήνουμε τον κόσμο να βγάλει το δικό του συμπέρασμα. 

Το Ατομικό μας Πολιτικό Μήνυμα πρέπει να είναι τέτοιο που να αντιστοιχεί στην 

προσωπικότητά μας. Για παράδειγμα, μια γιατρός υποψήφια, είναι προτιμότερο να 

επιλέξει ένα σύνθημα του στυλ «Ο γιατρός, ο Άνθρωπος» και να εκπέμπει την εικόνα του 

λειτουργού που προστρέχει σε κάθε ανάγκη. Μία υποψήφια που διατηρεί επιχείρηση 

είναι καλύτερο να χρησιμοποιήσει ένα σύνθημα του στυλ «με πείσμα για την ανάπτυξη 

και την εργασία», ώστε να εκπέμπει υποσχέσεις δημιουργίας θέσεων εργασίας, ενώ μια 

νέα υποψήφια με σοβαρή μόρφωση είναι καλύτερο να πει «Ας τ’ αλλάξουμε όλα με 

γνώση και σύνεση». 

Η μοναδικότητα στη δημόσια αντίληψη έχει να κάνει με την επαναλαμβανόμενη 

συμπεριφορά, το εύστοχο επικοινωνιακό υλικό και την κατοχύρωση ηγετικής θέσης σε 

έναν τουλάχιστον τομέα κοινωνικού ενδιαφέροντος. Λέμε τα ίδια παντού. Κάνουμε τα 

ίδια πράγματα. Ντυνόμαστε με το ίδιο στυλ. Φερόμαστε όπως και πριν. Ο κόσμος 

λατρεύει ,πλέον, την ρουτίνα. Νιώθει ασφαλής. ΔΕΝ ΔΙΑΤΑΡΑΣΣΟΥΜΕ ΤΑ ΣΤΕΡΕΟΤΥΠΑ 

ΤΗΣ ΚΡΙΣΗΣ (εξαιρούνται πολύ συγκεκριμένες περιοχές, σχεδόν άθικτες από την κρίση 

και σε κάθε περίπτωση οι εξαιρέσεις ακολουθούνται ανάλογα με τον κοινωνικό κύκλο 

που κινείται η υποψήφια. Να θυμόμαστε σε κάθε βήμα ότι στις εκλογές μετρά η 

ποσότητα και όχι η ποιότητα των ψήφων). 

 

  



-15- 
 

With financial support from the “Fundamental Rights and Citizenship”    

Programme of the European Union     

Μερικά πράγματα δεν θα αλλάξουν ποτέ. Ένα από αυτά είναι η ανάγκη έκδοσης ενός 

λιτού και περιεκτικού εντύπου που θα προβάλλει το βιογραφικό και τις πιο σημαντικές 

στιγμές της υποψήφιας. Τα κείμενα πρέπει να είναι λιτά, το μέγεθος «Α4 διπλωμένο στα 

2», το χαρτί ματ και οι φωτογραφίες προσεγμένες, αλλά όχι «επαγγελματικές και 

ξύλινες». Οι γωνίες πρέπει να είναι φυσικές και αυθόρμητες και οι προσωπικότητες που 

περιλαμβάνονται στις φωτογραφίες να μην προκαλούν αρνητικά συναισθήματα ή εάν 

προκαλούν να είναι ομαδικές (π.χ. βουλευτές όλων των κομμάτων ή πολιτικός αρχηγός 

και στελέχη πολλών τάσεων κ.λπ.). Φωτογραφίες με ανώτερους κληρικούς πάντα 

βοηθούν, όπως και φωτογραφίες από εθελοντικές δραστηριότητες, καθώς και 

φωτογραφίες από συνέδρια, συνεδριάσεις, πάνελ, ομιλίες, αποφοιτήσεις κλπ. 

Η κάρτα γνωριμίας μας πρέπει να είναι δίπτυχη και να περιλαμβάνει φωτογραφία 

προσώπου μέχρι μπούστο, σήμα και μήνυμα συνδυασμού, ατομικό σλόγκαν, μικρό 

βιογραφικό και στοιχεία επικοινωνίας. Αν ο ψηφοφόρος δεν πειστεί ότι μπορεί να σας 

βρει τώρα μην περιμένετε ότι θα πιστέψει ότι θα μπορεί να σας βρει μετά την εκλογή σας. 

ΜΗ δίνετε το προσωπικό κινητό.  Πάρτε ένα εκλογικό καρτοκινητό που θα λειτουργεί σε 

όλη την προεκλογική περίοδο. Μην απαντάτε στο κινητό ενώ μιλάτε με ψηφοφόρους. 

Στα Μέσα κοινωνικής δικτύωσης, προσέχουμε ώστε ό,τι γράφουμε να αντιστοιχεί στην 

Ατομική Πολιτική μας Ταυτότητα. Δε βρίζουμε, δεν υποτιμούμε και αντιμετωπίζουμε 

ακόμη και ειρωνικά/επιθετικά σχόλια με σεβασμό και υπομονετικές νηφάλιες 

απαντήσεις. Να θυμάστε ότι ισχύει το ρητό «σημερινός εχθρός, αυριανός φίλος». 

Αφαιρούμε άμεσα από το προφίλ μας φωτογραφίες που είναι προκλητικές και σχόλια 

που είναι εριστικά. «Ανεβάζουμε» άμεσα φωτογραφίες από την προεκλογική μας 

δραστηριότητα και φωτογραφίες που επαληθεύουν την Ατομική μας Πολιτική 

Ταυτότητα. 

Φιλοξενούμε ενδιαφέροντα άρθρα και ατάκες. Προτρέπουμε φίλους μας να κάνουν 

αναρτήσεις στον τοίχο μας με απόψεις που προωθούν τις δικές μας και στήνουμε 

βιομηχανία από likes. 

ΤΑ ΕΚΛΟΓΙΚΑ ΕΝΤΥΠΑ ΤΗΣ ΥΠΟΨΗΦΙΑΣ (ΑΤΟΜΙΚΟ ΦΥΛΛΑΔΙΟ,ΚΑΡΤΑ 
ΓΝΩΡΙΜΙΑΣ,ΙΣΤΟΣΕΛΙΔΑ,ΜΕΣΑ ΚΟΙΝΩΝΙΚΗΣ ΔΙΚΤΥΩΣΗΣ)  

ΔΙΑΔΙΚΑΣΙΑ ΑΝΑΚΟΙΝΩΣΗΣ ΥΠΟΨΗΦΙΟΤΗΤΑΣ 



-16- 
 

With financial support from the “Fundamental Rights and Citizenship”    

Programme of the European Union     

 

Η ανακοίνωση της υποψηφιότητάς μας είναι ένα κορυφαίο γεγονός. Αυτό σημαίνει ότι 

πέραν της απαραίτητης φωτογραφίας με τον/την επικεφαλής της παράταξης 

συγγράφουμε ένα μικρό μήνυμα το οποίο αναρτούμε και αυτό στα μέσα κοινωνικής 

δικτύωσης και βέβαια, εφόσον τα οικονομικά μας το επιτρέπουν, διοργανώνουμε ένα 

μικρό κοκτέιλ όπου μοιραζόμαστε τη «χαρά» μας με φίλους και δηλωμένους 

υποστηρικτές, από όπου προκύπτει νέο φωτογραφικό υλικό κ.ό.κ. 

Δημοσιεύουμε στον τοπικό Τύπο την είδηση, αρχίζουμε να μοιράζουμε το υλικό μας (το 

οποίο φέρει ΟΠΩΣΔΗΠΟΤΕ το σήμα της παράταξης) και γενικά, λέμε τα νέα παντού 

αφήνοντας την κάρτα γνωριμίας. 

Εντατικοποιούμε τη συμμετοχή μας σε εκδηλώσεις και φροντίζουμε να αναφέρεται η 

παρουσία και η ιδιότητά μας. 

Πραγματοποιούμε εκατοντάδες -ει δυνατόν- τηλεφωνικές κλήσεις και ενημερώνουμε 

τους πάντες για την υποψηφιότητά μας. Ορισμένους από αυτούς καλό είναι να τους 

έχουμε ρωτήσει και ΠΡΙΝ επιλέξουμε συνδυασμό. 

Φροντίζουμε να κινούμαστε και να μη συχνάζουμε μόνο στα ίδια καταστήματα, καφέ και 

κοινόχρηστους χώρους όπου συχνάζαμε και πριν, δηλώνοντας με κάθε αφορμή την 

ιδιότητά μας. Δεν μένουμε στο ίδιο μέρος πάνω από μισή ώρα. 

Θυμόμαστε οποιονδήποτε έχουμε εξυπηρετήσει σε κάποιο προσωπικό του θέμα και 

χωρίς να του θυμίσουμε την εξυπηρέτηση του ανακοινώνουμε ότι είμαστε υποψήφιες. 

Αποφεύγουμε τον συγχρωτισμό με άλλες γυναίκες συνυποψήφιες και προτιμούμε τις 

μεικτές συναναστροφές ανδρών και γυναικών.  

ΠΟΤΕ δεν περιοδεύουμε ασυνόδευτες από πολιτικούς φίλους ή τον σύζυγό μας (ανάλογα 

με την περίσταση). 

Επισκεπτόμαστε ΟΛΑ τα καταστήματα της περιοχής μας περπατώντας, συνοδευόμενοι 

από άτομα που δεν προκαλούν αρνητικά σχόλια και μοιράζουμε το φυλλάδιό μας. 

Περισσότεροι από το 80% των πολιτών εξαντλούν τους διαθέσιμους σταυρούς 

προτίμησης, αποφασίζοντας για τους υπόλοιπους (πέραν της πρώτης προτίμησης) ΜΕΣΑ 

στο παραβάν. Έχει σημασία να θυμηθούν τη φυσιογνωμία και το όνομά σας και να 

ΔΙΑΔΙΚΑΣΙΑ ΑΝΑΚΟΙΝΩΣΗΣ ΥΠΟΨΗΦΙΟΤΗΤΑΣ 



-17- 
 

With financial support from the “Fundamental Rights and Citizenship”    

Programme of the European Union     

εκτιμήσουν ότι κοπιάσατε να επικοινωνήσετε μαζί τους. Από αυτό το 80%, στις σχετικές 

έρευνες το 50% μπαίνει στο παραβάν χωρίς να έχει αποφασίσει σε ποιόν θα δώσει 

σταυρό προτίμησης. 

Η ΙΔΙΟΤΗΤΑ ΤΗΣ ΥΠΟΨΗΦΙΟΥ ΕΙΝΑΙ ΚΑΤΙ ΠΟΥ ΤΟ ΔΙΑΔΙΔΟΥΜΕ ΚΑΙ ΤΟ 

ΥΠΕΡΑΣΠΙΖΟΜΑΣΤΕ ΜΕ ΠΑΘΟΣ. ΟΣΟ ΠΕΡΙΣΣΟΤΕΡΟΙ ΚΑΝΟΥΝ ΤΟ ΙΔΙΟ ΓΙΑ ΕΜΑΣ, 

ΤΟΣΟ ΜΕΓΑΛΥΤΕΡΕΣ ΟΙ ΠΙΘΑΝΟΤΗΤΕΣ ΕΚΛΟΓΗΣ. 

  



-18- 
 

With financial support from the “Fundamental Rights and Citizenship”    

Programme of the European Union     

 

Τα μέσα ενημέρωσης, από την φύση τους, λειτουργούν ως παρατηρητήρια της 

κοινωνικής και πολιτικής διεργασίας, άρα δεν θα ήταν υπερβολική η διαπίστωση ότι 

μεταλλάσσονται καθημερινά, ώστε να παραμένουν ελκυστικά για τον πολίτη, άρα να 

διατηρούν την επισκεψιμότητα /αναγνωσιμότητα/τηλεθέασή τους, άρα και την επιρροή 

τους στην δημόσια συνείδηση. 

Ακόμα και μια απλή ματιά στην εξέλιξη των ΜΜΕ κατά την εικοσαετία 1993-2013, είναι 

αρκετή για να γίνουν κατανοητές οι κοσμογονικές αλλαγές που συντελέστηκαν. 

Κάποια που ήταν υποψήφια το 1993, δεν είχε, καν, τη δυνατότητα χρήσης του κινητού 

τηλεφώνου. Δεν υπήρχαν sms, δεν υπήρχε ηλεκτρονικό ταχυδρομείο, δεν υπήρχε 

internet, δεν υπήρχε facebook, δεν υπήρχε ψηφιακή τηλεφωνία και phone marketing, δεν 

υπήρχε τίποτα από όσα, σήμερα, θεωρούνται δεδομένα σε μια προεκλογική εκστρατεία.  

Τα ίδια ίσχυαν, ακόμα και για υποψήφιες που πολιτεύτηκαν έως και το 2004, με την 

εξαίρεση των γραπτών μηνυμάτων και του ηλεκτρονικού ταχυδρομείου. Δεν υπήρχε you 

tube, δεν υπήρχε διαδικτυακή πρόσβαση σε τηλεοπτικό πρόγραμμα και, φυσικά, δεν 

υπήρχε web tv. 

Ήταν ένας ολοκληρωτικά διαφορετικός κόσμος. Στον οποίο η εικόνα του πολιτικού, 

εξαρτάτο από τον βαθμό πρόσβασής του στα πανάκριβα, λόγω σπουδαιότητας, 

παραδοσιακά μέσα ενημέρωσης. 

Σήμερα, το τοπίο έχει αλλάξει. Η ταχύτητα διάδοσης της πληροφορίας έχει γίνει 

ασύλληπτη, το κόστος διάδοσης έχει πέσει κατακόρυφα, αλλά την ίδια στιγμή ελλοχεύει 

ο κίνδυνος της μετατροπής του πλεονεκτήματος σε μειονέκτημα, αφού και η αρνητική 

πληροφορία τρέχει το ίδιο γρήγορα με τη θετική.  

Άρα, έχει ΤΕΡΑΣΤΙΑ σημασία η ορθή χρήση των νέων Μέσων και η αποφυγή 

λανθασμένων κινήσεων οι οποίες σε χρόνο μηδέν γίνονται όπλο στα χέρια των 

αντιπάλων. Δεν θα ήταν υπερβολή να ειπωθεί ότι στα ΜΜΕ έχει μεταφερθεί ο πυρετός 

του χρηματιστηρίου. Τα πάντα κινούνται σε φρενήρεις ρυθμούς και το κέρδος από τη 

ζημία απέχουν ελάχιστα. Το αρνητικό μεταστρέφεται εύκολα σε θετικό και αντιστρόφως. 

ΑΡΚΕΙ ΝΑ ΔΙΑΤΗΡΟΥΜΕ ΤΗΝ ΨΥΧΡΑΙΜΙΑ ΜΑΣ! 

ΓΝΩΡΙΜΙΑ ΜΕ ΤΑ ΜΕΣΑ ΕΝΗΜΕΡΩΣΗΣ 



-19- 
 

With financial support from the “Fundamental Rights and Citizenship”    

Programme of the European Union     

 

Δεν είναι όλα τα Μέσα δόκιμα για όλους τους υποψηφίους. Κάθε ένα ευνοεί ή βλάπτει, 

ανάλογα με την προσωπικότητα του υποψηφίου. Για παράδειγμα, μία εμφανίσιμη, 

ετοιμόλογη και ψύχραιμη υποψήφια πλεονεκτεί στην τηλεόραση και μια έξυπνη, με καλή 

γραφή και επιχειρηματολογία, υποψήφια πλεονεκτεί στα Μέσα κοινωνικής δικτύωσης. 

Ιδανικό είναι να συνδυάζονται όλα αυτά, αλλά αυτό είναι η εξαίρεση και όχι ο κανόνας. 

Είναι σημαντικό να πιστέψουν οι ίδιες οι υποψήφιες, ότι είναι επαρκείς ως πολιτικά 

υποκείμενα και να μεταδώσουν αυτή την αυτοπεποίθηση στους ψηφοφόρους. 

Οι πολίτες επιλέγουν τον ασφαλή μέσο όρο, παρά την έξαρση. Άρα δεν υπάρχουν καλά 

και κακά μέσα. Υπάρχει καλή και κακή χρήση τους. 

 

 

Οι ειδήσεις σημαίνουν τα πάντα. Αν δεν υπάρχουν ειδήσεις που μας αφορούν, απλά τις 

παράγουμε. Αν δεν παράγουμε ειδήσεις, δεν υπάρχουμε. Ακριβώς γιατί δεν προσκαλούμε 

τον κόσμο να μας δώσει σημασία. 

Είτε πρόκειται για τηλεοπτικό κανάλι, είτε για Μέσα Κοινωνικής Δικτύωσης, είτε 

πρόκειται για εφημερίδα, τα πάντα πρέπει να αποτελούν πηγές ειδήσεων για την 

υποψηφιότητά μας. Σε κάθε περίπτωση έχει σημασία να φροντίζουμε να υπάρχει το 

κατάλληλο συνοδευτικό και αποδεικτικό υλικό της είδησης που διοχετεύουμε. Ζούμε 

στην εποχή της εικόνας και η δημόσια αντίληψη ΔΕΝ κινητοποιείται χωρίς οπτικό 

ερέθισμα. 

Ακόμα και εάν ένα δελτίο τύπου αφορά επίσκεψη σε σύλλογο, εάν δεν συνοδεύεται από 

την κατάλληλη φωτογραφία, πέφτει στο κενό. Αν συνοδεύεται και, μάλιστα, εάν στο 

πλάνο υπάρχουν γύρω μας και μέλη του συλλόγου, αυτό ανασύρει συνειρμούς αποδοχής 

μας και νομιμοποίησης της φιλοδοξίας μας. Η εικόνα δε, ταυτίζεται και με την έννοια της 

αναγνωρισιμότητας. Αν βγούμε σε ραδιοφωνική εκπομπή και το κοινό αγνοεί τη 

φυσιογνωμία μας, τότε δεν έχουμε καταφέρει κάτι αξιόλογο. 

Άρα θυμόμαστε ότι: 

ΤΑ ΜΕΣΑ ΠΟΥ ΜΑΣ ΑΦΟΡΟΥΝ 

ΤΙ ΣΗΜΑΙΝΟΥΝ ΟΙ ΕΙΔΗΣΕΙΣ 



-20- 
 

With financial support from the “Fundamental Rights and Citizenship”    

Programme of the European Union     

1. Κάθε δελτίο τύπου περιέχει απλή φωτογραφία μας ή σχετιζόμενη με την περιεχόμενη 

σε αυτό είδηση. ΠΟΤΕ δεν στέλνουμε σκέτο κείμενο. 

2. Κάθε σύνδεσμος που αναρτούμε στα μέσα κοινωνικής δικτύωσης ΕΧΕΙ εικόνα ή 

βίντεο. 

3. Κάθε δράση μας παρακολουθείται από φιλικό πρόσωπο ή επαγγελματία που 

φροντίζει να κρατά φωτογραφίες ή και βίντεο. 

4. Το οπτικό υλικό πρέπει να συμβαδίζει με το περιβάλλον. ΠΟΤΕ δεν πηγαίνουμε για 

παράδειγμα σε νοσοκομείο ή ίδρυμα ντυμένες ακριβά και ΠΟΤΕ δεν επισκεπτόμαστε τη 

λαϊκή με δωδεκάποντες γόβες. 

 

 

Κάθε στιγμή αποτελεί μια ευκαιρία για την υποψήφια. Ακόμα και το πιο αδιάφορο 

συμβάν αποτελεί αίτιο δημοσιότητας. 

Παρακολουθούμε καθημερινά και συνεχώς, τις εφημερίδες της περιοχής μας, τα blogs και 

τις αναρτήσεις άλλων φορέων στα Μέσα Κοινωνικής Δικτύωσης, τα φυλλάδια των 

ανταγωνιστών, τα διαδιδόμενα στην αγορά, τις συζητήσεις των συμπολιτών, τα πάντα.  

Παίρνουμε θέση για τα πάντα, πλην αυτών που είναι καταφανώς εκτός του προφίλ μας. 

ΔΕΝ ασχολούμεθα ξαφνικά με τον αθλητισμό, εάν δεν το έχουμε κάνει ποτέ, γιατί απλά 

γραφικοποιούμαστε. Πηγαίνουμε, όμως, σε αθλητικά γεγονότα της περιοχής μας και 

μοιραζόμαστε την εμπειρία μας στα Μέσα Κοινωνικής Δικτύωσης.  

Βρίσκουμε τότε, μια αφορμή να πούμε κάτι, όπως: «Αυτή η υπέροχη ομάδα του Δήμου 

μας χρειάζεται νέες αθλητικές εγκαταστάσεις, ώστε να διακριθεί και να προσελκύσει 

περισσότερα παιδιά σε έναν αθλητικό τρόπο ζωής». 

Στην εκλογική επικοινωνία έχει τεράστια σημασία η επικαιρότητα. Δεν αξιοποιούμε μια 

επικοινωνιακή ευκαιρία μέρες μετά, αλλά ώρες μετά ή λεπτά μετά. 

 

 

ΠΩΣ ΑΞΙΟΠΟΙΟΥΜΕ ΤΙΣ ΕΠΙΚΟΙΝΩΝΙΑΚΕΣ ΕΥΚΑΙΡΙΕΣ 



-21- 
 

With financial support from the “Fundamental Rights and Citizenship”    

Programme of the European Union     

 

Μένουμε στη δημοσιότητα με προσοχή, ώστε να μη μας χαρακτηρίσουν άσχημα. Μένουμε 

στη δημοσιότητα, όχι κάνοντας τα ίδια πράγματα, αλλά κάνοντας καινούρια πράγματα. 

Ακόμα κι αν δεν έχουμε κάτι ειδησεογραφικά ελκυστικό, γράφουμε ένα άρθρο ή 

συμμετέχουμε σε μια συζήτηση προσελκύοντας παράπλευρη δημοσιότητα. 

Αν διαπιστώσουμε ότι απαιτείται κάποιο αίτιο δημοσιότητας, δεν διστάζουμε να το 

δημιουργήσουμε εκεί όπου δεν υπάρχει. Για παράδειγμα, κάνουμε μια συγκέντρωση 

φίλων σε δημόσιο χώρο και ΠΑΝΤΑ με ανοιχτή πρόσκληση, ώστε να μην νιώθει κανείς 

αποκλεισμένος ή αναλαμβάνουμε μια πρωτοβουλία, όπως συγκεντρώσεις συμμαθητών 

και συμφοιτητών, διοργάνωση μιας ημερίδας με σαφή θεματική στόχευση, κ.λπ. 

 

 

  

ΠΩΣ ΜΕΝΟΥΜΕ ΣΤΗ ΔΗΜΟΣΙΟΤΗΤΑ 



-22- 
 

With financial support from the “Fundamental Rights and Citizenship”    

Programme of the European Union     

 

Από καταβολής Μέσων Ενημέρωσης τα δελτία τύπου αποτελούν το κύριο εργαλείο 

δημοσιότητας. Καταρχήν είναι ασφαλή γιατί περιέχουν την  επιθυμητή δημοσιότητα. 

Εν συνεχεία, αποτελούν τον καλύτερο φίλο του δημοσιογράφου, αφού αποτελούν 

«έτοιμη ύλη» για να γεμίσει τις σελίδες του. Τέλος, αναρτώνται στα Μέσα Κοινωνικής 

Δικτύωσης και είναι προσβάσιμες πηγές ΕΠΙΣΗΜΗΣ πληροφόρησης ανοιχτές για όλους. 

Τα δελτία τύπου συνοδεύονται ΠΑΝΤΑ από φωτογραφικό ή βιντεοσκοπημένο υλικό, 

ανάλογα με την φύση του Μέσου Ενημέρωσης. 

Τα δελτία τύπου απαντούν ΠΑΝΤΑ στα ερωτήματα ΤΙ; ΠΟΥ; ΠΟΙΟΣ; ΠΟΤΕ; ΓΙΑΤΙ; Με 

αυτήν τη σειρά! Έχουν πάντα τίτλο, όσο γίνεται πιο ελκυστικό.  

Για παράδειγμα, αν αναφέρεται στο πρόβλημα της ποιότητας του νερού στο Δήμο ΔΕΝ 

είναι εύλογη η επιλογή ενός αδιάφορου δημοσιογραφικά τίτλου, όπως «(όνομα 

υποψήφιας) Η θέση μας για το δίκτυο ύδρευσης στο Δήμο». Είναι σωστότερο ένας τίτλος, 

όπως «(όνομα υποψήφιας) Απαιτούμε ένα ποτήρι καθαρό νερό για όλους τους πολίτες». 

Πως περιμένουμε να τραβήξουμε την προσοχή των πολιτών αν δεν τραβήξουμε πρώτα 

την προσοχή του δημοσιογράφου; Ένας προκλητικός τίτλος κι ένα καλογραμμένο δελτίο 

τύπου αυξάνουν γεωμετρικά τις πιθανότητες πρόσκλησής μας στο ραδιόφωνο και στην 

τηλεόραση, αλλά και εξασφαλίζουν ευρύ διάλογο και σχολιασμό στις αναρτήσεις μας στα 

Μέσα Κοινωνικής Δικτύωσης. 

Τα δελτία τύπου καλό είναι να «κλείνουν» με μια δήλωση της υποψήφιας. Το μέγεθός 

τους, ΔΕΝ επιτρέπεται να ξεπερνά τις 200 λέξεις. Όποιος λέει πολλά δεν έχει να πει 

τίποτα. 

Τα άρθρα, τώρα, πρέπει να αντιστοιχούν σε πραγματικά προβλήματα. 

Φροντίζουμε να είναι καλογραμμένα, με μικρές προτάσεις και στοχευμένα, 

ακολουθώντας τη λογική «πρόβλημα, ανάλυση υφιστάμενης κατάστασης, απόδοση 

ευθυνών, προτάσεις, αισιόδοξο κλείσιμο και κάλεσμα συστράτευσης» 

ΤΑ ΔΕΛΤΙΑ ΤΥΠΟΥ 



-23- 
 

With financial support from the “Fundamental Rights and Citizenship”    

Programme of the European Union     

Οι παρεμβάσεις μας, συνήθως σε παραπολιτικά σχόλια ή συλλογικές συνεντεύξεις, δεν 

πρέπει να ξεπερνούν το μέγεθος των 50 λέξεων, ώστε να μπορούν αποστέλλονται και ως 

γραπτό μήνυμα στους ψηφοφόρους. 

Οι ευχετήριες κάρτες μας πρέπει να είναι λιτές και περιεκτικές και οι συλλυπητήριες 

κάρτες μας πάντοτε αντίστοιχης οικειότητας με αυτήν που διατηρούσαμε με τον 

παραλήπτη. Οτιδήποτε άλλο είναι κωμικό και βλαπτικό. 

 

 

 

 

 

 

 

 

  



-24- 
 

With financial support from the “Fundamental Rights and Citizenship”    

Programme of the European Union     

 

Οι πολιτικοί και αυτοδιοικητικοί συνδυασμοί ΔΕΝ είναι παρέες. Έχουν κανόνες, τυπική ή 

άτυπη ιεραρχία και το πιο βασικό, επικεφαλής. 

 

 

Δεν αποτελούν προσωποπαγείς σχηματισμούς και εκφράζουν ΑΠΟΛΥΤΩΣ τις θέσεις του 

πολιτικού κόμματος. Η υποψήφια στις Ευρωεκλογές οφείλει να υπερασπίζεται απολύτως 

τις θέσεις του κόμματος που εκπροσωπεί ακόμη κι αν η εκλογή γίνεται με απευθείας 

σταυροδοσία. 

Κάθε απόκλιση κοστίζει, αφού, ενδεχομένως είναι δημοφιλέστερη της κεντρικής 

γραμμής, αλλά αποξενώνει την υποψήφια από τον κρίσιμο όγκο των ψηφοφόρων που 

πρωτίστως επιλέγουν κόμμα και μετά υποψήφια. 

Το βασικό μέσο προβολής είναι η τηλεόραση και τα Μέσα Κοινωνικής Δικτύωσης. Η 

έννοια της αναγνωρισιμότητας παίζει κυρίαρχο ρόλο. Εάν δεν υπάρχει, τότε μια θέση στο 

Ευρωψηφοδέλτιο μπορεί να αντιμετωπιστεί μόνον ως επικοινωνιακή και πολίτική 

επένδυση. ΜΗ ΑΝΑΓΝΩΡΙΣΙΜΟΣ ΔΕΝ ΕΚΛΕΓΕΤΑΙ! 

 

 

Μέσα στην κρίση και με δεδομένη τη ρευστότητα του πολιτικού σκηνικού, υπάρχουν δύο 

είδη συνδυασμών. 

Οι πολιτικοί, που αφορούν-κυρίως το ΚΚΕ, τον ΣΥΡΙΖΑ, τους ΑΝΕΛ και την ΧΡΥΣΗ ΑΥΓΗ 

και οι «Ανεξάρτητοι» που αποτελούν μείγματα πλαισίωσης υφιστάμενων πολιτικο-

αυτοδιοικητικών προσωπικοτήτων ή νέων που έλκουν πολιτική αναφορά από τον χώρο 

του ΠΑΣΟΚ, της Νέας Δημοκρατίας και της ΔΗΜΑΡ, δηλαδή κομμάτων που έχουν 

ΑΡΧΗ ΛΕΙΤΟΥΡΓΙΑΣ ΤΩΝ ΠΟΛΙΤΙΚΩΝ ΚΑΙ ΑΥΤΟΔΙΟΙΚΗΤΙΚΩΝ ΣΥΝΔΥΑΣΜΩΝ 

ΠΟΛΙΤΙΚΟΙ ΣΥΝΔΥΑΣΜΟΙ ΕΥΡΩΕΚΛΟΓΩΝ Α. 

ΑΥΤΟΔΙΟΙΚΗΤΙΚΟΙ ΣΥΝΔΥΑΣΜΟΙ Β. 



-25- 
 

With financial support from the “Fundamental Rights and Citizenship”    

Programme of the European Union     

ταυτιστεί με την δυσμενή συγκυρία και δεν επιθυμούν να εισπράξουν το κόστος των 

κεντρικών επιλογών. 

Η αρχές λειτουργίας των συνδυασμών ΔΕΝ αλλάζουν. Ο επικεφαλής έχει την ευθύνη να 

συγκεντρώσει την γενική υποδοχή και οι υποψήφιοι έχουν την ευθύνη να ταυτιστούν με 

τους εκλογείς ώστε μέσω της σταυροδοσίας να εκλεγεί ο συνδυασμός στην πρώτη θέση. 

Στους Συνδυασμούς υπάρχει τυπική και άτυπη ιεραρχία.  

Στην κορυφή βρίσκεται ο/η επικεφαλής. Αυτό είναι η τυπική ιεραρχία. 

Παράπλευρα αναπτύσσεται η άτυπη ιεραρχία, η οποία ,όμως, ενίοτε επηρεάζει 

καταλυτικά την εκλογή μας. 

Αν, για παράδειγμα, δεν σεβόμαστε τον διευθυντή του γραφείου του Δημάρχου ή του 

Περιφερειάρχη, αυτό μας καθιστά ευάλωτες στην κριτική του και μας φέρνει σε δυσχερή 

θέση την «επόμενη μέρα», αφού συνήθως πρόκειται για τον έμπιστο του επικεφαλής, 

άρα για τον πιο σημαντικό παράγοντα επιρροής. 

Παράπλευρα, υπάρχουν οι «πυλωνικοί» υποψήφιοι, οι οποίοι έχουν θητεύσει σε θέσεις 

ευθύνης, έχουν εκλεγεί και άλλες φορές με πολλούς σταυρούς και διατηρούν υψηλότατη 

αναγνωρισιμότητα και αποδοχή, άρα η υποτίμησή τους εκλαμβάνεται ως «ασέβεια» και 

αποτελεί την μήτρα πολλών δεινών. 

Εφόσον είμαστε νέες υποψήφιες προσέχουμε ΠΟΛΥ αυτές τις παραμέτρους. Εφόσον 

είμαστε παλαιές υποψήφιες, τότε κρατάμε τις ισορροπίες. 

ΣΕ ΚΑΜΙΑ ΠΕΡΙΠΤΩΣΗ ΔΕΝ ΣΥΝΑΠΤΟΥΜΕ ΣΥΜΦΩΝΙΕΣ ΑΝΤΑΛΛΑΓΗΣ ΣΤΑΥΡΩΝ ΜΕ 

ΣΥΝΥΠΟΨΗΦΙΟΥΣ. ΟΙ ΚΑΙΡΟΙ ΕΧΟΥΝ ΑΛΛΑΞΕΙ. ΤΕΤΟΙΕΣ ΣΥΜΦΩΝΙΕΣ ΟΥΔΕΠΟΤΕ 

ΤΗΡΟΥΝΤΑΙ ΚΑΙ ΠΑΝΤΟΤΕ ΕΚΘΕΤΟΥΝ. 

Προτιμότερες είναι οι συμφωνίες με υποψήφιους άλλων βαθμίδων και, φυσικά, κρατάμε 

ίσες αποστάσεις με τα βουλευτικά γραφεία, εκτός κι αν είμαστε «χαρακτηρισμένοι». 

Δεν διαδίδουμε φήμες. Δεν κρίνουμε αρνητικά συναδέλφους. Δεν κρίνουμε τον/την 

επικεφαλής. 

Εμπεδώνουμε το πρόγραμμα του συνδυασμού και δηλώνουμε πρόθυμες να τον 

εκπροσωπούμε στα Μέσα Ενημέρωσης και σε εκδηλώσεις-περιοδείες. 



-26- 
 

With financial support from the “Fundamental Rights and Citizenship”    

Programme of the European Union     

Όταν μοιράζουμε ψηφοδέλτια φροντίζουμε νε έχουν μόνο τον δικό μας σταυρό και να 

δίδονται εντός φακέλου και πάντα συνοδευόμενα με την κάρτα μας. 

Σε κάθε περίπτωση διαλαλούμε το όνομα του επικεφαλής, ώστε να καταλαβαίνουν όλοι 

με ποιόν πολιτευόμαστε.  

  



-27- 
 

With financial support from the “Fundamental Rights and Citizenship”    

Programme of the European Union     

 

Οι εκλογές και η πολιτική γενικότερα, δεν αποτελούν πεδίο επίλυσης προσωπικών 

διαφορών. Η ΟΜΑΔΑ ΕΙΝΑΙ Η ΔΥΝΑΜΗ! 

Αυτό σημαίνει ότι, τόσο σε ιδιωτικές, όσο και σε δημόσιες αντιπαραθέσεις έχουμε πάντα 

κατά νου ότι εκπροσωπούμε μια παράταξη και έναν/μια επικεφαλής.  

 

Τα πρότυπα αντίληψης έχουν αλλάξει. Η κοινωνία απαιτεί σεμνότητα, αυτοκριτική, 

προσεκτική επιχειρηματολογία και σαφήνεια προτάσεων. 

 

Κοιτάμε στα μάτια τον συνομιλητή και δεν σταυρώνουμε αμήχανα τα χέρια, δεν 

σκύβουμε ασυναίσθητα τους ώμους και δεν κάνουμε νευρικές κινήσεις. Η μισή επιτυχία 

είναι η αυτοπεποίθηση! 

Το μακιγιάζ είναι πάντα διακριτικό και δείχνουμε άνετες με το σώμα μας. Δεν χαμογελάμε 

ασκόπως, ούτε είμαστε συνοφρυωμένες για να δείχνουμε «σοβαρές». Η τάση είναι οι 

φυσιολογικοί άνθρωποι. 

Το ντύσιμό μας είναι προσεγμένο και όχι προκλητικό. Είναι υποχρεωτικό να μην 

αλλάξουμε λόγω εκλογών και -κυρίως- να μην αλλάξουμε ενδυματολογικό και 

εμφανισιακό κώδικα κατά τη διάρκεια της προεκλογικής περιόδου. 

 

 

 

ΟΙ ΤΕΧΝΙΚΕΣ ΔΗΜΟΣΙΑΣ ΚΑΙ ΙΔΙΩΤΙΚΗΣ ΑΝΤΙΠΑΡΑΘΕΣΗΣ 

Δεν ομιλούμε περί προσωπικών θεμάτων, εκτός κι αν προσβληθούμε δημόσια. 

Ο λόγος μας είναι μεστός, περιεκτικός και όχι υπερβολικά «θεατρικός».  

ΔΕΝ μιλάμε πολιτικά στις αντιπαραθέσεις αυτοδιοικητικού χαρακτήρα,  

ΔΕΝ μιλάμε γενικόλογα σε αντιπαραθέσεις ευρωβουλευτικού χαρακτήρα. 

ΔΕΝ υποτιμούμε κανέναν αντίπαλο. Όλοι αξίζουν σεβασμό.  


