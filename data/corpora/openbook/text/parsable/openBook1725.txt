

















































Αχίλλειος γραφή


ΑΧΙΛΛΕΙΟΣ ΓΡΑΦΗ

Μαρία Χαραλαμπίδη

ποιήματα

ΑΧΙΛΛΕΙΟΣ ΓΡΑΦΗ



Μαρία Χαραλαμπίδη

ΑΧΙΛΛΕΙΟΣ ΓΡΑΦΗ



Μαρία Χαραλαμπίδη

ποιήματα

ΑΧΙΛΛΕΙΟΣ ΓΡΑΦΗ



Αχίλλειος γραφή

ποιητική συλλογή της Μαρίας Χαραλαμπίδη

επιμέλεια ψηφιακής έκδοσης Ιωάννης Δημητριάδης

ISBN 978-618-81387-1-1

© Μαρία Χαραλαμπίδη 2014

Έντυπη έκδοση, Διάττων, 1996

περισσότερα στην ιστοσελίδα:

m-xara.gr

Το έργο δημοσιεύεται με άδεια Creative Commons 3.0

Αναφορά Δημιουργού-Μη Εμπορική Χρήση-Όχι Παράγωγα Έργα

Μπορεί να αναπαραχθεί, να διανεμηθεί και να παρουσιαστεί στο

κοινό εφόσον κάτι τέτοιο γίνεται με αναφορά στον δημιουργό και

για μη εμπορικό σκοπό.

Περισσότερες πληροφορίες για την άδεια :

https://creativecommons.org/licenses/by-nc-nd/3.0/gr/

http://www.m-xara.gr/
https://creativecommons.org/licenses/by-nc-nd/3.0/gr/






7

Κλεψύδρες

Κλεψύδρες οι λέξεις

να μετρούν το χρόνο που λείπεις.

Και αν κάνεις πως έρχεσαι σπάνε

και ο χρόνος ξεχύνεται

σαν τα άλογα των Μυρμιδόνων πριν από τη μάχη.

Κλεψύδρες



8

Ερυθρόμορφα όνειρα

Ποτάμι κόκκινο διασχίζεις το χρόνο μου.

Οι αρχαιολόγοι του μέλλοντος

θα πούνε τα όνειρά μου ερυθρόμορφα

και θα σε βρουν εκεί

αυλητρίδα

να γητεύεις φόβους προαιώνιους.

Ερυθρόμορφα όνειρα



9

Αιματολογικές εξετάσεις

Στις φλέβες σου κυλάει μελάνι.

Στο αιματολογικό σάστισαν.

Εν τούτοις γέμισαν κάμποσες φιάλες

για τα επείγοντα περιστατικά της μοναξιάς,

Αιματολογικές εξετάσεις



10

Δύσκολη εποχή

Δύσκολη εποχή ο χωρισμός.

Δεν ξέρεις τι να φορέσεις.

Βάζεις απόφαση τελεσίδικη,

κρυώνεις.

Βάζεις ελπίδα σμιξίματος,

ζεσταίνεσαι.

Πετάς τότε βιαστικά πάνω σου

ό,τι βρίσκεις πρόχειρο στη μνήμη

και ας σου λένε πως χρόνια τώρα

φοράς τα ίδια και τα ίδια.

Δύσκολη εποχή



11

Μέθοδοι σωφρονισμού

Από τότε

που πρωτοφώναξα τη θλίψη μου με το μικρό της όνομα

ο εγκλεισμός μου σε ποίημα

κρίθηκε απαραίτητος.

Μέθοδοι σωφρονισμού



12

Ταρίχευση

Τα «κατά λάθος» αγγίγματα

ταριχεύουν τον πόθο σου

όπως οι φυσαλίδες στο φυσητό γυαλί

την αναπνοή του ανθρώπου

που το έφτιαξε.

Ταρίχευση



13

Επιστροφή

Το ποίημά μου δεν επέστρεψε

από την κυριακάτικη έξοδό του.

Συνετρίβη σε μετωπική σύγκρουση

με όνειρα που έτρεχαν ιλιγγιωδώς

στην ενδοχώρα σου.

Επιστροφή



14

Πολεοδομίας Ι

Ποίημα εκτός σχεδίου που δεν έχει αξία.

Παρ' όλα αυτά οικοδομείται χώρος

ίσα ίσα να στεγαστεί το εγώ μου

και οι περιουσιακές μου λύπες.

Πολεοδομίας Ι



15

Πολεοδομίας ΙΙ

Ήρθε η μπουλντόζα

πρωί πρωί να μου γκρεμίσει το ποίημα.

Το κήρυξε όμως διατηρητέο η απουσία σου

και έμεινε εκεί γωνία επιθυμίας και στέρησης να σε

θυμίζει.

Η πλατεία ονομάζεται από τότε:

«Παρ' ολίγον».

Πολεοδομίας ΙΙ



16

Δωρεά

Κρατάω στα χέρια μου λυχνάρι

που άναβα παλιά για να μπω

στα ποιήματα.

Τώρα, με τον εξηλεκτρισμό των στίχων

δεν μένει παρά να το χαρίσω σαν έκθεμα

στο σπίτι του αναγνώστη της ποίησης.

Δωρεά



17

Νυχτερινό Ι

Στα χέρια μου ξαγρυπνά η αφή.

Τη βρίσκουν εξαντλημένη κάτι ποιήματα

και τη στιχαγωγούν.

Νυχτερινό Ι



18

Νυχτερινό ΙΙ

Σ' έρημο σώμα δίψασα·

ψάχνοντας βρήκα πόσιμο ποίημα.

Νυχτερινό ΙΙ



19

Συγκομιδή

Εκεί που σε πρωτοκοιμήθηκα

φύτρωσε μνήμη καρποφόρα

και ένα ευπαθές Φθινόπωρο

λέξεις μάζευα στα χαρτιά μου.

Συγκομιδή



20

Στέγη

Οι λέξεις

στρατιωτάκια ακούνητα για καιρό.

Περιμένω μήπως σαλέψει καμιά

και μπει σε ποίημα – γιαπί να το τελειώσει

στεγάζοντας το πολύτεκνο άδειο.

Στέγη



21

Αποκαθήλωση

Το φεγγάρι βγήκε στο σώμα σου από νωρίς.

Από όπου και αν το δω βυζαντινός άγιος

με κοιτάει στα μάτια.

Εικονομάχος ο χρόνος ζητά την αποκαθήλωσή σου.

Αποκαθήλωση



22

Ακρίτες

Ποιοι θα υπερασπιστούν

τα σύνορα της ζωής μας όταν χρειαστεί;

Θα μας κυριεύσει αμαχητί η πραγματικότητα.

Είναι καιρός πια να ληφθούν σοβαρά μέτρα

για την υπογεννητικότητα των ονείρων.

Ακρίτες



23

Καλοί τρόποι!

Να μην χλευάζετε ποτέ

τους τρόφιμους του ονείρου για τις χάρτινες

φτερούγες τους.

Με τη βοήθεια ούριων λέξεων

μπορεί και να πετάξουν.

Καλοί τρόποι!



24

Αίτημα

Ένας απεργός κωπηλάτης είμαι

και ζητώ από τους Αχαιούς να επιτρέψουν

την εισαγωγή χαρτιού από την Αίγυπτο,

αφού για μένα και τους συντρόφους μου

είναι ζήτημα γραφής και θανάτου.

Αίτημα



25

Περί ποιητικής ηθικής

Ο καλός ποιητής ψαρεύει με το καλάμι

περιμένοντας.

Ο κακός ρίχνει δυναμίτη και μαζεύει νεκρές λέξεις.

Περί ποιητικής ηθικής



26

Επί ματαίω

Ονειροπορίζομαι

σαν το μουγκό που παρακολουθεί

μαθήματα ορθοφωνίας.

Επί ματαίω



27

*

Ποτίστηκαν οι στίχοι μου τη μυρουδιά σου.

Λαγωνικό η μνήμη τους ακολουθά

και σε βρίσκει στη Σιδώνα

επιφανή ονειρουργό να αγορεύεις.

*



28

Η ροή των πραγμάτων

Κοίτα πώς έρχονται τα πράγματα!

Μετά από τόσους έρωτες κατέληξα στο ποίημα.

Άντε τώρα να ζήσεις από τις δωρεές

του φιλόπτωχου λόγου.

Η ροή των πραγμάτων



29

Καταδίκη

Περαστικός από το όνειρο

μου έγνεφες με τη νεότητά σου.

Εν τω μεταξύ είχαν περάσει τα χρόνια.

Ερήμην μου με καταδίκασαν σε ισόβια θλίψη.

Καταδίκη



30

Μέσα γραφής

Στην ποίηση

περιμένεις την αναπνοή

για να σου θολώσει το τζάμι

και να γράψεις.

Μέσα γραφής



31

Αυτοπροσωπογραφία

Η αυτοπροσωπογραφία μου:

δεντράκι του πεζοδρομίου

νοσταλγία δασών κραδαίνοντας.

Αυτοπροσωπογραφία



32

Δημώδες

Λέξεις σαν τα αφρόψαρα που δεν καταδεχόμουν

και άλλες αγιοπέρδικες πάντα να μου ξεφεύγουν.

Του κυνηγού, του ποιητή και του ψαρά το πιάτο

δέκα φορές είναι αδειανό και μια φορά γεμάτο.

Δημώδες



33

Αναμονή

Βρίσκομαι χρόνια τώρα σε μια ζωή αναμονής.

Σφυρίζει ο τροχός του χρόνου και τρομάζω.

Είμαι μόνη μου αλλά η σειρά μου δεν έρχεται.

Αναμονή



34

Αλήθειες

Ήρθες και παραμέρισες τα επινοημένα.

Αλήθειες



35

Αλάθητοι τρόποι

Μετράς το χρόνο με αυτό που σου λείπει

όπως υπολόγιζαν οι παλιοί την ώρα

από τη θέση του ήλιου στον ουρανό.

Αλάθητοι τρόποι



36

Καλή πράξη

Και σήμερα πέρασα ένα στίχο απέναντι.

Καλή πράξη



37

Λαλουάρ

Σε μια στιγμή τα γράμματα σμίξανε και είπανε

«Λαλουάρ», που σημαίνει σπάνιο, μοναδικό, ολό-

κληρο. Μαύρισε τότε ο ουρανός και έβρεχε πύρινα

φιλιά στα σταυροδρόμια των χειλιών. Η Ιστορία

φοβήθηκε την ποίηση και κρύφτηκε. Και ήρθανε

ξενιτεμένες από χρόνια λέξεις για να μείνουν μόνιμα

στο στόμα: έρως και όναρ. Έγινε δεντροφύτευση

γύρω από το στόμα και πρασίνισε ο τόπος και είχαν

οι κραυγές να πετάνε από κλαδί σε κλαδί να

σβήνονται. Μπήκαν τότε τα θεμέλια του παντοτινού

και σφάχτηκαν λέξεις παρθένες: σαλτιπόρ, ασσαγιάρ,

μπασίρ, που δεν είχαν κυκλοφορήσει ακόμα στην

αγορά. Εν τούτοις έτσι επρόκειτο να ονοματίσουν το

θαυμαστό, το θελκτικό και το αχόρταστο. Μπήκε με

το δεξί η αφή, έσπασαν τα αγγίγματα-ρόδια και ο

χρόνος κυλά από τότε με το μέρος τους.

Λαλουάρ



ΑΧΙΛΛΕΙΟΣ ΓΡΑΦΗ

Κλεψύδρες 7

Ερυθρόμορφα όνειρα 8

Αιματολογικές εξετάσεις 9

Δύσκολη εποχή 10

Μέθοδοι σωφρονισμού 11

Ταρίχευση 12

Επιστροφή 13

Πολεοδομίας Ι 14

Πολεοδομίας ΙΙ 15

Δωρεά 16

Νυχτερινό Ι 17

Νυχτερινό ΙΙ 18

Συγκομιδή 19

Στέγη 20

Αποκαθήλωση 21

Ακρίτες 22

Καλοί τρόποι! 23

Αίτημα 24

Περί ποιητικής ηθικής 25

Επί ματαίω 26

* 27

Η ροή των πραγμάτων 28

Καταδίκη 29

ΠΕΡΙΕΧΟΜΕΝΑ



Μέσα γραφής 30

Αυτοπροσωπογραφία 31

Δημώδες 32

Αναμονή 33

Αλήθειες 34

Αλάθητοι τρόποι 35

Καλή πράξη 36

Λαλουάρ 37



40created with free software

ISBN 978-618-81387-1-1


	ΑΧΙΛΛΕΙΟΣ ΓΡΑΦΗ
	Κλεψύδρες
	Ερυθρόμορφα όνειρα
	Αιματολογικές εξετάσεις
	Δύσκολη εποχή
	Μέθοδοι σωφρονισμού
	Ταρίχευση
	Επιστροφή
	Πολεοδομίας Ι
	Πολεοδομίας ΙΙ
	Δωρεά
	Νυχτερινό Ι
	Νυχτερινό ΙΙ
	Συγκομιδή
	Στέγη
	Αποκαθήλωση
	Ακρίτες
	Καλοί τρόποι!
	Αίτημα
	Περί ποιητικής ηθικής
	Επί ματαίω
	*
	Η ροή των πραγμάτων
	Καταδίκη
	Μέσα γραφής
	Αυτοπροσωπογραφία
	Δημώδες
	Αναμονή
	Αλήθειες
	Αλάθητοι τρόποι
	Καλή πράξη
	Λαλουάρ
	ΠΕΡΙΕΧΟΜΕΝΑ




