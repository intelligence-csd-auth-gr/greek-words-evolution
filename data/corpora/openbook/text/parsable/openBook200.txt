













































16 αριθμοί και 24 γράμματα                                                                   Γκόγκας Δημήτριος


ΓΚΟΓΚΑΣ ΔΗΜΗΤΡΙΟΣ 

16 αριθμοί και 24 γράμματα 
 

 

 
 

ΠΟΙΗΣΗ 

 
                                                Λάρνακα 2019 

 
 



16 αριθμοί και 24 γράμματα                                                                   Γκόγκας Δημήτριος 

 

1 
 

 

 

 

 

 

 

 

 

 

 

 

 
ΔΗΜΗΤΡΙΟΥ ΓΚΟΓΚΑ 
16 αριθμοί και 24 γράμματα 
ISBN 978-9925-7392-6-4 
© Δημήτριος Γκόγκας 
e-mail: dimitriosgogas2991964@yahoo.com 
 
Τίτλος Συλλογής: 16 αριθμοί και 24 γράμματα 
Επιμέλεια: Στρατούλα Τραμουντάνη, Δημοσιογράφος 
 
Σελιδοποίηση: Δημήτριος Γκόγκας 
ΕΚΤΥΠΩΣΗ- ΒΙΒΛΙΟΔΕΣΙΑ 
 
Το παρόν έργο πνευματικής ιδιοκτησίας κατά τις διατάξεις της Κυπριακής 
Νομοθεσίας (Ο περί του Δικαιώματος Πνευματικής Ιδιοκτησίας και 
Συγγενικών Δικαιωμάτων Νόμος του 1976 (Ν. 59/1976, όπως έχει 
τροποποιηθεί και ισχύει μέχρι και σήμερα)και τις διεθνείς συμβάσεις περί 
πνευματικής ιδιοκτησίας. Απαγορεύεται η αναδημοσίευση μέρους ή 
ολόκληρου του βιβλίου χωρίς την έγγραφη συναίνεση από τον συγγραφέα 
και τον εκδότη.  

 
 

 
 

mailto:dimitriosgogas2991964@yahoo.com


16 αριθμοί και 24 γράμματα                                                                   Γκόγκας Δημήτριος 

 

2 
 

 
 
 
 
 
 
 
 

 
 
 
 
 
 
 

Αφιερώνεται  
στην σύζυγό μου Στρατούλα  

και στο γιο μου Αντώνη  
 
 
 
 
 
 
 
 
 
 
 
 
 
 
 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

3 
 

 
 
 
 
 
 
 
 
 
 

 
 
 

 
16 αριθμοί ισούνται με το οξυγόνο 

 
 

 
 
 

Στο μισό του δρόμου το τέλος αργεί ακόμη 
 

 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

4 
 

 
 
 
 
1.  
 
Στο μικρό δωμάτιο, 
μέτρησε τέσσερις  
άσπρους τοίχους. 
Ψηλά ο ουρανός. 
«Ήρθε η Άνοιξη», σκέφτηκε. 
Τους έβαψε γαλάζιους  
και πνίγηκε στη θάλασσα. 
 
2.  
 
Στο σκονισμένο κομοδίνο  
είχε ξεχάσει τα σκουλαρίκια της. 
Με χάλκινες ζωγραφιές. 
               Σε κλουβί,  
μικρά πουλιά 
είχαν τα φτερά της. 
Το ίδιο βράδυ 
πέταξαν μακριά. 
 
3.  
 
Ήθελε πάντα  
να περπατήσει  
κάτω απ΄ τους ήχους της βροχής, 
με μια ομπρέλα να γέρνει 
στον κυρτό της ώμο. 
Κάποια ημέρα 
έβρεχε πολύ 
από το χάραμα,  
πήρε απ΄ το μπαούλο την ομπρέλα, 
την έβαλε με προσοχή στον ώμο, 
η βροχή σταμάτησε ευθύς. 
 
 

 



16 αριθμοί και 24 γράμματα                                                                   Γκόγκας Δημήτριος 

 

5 
 

 
 

 
4.  
 
Η δουλειά που είχε  
δεν τον ευχαριστούσε απόλυτα. 
Κρύφτηκε με επιμέλεια 
πίσω από τη φράση: δόξα τω θεώ  
που έχω δουλειά. 
«Αυτονόητο», 
μονολόγησε, 
και συνέχισε να μαζεύει  
τα σκουπίδια του Δήμου. 
Κάπου – κάπου κοίταζε  
τον κόσμο που περνούσε  
βαδίζοντας  
στην κορυφογραμμή των βλεφάρων.  
 
 
5.  
 
Το είχε αποφασίσει από βραδύς. 
Μόλις ξημερώσει θα συγυρίσει 
το σπίτι. 
Σηκώθηκε, 
ήπιε κρύο καφέ, 
έκανε ζεστό μπάνιο, 
έβαψε είκοσι νύχια, 
είδε τηλεόραση, 
ντύθηκε αργά, 
βγήκε έξω στην πόλη. 
Συγύρισε τον εαυτό της, 
δεν ήθελε να λερωθεί. 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

6 
 

 
 
6.  
 
Την αγαπούσε, 
ήταν σίγουρο. 
(σίγουρο;) 
Μα ακόμα περισσότερο, 
τα μικρά του βράδια, 
τα κουρασμένα εκείνα βράδια  
όταν πονούσε το κορμί του, 
την αγαπούσε με την απουσία της, 
ακόμα πιο πολύ.  
Κι απουσία τώρα είχε γίνει μόνιμη, 
σαν τον κισσό σ’ ένα παράθυρο ανοιγμένο. 
 
 
 
7.  
 
Ο διπλανός ζούσε στην αίγλη  
του έρωτα. 
Ήξερε το λυγερό κορμί της  
πιο πολύ κι απ΄ το δικό του.  
Υμνούσε τον έρωτα. 
Σ΄ ολάκερο το σπίτι 
οι ήχοι του  
κεντούσαν στο μεσότοιχο. 
 
Όμως το αν μ΄ αγαπάς και σ’ αγαπώ 
 σταματούσε  
μόλις τα σώματα εξαγνίζονταν 
    στη δίνη της φωτιάς.  
 
Ο έρωτας ήταν  
τοίχος που τους χώριζε. 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

7 
 

 
 
 
8.  
 
Βλέπω, 
σαν ανοίγω τα μάτια μου,  
τα δικά της μάτια 
πάνω στ’ αρώματα της μέρας. 
Πως αγαπά τα μάτια της! 
Βλέπω τον ήλιο  
συντροφιά της,  
καθώς μυρίζει το πρωινό 
κι κείνο το φεγγάρι. 
Το φεγγάρι με τη νύχτα του, 
το φεγγάρι 
που κρεμιέται στη ζώνη της. 
Μα δε βλέπω τη μέση της. 
 
 
9.  
 
Αυτή η  αναμονή  
δεν είχε ποτέ μια γεύση γλύκας 
στην γωνία που σε περίμενα. 
Φούσκωνα 
και ησύχαζα  
καθώς πρόβαλες  
με στητή την ομορφιά.  
Πως μπορώ  
να μη ρίξω 
σε τούτο το διάβα σου 
την προβιά μου  
και να απλώσω 
τους πόθους της αγάπης μου, 
καθώς τα σπίτια γύρω μου  
σβήνουν τα φώτα  
και κοιμούνται; 
 
 
 



16 αριθμοί και 24 γράμματα                                                                   Γκόγκας Δημήτριος 

 

8 
 

 
 
 
10.  
 
Κάτω απ΄ τις  σκιές  
των ματοτσίνορων, 
τα μάτια μου 
πεταμένα σε χωματιές. 
Είχαν δει τόσα! 
Στις γύψινες ακτές, 
με μαζεύουν οι ρακοσυλλέκτες. 
 
 
 
11.  
 
Πήραμε τον δρόμο 
για το κρεβάτι.  
Σε κρατώ απ΄ το χέρι. 
 
Περπατάμε με τη μουσική  
και την ποίηση  
μέχρι την άκρη. 
 
Πολλές φορές  
τις αφήνουμε μόνες στο σπίτι. 
Στη μοναξιά τους 
όπως και τη δική μας. 
 
 
 
 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

9 
 

 
 
12.  
 
Στο ιατρείο η μέρα ήταν αλλιώτικη.  
Μυστικές αγωνίες. 
Ο σφυγμός της πόρτας  
που έτριζε. 
Το σπαρτάρισμα 
ενός χαλασμένου θερμόμετρου, 
επιτάχυνε τους κτύπους τις καρδιάς μου. 
Για σένα!  
 
Ο επόμενος παρακαλώ! 
 
Στο χτύπο του κρεμασμένου ρολογιού 
ένα βήμα ακόμα μπροστά, 
για τη ζωή, 
για τη ζωή και το θάνατο. 
 
13.  
 
Στην εποχή που ζούμε, 
-χωρίς ανάσες- 
στο μισό του δρόμου, 
στα μισά της λευτεριάς 
στο μισό των δικαίων 
στο μισό του ονείρου 
στο μισό που καίει το χώμα, 
η επανένταξη αργεί. 
 
Και θ΄ αργήσει ακόμα, 
είπαν οι σοφοί του κράτους. 
Κούνησε το κεφάλι ο κόσμος. 
 
Ζούμε με την ανάσα μας μισή. 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

10 
 

 
 
14.  
 
Βρείτε τη φωνή. 
Φωνάξτε. 
Το νύχι υνί.  
Σκάψτε. 
 
Στης αυγής το τέλος, 
το τέλος αργεί ακόμα. 
 
Πολύ φοβούμαι  

ότι στην τελεία της διαδρομής, 
θα ζητωκραυγάσουν  
δικαιωμένοι πως νικήθηκαν. 
Στην πολυθρόνα τους τα λάβαρα. 
 
 
15.  
 
Οι καρδιές λειτουργούσαν 
ηχεία. 
Σε χαμηλή πτήση. 
Έλικες . 
 
Η καρδιά μου, κοίτα να δεις δούλευε! 
 
 
16.  
 
Περίμενε ν΄  ανθίσει η γαρδένια. 
Δυο χρόνια περίμενε.  
Αναρωτήθηκε! 
Ίσως και περισσότερο. 
Αυτή την Άνοιξη, 
πήγε και αγόρασε μιαν ανθισμένη. 
Δεν άντεχε άλλο χρόνο χωρίς λουλούδια. 
 
 
 



16 αριθμοί και 24 γράμματα                                                                   Γκόγκας Δημήτριος 

 

11 
 

 
 
 
 

 
 
 

       24 γράμματα  
 
 

 
 

Ισούνται με την προσευχή της ζωής 
 

 
 

 
 



16 αριθμοί και 24 γράμματα                                                                   Γκόγκας Δημήτριος 

 

12 
 

 
 
 
α .  
 
Το δέρμα των βουνών  
                      είναι το πράσινο.  
Το δικό μου ενός μύδρου που δεν λιώνει 
ή το φίδι. 
 
 
β.  
 
Βραδιάζει  
ξημερώνει  
το τριαντάφυλλο ανθίζει  
όπως  και η ψυχή μου. 
 
 Στο σκέλεθρο η πνοή  
ασθμαίνει. 
 
 
γ.  
 
Το κλάμα του ανθρώπου  
χωρίς γιατί, 
είναι παράδεισος.  
Αν απαντήσεις,  
συναντάς φωτιά ! 
 
Πως γίνεται να μην ρωτήσεις! 
 
 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

13 
 

 
 
 
δ.  
 
Όταν μιλάς μονάχος  
είσαι σπασμένος καθρέφτης.  
Βλέπεις 
την αλήθεια 
απ΄ τα ραγίσματα. 
 
Δεν τον κρατάς. 
Αγοράζεις καινούργιο  
και πετάς την αλήθεια. 
 
 
ε.  
 
Μια θάλασσα που λείπει  
όπως η παρουσία σου,  
είναι μια θάλασσα  
η αυλή που γεννήθηκα. 
 
Οι ευχές μου, νησιά ακατοίκητα. 
 
ζ. 
 
Κι όταν ανέστησες τη μήτρα 
 -ήρθανε πρώτες οι μοίρες-  
Αναρωτήθηκα,  
που είναι ο Θεός; 
 
Είδα δεξιά, 
έστρεψα ψηλά 
κι  αντίκρισα εμένα.   
 
Όλοι φωνάξανε με μιας: Ντροπή 
Δεν γνωρίζουν ότι ο καθένας μας είναι Θεός. 
 
 
 



16 αριθμοί και 24 γράμματα                                                                   Γκόγκας Δημήτριος 

 

14 
 

 
 
η.  
 
Φορτώθηκαν τα γέλια 
με τόσα περιττά,  
που βούλιαξαν 
στη θλίψη. 
 
Χαμογέλασες λιγότερο  
και σηκώθηκες. 
 
 
θ.  
 
Πόσο πονούν 
 οι άνθρωποι, 
 που πήρε ο πόνος 
 τ΄ όνομά τους; 
 
 
ι.  
 
Πόσο πονούν,   
που ο Ιούδας  
κρεμάστηκε 
κι άλλοι φορέσανε  
το  φωτοστέφανο; 
 
Είναι πρακτικό το πρόβλημα. 
Αν κρεμαστείς, 
τα πόδια δεν φτάνουνε στο έδαφος.  
Και πώς θα περπατήσεις; 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

15 
 

 
 
κ. 
 
Το αίμα φουσκώνει 
 και η φλέβα σπάει.  
Η λύπη γίνεται χαρά  
και η χαρά αγκάθι.  
 
Κι αναρωτιόμαστε:  
τι είναι παράπλευρες απώλειες;  
Να κλαις εσύ  
και να γελώ εγώ;  
 
λ. 
 
Ζωή είναι ότι ζύμωσες 
και πρόσφερες στους άλλους.  
Θάνατος είναι: ότι δεν έδωσες  ενώ μπορούσες, 
στο τραπέζι της Κυριακής. 
 
μ. 
 
Γι αυτό πρέπει να βγεις! 
Ζωντάνεψε το δέρμα  
που μάζωξε  
τη ζωή μέσα  
σε μια σιδερόφρακτη 
               μάντρα από σύννεφα.  
ν. 
 
Και αν μου πεις πως  
δεν λογαριάζεις   
που θα πας, 
πρέπει να πας  
εκεί που λογαριάζεις. 
 
Λίγο πριν  
ράγισε το σώμα σου. 
 
 



16 αριθμοί και 24 γράμματα                                                                   Γκόγκας Δημήτριος 

 

16 
 

 
 
ξ. 
 
Πάλι  δεν βγάζεις νόημα.  
Είμαι εδώ  
να πάρω χρώμα  
από τον ήλιο και να  
στήσω βουνά και  θάλασσες. 
 
ο. 
 
Και δεν είναι παράξενο;  
Ρίχνεις τα δίχτυα,  
πλησιάζουν τα  ψάρια. 
Μα πιάνεις όνειρα 
με τρύπια πανέρια; 
Με τα  νερά να ξεγλιστρούν, 
να βρέχουνε τα πόδια σου.  
 
π. 
 
Κλείνω τα μάτια  
μήπως και σφαλιστεί η καρδιά.  
Μα δεν μπορεί  
στο σκοτάδι να ζει η καρδιά σου.  
 
Με την καρδιά σου λυχνάρι,  
φώτισε το σώμα σου.  
 
ρ. 
 
Κι έτσι γλυκιά μου, 
γύρε το κεφάλι  
στο στήθος. 
Άκου  
την καρδιά που ακουμπά 
στα βράχια των πνευμόνων. 
Μην φοβηθείς να πέσεις στις λάμες τους.   
 
 



16 αριθμοί και 24 γράμματα                                                                   Γκόγκας Δημήτριος 

 

17 
 

 
 
σ. 
 
Μόνο ως καημός,  
μόνο ως δάκρυ  
κύλησε ανάμεσα  
στις ρίζες  
του ασημένιου στήθους μου.  
Μικρά κλαδιά  
που κρατούν το είναι σου. 
 
τ. 
 
Στην αυλή της μάνας  
υπάρχει μια μυλόπετρα.  
Μέσα στο χώμα.  
Μισή μέρα και μισή νύχτα.  
 
υ. 
 
Τη μέρα 
 οι λέξεις  
γίνονται ακτίνες,  
το βράδυ άστρα. 
Τη μέρα  
τα λόγια μας πονάνε,  
το βράδυ ακονίζονται.  
 
φ. 
 
Το πρωί που ξυπνάς 
ένα ποτήρι γάλα,  
ψωμί και βούτυρο,  
Η αγάπη μου  
επάνω στο τραπέζι.  
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

18 
 

 
 
 
χ. 
 
Κάθε μέρα  
θέλω να βραδιάζει.  
Κάθε βράδυ,  
να ξημερώνει. 
Πότε σαν ακτίνα,  
πότε σαν άστρο.  
Μες στη καρδιά μου  
σκοτάδι και φως. 
 
 
ψ. 
 
Φθινόπωρο  
Άνοιξη  
Χειμώνας  
Καλοκαίρι 
Τετράφυλλη η καρδιά μου.  
Ποιό φύλλο να βαστάξω; 
 
 
ω. 
 
Το μόνο που με σώνει: 
 γεννιέμαι  
ξανά και ξανά  
μες στην αγκαλιά σου.  
 
Ποτέ μην χαλάσεις τη φωλιά μου! 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

19 
 

 
 
 
 

Βιογραφικό σημείωμα 
 
Ο Δημήτριος Γκόγκας γεννήθηκε το 1964 στο Στρυμονικό Σερρών. 
Σπούδασε στην Σχολή Μονίμων Υπαξιωματικών στα Τρίκαλα. Είναι 
παντρεμένος με τη Δημοσιογράφο Στρατούλα Τραμουντάνη και έχουν ένα 
παιδί. Ασχολείται με την ποίηση. Συνεργάστηκε στην έκδοση του Βιβλίου 
«Το χθες της Ξάνθης σαν σήμερα» από τον Δήμο της Ξάνθης το 1998, με 
ευθύνη κυρίως της συλλογής και αρχειοθέτησης του υλικού. Ποιήματά του 
έχουν αναρτηθεί σε σελίδες του διαδικτύου. 
 
To 2014 βραβεύτηκε με τον Α΄ Έπαινο στον Πανελλήνιο Διαγωνισμό 
Ποίησης της Πνευματικής Συντροφιάς της Πόλης Λεμεσού Κύπρου για το 
ποίημα : «Περιγραφή για ένα Θάνατο» 
 
Την ίδια χρονιά έλαβε το 2ο Βραβείο του 3ου Ποιητικού Διαγωνισμού 
ΕΛΙΚΩΝ «Στο μισό του δρόμου το τέλος αργεί ακόμη» 
 
Το ποίημά του: «Φόβος» έλαβε το Α΄ Βραβείο στην κατηγορία :(Διαγωνισμός 
για τη Κύπρο) Ποίηση Αυτογνωσίας του Λογοτεχνικού Διαγωνισμού 
"ΣΙΚΕΛΙΑΝΑ 2014" 
 
Το 2015, έλαβε το 3ο βραβείο του 4ου Ποιητικού Διαγωνισμού ΕΛΙΚΩΝ για 
το ποίημα: «Πέντε Δάκρυα» 
 
Την ίδια χρόνια, 2015, το ποίημά του: Κάτω στη Πατρίδα που σίγησε 
βραβεύτηκε (Β΄ βραβείο) στον Ποιητικό Διαγωνισμό του Ελληνικού 
Πολιτιστικού Ομίλου Κυπρίων (ΕΠΟΚ) 
 
Το 2016  ανάμεσα στα 42 ποιήματα που διακρίθηκαν στον 5ο Πανελλήνιο 
Ποιητικό Διαγωνισμό ΕΛΙΚΩΝ, βρέθηκε και το ποίημά του  με τον τίτλο: 
ΟΡΑΣΗ Τα 42 ποιήματα θα περιληφθούν στη συλλογή  ΕΛΙΚΩΝ 2015 που θα 
εκδοθεί από τις Εκδόσεις Momentum. 
 
 
Το 2016 το ποίημά του "Για την δική μου Πατρίδα" τιμήθηκε με ΕΠΑΙΝΟ 
στον Ε΄ Ποιητικό Διαγωνισμό "Καισάριος Δαπόντες" του Δήμου Σκοπέλου. 
 



16 αριθμοί και 24 γράμματα                                                                   Γκόγκας Δημήτριος 

 

20 
 

Το 2016, έλαβε Β΄ βραβείο στην κατηγορία Σύγχρονης Ποίησης στον 
Ποιητικό Διαγωνισμό του ΚΕΛΑΙΝΩ 2016, για το ποίημά του: ΜΕΣΑ στις 
ΣΥΛΛΑΒΕΣ της ΑΝΕΧΕΙΑΣ 
 
Το 2016 το ποίημά του: Το σκυλί του Πατέρα έλαβε Τιμητική Διάκριση  στον 
5ο Διεθνή Λογοτεχνικό Διαγωνισμό Ζωοφιλίας 
 
Το 2016 τα ποιήματά του : Η Προσφυγιά και Ο πόνος του Αγνοούμενου 
Ποιητή έλαβαν Α΄ και Β΄ βραβεία αντίστοιχα στον 7ο Παγκόσμιο 
Διαγωνισμό του ΕΠΟΚ (Ελληνικός Πολιτιστικός Όμιλος Κυπρίων) 
 
Το 2017 έλαβε 3ο βραβείο στον πρώτο Διεθνή Διαγωνισμό Ποίησης και 
Διηγήματος "Γιώργος Σεφέρης" που διοργανώθηκε από την Έδρα 
Νεοελληνικής Γλώσσας και Λογοτεχνίας του Πανεπιστημίου του Παλέρμο 
Ιταλίας (Τομέας Ανθρωπιστικών Σπουδών), από κοινού με την Ελληνική 
Κοινότητα Σικελίας “Τρινακρία” και με τον Εκδοτικό Οίκο “Nostos – Edizioni 
La Zisa” 
 
Το 2017 τιμήθηκε με Έπαινο στον 6ο Διεθνή Λογοτεχνικό Διαγωνισμό 
Ζωοφιλίας. με το ποίημα: Κραυγές ενός σκύλου. 
 
Tο 2018 έλαβε τιμητική διάκριση για ποίηση χαϊ-κού  στον 2ο Πανελλήνιο 
Λογοτεχνικό Διαγωνισμό του Σωματείου ΠΝΕΥΜΑΤΙΚΩΝ ΟΡΙΖΟΝΤΩΝ 
ΕΦΑΛΤΗΡΙΟΥ ΛΟΓΟΥ ΤΕΧΝΗΣ ΚΑΙ ΠΟΛΙΤΙΣΜΟΥ 
 
Το 2018, έλαβε Γ΄ Βραβείο για το ποίημά του: Βυθισμένη στην Άμμο... 
(Ενότητα: Αμμόχωστος Βασιλεύουσα) και Α' Βραβείο για το Ποίημα: Η 
πράσινη Γραμμή (Ενότητα: Μουσικός Στίχος) από τον ΕΠΟΚ (Ελληνικός 
Πολιτιστικός Όμιλος Κυπρίων) στον 8ο Παγκόσμιο Λογοτεχνικό 
Διαγωνισμό 
 
Tο 2018 έλαβε Γ΄ βραβείο για το ποίημα: ΘΑΥΜΑΣΙΑ ΑΙΣΘΗΣΗ στον 7ο 
Πανελλήνιο Λογοτεχνικό Διαγωνισμό του Σωματείου Πνευματική 
Συντροφιά Λεμεσού.  
 
Το 2018, τα ποιήματά του: Ακατέργαστη Μπαλάντα για Κείνους Χωρίς 
όνειρα, Απέραντη Σιωπή, Παράκληση του Πάσχα έλαβαν το Β΄ Βραβείο στον 
3ο Πανελλήνιο Διαγωνισμό Ποίησης της Βιβλιοθήκης Σπάρτου 
 



16 αριθμοί και 24 γράμματα                                                                   Γκόγκας Δημήτριος 

 

21 
 

Το 2019, το ποίημά του: ΣΤΗ ΣΥΓΚΟΜΙΔΗ ΤΩΝ ΞΥΛΩΝ, έλαβε Γ΄ έπαινο στον 
διαγωνισμό ποίησης που προκήρυξαν για το 2018 ο Πειραϊκός Σύνδεσμος, 
και το λογοτεχνικό περιοδικό για την Τέχνη και τη Ζωή, Μανδραγόρας. 
 
Τίτλοι έργων του και Συμμετοχές σε Συλλογικά έργα: 
 
Συμμετείχε στις Ομαδικές Ποιητικές Συλλογές των Εκδόσεων ΔΙΑΝΥΣΜΑ, 
κατά τα έτη 2014, 2015,2016, 2017, στο Ανθολόγιο Ποίησης των Εκδόσεων 
ΟΣΤΡΙΑ 2017,    ενώ οι Εκδόσεις : η ΠΡΟΦΗΤΙΣΑ, συμπεριέλαβαν το ποίημά 
του: «Έτσι ήταν το Δείλι μας» στη Ποιητική Συλλογή: Από Καρδιάς 
 
Από τις εκδόσεις ΔΙΑΝΥΣΜΑ κυκλοφόρησε (2015) σε μορφή e-book η 
Ποιητική Συλλογή: «Ωράρια Επιστροφών» (ISBN: 978-618-82188-6-4) 
 
Το 2016 συμμετείχε στο Συλλογικό Έργο των Εκδόσεων ΟΣΤΡΙΑ: «Ταξίδια 
Πολύτιμα του νου» μαζί με τους Ποιητές: Σκουλίκα - Βέλλου Σοφία, 
Βλαχιώτη Αλέξανδρο και  Δρατσέλο Ευριπίδη (ISBN: 978-960-604-050-4) 
 
Το 2018 και πάλι από τις εκδόσεις ΔΙΑΝΥΣΜΑ σε μορφή e-book 
κυκλοφόρησε η Ποιητική Συλλογή: «Απανθίσματα» (ISBN: 978-618-81297-
3-3) μαζί με τις Ποιήτριες: Ρούλα Τριανταφύλλου και Χριστίνα Γαλιάνδρα - 
strada.  
 
Το 2018 σε μορφή e-book κυκλοφόρησαν  οι Ποιητικές Συλλογές: «Ξέρω 
έναν Τόπο» (ISBN: 978-9925-7392-1-90 ), «Κάμπος μιας Νιότης» (ISBN 978-
9925-7392-2-6) και «Ένα τετράδιο για το Στρυμονικό». Διατίθεται  από τις 
διαδικτυακές εκδόσεις: www.easywriter.gr 
 
 
 
 
 
 
 
 
 
 
 
 
 
 
 

http://www.easywriter.gr/


16 αριθμοί και 24 γράμματα                                                                   Γκόγκας Δημήτριος 

 

22 
 

 
 
 
 
 
 
 
 
 
 
 

 
 

Κλεισμένοι οι στίχοι σε σκήνωμα θανάτου 
 
 
 

 

 

 

 

 

 

 

  

 
 
 
 
 
 
 
 
 
 



16 αριθμοί και 24 γράμματα                                                                   Γκόγκας Δημήτριος 

 

23 
 

 
 
 
 
 
 
 
 
 
 
 
 

 

ISBN 978-9925-7392-6-4 


