






















       
 
  ΣΩΚΡΑΤΗ  Β. ΣΙΣΚΟΥ                                                                                
 

                                     Ιστορικοθρησκευτικό πεζογράφημα 
                                                                       Γ’ ΈΚΔΟΣΗ  2016 
 
 

Ο Ρ Α Μ Α Τ Α 
                  ΜΕΡΟΣ Α’   
  
                                           
 
           
 
 

    
     

                                                              
     
 
Ένας καθολικός                  
στο Άγιον  Όρος  
της Μακεδονίας                                           
  
                                                                     ΘΕΣΣΑΛΟΝΙΚΗ   

                                                                                                                                                                                                                                                                                                                         



1 
 

 
 
 
 
 
 

         
                         
 
 
 
 
                        Στη  μνήμη   
                   των  γονέων  μου 
 
 
 
 
 
 
 
 
 
 
 
 
 



2 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



3 
 

ΣΩΚΡΑΤΗ  Β. ΣΙΣΚΟΥ                                                                                
 

                                                                         

                                   Ιστορικοθρησκευτικό πεζογράφημα 
 
                                                                        Γ’ ΈΚΔΟΣΗ  2016 
 
 

                                             
           
 
 
 
 

Ο Ρ Α Μ Α Τ Α 
     

                    ΜΕΡΟΣ Α’                                             
      
                          
   Ένας καθολικός  
    στο Άγιον  Όρος 
    της Μακεδονίας 

                                         
                                                                              

                                                                             ΘΕΣΣΑΛΟΝΙΚΗ   
 
 
 



4 
 

 
 
 
 
 
 
 

© Α’ Έκδοση 1992     
      Β’ Έκδοση 1993 
      Γ’ Έκδοση 2016   
ΣΩΚΡΑΤΗΣ Β. ΣΙΣΚΟΣ 
Κοσμοπούλου 14 
546 43 ΘΕΣΣΑΛΟΝΙΚΗ  
 

 
 
 

 
 
 
ISBN  978-960-9763-20-2     
 
 
 
 
           
           
           
           
           
        
Εικόνα εξώφυλλου: 
ΑΓΙΟΝ  ΟΡΟΣ: Ιερή Μονή Γρηγορίου 
 
 

 
 
 
 
 
 
 

                            



5 
 

                                        ΠΡΟΛΕΓΟΜΕΝΑ 
 

Όταν την άνοιξη του 1992 έγραφα τις τελευταίες σειρές του μικρού 
αυτού πεζογραφήματος, ήταν αδύνατο να φαντασθώ την «προφητική», 
κατά κάποιο τρόπο, εξέλιξη των γεγονότων που θα ακολουθούσαν, μετά 
από δυο και παραπάνω δεκαετίες. Η Ευρωπαϊκή Οικονομική Κοινότητα, 
με τις κάποιες έστω και προσχηματικές ιδεολογικές αρχές και πολιτιστικές 
αξίες, άρχισε σιγά σιγά να μεταμορφώνεται στη σημερινή ανάλγητη Ευ-
ρωπαϊκή Ένωση των χρηματιστών και των ανέντιμων κερδοσκόπων μιας 
παγκοσμιοποιημένης μονεταριστικής Αγοράς. Σ’ αυτή την «Καζινοαγορά 
των αεριτζήδων», όπως χαρακτηρίστηκε από κάποιους, θεοποιήθηκε το 
χρήμα και η καταναλωτική μανία, ενώ οι Άνθρωποι κατάντησαν απλοί 
αριθμοί, ένα είδος «ομιλούντων εργαλείων», όπως θα τους χαρακτήριζε ο 
στωικός φιλόσοφος Σφαίρος ο Βορυσθενίτης.      

Η απουσία κάθε κοινωνικής και πολιτιστικής ευαισθησίας, οδήγησε 
τους άπληστους πιστούς του «Νέου Θεού» να επωφεληθούν, παίζοντας 
κερδοσκοπικά παιχνίδια στις μετακινήσεις των μαζών, για να μειώσουν το 
κόστος παραγωγής και να αυξήσουν ακόμα περισσότερο τα κέρδη τους. 
Με τον τρόπο αυτό, πλημμύρισε η Ευρώπη από δυστυχισμένους Ασιάτες 
και Αφρικανούς, που πρόσφεραν την εργασία τους με τη μικρότερη αμοι-
βή. Αυτοί όμως οι άνθρωποι, λόγω των ιδεολογικών, κοινωνικών και 
θρησκευτικών τους πεποιθήσεων και αρχών, θα ήταν αδύνατον να ενταχ-
θούν και να ενσωματωθούν στις ευρωπαϊκές κοινωνίες. Αυτό είναι το 
κομβικό σημείο μιας ανελέητης αντιπαλότητας, στην καρδιά της Ευρώ-
πης, ανάμεσα στους «παρίες» του Ισλάμ και στους «σταυροφόρους» δυτι-
κοευρωπαίους Χριστιανούς.  

Ο βασικός καμβάς του έργου βασίζεται στην εξόφθαλμη πολιτιστική, 
ηθική, κοινωνική και πληθυσμιακή αποσύνθεση της Ευρώπης και γενικό-
τερα του χριστιανικών λαών του δυτικού κόσμου και η δυναμική κάλυψη 
του κενού που δημιουργείται από ένα δυναμικό, φανατικά προσηλωμένο 
στις θρησκευτικές και κοινωνικές του αρχές, Ισλάμ. Αυτή η δυναμική πο-
λιτιστική υπεροχή συνοδεύεται και από αντίστοιχη πληθυσμιακή έκρηξη, 
σε σύγκριση με τη μοιραία, πλέον, υπογεννητικότητα των ευρωπαϊκών 
λαών. Η ιστορία μας διδάσκει πως, κατά την εξελικτική πορεία της αν-
θρωπότητας, επέζησαν για πολλές χιλιετίες οι λαοί, όπως οι Έλληνες, οι 
Εβραίοι, οι Κινέζοι, οι Ιάπωνες  κ.ά., οι οποίοι είχαν στέρεα πολιτιστικά 
θεμέλια (προγονική πνευματική κληρονομιά, ζωντανή θρησκευτική πίστη, 



6 
 

διαχρονικά εξελιγμένη γλώσσα, υγιείς οικογενειακούς και κοινωνικούς 
θεσμούς κλπ).  

Η σημερινή Ευρώπη, σαν εθνοπολιτική οντότητα, δεν έχει ούτε κοι-
νωνικά αλλά ούτε και πολιτιστικά οράματα. Οι μοναδικοί στόχοι των η-
γετών της είναι το χρήμα και το κέρδος. Είναι αυτό (κάτι σαν νέα θρησ-
κεία) που ο πάπας Φραγκίσκος χαρακτήρισε εύστοχα ως «φετιχισμό του 
χρήματος» και αντιμετώπισε την εχθρότητα των ευρωπαϊκών ΜΜΕ και 
του οικονομικού κατεστημένου της Ευρωζώνης.  Μιας ανισότιμης, θεσμικά 
άτυπης και μονεταριστικής ένωσης, στην οποία κυριαρχεί το εξουσιαστικό 
«δίκαιο των ισχυρών» και που κάποιοι Βρετανοί και Σκανδιναβοί την 
αποκαλούν σκωπτικά «Holy German Empire» (Αγία Γερμανική Αυτοκρα-
τορία).  

Ο στόχος της συγγραφής αυτού του έργου δεν ήταν η ποιοτική σύγ-
κριση των διάφορων θρησκειών και κυρίως του χριστιανισμού και του 
μωαμεθανισμού. Όλες οι θρησκείες επιδιώκουν τη βελτίωση της ανθρώπι-
νης συμπεριφοράς και την ηθική οργάνωση της κοινωνίας. Οι φανατικοί, 
σ’ όλες τις θρησκείες, βρίσκουν πάντα διαφορετικούς τρόπους ερμηνείας 
των ιερών κειμένων, για να μπορούν να επιτυγχάνουν τους εγκληματι-
κούς τους στόχους. Σήμερα οι Ευρωπαίοι αγανακτούν με τους φανατικούς 
του Ισλάμ που, ως ζωντανές βόμβες, σπέρνουν την καταστροφή δολοφο-
νώντας αθώους πολίτες. Αλλά μήπως και κάποιοι φανατικοί χριστιανοί 
δεν διέπραξαν φοβερά εγκλήματα στο όνομα του Χριστού; Ποιοί κατακρε-
ούργησαν την Υπατία στην Αλεξάνδρεια; Ποιοί οραματίστηκαν μια Ιερή 
Εξέταση δολοφόνων; Ποιοί, στο όνομα της χριστιανοσύνης, ως σταυροφό-
ροι, διέπραξαν φοβερά εγκλήματα στη Μέση Ανατολή και στην Κων-
σταντινούπολη;  

Στο ιστορικοθρησκευτικό αυτό πεζογράφημα γίνεται μια εμφανής 
προσπάθεια, ώστε να καταδειχθεί η ανάγκη του σεβασμού και της διατή-
ρησης, και από τις δυο πλευρές, των πολιτιστικών στοιχείων και των ι-
σορροπιών που χαρακτηρίζουν τη χριστιανική Ευρώπη  και τις μουσουλ-
μανικές χώρες τις Ασίας και της Αφρικής. Όσο κατακριτέες είναι οι συμ-
φεροντολογικές και κερδοσκοπικές παρεμβάσεις των ισχυρών της Δυτικής 
Ευρώπης (και των ΗΠΑ) στη Μέση Ανατολή, με το έωλο πρόσχημα «επι-
βολής της δημοκρατίας», με «αραβικές ανοίξεις» και άλλες φαιδρότητες, 
τόσο ανέντιμη είναι και μια σιωπηρή πολιτιστική ισλαμική κατάκτηση της 
Ευρώπης (κατά την έκφραση του Καντάφι) «χωρίς σπαθιά». Αυτός ο στό-
χος βρίσκεται στις προθέσεις πολλών φανατικών ηγετών του Ισλάμ και 
σε πολλές περιπτώσεις, οι ίδιοι οι Αμερικανοί και οι Ευρωπαίοι πολιτικοί 



7 
 

και θρησκευτικοί ηγέτες, τους διευκολύνουν στα πλαίσια γεωστρατηγι-
κών και κερδοσκοπικών σχεδίων. Μήπως αγνοούσαν οι δυτικοί ηγέτες 
που διέλυσαν τη Γιουγκοσλαβία, πως ο πρόεδρος του μουσουλμανικού 
τεχνητού κράτους της Βοσνίας που «κατασκεύασαν», ήταν ένας φανατι-
κός ισλαμιστής με τέτοιους στόχους και οράματα; Ο Ιζετμπέκοβιτς το είχε 
διαλαλήσει και το είχε γράψει και σε βιβλίο που κυκλοφόρησε, πριν οι 
χριστιανοί  νικητές τον επιλέξουν ως πρόεδρο, πως «κανένας μουσουλμά-
νος δεν θα πρέπει να επαναπαύεται, αν δεν δει μια μέρα την Ευρώπη ι-
σλαμική».  

Να λοιπόν γιατί ο δυτικοευρωπαϊκός πολιτισμός έπαψε να είναι «πο-
λιτισμός», αλλά μετεξελίχθηκε σε μια πνευματικά  στείρα αλλά εκπλη-
κτική οικονομική και τεχνολογική εξέλιξη (που τη βάφτισαν «πολιτισμό»), 
η οποία λόγω της παγκοσμιοποίησης αποτελεί σήμερα κτήμα όλων των 
λαών του κόσμου. Τα αρχικά οικονομικά πλεονεκτήματα έχουν πλέον 
οριστικά χαθεί, αλλά σιγά σιγά σβήνουν, με ευθύνη των ευρωπαίων ηγε-
τών, και τα ιδιαίτερα πολιτισμικά στοιχεία που χαρακτήριζαν τις ευρω-
παϊκές κοινωνίες. Τρανταχτό παράδειγμα αποτελεί η πολεμική που ασκή-
θηκε στο σχέδιο του ευρωπαϊκού συντάγματος (το οποίο δεν εγκρίθηκε 
μετά τα αρνητικά δημοψηφίσματα σε Γαλλία και Ολλανδία) από τις πε-
ρισσότερες και ισχυρότερες ευρωπαϊκές κυβερνήσεις, για να απαλειφθεί 
το εδάφιο που αναφερόταν «στις χριστιανικές ρίζες του ευρωπαϊκού πολι-
τισμού». Να γιατί το Ισλάμ, επιχειρεί να καλύψει ένα τεράστιο πολιτι-
σμικό κενό που δημιουργήθηκε στην Ευρώπη. Ο διάσημος αιγυπτιακής 
καταγωγής καθηγητής των Σύγχρονων Ισλαμικών Σπουδών στο Πανε-
πιστήμιο της Οξφόρδης Ταρίκ Ραμαντάν, έχει εντοπίσει αυτό το κενό και 
γι’ αυτό αποφάνθηκε πως «η αποχριστιανισμένη Ευρώπη είναι τώρα 
πλέον ώριμη για το Ισλάμ». Ενός Ισλάμ που, με βάση τη «Σαρία» (τον 
ισλαμικό κρατικοθρησκευτικό κώδικα διαβίωσης), αξιολογεί τα δυτικοευ-
ρωπαϊκά ήθη «ως κοινωνία και πολιτισμό πορνείου» και τις ενδυματολο-
γικά και σεξουαλικά απελευθερωμένες Ευρωπαίες ως ιερόδουλες.   

Η ανατροπή των συσχετισμών ανάμεσα στους χριστιανικούς και μου-
σουλμανικούς πληθυσμούς της Ευρώπης, φαίνεται πως πριν μερικά χρό-
νια είχε αρχίσει να δημιουργεί ανησυχίες, κυρίως στη Γαλλία. Οι μετα-
νάστες από τις πρώην γαλλικές αποικίες, κυρίως της Βόρειας Αφρικής, 
είχαν προσφέρει άφθονα φτηνά εργατικά χέρια στις γαλλικές πολυεθνι-
κές εταιρείες, αλλά σε λίγα χρόνια, με την εκπληκτική αύξηση των γεν-
νήσεων, σε συνάρτηση με την υπογεννητικότητα των Γάλλων, ανάδειξε 
ένα πρόβλημα που θα ήταν αδύνατον πλέον να επιβραδυνθεί στο μέλλον. 

https://el.wikipedia.org/wiki/%CE%99%CF%83%CE%BB%CE%AC%CE%BC
https://el.wikipedia.org/wiki/%CE%98%CF%81%CE%B7%CF%83%CE%BA%CE%B5%CE%AF%CE%B1


8 
 

Τότε, πριν τριάντα ή σαράντα χρόνια, ακούστηκαν κάποιες αδύναμες φω-
νές για τις «πιθανολογούμενες ανατροπές της πληθυσμιακής ισορροπίας». 
Μάλιστα, η εφημερίδα «Le Monde», αναφερόμενη στην πληθώρα των 
«τζαμιών χωρίς μιναρέδες» που ξεφύτρωναν σαν μανιτάρια στο Παρίσι κι 
άρχισαν σχεδόν να ξεπερνούν, σε αριθμό, τις χριστιανικές εκκλησίες, α-
ναρωτήθηκε αν η Γαλλία μετασχηματιζόταν σε «terre d’Islam»(γη του 
Ισλάμ).  Η ίδια εφημερίδα, όταν μεταγενέστερα όλα, σχεδόν, τα ευρωπαϊ-
κά ΜΜΕ υποτάχθηκαν στις απαιτήσεις και στον έλεγχο  «των Αγορών» 
(σε ένα είδος «δημοκρατικής» οργάνωσης της παγκόσμιας ενημέρωσης, από 
πάμπλουτους κεφαλαιούχους, με γκεμπελικής και σταλινικής έμπνευσης 
μεθόδους), κατηγόρησε τον καθολικό καρδινάλιο της Γκάνας Peter 
Turkson και θεώρησε αναξιόπιστα και εκφοβιστικά τα συμπεράσματα μιας 
έρευνας που γνωστοποίησε στη σύνοδο των καρδιναλίων του Βατικανού. 
Τα ευρήματα  ήταν εντυπωσιακά. Αναφέρονταν σε μια στατιστική δημο-
γραφική εξέλιξη των μουσουλμανικών πληθυσμών της γης και τη ραγ-
δαία επέκτασή τους στον ευρωπαϊκό χώρο.  

Αυτή η έρευνα παρουσιάστηκε τον Οκτώβρη του 2012, με προβολή 
βίντεο διάρκειας εφτά λεπτών, μπροστά σε 260 περίπου καθολικούς καρ-
διναλίους και επισκόπους που συμμετείχαν στη σύνοδο. Η ανάρτηση του 
βίντεο «Muslim Demographics» στο διαδίκτυο, προκάλεσε ευρωπαϊκό και 
παγκόσμιο ενδιαφέρον. Οι επισκέπτες της ιστοσελίδας έφτασαν, τις πρώ-
τες μέρες, από χιλιάδες σε εκατομμύρια. Τα συμπεράσματα ήταν συγκλο-
νιστικά, παρά το γεγονός πως οι ευρωπαϊκές κυβερνήσεις γνώριζαν πολύ 
καλά αυτή την επιταχυνόμενη διαδικασία ισλαμοποίησης της Ευρώπης. 
Ίσως να υπήρχαν αντιρρήσεις ως προς τα χρονικά όρια επέλευσης κά-
ποιων γεγονότων, όμως η επιβεβαιωμένη, στην πράξη, εξέλιξη των αλλα-
γών, δεν άφηνε αμφιβολίες πως «η γερασμένη και χωρίς τις πολιτιστικές 
της αντιστάσεις Ευρώπη», μοιραία θα παραχωρούσε τη θέση της, στο εγ-
γύτερο ή απώτερο μέλλον, σ’ ένα ζωντανό, συνεχώς αυξανόμενο και πο-
λιτιστικά ακμαίο Ισλάμ.  

Οι εκτιμήσεις, στο βίντεο, είναι εντυπωσιακές. Σε τέσσερις, περίπου, 
δεκαετίες η Γαλλία, λόγω των πληθυσμιακών ανατροπών, θα μετατραπεί 
σε ισλαμική δημοκρατία. Ο δείκτης γονιμότητας ανάμεσα στις χριστιανές 
και στις μουσουλμάνες Γαλλίδες είναι 1,8 προς 8,1.  Με λίγα λόγια, οι 
μουσουλμάνες γεννούν τέσσερις και πάνω φορές περισσότερα παιδιά από 
τις χριστιανές Γαλλίδες. Οι γαλλικές αρχές δεν συμφώνησαν με αυτές τις 
προβλέψεις, αλλά και δεν παρουσίασαν κάποιες άλλες περισσότερο αξιό-



9 
 

πιστες, με το αιτιολογικό πως «δεν τηρούνται στατιστικά στοιχεία με βάση 
τις θρησκευτικές πεποιθήσεις των γυναικών».  

Οι ίδιες εκτιμήσεις υπάρχουν και για άλλες ευρωπαϊκές χώρες, όπως 
τη Βρετανία, τη Γερμανία, το Βέλγιο, την Ολλανδία, τη Ρωσία κ.ά., όπου 
οι ενδείξεις των δεικτών γονιμότητας και οι  αναπότρεπτες πληθυσμιακές 
ανατροπές θα επέλθουν, με κάποια μικρή καθυστέρηση σε σύγκριση με τη 
Γαλλία. Στην Ελλάδα, ο δείκτης γονιμότητας είναι μικρότερος της Γαλ-
λίας. Είναι, όπως και στη Γερμανία 1,3 ενώ στην Ιταλία και Ισπανία κα-
τεβαίνει στο 1,2. Με τέτοιους δείκτες, η μείωση του πληθυσμού είναι ένα 
γεγονός μη αναστρέψιμο.  Άλλωστε, σύμφωνα με τις προβλέψεις, τα 1,6 
δισεκατομμύρια  μουσουλμάνων όλων των δογμάτων της υφηλίου, θα 

φτάσουν το έτος 2030 (με μια ποσοστιαία αύξηση 35 %) στα 2,2 δισεκα-
τομμύρια, ξεπερνώντας αριθμητικά τους πιστούς όλων των χριστιανικών 
εκκλησιών.   

Όταν το 1992 γραφόταν αυτό το ιστορικοθρησκευτικό λογοτεχνικό 
έργο, αυτές οι στατιστικές εκτιμήσεις δεν ήταν γνωστές, αλλά οι δια-
φαινόμενες εξελίξεις «ήταν ορατές δια γυμνού οφθαλμού». Η παγκο-
σμιοποίηση που γιγαντωνόταν, μετά τη συνθήκη του Μάαστριχτ, είχε 
ανάγκη από φτηνά εργατικά χέρια και ενίσχυσε τις εσωτερικές πληθυ-
σμιακές ανατροπές, με τη σιωπηρή διευκόλυνση των μεταναστευτικών 
ροών από την Ασία και την Αφρική.   Μόνο, μετά την οικονομική κρίση 
του 2008/9 και τα μεταγενέστερα ανεξέλεγκτα ρεύματα μουσουλμάνων 
προσφύγων από τη Συρία και το Ιράκ προς την Ευρώπη, υπήρξε μια αν-
τίδραση που είναι αντίθετη με τις πολιτιστικές αξίες της χριστιανικής, υ-
ποτίθεται, Ευρώπης. Οι δυτικοευρωπαίοι υπαίτιοι των πολέμων στη Μέ-
ση Ανατολή, αρνήθηκαν (οι περισσότεροι) ακόμα και την προσωρινή φι-
λοξενία των κυνηγημένων γυναικόπαιδων, ώσπου να τερματισθεί ο πό-
λεμος, αποδείχνοντας τη  διαφορά ανάμεσα στην «κουλτούρα» της τεχνο-
λογικής και βιομηχανικής εξέλιξης και στον αληθινό πολιτισμό. Αυτή η 
διαφορά αναπτύσσεται εκτενέστερα στην πολιτιστική πραγματεία μου με 
τίτλο «Το Θαύμα του Ελληνικού Πολιτισμού». Ενός πολιτισμού που ξεκί-
νησε από την Αίγυπτο και τη Μέση Ανατολή, κάποιες χιλιετίες πριν από 
τη γέννηση του Χριστού, για να φτάσει σύντομα και να αγγίξει τα όρια 
της τελειότητας στην Ελλάδα.  

Η σημερινή Βόρεια Ευρώπη ήταν απούσα στις μεγάλες στιγμές της 
γέννησης του ευρωπαϊκού πολιτισμού. Ως τον 2ο μ.Χ. αιώνα δεν υπήρχε 
γραπτός λόγος. Τότε καθιερώθηκε η  ρουνική γραφή με ιερά παγανιστικά 
σύμβολα, τα οποία αντικαταστάθηκαν με αλφάβητο κατά την περίοδο του 



10 
 

εκχριστιανισμού αυτών των χωρών, γύρω στον 11ο αιώνα. Για το λόγο 
αυτό, δεν υπήρχε η δυνατότητα για την ανάπτυξη οποιασδήποτε πνευμα-
τικής δημιουργίας, ως την περίοδο της Αναγέννησης. Κάποιοι θρύλοι από 
τη μυθολογία αυτών των λαών, όπως το «τραγούδι των Νιμπελούνγκεν» 
(που έγιναν περισσότερο γνωστοί από την τετραλογία της όπερας του 
Βάγκνερ «το δαχτυλίδι των Νιμπελούνγκεν»), διασώθηκαν με την προ-
φορική παράδοση. Ακόμα και στην τελευταία περίοδο του Μεσαίωνα και 
στην αρχή της Αναγέννησης, διατηρούνταν, σ’ αυτές τις σκανδιναβικές 
και γερμανικές φυλές κάποιες παγανιστικές γιορτές, ενώ είχαν ήδη ασ-
πασθεί το χριστιανισμό. Αλλά και σήμερα επιβιώνουν, σε απομονωμένες 
βορειοευρωπαϊκές περιοχές, ίχνη από αυτά τα παγανιστικά έθιμα. 

Αυτή η διαφορετική πολιτιστική εξέλιξη και νοοτροπία ανάμεσα σε 
Ανατολή και Δύση, άφησε αρνητικά σημάδια στις σχέσης του χριστιανικού 
κόσμου, κυρίως μετά το σχίσμα του 1054. Ο καισαροπαπισμός και οι φιλο-
δοξίες του Καρλομάγνου, όπως αναδεικνύονται λεπτομερέστερα στην 
προαναφερόμενη πραγματεία μου, αποτέλεσαν τις αιτίες που ο δυτικός 
χριστιανικός κόσμος συμπεριφέρθηκε στους ομόθρησκους του ορθόδοξου 
ανατολικού κόσμου, με ένα εκδικητικό συναίσθημα κατωτερότητας και 
ένα καταπιεσμένο μίσος που, με το πέρασμα των αιώνων, θα είχε ως συ-
νέπεια την εξαφάνιση της χριστιανοσύνης στη Μικρά Ασία και στη Μέση 
Ανατολή. Ακόμα και η τέταρτη σταυροφορία, κατά τον μεγάλο βυζαντι-
νολόγο Στήβεν Ράνσιμαν, δεν είχε ως στόχο «τους άπιστους μουσουλμά-
νους», αλλά ήταν «μια επιδρομή ευρωπαίων βαρβάρων στην Κωνσταντι-
νούπολη, εναντίον του υπέρτερου πολιτισμού της Ανατολικής Ορθόδοξης 
Εκκλησίας». Όταν αυτό το πολιτιστικό «ανάχωμα» κατέρρευσε, άνοιξε ο 
δρόμος για να φτάσει το Ισλάμ ως τις πόρτες της Βιέννης.  

Σήμερα, που τα δυσμενή αποτελέσματα αυτών των ενδοχριστιανικών 
συγκρούσεων είναι περισσότερο από ποτέ ορατά, είναι επιβεβλημένη η 
ισότιμη ένωση των δυο βασικών χριστιανικών δογμάτων, όχι για ν’ απο-
τελέσουν μεγαλύτερη δύναμη σύγκρουσης με το Ισλάμ ή οποιασδήποτε 
άλλης θρησκείας, αλλά για να διαφυλάξουν τα βασικά χαρακτηριστικά 
του ευρωπαϊκού πολιτισμού. Η καθολική εκκλησία έχει αυτές τις στιγμές 
έναν αξιόλογο κι αξιοθαύμαστο ιεράρχη, που λόγω της επιρροής που ασ-
κεί σε εκατομμύρια πιστών αλλά και στους ηγέτες πολλών ισχυρών ευ-
ρωπαϊκών κρατών, μπορεί να επηρεάσει τις μελλοντικές εξελίξεις. Γι’ 
αυτό το σκοπό ίσως απαιτηθεί και η συνδρομή των φιλειρηνικών θρησ-
κευτικών ηγετών του μουσουλμανικού κόσμου.  



11 
 

Οι ισχυροί του δυτικού κόσμου δεν έχουν κανένα δικαίωμα να επιβάλ-
λουν, με τη βία των όπλων, τις κατά τη γνώμη τους σωστές πολιτικές και 
κοινωνικές αξίες που, λόγω θρησκευτικών πεποιθήσεων, απεχθάνονται οι 
μουσουλμάνοι. Το αφελές πείραμα της «αραβικής  άνοιξης» ανάδειξε, με 
δημοκρατικές εκλογές, ακραία ισλαμικά κόμματα που αντιμετώπισαν με 
μίσος τους «νέους σταυροφόρους». Οι νέες στρατιωτικές δικτατορίες (Αλ-
γερία, Αίγυπτος) για την ανατροπή των ισλαμιστών, έφεραν πάλι γρήγο-
ρα τον «αραβικό χειμώνα» και μαζί του την έξαρση του θρησκευτικού φα-
νατισμού. Από την άποψη αυτή, η γνωστή θεωρία του Samuel Huntington 
για τη «σύγκρουση των πολιτισμών», δείχνει ως μια προσχεδιασμένη, 
προμελετημένη και αυτοεκπληρούμενη «προφητεία», για την καταδυνά-
στευση αυτών των λαών. Όμως, ούτε και οι χριστιανοί θα πρέπει στις χώ-
ρες τους να καταστούν μειοψηφία και να αναγκαστούν να διαφοροποιή-
σουν τα πολιτισμικά τους χαρακτηριστικά. Γιατί είναι απόλυτα βέβαιο 
και ιστορικά αποδειγμένο πως, όπου έχει ανατραπεί η πληθυσμιακή ισορ-
ροπία και αναδείχθηκαν αντίρροπες πολιτιστικές δυνάμεις, η σύγκρουση, 
η ανελέητη σύγκρουση, είναι αναπόφευκτη.   

Συνήθως, σ’ αυτές τις καταστάσεις πολιτιστικών, οικονομικών ή άλ-
λων ανισομερών ανατροπών, υπερισχύουν οι απάνθρωποι παραλογισμοί 
των φανατικών. Και πάντα, σχεδόν, επικρατούν οι πιο σκληροί, οι πιο 
ανάλγητοι, οι πιο αδίστακτοι κι’ οι αριθμητικά υπέρτεροι. Αυτοί είναι οι 
δυνατοί που θα επιβάλλουν το δικό τους δίκαιο.  Αυτό το «δίκαιο» της ολι-
κής καταστροφής και του απόλυτου αφανισμού.  

Στην ιστορία βρίσκουμε άπειρα τέτοια παραδείγματα. Ας αναφέρουμε 
«το δίκαιο» που επέβαλαν «δια πυρός και σιδήρου» οι ισχυροί και πολύ-
πληθείς Αθηναίοι στους λίγους κι’ αδύναμους Μηλίους, οι οποίοι επιθυ-
μούσαν να μείνουν ουδέτεροι στη διάρκεια του Πελοποννησιακού Πολέ-
μου. Μια επιθυμία φιλειρηνική, λογική και δίκαιη. Ο Θουκυδίδης διέσωσε 
το απόσπασμα από τις κυνικές απόψεις «των ισχυρών» της Αθηναϊκής 
αντιπροσωπίας, οι οποίοι διαφωνούσαν με την υφιστάμενη ουδετερότητα. 
«Αφού ξέρετε και ξέρουμε», είπαν στους Μηλίους, «ότι  κατά  την κρίση 
των ανθρώπων  το  δίκαιο  λογαριάζεται  όταν  υπάρχει  ίση  δύναμη για 
την επιβολή του»!.. Κι’ όταν αυτό δεν συμβαίνει «δυνατὰ δὲ οἱ προύχοντες 
πράσσουσι καὶ οἱ ἀσθενεῖς ξυγχωροῦσιν» (οι δυνατοί κάνουν ό,τι τους ε-
πιτρέπει  η δύναμή  τους κι οι αδύναμοι υποχωρούν κι αποδέχονται).  

Αυτό το αξίωμα έχει γενική εφαρμογή σε όλες τις περιπτώσεις κυρι-
αρχίας μιας στρατιωτικής ή οικονομικής υπερδύναμης. Στην «Αυτό-
κρατορία της Ευρωζώνης» οι ισχυροί, λογαριάζοντας  το δίκαιο «κατά την 



12 
 

κρίση των ανθρώπων», ταπείνωναν κι’ έπαιζαν την υπερχρεωμένη Ελ-
λάδα όπως η γάτα το ποντίκι, με τιμωρητικούς και κερδοσκοπικούς όρους 
αμφίβολης αποτελεσματικότητας.  Αυτούς τους όρους των έντοκων δα-
νείων τους βάφτισαν σαδιστικά «βοήθεια σωτηρίας», διαστρέφοντας την 
έννοια των λέξεων. Διότι αυτόματα, με βάση αυτή τη λογική, οι κάθε λογίς 
δανειστές και τοκογλύφοι, μετατρέπονται σε ευεργέτες. Αυτοί οι οικονομι-
κοί όροι ήταν, στην πράξη, μη διαπραγματεύσιμοι. Ακριβώς, όπως αντιμε-
τωπίστηκαν, χωρίς δυνατότητα διαπραγμάτευσης και οι δυστυχισμένοι 
κάτοικοι της Μήλου. Το παρελθόν μας δίνει  παραδείγματα σωστής κοι-
νωνικής, οικονομικής και πολιτικής συμπεριφοράς τα οποία, συνήθως, 
παραβλέπουν οι ηγέτες των μικρών κι’ αδύναμων λαών, σαν τις «μωρές 
παρθένες» της παραβολής του Χριστού. Όπως η ήττα, σε περιπτώσεις αι-
ματηρών συγκρούσεων, έτσι και το χρέος ενός κράτους ή ενός ιδιώτη, οδη-
γεί στην απώλεια της αξιοπρέπειας, της ελευθερίας και της κυριαρχίας.    

Στη σημερινή πολιτική και οικονομική πραγματικότητα, οι ισχυροί 
της παγκοσμιοποιημένης και κερδοσκοπικής «Αγοράς», ταυτίζουν το δίκα-
ιο με το δικό τους συμφέρον και «δυνατὰ πράσσουσι» ενάντια στην κοινω-
νία και στους λαούς. Τα παραμύθια περί φίλων, συμμάχων, εταίρων, αν-
θρωπιστικών  ιδεωδών κλπ στις σχέσεις των κρατών, είναι για τους αφε-
λείς. Οι ισχυροί, «οἱ προύχοντες», δημιούργησαν μια εκπληκτική τεχνο-
κρατική αυτοκρατορία του χρήματος, χωρίς κουλτούρα, χωρίς πολιτιστι-
κό υπόστρωμα. Όμως, όπως μας διδάσκει η ιστορία, καμιά αυτοκρατορία 
δεν επέζησε αιώνια. Ήδη, ακόμα και οι «ζάπλουτοι εγκληματίες» (σύμφω-
να με τον διαχρονικό χαρακτηρισμό του αμερικανού προέδρου Θεόδωρου 
Ρούσβελτ για τους σιχαμερούς κερδοσκοπικούς γύπες που ψάχνουν για 
πτώματα), αποδέχονται πως έχει αρχίσει, πολύ αργά αλλά σταθερά, η 
αντίστροφη μέτρηση. Οι υγιείς πνευματικές δυνάμεις του κόσμου και κυ-
ρίως οι θρησκευτικοί ηγέτες, ας φροντίσουν, με θάρρος και παρρησία, να 
προλάβουν το χάος και την αιματοχυσία από μια μελλοντική γενικευμένη 
σύγκρουση θρησκειών και γενικά των πολιτισμών. Γιατί πλέον όλοι αν-
τιλαμβάνονται πως οι σημερινοί πολίτες, χριστιανοί, μουσουλμάνοι ή ιου-
δαίοι, ζουν σε έναν κόσμο απληστίας, τρόμου και φανατισμού, με θύματα 
αθώα γυναικόπαιδα. Μια παγκοσμιοποιημένη εφιαλτική κοινωνία στην 
οποία, κατά τη ρήση του Πλάτωνα, «και οι φρουροί χρειάζονται  φρου-
ρούς».  

 
Θεσσαλονίκη, 20-4-2016                                   Σ.Β.Σ.         



13 
 

Ι 
  
 
 
 
 
 
 

 
Είχε αρχίσει να γλυκοχαράζει, όταν το τρένο ξεκίνησε απ' το 

συνοριακό σταθμό της Ειδομένης. Σε μια περίπου ώρα θα'πρεπε 
να φτάσει στη Θεσσαλονίκη, σύμφωνα με τον πίνακα δρομολογίων 
των αμαξοστοιχιών που ήταν αναρτημένος δίπλα απ' το γραφείο 
του σταθμάρχη κινήσεως. 

Το προσωπικό του τρένου είχε αλλάξει πριν από λίγο. Οι Γιου-
γκοσλάβοι σιδηροδρομικοί υπάλληλοι είχαν αντικατασταθεί από 
Έλληνες σιδηροδρομικούς, ενώ οι αστυνομικοί και τελωνειακοί μοί-
ραζαν ενημερωτικά δελτάρια και έλεγχαν τα διαβατήρια των επιβα-
τών. 

Ο Λαντισλάς Μπάρτσικ είχε από ώρα ξυπνήσει, αλλά προτί-
μησε να κουρνιάσει στη γωνία του κουπέ, δίπλα στο παράθυρο. 
Ένιωθε μια δικαιολογημένη, απ’ την πολύωρη ταλαιπωρία του μα-
κρινού ταξιδιού, σωματική εξάντληση. Σ’ όλη τη νυχτερινή δια-
δρομή, απ' τη στιγμή που το τρένο αναχώρησε απ' το Βελιγράδι, 
είχε ξαπλώσει άβολα στα πτυσσόμενα καθίσματα, ανάμεσα στους 
άλλους συνεπιβάτες του οκταθέσιου διαμερίσματος, και λαγοκοι-
μόταν. Είχε πιαστεί όλο του το σώμα σαν να 'ταν φασκιωμένος 
από ώρες και τον έλυσαν ξαφνικά. 

Ένας Πολωνός δίπλα του μουρμούριζε, σε άπταιστα γερμανι-
κά. 

- Εμείς δηλαδή είμαστε ανθρώπινα όντα δεύτερης κατηγορίας; 
Γιατί δεν ελέγχουν και τους δυτικοευρωπαίους; 

Ένας μεσόκοπος Αυστριακός, που ταξίδευε με το νεαρό γιο  
του, προσπάθησε να εξηγήσει στον παραπονούμενο Πολωνό πως 
οι κάτοικοι των κρατών, που συμμετέχουν στην Ευρωπαϊκή Οικο-
νομική Κοινότητα, υπάγονται σ' ένα ιδιαίτερο τελωνειακό καθε-
στώς, που τους αντιμετωπίζει σαν πολίτες μιας και της αυτής χώ-
ρας. Και κατέληξε: 

-Άλλωστε, μετά τις συγκλονιστικές πολιτικοκοινωνικές ανακα-
τατάξεις στις χώρες της Ανατολικής Ευρώπης, από το '89 και μετά, 
πολύ σύντομα η Ευρωπαϊκή Κοινή Αγορά θα διευρυνθεί... Διάβα-

σα πως ενδιαφέρονται για συμμετοχή στην Κοινότητα η Πολωνία, 



14 
 

η Τσεχοσλοβακία, η Ουγγαρία... Επίσης, από καιρό είναι γνωστό 
πως ενδιαφερόμενες χώρες είναι και η Αυστρία, η Κύπρος, η Σου-
ηδία, η Τουρκία... 

Ο Μπάρτσικ παρακολουθούσε, με κλειστά μάτια, τη συζήτηση, 
αλλά δεν είχε καμία διάθεση για παρέμβαση. Ο Πολωνός στράφη-
κε προς το μέρος του και τον σκούντησε ελαφρά με τον αγκώνα 
του. 

-  Νομίζω, νεαρέ, πως αυτά που λέει ο κύριος από 'δω ενδια-
φέρουν και σένα....Σαν Ούγγρος θα ξέρεις βέβαια πως η χώρα σου 
ενδιαφέρεται, το ίδιο όπως και η Πολωνία, να ενταχθεί στο ενιαίο 
οικονομικό σύστημα των κρατών της Δυτικής Ευρώπης.. 

-  Η Ελλάδα δεν βρίσκεται στη Δυτική Ευρώπη...Κι όμως απο-
τελεί μέλος της ΕΟΚ, μουρμούρισε βαριεστημένος αλλά και με κά-
ποια ευδιάκριτη πικρόχολη διάθεση ο Λαντισλάς Μπάρτσικ. 

Είχε την κρυφή ελπίδα πως ο φλύαρος συνομιλητής του θ' α-
ποφάσιζε να σιωπήσει. Απορούσε μάλιστα για την ακατανόητη ε-
πιμονή αυτού του ανθρώπου, σε μια τόσο ακατάλληλη ώρα, να 
κάνει μια τόσο σοβαρή συζήτηση. 

Ο Πολωνός συνταξιδιώτης του όμως είχε άλλες διαθέσεις. 
- Η Ελλάδα μπήκε στην ΕΟΚ γιατί είχε πολιτικό και οικονομικό 

καθεστώς όμοιο μ’ αυτό των χωρών της Δυτικής Ευρώπης... Σε 
μας, το κομμουνιστικό σύστημα δημιούργησε μια ισοπεδωτική αν-
τιπαραγωγική νοοτροπία στις μάζες των εργαζομένων, ενώ απ' την 
άλλη πλευρά η έλλειψη δημοκρατικών αρχών και η παραβίαση των 
ατομικών ελευθεριών....... 

Ο Πολωνός συνέχισε να μιλά χωρίς να ενοχλείται από την αδι-
άφορη έκφραση του συνταξιδιώτη του. Είχε αλλάξει θέμα και μι-
λούσε τώρα για τον εμφύλιο πόλεμο της Γιουγκοσλαβίας. Τα δια-
λυτικά φαινόμενα σ' αυτή την άλλοτε ομόσπονδη σοσιαλιστική δη-
μοκρατία είχαν πάρει μορφή ανεξέλεγκτης χιονοστιβάδας. Στην 
Κροατία και στη Βοσνία-Ερζεγοβίνη οι λυσσαλέες πολεμικές συγ-
κρούσεις δημιουργούσαν, την άνοιξη του 1992, εκατοντάδες αν-
θρώπινα θύματα κι' ανυπολόγιστες υλικές καταστροφές. Προς τα 
νότια, προς το Κόσσοβο, αλλά και νοτιότερα, προς τα ελληνικά 
σύνορα, όπου ένα έκτρωμα του κομμουνιστικού ολοκληρωτισμού 
βαφτίστηκε, το 1945, "Μακεδονία" για επεκτατικούς σκοπούς, παι-
ζόταν απ' τις μεγάλες δυνάμεις της Δύσης ένα χυδαίο χοντρό πολι-
τικό παιχνίδι. Ήταν φανερό πως τα συμφέροντα των ισχυρών απο-
τελούσαν βραδυφλεγείς εμπρηστικές βόμβες σ' όλη τη Βαλκανική. 
Ήδη, η βιαστική αναγνώριση, μετά από πιέσεις της Γερμανίας, των 
νέων κρατών της Σλοβενίας και Κροατίας από την Ευρωπαϊκή Κοι-
νότητα και το νέο φοβερό σφάλμα της μετέπειτα αναγνώρισης της 
πολυεθνικής Βοσνίας, άνοιξαν τον ασκό του Αιόλου. Τα Βαλκάνια 



15 
 

ξαναγύρισαν στο τέλος του 19ου  αιώνα και στις αρχές του 20ου για 
να ξαναγίνουν η πυριτιδαποθήκη της Ευρώπης. 

Η σιδηροδρομική και οδική συγκοινωνία από τη Δυτική και Κεν- 
τρική Ευρώπη προς την Ελλάδα, μέσω Σλοβενίας και Κροατίας, 
είχε διακοπεί εξαιτίας των πολεμικών συγκρούσεων. Τα τρένα δι-
έσχιζαν την Ουγγαρία και περνώντας στη Σερβία, από τα συ-
νοριακά σημεία Κελέμπια/Σουμπότιτσα, έφταναν στη Γευγελή και 
στην Ειδομένη. 

Ο νεαρός Αυστριακός είχε βάλει στ' αφτιά του τα ακουστικά ε-
νός γουόκμαν, που το είχε περασμένο, με ειδική θήκη, στη δερ-
μάτινη ζώνη του. 

Στην άκρη, προς τη συρόμενη πόρτα, ένα ζευγάρι Βέλγων δεν 
φαινόταν να προσέχει τον ομιλητή. Ίσως να μην καταλάβαιναν και 
πολύ καλά τα γερμανικά. Σιγοψιθύρισαν για λίγο κάτι μεταξύ τους. 
Μετά έγειραν τα κορμιά τους προς τα πίσω κι έκλεισαν τα μάτια. Η 
νεαρή γυναίκα βυθίστηκε στην αγκαλιά του συντρόφου της. 

Ο Μπάρτσικ βρήκε μια δικαιολογία για να βγει από το κουπέ. 
Δρασκέλισε τα ξαπλωμένα κορμιά και τα’ απλωμένα πόδια και 
βγήκε στο διάδρομο. Εκεί, απ' το μισάνοιχτο παράθυρο, ένιωσε το 
παγωμένο πρωινό αεράκι να γλιστρά με δύναμη και να του παγώ-

νει, μ' ένα εκνευριστικό αλλά κι’ ηδονικό μαστίγωμα, το κορμί. 
Ήθελε ν' αποφύγει την ενοχλητική, για τους συνταξιδιώτες του, 

προσπάθεια να ξαναγυρίσει στη θέση του, για να πάρει το βαρύ 
μπλε μπουφάν του που κρεμόταν σ’ ένα άγκιστρο, δίπλα απ' το 
παράθυρο. Παρακάλεσε το μεσόκοπο Αυστριακό να του το δώσει 
και περπάτησε ως την άκρη του διαδρόμου. 

Ο Λαντισλάς Μπάρτσικ ήταν ένας καλοφτιαγμένος εικοσιπεν-
τάχρονος νεαρός. Είχε πυκνή κοντή γενειάδα. Τα πλούσια σκου-
ρόξανθα μαλλιά του κατέβαιναν ακατάστατα ως το σβέρκο και του 
σκέπαζαν τ' αφτιά. Πίσω απ’ τα μυωπικά γυαλιά του διακρίνονταν 
δυο γαλανά μάτια. Το πρόσωπο του είχε μια έκφραση γλυκύτητας 
κι αθωότητας. Φορούσε μια κίτρινη, μακρυμάνικη μάλλινη και κλει-
στή, στο λαιμό, μπλούζα, τζιν παντελόνι κι' αθλητικά παπούτσια. 
Στην πλάτη του είχε ρίξει πρόχειρα το μπουφάν. 

Είχε ξεκινήσει πριν από μιάμιση περίπου μέρα απ’ τη Βουδα-
πέστη, χωρίς και ο ίδιος να καταλάβει πώς πήρε ξαφνικά μια τόσο 
σοβαρή απόφαση. Ήταν μεταφραστής σε μια εξαγωγική εταιρεία 
και δυσκολεύτηκε να πείσει το διευθυντή του για να του δώσει την 
άδεια του, έτσι χωρίς κανέναν προγραμματισμό ή κάποια προ-
γενέστερη αίτησή του, όπως προβλεπόταν στον κανονισμό προ-
σωπικού της εταιρείας. Είχε αποφασίσει να φύγει για την Ελλάδα 
την επόμενη μέρα. Ο διευθυντής του έμεινε άναυδος. Για να μετρι-
άσει αυτή την παράξενη, για τους άλλους, απόφασή του, προφα-



16 
 

σίστηκε σοβαρά οικογενειακά και ψυχολογικά προβλήματα. Ισχυ-
ρίστηκε πως είχε πάθει νευρική κατάπτωση. Κατάφερε να πάρει 
την άδεια του κι' άρχισε, χωρίς καθυστέρηση, να ετοιμάζεται για το 
ταξίδι. 

Οι γονείς και τα’ αδέρφια του έμειναν κι αυτοί ξαφνιασμένοι απ' 
την τόσο αναπάντεχη απόφασή του. Τα οικονομικά προβλήματα 
που αντιμετώπιζε τον τελευταίο καιρό ήταν τόσο σοβαρά ώστε, η 
ιδέα για τουριστικές περιπλανήσεις προς το νότο να δημιουργεί 
σοβαρά ερωτηματικά, ως προς τους αληθινούς σκοπούς αυτού 
του ταξιδιού. Ο πατέρας του μάλιστα μίλησε με υπονοούμενα για 
τους κινδύνους από κάποια "ενδεχόμενη συμμετοχή του σε διακί-
νηση απαγορευμένων ειδών". 

Ο Λαντισλάς χρησιμοποίησε όλη την πειθώ του για να τον κα-
θησυχάσει. Τον βεβαίωσε πως ούτε σε σπείρα εμπόρων ναρκω-
τικών συμμετείχε, αλλά ούτε και μ' άλλες παράνομες κι' επικίνδυνες 
δραστηριότητες είχε την πρόθεση ν' ασχοληθεί κατά τη διάρκεια 
αυτού του ταξιδιού. 

Μεγαλύτερες δυσκολίες ανέκυψαν, όταν ανακοίνωσε την από-
φασή του στην αρραβωνιαστικιά του, τη Βέρα. Μάταια προ-
σπάθησε να τον μεταπείσει. Του τόνισε πως μ' αυτή την απόφασή 

του την ταπείνωνε στα μάτια των δικών της, αλλά και των γνωστών 
και φίλων. Ήταν φυσικό ν' απορούν οι άλλοι που θ’ άφηνε την αρ-
ραβωνιαστικιά του στη Βουδαπέστη, για ν' αναζητήσει "ανοιξιάτικες 
ερωτικές περιπέτειες στα γνωστά για την ομορφιά τους ελληνικά 
νησιά". Μια τέτοια σκέψη θα μπορούσε να περάσει απ' το μυαλό 
και του πιο καλόπιστου παρατηρητή. 

Κι' ο ίδιος ενδόμυχα παραδεχόταν πως η συμπεριφορά του τις 
τελευταίες μέρες, αλλά και η απόφασή του για το ταξίδι του στην 
Ελλάδα, είχαν έντονα σημάδια παραξενιάς κι εκκεντρικότητας. Το 
παραδεχόταν, αλλά ήταν εξαιρετικά δύσκολο να εξηγήσει σε άλ-
λους, ακόμα και στα πιο αγαπημένα πρόσωπα του οικογενειακού 
του περιβάλλοντος, την ψυχική του αναστάτωση και τις έμμονες 
ιδέες που του δημιουργήθηκαν απ' τη μέρα που είδε εκείνο το ό-
νειρο. 

Τι όνειρο ήταν στ’ αλήθεια Θεέ μου! Το θυμόταν ολοζώντανα, 
καθαρά, σ' όλες του τις λεπτομέρειες, σαν να ζούσε μια πραγμα-
τικότητα που ξεπερνούσε κάθε φαντασία. 

Είχε επιστρέψει στο σπίτι του κουρασμένος, μετά από μια ολο-
ήμερη κυριακάτικη εκδρομή στη λίμνη Μπάλατον. Ήταν άκεφος, 
καταπονημένος αλλά κι' εκνευρισμένος με τη Βέρα. Σ’ όλη τη διάρ-
κεια της εκδρομής, η αρραβωνιαστικιά του αντιδρούσε με προκλη-
τική γυναικεία φιλαρέσκεια. Είχε αντιληφθεί πως ο Φέρεντς, ένας 
νεοφερμένος δικαστικός στη μεγάλη νεανική τους παρέα, τη φλέρ-



17 
 

ταρε επίμονα. Εκείνη ανταποκρινόταν μ' έναν επιδεικτικό τρόπο, 
λες κι' ήθελε να εξοργίσει τον αρραβωνιαστικό της. 

Ο Λαντισλάς εκνευρίστηκε και της πέταξε πικρόχολες κουβέ-
ντες. Η Βέρα έβαλε τα κλάματα και τον αποκάλεσε "παθολογικά 
ζηλιάρη, οπισθοδρομικό και κομπλεξικό". Χώρισαν μαλωμένοι, 
χωρίς να χαιρετηθούν. 

Όταν ο Μπάρτσικ ξάπλωσε στο κρεβάτι, τα νεύρα του ήταν τεν-
τωμένα. Όλα του έφταιγαν. Ήταν έτοιμος να εκραγεί. Σιγά σιγά χα-
λάρωσε κι' έκλεισε τα μάτια του. Όταν τα ξανάνοιξε, δεν μπορούσε 
να καταλάβει αν κοιμόταν κι’ έβλεπε όνειρο, ή ήταν ξυπνητός και 
μισοζαλισμένος κι' έβλεπε κάποιο όραμα. Πάντως ήταν βέβαιος, 
είχε τη σιγουριά της αίσθησης, πως τα μάτια του ήταν ορθάνοιχτα. 
Έβλεπε ολοκάθαρα χωρίς τα μυωπικά του γυαλιά. 

Όταν είδε την παράξενη, αρρενωπή κι' επιβλητική σιλουέτα ε-
νός μεστωμένου άντρα να προβάλει απ' το παράθυρο και να μπαί-
νει, μ' αέρινη μεγαλοπρέπεια, στο δωμάτιό του, παραξενεύτηκε. 
Ανασηκώθηκε λίγο, στηριγμένος στον αγκώνα του αριστερού του 
χεριού. Δεν φοβήθηκε κι’ ούτε ένιωσε την ανάγκη να προστατευθεί 
απ' τον άγνωστο κι' απρόσκλητο επισκέπτη. Τον κοιτούσε στα μά-
τια και περίμενε. Διαισθανόταν πως ο νυχτερινός επισκέπτης, που 

φορούσε μια μεγαλόπρεπη αρχοντική στολή, ήρθε να του αναγγεί-
λει μια σημαντική είδηση, ένα συνταρακτικό μυστικό ή κάποιο ιδιαί-
τερης σημασίας μα απροσδιόριστο γεγονός. 

Του φαινόταν πως μια απαλή εκκλησιαστική μουσική πλημμύ-
ριζε μελωδικά το χώρο. Έμοιαζε σαν ύμνος που άλλοτε είχε τη 
γλυκύτητα του χορικού της καθολικής εκκλησίας "Αντέστε φιντέ-
λες/βενίτε αντορέμους", κι' άλλοτε την άφατη βυζαντινή μελωδικό-
τητα του "εξομολογείσθε τω Κυρίω", ενός ψαλμού της ελληνορθό-
δοξης εκκλησίας, που είχε ακούσει πρόσφατα σε μια πολιτιστική 
εκδήλωση που μεταδόθηκε απ' την τηλεόραση. 

- Τί θέλετε να μου πείτε κύριε; ψέλλισε ο Μπάρτσικ. 
Ο άγνωστος τον κοίταξε για λίγες ακόμα στιγμές σιωπηλός και 

μετά έδειξε προς το παράθυρο, προς το νότο. Η φωνή του ακού-
στηκε βαθιά, υπόκωφη, σαν ηχώ σε πλαγιά βουνού μ' αμέτρητες 
χαράδρες και λαγούμια. 

- Ο θεός σε διάλεξε για να κηρύξεις την αλήθεια...Για ν' απο-
καλύψεις τους αντίχριστους που παραδίνουν την Ευρώπη στο 
φλεγόμενο γιαταγάνι των απίστων… Είναι θέλημα Θεού να πας 
στην Ελλάδα... Στο Άγιον Όρος της Μακεδονίας... 

- Είμαι ένας ασήμαντος υπαλληλάκος!..Πώς θ' αναλάβω μια τέ-
τοια θεϊκή αποστολή! ψιθύρισε ο Μπάρτσικ. 



18 
 

- Είσαι ένας εκλεκτός μιας μεγάλης γενιάς. Μιας βασιλικής γε-
νιάς… Είσαι ένας εκλεκτός της χριστιανοσύνης, της μιας κι' ενιαίας 
εκκλησίας του Χριστού.. 

- Μα εγώ λέγομαι Μπάρτσικ… Λαντισλάς Μπάρτσικ... 
- Είσαι απόγονος βασιλικής γενιάς που δόξασε την Ουγγαρία… 
- Κι εσύ ποιος είσαι άρχοντα μου; 
- Ο βασιλιάς Ζίγκμουντ... Αυτός που αγωνίστηκε μάταια, για να 

μη μαγαριστεί η πρωτεύουσα της ανατολικής χριστιανικής εκκλη-
σίας απ' το μισοφέγγαρο. Τ’ αδέρφια μας στην Κωνσταντινούπολη 
υποτάχθηκαν γιατί τους εγκαταλείψαμε αβοήθητους... Αν το προ-
πατορικό αμάρτημα είναι ένα στίγμα για τον άνθρωπο, η παράδο-
ση του Βυζαντίου στο Ισλάμ είναι το ανεξίτηλο αμάρτημα της χρι-
στιανικής Δύσης, που θα βαραίνει για πάντα τον καθολικισμό... 

Καθώς μιλούσε η μορφή του άρχισε να γίνεται διάφανη και σιγά 
σιγά να ξεμακραίνει. Ο Λαντισλάς τινάχτηκε απ' το κρεβάτι του κι' 
έτρεξε προς το παράθυρο. 

- Μη φύγεις βασιλιά μου... Μείνε ακόμα, φώναζε κι η φωνή του 
είχε μια απροσδιόριστη χροιά πανικού. 

- Θα σε συντροφεύω στο ταξίδι σου... Θα σε καθοδηγώ... Φύγε 
γρήγορα...Πήγαινε στη Μακεδονία.... Εκεί στο Άγιον Όρος, εκεί 

όπου ζει ακόμα ένα απομεινάρι της προδομένης βυζαντινής αυ-
τοκρατορίας, θα σου φανερωθούν μυστικά που θα σε κάνουν πιο 
σοφό.... Πήγαινε... Πήγαινε.... Βιάσου... Πήγαινε... 

Κι' ενώ η διάφανη, ξεχρωμισμένη μορφή, φαινόταν να διαλύε-
ται, δημιουργήθηκε ξάφνου μια δίνη που όλο και προσέγγιζε παίρ-
νοντας ανθρώπινο σχήμα. Ένας γηραλέος πάπας, ντυμένος με τα 
επίσημα λευκά του άμφια, καθόταν σ' έναν σκαλιστό ξύλινο θρόνο, 
διακοσμημένο με ασημόχρωμες ημισέληνους. Στο κεφάλι του, αντί 
για την παπική τιάρα με την τριπλή κορόνα, φορούσε κόκκινο ισ-
λαμικό φακιόλι. Πύρινες ερυθρογάλαζες γλώσσες έγλειφαν τη βά-
ση του θρόνου. Απ' το βάθος ακούγονταν αλαλαγμοί θριάμβου. 

- Ποιός είσαι 'συ; ρώτησε ο Μπάρτσικ. 
Ο λαιμός του Ούγγρου είχε ξεραθεί, σαν να τον ξέπλυνε με  

καυστικό υγρό. Η άυλη μορφή είχε μια σαρκαστική έκφραση. Στα 
μάτια της διακρινόταν μια λάμψη θριάμβου αλλά και σκληρής απο-
φασιστικότητας. 

- Μα δεν βλέπεις τέκνο μου! Βρίσκεσαι στο Βατικανό κι' απέ-
ναντί σου έχεις τον ποντίφικα... Είμαι ο πάπας Αμπντουλάχ... 

Σηκώθηκε απ' το θρόνο του και γονάτισε στραμμένος προς την 
ανατολή. Καθώς έσκυβε προς τη γη για να προσκυνήσει, σήκωσε 
τα χέρια του προς τον ουρανό κι' αναφώνησε, συνεπαρμένος από 
πίστη κι' έκδηλο, θρησκευτικό φανατισμό. 

-Ένας είναι ο Αλλάχ και προφήτης αυτού ο Μωάμεθ... 



19 
 

-Ήμαρτον Κύριε! ξεφώνισε έντρομος ο Μπάρτσικ. 
Ξαφνικά ξαναδημουργήθηκε η φοβερή δίνη, σαν τροπικός ανε-

μοστρόβιλος, κι' ο μωαμεθανός πάπας άρχισε να ξεμακραίνει. Σε 
λίγο η οπτασία χανόταν πάνω απ' τις κορφές των δέντρων που 
πρόβαλλαν πίσω απ' το παράθυρο. 

Ο Μπάρτσικ τρεμόπαιξε τα μάτια του. Του φάνηκε σαν να ξύ-
πνησε από εφιαλτικό όνειρο. Στεκόταν μπροστά στο παράθυρο κι 
έτρεμε σύγκορμος. Το πρόσωπο, ο λαιμός, το σώμα, τα χέρια του, 
ήταν μουσκεμένα απ' τον ιδρώτα. Τα μηνίγγιά του χτυπούσαν δυ-
νατά. 

- Τι ήταν αυτό Θεέ μου! Όνειρο!.. Όραμα!... Τί ήταν; ψέλλισε με 
τρεμάμενη φωνή. 

Αυτά σκεφτόταν ο Λαντισλάς Μπάρτσικ, καθώς στεκόταν στην 
άκρη του διαδρόμου του βαγονιού. Κρατούσε σφιχτά την οριζόντια 
κυλινδρική βέργα του τελευταίου παράθυρου για να μη χάσει την 
ισορροπία του απ' τους κραδασμούς της αμαξοστοιχίας. 

Όταν το τρένο μπήκε στο σταθμό της Θεσσαλονίκης, η πόλη 
είχε πάρει τον πρωινό εντατικό της ρυθμό. Βιαστικοί άνθρωποι, χι-
λιάδες αυτοκίνητα στους δρόμους, θόρυβοι από σειρήνες και μη-
χανήματα, άγχος, φωνές, διαπληκτισμοί… Ήταν μια ολοφώτεινη 

μαρτιάτικη μέρα, μα ο δυνατός ψυχρός αέρας περόνιαζε το κόκα-
λο... 

Προς το νότο, εκεί κάτω, μισοχαμένο μέσα στα σύννεφα, υψω-
νόταν μεγαλόπρεπο το βουνό των δώδεκα θεών των αρχαίων Ελ-
λήνων. Ο μακεδονικός Όλυμπος! 

 
 
 
 
 
 
 
 
 
 
 
 
 
 
 

 



20 
 

II 
 

 
 
 
 
 
 
Μόλις ο Μπάρτσικ έφτασε στη Θεσσαλονίκη, η πρώτη του δου-

λειά ήταν να ρωτήσει με ποιο τρόπο θα μπορούσε να πάει στο Ά-
γιον Όρος. Στο σταθμό υπεραστικών λεωφορείων της Χαλκιδικής 
δεν περίμενε πολλή ώρα. Έτσι κατάφερε ν’ αποφύγει την παραμο-
νή και διανυκτέρευση σε μια μεγαλούπολη, με τις αναμενόμενες 
για το πενιχρό του βαλάντιο συνέπειες. Εντούτοις, είχε σκοπό, κα-
τά την επιστροφή του από το Άγιον Όρος, να βρει τον τρόπο να ε-
πισκεφτεί τα φημισμένα βυζαντινά μνημεία και το γνωστό, για τους 
μακεδονικούς θησαυρούς της Βεργίνας, μουσείο αυτής της πόλης. 

Για τη Θεσσαλονίκη και την ευρύτερη περιοχή της Μακεδονίας 
δεν γνώριζε και πολλά πράγματα. Πριν ξεκινήσει απ' τη Βουδα-
πέστη, είχε βρει έναν μισοξεσχισμένο οδηγό με τις αρχαιότητες της 
Βόρειας Ελλάδας. Εκεί διάβασε για τη Θεσσαλονίκη και την ιστορία 
της ίδρυσής της, πριν από 23 αιώνες. Ο βασιλιάς Κάσσανδρος, ο 
άνδρας της αδερφής του Μεγαλέξανδρου, έδωσε στη νέα πόλη το 
όνομα της γυναίκας του. Από τότε η πόλη αυτή είχε ραγδαία ανά-
πτυξη και έγινε, στα μεταγενέστερα χρόνια της βυζαντινής αυτό-
κρατορίας, το δεύτερο, μετά την Κωνσταντινούπολη, κέντρο της. 

Ο Μπάρτσικ είχε επίσης διαβάσει για το Δίον, την Πέλλα, τον 
Όλυμπο, τη Βεργίνα, την Αμφίπολη και για τα άλλα πολιτιστικά 
κέντρα του αρχαίου μακεδονικού βασιλείου. Ζήτησε πληροφορίες 
για το Λευκό Πύργο, για τα βυζαντινά κάστρα και προπαντός τις 
εκκλησίες της Θεσσαλονίκης, με τις απαράμιλλης τέχνης τοιχο-
γραφίες τους. 

Όλα αυτά τα ιστορικά μνημεία και τα έργα τέχνης θα ήθελε να 
τα επισκεφθεί, αλλά θα φρόντιζε, στην επιστροφή, να το επιτύχει 
με τη μικρότερη δυνατή δαπάνη. Υπήρχαν, όπως είχε ακούσει, 
θρησκευτικοί ξενώνες ή καταλύματα για φτωχούς ταξιδιώτες που 
έλυναν, κατά κάποιο τρόπο, το πρόβλημα της διανυκτέρευσης. Θα 
μπορούσε έτσι να κάνει καλύτερο προγραμματισμό των επισκέ-
ψεων του στους αρχαιολογικούς χώρους. 

Το λεωφορείο ξεκίνησε στην ώρα του και το μεσημέρι έφθασε 

στην Ουρανούπολη. Η κοσμοπολίτικη παραλία του τουριστικού 



21 
 

αυτού χωριού ήταν άδεια. Οι τουρίστες θ’ άρχιζαν να καταφθάνουν 
σε δυο τρεις μήνες, όταν θα εμφανίζονταν οι πρώτες ζέστες του 
καλοκαιριού. Η Χαλκιδική προσφέρει, στις αρχές της άνοιξης, μια 
αλλιώτικη ηρεμία σ' αυτούς που απεχθάνονται το θόρυβο και την 
κουραστική κοσμική ζωή. 

Το πλοιάριο με τους προσκυνητές για το Άγιον Όρος ξεκίνησε 
σχεδόν αμέσως, μόλις επιβιβάστηκε ο Μπάρτσικ. Ένα άλλο πλοι-
άριο με γυναικόπαιδα, ήταν κι' αυτό έτοιμο ν’ αποπλεύσει για να 
κάνει το γύρο της χερσονήσου του Άθω, χωρίς να προσεγγίσει στα 
λιμάνια των μοναστηριών. Είναι γνωστό πως οι επισκέψεις γυναι-
κών απαγορεύονται απ' τους κανονισμούς της μοναστικής πολι-
τείας του Άθω. 

Οι διατυπώσεις στο λιμανάκι της Δάφνης, για την άδεια παρα-
μονής του Μπάρτσικ στο Άγιον Όρος, ήταν σύντομες. Ήταν τόσο 
κουρασμένος που φρόντισε, το πρώτο βράδυ, να διανυκτερεύσει 
στη μονή Ξηροποτάμου, που ήταν το πιο κοντινό μοναστήρι. 

Οι μετακινήσεις στον Άθω γίνονται, ως επί το πλείστον, με τα 
πόδια κι' οι προσκυνητές πρέπει να φτάνουν στο μοναστήρι της 
επιλογής τους πριν βασιλέψει ο ήλιος και κλείσουν οι μεγάλες μαν-
ταλόφραχτες εξωτερικές πόρτες. Υπάρχουν ορισμένες απα-

ράβατες αρχές που πρέπει να λαμβάνονται υπόψη από κάθε 
προσκυνητή, αν δεν θέλει να περάσει τη νύχτα του στο ύπαιθρο ή 
να κοιμηθεί νηστικός. 

Ο Μπάρτσικ ήταν για όλα αυτά καλά ενημερωμένος. Ήξερε 
πως όσες μέρες θα βρισκόταν στο Άγιο Όρος, τα χρήματα θα του 
ήταν εντελώς άχρηστα. Οι μονές φροντίζουν για τη δωρεάν διαμο-
νή και τη διατροφή των χιλιάδων προσκυνητών που κατακλύζουν 
κάθε χρόνο τον Άθω. 

Στη μονή Ξηροποτάμου τους προσκυνητές υποδέχτηκαν δυο 
καλόγεροι και τους οδήγησαν στο αρχονταρίκι, δηλαδή στον ξε-
νώνα. Τους πρόσφεραν λουκούμι και νερό. Υστερα από λίγο, οι ε-
τερόκλητοι επισκέπτες κατευθύνθηκαν στην «τράπεζα», όπου δεί-
πνησαν μαζί με τους καλόγερους. 

Η διαδικασία του φαγητού είναι μια ολόκληρη ιεροτελεστία. Έ-
νας μοναχός, ανεβασμένος σε άμβωνα, με φόντο επιβλητικές τοι-
χογραφίες που κοσμούν τους τοίχους των μονών του Άθω, διαβά-
ζει κείμενα από εκκλησιαστικά βιβλία σ’ όλη τη διάρκεια του γεύμα-
τος. Όλοι κοιτάζουν προς τη μεριά του ηγούμενου. Όταν εκείνος 
τελειώσει το φαγητό του κι' είναι έτοιμος για την προσευχή, όλοι, 
λαϊκοί και μοναχοί, αφήνουν στο τραπέζι τα μαχαιροπήρουνα. Το 
γεύμα έχει τελειώσει. Οι ανενημέρωτοι, που στο πρώτο γεύμα τους 
δεν φροντίζουν να τρώνε κάπως βιαστικά, είναι δυνατόν να μεί-
νουν νηστικοί. 



22 
 

Στο δωμάτιο που τον οδήγησαν είχε πέντε κρεβάτια. Στο δι-
πλανό κρεβάτι άφησε το σακίδιό του ένα ξερακιανός μεσόκοπος 
Έλληνας. Ήταν καθηγητής της βυζαντινής ιστορίας. Τον έλεγαν 
Περικλή Θωμαΐδη. Όπως είχε την ευκαιρία αργότερα να διαπι-
στώσει ο Μπάρτσικ, ο Περικλής ήταν πολύ περήφανος που είχε το 
όνομα ενός τόσο φημισμένου αρχαίου Έλληνα πολιτικού. Είχε έρ-
θει στο Άγιον Όρος για να συλλέξει, αρχικά απ' τη μονή Φιλόθεου 
κι αργότερα απ' τη μονή Μεγίστης Λαύρας, κάποια στοιχεία για 
δυο βιβλία που ετοίμαζε. Με την ευκαιρία αυτή θα περνούσε κι' 
από άλλα μοναστήρια, με την ελπίδα να εντοπίσει και κάποια άλλη 
αξιόλογη πηγή που θα μπορούσε να βοηθήσει στην ερευνά του. 
Το πρώτο απ' τα βιβλία που έγραφε κόντευε να ολοκληρωθεί και 
αναφερόταν στις ομοιότητες και αντιθέσεις του χριστιανισμού και 
μωαμεθανισμού, σε σύγκριση και με τις άλλες μεγάλες θρησκείες 
του κόσμου. Το δεύτερο, για το οποίο είχε ετοιμάσει το βασικό πε-
ρίγραμμα, ήταν μια ιστορικοθρησκευτική πραγματεία με τίτλο: "σι-
ωπηρές συμμαχίες καθολικισμού και μωαμεθανισμού για την υπο-
δούλωση και αποδυνάμωση της ανατολικής (ορθόδοξης) χριστια-
νικής εκκλησίας". 

Ο συνομιλητής του Μπάρτσικ είχε κάνει μεταπτυχιακές σπου-

δές  φιλοσοφίας στο πανεπιστήμιο του Φράιμπουργκ, κι' έτσι, λίγα 
λεπτά μετά τη γνωριμία τους, συνομιλούσαν οι δυο τους με οικει-
ότητα, σε άπταιστα γερμανικά, σαν παλιοί φίλοι. Παρά τη διαφορά 
της ηλικίας τους χρησιμοποιούσαν, σε λίγο, τα μικρά τους ονό-
ματα. 

- Θα σε λέω Λαντισλάς... Ας αφήσουμε τις τυπικότητες... Λέγε 
με απλά Περικλή...Το "κύριε" κι' ο πληθυντικός αποξενώνουν τους 
ανθρώπους, είπε ο ξερακιανός Έλληνας. 

Με λίγα λόγια εξήγησε στο νεαρό Ούγγρο τους στόχους των 
βιβλίων του. Του τόνισε επίσης πως η επίσκεψή του στον ιερό τό-
πο του Αγίου Όρους είχε, εκτός από την προσπάθειά του για τον 
εντοπισμό χρήσιμων στοιχείων για τα βιβλία, και μια βαθιά επιθυ-
μία να διεισδύσει στις πηγές μιας αληθινής χριστιανικής πίστης 
που σιγά σιγά, στο σημερινό κόσμο, αλλοιώθηκε από έναν τεχνο-
κρατικό τρόπο ζωής. Ήταν κάτι σαν αναβάπτιση σ' αυτή τη βυζαν-
τινή κολυμβήθρα του Σιλωάμ, η οποία επέζησε πάνω από μια χιλι-
ετηρίδα στις απόκρημνες κορφές της χερσονήσου του Άθω. 

Στην άλλη άκρη του δωματίου είχαν αφήσει τα σακίδιά τους άλ-
λοι δυο Έλληνες. Ήταν αδέρφια και δεν μιλούσαν καμιά ξένη 
γλώσσα για να μπορέσουν να επικοινωνήσουν, έστω και με τη βο-
ήθεια νευμάτων και χειρονομιών, με το Μπάρτσικ και τον άλλο ξέ-
νο, που είχε ξαπλώσει στο, ξέχωρο απ' τα άλλα, κρεβάτι που 



23 
 

βρισκόταν απέναντι απ' την πόρτα. Αντάλλαξαν μόνο δυο τρεις 
κουβέντες με το Θωμαΐδη και μετά αφοσιώθηκαν στα δικά τους. 

Ο ξένος απέναντι απ' την πόρτα ήταν Γάλλος κι' ονομαζόταν 
Φιλίπ. Ήταν μέλος ενός θρησκευτικού επιστημονικού ιδρύματος 
του Παρισιού. Είχε έρθει στον Άθω για να ερευνήσει κάποια συγ-
κεκριμένα χειρόγραφα, τα οποία αναφέρονταν στην κατάληψη της 
Κωνσταντινούπολης από τους σταυροφόρους. Πρώτος του σταθ-
μός γι' αυτή την έρευνα θα ήταν η μονή Σταυρονικήτα, όπου μόνα-
ζαν αρκετοί γαλλομαθείς καλόγεροι και οι οποίοι θα μπορούσαν να 
του δώσουν χρήσιμες πληροφορίες για το αντικείμενο της έρευνάς 
του. 

Ο Λαντισλάς κι' ο Περικλής, εκτός απ' τα γερμανικά, μιλούσαν 
με άνεση και τα γαλλικά. Έτσι η επικοινωνία ανάμεσα στους τρεις 
προσκυνητές δεν παρουσίαζε προβλήματα. 

Το απόγευμα, λίγο πριν δύσει ο ήλιος, οι τρεις τους περπάτη-
σαν στον αυλόγυρο του μοναστηριού. Το μοναστικό αυτό οικιστικό 
συγκρότημα, κατά την παράδοση, ιδρύθηκε το 424 από την αυτό-
κράτειρα Πουλχερία, την αδερφή του Θεοδοσίου του Μικρού. Είναι 
χτισμένο με το γνωστό μεσαιωνικό οικοδομικό σύστημα που χα-
ρακτηρίζει όλα τα μοναστήρια του Άθω. Το περιβάλλει ψηλό τείχος 

με πύργους κι έχει μια μοναδική πύλη εισόδου. Στην εσωτερική 
αυλή υψώνεται το Καθολικό του , δηλαδή ο κεντρικός ναός, ενώ 
υπάρχουν κι άλλα 16 παρεκκλήσια. 

Οι τρεις προσκυνητές βγήκαν αργότερα έξω απ' τη μονή, λίγα 
μέτρα πέρα από την κεντρική είσοδο. Αγνάντευαν τα λίγα κατά-
πράσινα καλλιεργημένα απ’ τους μοναχούς χωράφια, τις δασωμέ-
νες πλαγιές και τα ξέφωτα. Η φύση γύρω τους είχε μια άγρια, μια 
πρωτόγονη, μια παρθενική ομορφιά. Ο ουρανός από πάνω τους 
ήταν καθαρός και καταγάλανος. Τα κελαϊδίσματα των πουλιών και 
ο θόρυβος του νερού, που γλιστρούσε σε μια χαμένη, μέσα στην 
απέραντη πρασινάδα, κοίτη, έσπαζαν τη μονοτονία μιας απόλυτης 
σιωπής και γαλήνης. Σ' έναν τέτοιο επίγειο παράδεισο, είναι φυσι-
κό να νιώθεις παντού την παρουσία του Θεού. 

Γύρισαν στο μοναστήρι πριν σκοτεινιάσει και μπει ο βαρύς μάν-
ταλος στην εξώπορτα. Τάχυναν μάλιστα το βήμα τους για να προ-
λάβουν. Το κρύο ήταν έντονο. Είχε αρχίσει να φυσά ένα δυνατό 
ψυχρό αεράκι, που ξεπάγιαζε το πρόσωπο και τ' άλλα ακάλυπτα 
μέρη του σώματος. Ξάπλωσαν για να κοιμηθούν πολύ νωρίς. Οι 
γκαζόλαμπες φώτιζαν θαμπά τους στενούς διαδρόμους και τα δω-
μάτια των προσκυνητών. 

Το φεγγάρι στον ουρανό ήταν ολοφώτεινο, ασημένιο. Ο Μπάρ-
τσικ νόμισε πως μεταφέρθηκε αιώνες πίσω. Ούτε ηλεκτρικό φως, 
ούτε ραδιόφωνα, ούτε τηλεοράσεις, ούτε τίποτ' άλλο απ' τα σύγ-



24 
 

χρονα βιομηχανικά προϊόντα που χαρακτηρίζουν τη σημερινή κοι-
νωνική ζωή. 

Για λίγο αναλογίστηκε τις συγκινήσεις του κοπιαστικού του τα-
ξιδιού, ώσπου να φτάσει απ' τη Βουδαπέστη στο Άγιον Όρος. Κι 
έτσι, με τέτοιες σκέψεις, ήρεμος, κουρασμένος, βυθισμένος σ' ένα 
πρωτόγνωρο είδος εσωτερικής γαλήνης, αποκαμωμένος απ’ τις 
ταλαιπωρίες των τριών τελευταίων ημερών, δεν άργησε να βυθι-
στεί σ' έναν βαθύ ύπνο. 

 
 
 
 
 
 
 
 
 
 
 
 

 
 
 
 
 
 
 
 
 
 
 
 
 
 
 
 
 
 
 
 
 



25 
 

Ill 
 

 
 
 
 
 
 
Δεν κατάλαβε πόση ώρα κοιμόταν, αλλά κάποια στιγμή νόμισε 

πως, από πολύ κοντά, ερχόταν ένας υπόκωφος ρυθμικός ήχος, 
σαν κύμα που σκάει σε φιλόξενη αμμουδιά. 

Είχε την εντύπωση πως κοιμόταν σε γρασίδι, κάπου κοντά σε 
θάλασσα. Βρομούσε ψαρίλα. Ανασηκώθηκε στηριγμένος στον αγ-
κώνα του δεξιού του χεριού. Είδε έναν ψηλό και γεροδεμένο άντρα, 
στην άκρη της προκυμαίας, να τρέχει σαν κυνηγημένος κρατώντας 
γυμνό το σπαθί του. Προσπαθούσε να κρυφτεί στα ψαροκάικα που 
ήταν αραγμένα στο μόλο. Φορούσε μεσαιωνική στολή πολεμιστή, 
βρόμικη και σχισμένη, χωρίς κράνος. Τα μαλλιά του ήταν ακατάσ-
τατα. 

Από το βάθος ακούγονταν φωνές και μεταλλικοί κρότοι, που 
όλο και γίνονταν πιο καθαροί κι έντονοι. Φάνηκαν καμιά δεκαριά 
άντρες που φορούσαν σαρίκια και σαλβάρια. Κρατούσαν γυμνά 
γιαταγάνια κι ασπίδες. Ο Μπάρτσικ παραξενεμένος διαπίστωσε 
πως καταλάβαινε τη βαρβαρόηχη ασιατική γλώσσα τους. 

- Ο γκιαούρης... Ο άπιστος... Κάπου εδώ θα πρέπει να κρύφτη-
κε, είπε λαχανιασμένα κάποιος που φαινόταν αρχηγός τους. 

Ο νεαρός Ούγγρος συμμαζεύτηκε στη θέση του τρομαγμένος. 
Τους έβλεπε μπροστά του, βλοσυρούς, αγριεμένους, να βλασφη-
μούν, σαν αγρίμια έτοιμα να κατασπαράξουν το θήραμά τους. Αυ-
τοί όμως δεν τον έβλεπαν. Ο ένας απ' την ομάδα των οπλοφόρων 
σκόνταψε, κάποια στιγμή, πάνω του. Έβγαλε μια πονεμένη κραυ-
γή και περπάτησε λίγα μέτρα χοροπηδώντας στο ένα του πόδι. 

- Προσέξτε τις πέτρες, είπε στους συντρόφους του. Κόντεψα να 
σπάσω τα δάχτυλα του ποδιού μου... 

Όταν οι σαρικοφόροι πολεμιστές έφυγαν, ο Μπάρτσικ, σηκώ-
θηκε αργά και προσεκτικά. Διστακτικός, αλλά με μια ακατανίκητη 
περιέργεια, προχώρησε προς τη μεριά κάποιου καϊκιού που λι-
κνιζόταν στο απαλό κύμα. 

Χρησιμοποιώντας ένα φαρδύ και μακρύ σανίδι, πέρασε απ’ την 
προκυμαία στο κατάστρωμα. Βάδιζε αργά και φοβισμένα. Το φεγ-

γάρι πρόβαλε απ' τα σύννεφα...Και τότε τον είδε, πίσω από μια 



26 
 

στοίβα σακιά και κουβαριασμένα σχοινιά. Τα άτακτα μαλλιά του 
χύνονταν στους ώμους του. Το αετίσιο βλέμμα του σπινθήριζε αν-
τίκρυ στο ασημένιο φως του φεγγαριού. 

- Εκλαμπρότατε... Σεβάσμιε άρχοντά μου, ψέλλισε ο Μπάρτσικ. 
Πώς μπορώ να σε βοηθήσω; 

Μίλησε με δέος προς το ρακένδυτο και βρόμικο άγνωστό του κι' 
ήταν έτοιμος να ξεσπάσει σε γέλια για τη δουλοπρέπεια που έδειχ-
νε προς έναν κουρελή στρατιώτη. Μα δεν γέλασε. Μια υπερφυσική 
εσωτερική παρόρμηση τον ανάγκαζε να συμπεριφέρεται με σε-
βασμό. Άκουσε τον άγνωστο άντρα να του μιλά στη γλώσσα του, 
στα ουγγρικά. 

-  Ησύχασε νεαρέ μου...Θα βρω τρόπο να ξεφύγω απ' αυτά τα 
απαίσια τσακάλια που θέλουν να μαγαρίσουν την Αγια-Σοφιά της 
Κωνσταντινούπολης. 

- Ποιός είσαι; 
- Δεν με ξέρεις παλικάρι μου… Είμαι ο αρχηγός της φρουράς 

του βασιλιά της Ουγγαρίας και της Πολωνίας, του Λαντισλάς... 
- Του βασιλιά της Ουγγαρίας! ψέλλισε σαν ηχώ ο Μπάρτσικ... Η 

Ουγγαρία δεν έχει βασιλιά... 
- Ναι, έχεις δίκιο... Ο βασιλιάς μας έπεσε πολεμώντας εδώ στη 

Νικόπολη, μαζί με τον καρδινάλιο  Ιουλιανό Τσεζαρίνι... Χάσαμε 
μια μάχη, μα με τη βοήθεια του θεού θα σώσουμε την Κωνσταντι-
νούπολη... Ο σταυρός θα θριαμβεύσει... 

Το βλέμμα του Μπάρτσικ έπεσε πάνω σε μια μπρούντζινη πι-
νακίδα που λαμπύριζε. Ήταν καρφωμένη σ' ένα πλευρικό σανίδι 
της κουπαστής. Με σκαλιστά κεφαλαία ελληνικά γράμματα είχε χα-
ραχθεί η επιγραφή : 

«Η γοργόνα του εύξεινου πόντου». Από κάτω, με μικρότερα 
γράμματα υπήρχε η ένδειξη «Έτος 1444». 

Ο ψυχωμένος Ούγγρος πολεμιστής συνέχισε να μιλά με πάθος 
και οργή. 

- Οι Τούρκοι σκότωσαν τους καλύτερους… Το πεδίο της μάχης 
έχει κοκκινίσει απ' το αίμα των χριστιανών... Οι εχθροί πέταξαν τα 
ακέφαλα κορμιά των σταυροφόρων στη Μαύρη Θάλασσα....... 

Εξακολούθησε να μιλά χειρονομώντας. Εξιστορούσε τις δυ-
σκολίες που αντιμετώπισε ο βασιλιάς Λαντισλάς, για να διοργα-
νώσει τη σταυροφορία για τη σωτηρία της βυζαντινής αυτοκρα-
τορίας. Οι περισσότεροι αξιωματούχοι της καθολικής εκκλησίας και 
τα κατακερματισμένα από έριδες και τοπικιστικές διαμάχες κρατίδια 
της Δυτικής Ευρώπης, δεν είχαν καμιά διάθεση να βοηθήσουν την 
ανατολική χριστιανική εκκλησία να ξεφύγει απ' το θανάσιμο αγκά-
λιασμα του ισλαμισμού. Κάποιοι Ιταλοί και μαζί τους ο καρδινάλιος 
Τσεζαρίνι συμπαρατάχθηκαν θαρραλέα με το βασιλιά μας… Όλοι 



27 
 

οι άλλοι, με τη στάση τους συντέλεσαν στο θρίαμβο της ημισελή-
νου. Διαλαλούσαν υποκριτικά την πίστη τους στο Χριστό, μα με 
την απάθεια και αδιαφορία τους υποβοήθησαν τους πολέμιους του 
χριστιανισμού.  

Κι ο άγνωστος Ούγγρος πολεμιστής τέλειωσε τονίζοντας τις λέ-
ξεις με την τραχιά, την άγρια φωνή του: 

- Οι μεγαλύτεροι εχθροί του Χριστού βρίσκονται στο στρατόπε-
δο της χριστιανοσύνης... Σαν τους λύκους στο μαντρί... Αυτούς να 
φοβάστε... Αυτοί κάποτε, από τη φιλοχρηματία και τη μέθη της ε-
ξουσίας, θ' ανοίξουν τις πύλες της Ευρώπης στον ισλαμισμό... 

Μια έντονη πρασινόχρωμη λάμψη τύφλωσε για μια στιγμή τον 
Μπάρτσικ. Όταν άνοιξε τα μάτια του βρισκόταν μισοσηκωμένος 
στο κρεβάτι του. Ήταν μουσκεμένος στον ιδρώτα. Η καρδιά του 
χτυπούσε δυνατά. Είδε στο αδύνατο φως, που έριχνε στο δωμάτιο 
η χαμηλωμένη φλόγα της γκαζόλαμπας, τον μισοκαθισμένο στο 
κρεβάτι του Περικλή να τον παρατηρεί μ' ανησυχία. 

- Πρέπει, Λαντισλάς, να είδες κάποιον φοβερό εφιάλτη... Πα-
ραμιλούσες φοβισμένος... Ζητούσες βοήθεια... 

- Θα σου πω όταν ξημερώσει... 
Ακούστηκαν σιγανά βήματα στο διάδρομο. Σε λίγο, μερικά δι-

ακριτικά χτυπήματα στην πόρτα προειδοποιούσαν τους προ-
σκυνητές, πως ήταν η ώρα της πρωινής λειτουργίας και προσευ-
χής. 

 
 
 
 
 
 
 
 
 
 
 
 
 
 
 
 
 
 
 



28 
 

ΙV 
 

 
 
 
 
 
 
Όταν τέλειωσε η θεία λειτουργία, είχε για καλά ξημερώσει. Επα-

κολούθησε το γεύμα στην τράπεζα της μονής. Σύμφωνα με το μο-
ναστικό ωράριο ήταν ήδη μεσημέρι, παρά το γεγονός πως ο ήλιος 
μόλις, πριν λίγο, είχε φανεί ανάμεσα απ’ τις κορφές. Θά'πρεπε να 
ξεκινήσουν το συντομότερο για τις Καρυές. 

Το πρωινό αεράκι δρόσιζε το φλογισμένο πρόσωπο του Μπάρ-
τσικ. Είχε ήδη πάρει το σακίδιό του απ’ τον ξενώνα κι έδωσε ραν-
τεβού με τον Περικλή και το Φιλίπ στη μεγάλη εξωτερική θύρα της 
μονής. Είχε ρίξει στην πλάτη του το βαρύ μπουφάν. Τριγύρισε για 
λίγο άσκοπα στην κεντρική αυλή και περιεργάστηκε τα χτίσματα 
και το πανύψηλο περιμετρικό τείχος, που έδινε στο μοναστήρι τη 
μορφή μεσαιωνικού κάστρου. 

Προχώρησε προς τη μεγάλη πύλη και βγήκε έξω. Οι άλλοι δεν 
είχαν έρθει ακόμα. Κάθισε σ’ έναν βράχο κι αγνάντευε στο βάθος. 
Το άγριο τοπίο που, προς τα δυτικά, έσβηνε σε μια γαλάζια θά-
λασσα, του έφερε μια ασυνήθιστη εσωτερική γαλήνη. Είχε ακούσει 
πως και κάποιοι άθεοι που επισκέφτηκαν το Άγιον Όρος, από πε-
ριέργεια ή από κακόβουλη πρόθεση να ενισχύσουν τα ιδεολογικά 
τους επιχειρήματα, αποκαλύπτοντας μυστικά που θα βοηθούσαν 
τους σκοπούς τους, ένιωσαν αυτή την ακατανίκητη γαλήνη.. Ένιω-
σαν την έντονη επιθυμία, την ατιθάσευτη παρόρμηση, να εγκατα-
σταθούν για πάντα στον Άθω, να ριζώσουν εκεί, για να υμνούν α-
κατάπαυστα το μεγαλείο της θεϊκής δημιουργίας. Όλα, χτίσματα, 
άνθρωποι, παρθένα φύση, μεταφέρουν τον επισκέπτη μια χιλιετία 
πίσω, σε μια εποχή που έχει για πάντα χαθεί. 

Είδε τον Φιλίπ να τον πλησιάζει με βιαστικό βήμα. Είχε τοπο-
θετημένο το σακίδιο στην πλάτη του. 

-Έρχεται κι ο καθηγητής... Φεύγουμε αμέσως... 
Καθηγητή είχαν "βαφτίσει" τον Περικλή, ενώ τον Λαντισλάς τον 

αποκαλούσαν "ο μικρός", γιατί ήταν ο μικρότερος της παρέας, με 
σημαντική απ’ τους άλλους διαφορά ηλικίας. 

Όταν ήρθε κι ο Θωμαΐδης ξεκίνησαν χωρίς καθυστέρηση. Ο ή-

λιος είχε ξεπεταχτεί αρκετά ανάμεσα απ' τις κορφές, όταν άρχισαν 



29 
 

ν’ ανηφορίζουν το δρόμο προς τις Καρυές. Βάδιζαν αργά συζητών-
τας. Φορούσαν καπέλα με γείσο. Στις πλάτες τους είχαν φορτωμέ-
να τα σακίδιά τους. 

-Έτσι όπως πάμε σαν χελώνες, θα'μαστε στις Καρυές σε δυο 
με τρεις ώρες, είπε ο Περικλής και σκούπισε το ιδρωμένο του μέ-
τωπο. 

- Σήμερα φαίνεται πως θα κάνει καλοκαιριάτικη ζέστη. Ο ήλιος 
καίει βασανιστικά...Όσο πιο γρήγορα φτάσουμε στον προορισμό 
μας, τόσο το καλύτερο, μουρμούρισε ο Λαντισλάς. 

Στην αρχή συζητούσαν για διάφορα συνηθισμένα θέματα. Ιδι-
αίτερα τους δυο ξένους ενδιέφεραν οι πληροφορίες για το Άγιον 
Όρος και την ιστορία ίδρυσης των μοναστηριών του. Σιγά σιγά η 
συζήτηση ξεστράτισε κι' άρχισαν να μιλούν για εντελώς προσω-
πικά τους θέματα. Παρά τις λίγες ώρες της γνωριμίας τους ένιωθαν 
σαν παιδικοί καρδιακοί φίλοι. 

Στη μέση της διαδρομής, ο Λαντισλάς άρχισε να διηγείται στους 
δυο συνοδοιπόρους του την αιτία που τον οδήγησε στη μοναστική 
πολιτεία του Άθω. Τους μίλησε με λεπτομέρειες και για το χθεσι-
νοβραδινό του όραμα στη μονή Ξηροποτάμου. Ένιωσε ένα ξαλά-
φρωμα σαν να ξομολογήθηκε σε ιερωμένο. 

Ο Περικλής όλο ρωτούσε και ξαναρωτούσε, θέλοντας να ξε-
διαλύνει και τα πιο επουσιώδη σημεία του οράματος. Ο Φιλίπ φαι-
νόταν έκπληκτος. Απόδωσε το γεγονός σε θαύμα και συμπέρανε 
πως ο Θεός είχε επιλέξει τον "μικρό", για να στείλει κάποια μηνύ-
ματά του στους σημερινούς αδιάφορους και υλιστές ανθρώπους. 

Ο Λαντισλάς σταμάτησε και τους κοίταξε προβληματισμένος. 
- Λέτε τα οράματα αυτά να είναι θεϊκά μηνύματα ενός μεγάλου 

ολέθρου; Αλλά γιατί ο Θεός να διαλέξει εμένα για έναν τέτοιο σκο-
πό; Δεν είμαι απ' αυτούς που αφοσιώθηκαν ολοκληρωτικά στη 
θρησκεία! Δεν είμαι αφιερωμένος στο Θεό!.. Δεν είμαι άξιος για τέ-
τοια επιλογή… 

- Δεν έχεις το δικαίωμα να κρίνεις εσύ πόσο άξιος είσαι απέ-
ναντι στο Θεό. Η πίστη δεν μετριέται με τις γονυκλισίες και τις 
λαμπάδες...Το καλύτερο μετρίδι είναι η καρδιά και οι πράξεις του 
ανθρώπου στη ζωή του, του απάντησε ο Περικλής. 

-  Είναι αλήθεια πως δεν έχω βλάψει συνάνθρωπό μου ως τώ-
ρα… Έχω ήσυχη τη συνείδησή μου.... 

-  Ποιό μεγαλύτερο σημάδι πίστης υπάρχει απ’ αυτό; Ποιά εκ-
δήλωση λατρείας είναι πιο κοντά στο θέλημα του Θεού, από το ν' 
αντιμετωπίζεις τον Άνθρωπο με σεβασμό κι' αγάπη; 

Στο μυαλό του Γάλλου στριφογύριζε η σκέψη του οράματος 
που τους περιέγραψε πριν από λίγο ο Λαντισλάς. 



30 
 

-  Πρέπει να υπάρχει σ' αυτό κάποιος συμβολισμός... Κάποια 
αλληλεξάρτηση και παραλληλισμός ανάμεσα στα γεγονότα των 
οραμάτων και στα σύγχρονα γεγονότα που μας οδηγούν στον α-
φανισμό... Δεν νομίζω πως όλ' αυτά είναι τυχαία!.. 

Ο Περικλής σταμάτησε και κοίταξε επίμονα το Φιλίπ στα μάτια. 
- Ίσως είναι μια προειδοποίηση για τη μελλοντική παγκόσμια 

κυριαρχία του Ισλάμ, είπε με σταθερή φωνή... Για την υποταγή του 
διαιρεμένου χριστιανικού κόσμου σε μια θρησκεία, που έχει μέσα 
της τα σπέρματα του δυναμισμού και της κρατικής εξουσίας.. .Αυτά 
όλα τα λέω και στο βιβλίο μου... Οι πόλεμοι που θ’ ακολουθήσουν 
στην αρχή της τρίτης χιλιετίας θα είναι θρησκευτικοί και άγριοι... 

Εξακολούθησε να μιλά με την άνεση και τις γνώσεις του ειδι-
κού, καθώς συνέχισαν το βήμα τους. Τους εξήγησε πως οι ισλα-
μικοί στόχοι για την καθυπόταξη των χριστιανικών κρατών της Ευ-
ρώπης είναι μακρόχρονοι, πολύμορφοι κι' επίμονοι. Στον πόλεμο 
του Κόλπου ο Σαντάμ Χουσεΐν, για να εμψυχώσει τους άντρες του, 
τους υπενθύμισε την επί αιώνες επίμονη προσπάθεια του Ισλάμ 
για να καθυποτάξει την Κωνσταντινούπολη... Ο πρόεδρος της   
Τουρκίας Τουργκούτ Οζάλ θυμήθηκε, με πικρία, την αποτυχημένη 
προσπάθεια του προγόνου του, του Σουλεϊμάν, να κατακτήσει τη 

Βιέννη και να μετατρέψει, στην καρδιά της Ευρώπης, τις χριστιανι-
κές εκκλησίες σε τζαμιά ή σε στάβλους. 

Ο χριστιανισμός όμως κινδυνεύει πιο πολύ από τα ρήγματα 
στον ίδιο τον χριστιανικό κόσμο. Η βυζαντινή αυτοκρατορία ίσως 
αντιστεκόταν στην ασιατική λαίλαπα, αν η Δύση αποφάσιζε να μην 
την "δωρίσει", με τόση ευκολία, στο Ισλάμ. Η Μικρά Ασία ίσως ή-
ταν ακόμα χριστιανική και το επικίνδυνο, για την Ευρώπη, μου-
σουλμανικό τόξο της Βαλκανικής να μην υπήρχε, αν ο χρι-
στιανισμός ήταν ενωμένος. 

Σ' αυτά τα σημεία της διαίρεσης στοχεύει το ισλαμικό γιαταγάνι 
για να εκπορθήσει τα χριστιανικά οχυρά στην Ευρώπη... Αλλά 
στοχεύει και στην πρόσκαιρη και κοντόφθαλμη πολιτική των ισχυ-
ρών κρατών της Δύσης, με την οποία ευνοείται και ενισχύεται η  
τουρκική διείσδυση και η αποδυνάμωση του χριστιανισμού. Έτσι 
χάθηκε η Μικρά Ασία. Έτσι χάνεται η Κύπρος. Έτσι ενισχύεται το 
βαλκανικό μουσουλμανικό τόξο. Κι έτσι δημιουργούνται ισχυρά ισ-
λαμικά κέντρα, αληθινά θρησκευτικά γκέτο, στο Βερολίνο, στη  
Στουτγάρδη, στη Φρανκφούρτη, στο Λονδίνο, στο Παρίσι, στη 
Μασσαλία. Η Δυτική Ευρώπη πλημμύρισε από ισλαμικά κέντρα 
λατρείας... Μόνο στο Παρίσι υπάρχουν γύρω στα εκατόν πενήντα 
τζαμιά...Σε λίγο θα πρέπει να είναι περισσότερα απ’ τις χριστια-
νικές εκκλησίες. Με την είσοδο της Τουρκίας στην Ευρωπαϊκή Κοι-
νή Αγορά, ο Δούρειος Ίππος της ισλαμικής διείσδυσης θ' αφήσει 



31 
 

τις πόρτες ανοιχτές για να ξεχυθεί η μουσουλμανική μυρμηγκοφω-
λιά της Ασίας και της Αφρικής... Με την ανοχή της δημοκρατίας, 
των ατομικών δικαιωμάτων και του κοινωνικού κράτους, οι ισλαμι-
κές νησίδες στην Ευρώπη θα απλώνονται, όπως οι κηλίδες του 
πετρελαίου στη θάλασσα... Αντίθετα, στις μουσουλμανικές χώρες 
οι χριστιανικές εστίες, σιγά σιγά, εξαφανίζονται με κάθε μέσο... 
Όπως με τη γενοκτονία των Αρμενίων και των Ελλήνων και με το 
βάρβαρο ξερίζωμα όλων των μειονοτήτων... 

Από τέσσερα σημεία θα πληγεί η χριστιανική Ευρώπη... Πρώτα 
πρώτα απ' το ενισχυμένο βαλκανικό μουσουλμανικό τόξο. Το δεύ-
τερο σημείο είναι τα νοτιοανατολικά σύνορα των σλαβικών λαών 
του Βορρά και της Αρμενίας. Τρίτη πύλη εισόδου είναι η Ιβηρική 
χερσόνησος...Τα στίφη των φανατικών ισλαμιστών απ' την Αλγε-
ρία, το Μαρόκο, τη Λιβύη ή την Τυνησία, θα δρασκελίσουν το Γι-
βραλτάρ και θα χυθούν στην Ισπανία, την Πορτογαλία για να 
στραφούν προς τη Νότια Γαλλία, όπου οι μουσουλμανικές εστίες 
έχουν πια για καλά ριζώσει. 

Το τέταρτο όμως και πιο αποτελεσματικό, για τα σχέδια των ισ-
λαμιστών, σημείο είναι οι μουσουλμανικοί θύλακες μέσα στις μεγά-
λες ευρωπαϊκές πόλεις...Οι Γερμανοί, αυτοί οι προαιώνιοι θαυμα-

στές κι' οργανωτές του παντουρκισμού στη Βαλκανική, θ' αποτελέ-
σουν την πύλη, όταν η Τουρκία καταστεί ισότιμο μέλος της ΕΟΚ, 
για το άπλωμα των ισλαμικών θυλάκων. Ίσως το Βερολίνο να είναι 
η δεύτερη, μετά τη Μασσαλία, μουσουλμανική πόλη στην καρδιά 
της Ευρώπης.... 

Στη Νοτιοανατολική Ευρώπη, η Ελλάδα ήταν, επί χρόνια, το 
οχυρό του χριστιανισμού. Σ’ αυτή ο απόστολος Παύλος ίδρυσε την 
πρώτη χριστιανική εκκλησία της Ευρώπης. Σ’ αυτή κρατήθηκε ά-
σβεστη, για πάνω από μισό αιώνα, η φλόγα της χριστιανοσύνης, 
όταν σ’ όλα τα γύρω κράτη της Ανατολικής Ευρώπης και βο-
ρειότερα, προς τη Ρωσία, η θρησκευτική λατρεία ήταν απαγο-
ρευμένη στην περίοδο της κομμουνιστικής κυριαρχίας... Να γιατί η 
μουσουλμανική Τουρκία την αντιμετωπίζει με λυσσαλέο μίσος, ε-
πικουρούμενη από τους Ευρωπαίους προστάτες της. Γιατί γνω-
ρίζει πως ο δρόμος του πανισλαμισμού θα είναι ανοιχτός προς την 
Ευρώπη, αν υποκύψει αυτή η συνεχώς μαχόμενη χριστιανική χώ-
ρα. Όπως οι υπόλοιποι πανισλαμιστές γνωρίζουν πως, ένα άλλο 
οχυρό που ανακόπτει την πορεία τους για παγκόσμια επικράτηση, 
είναι το Ισραήλ. 

Οι δυο συνομιλητές κοίταζαν κατάπληκτοι και με καχυποψία 
τον Θωμαΐδη να διατυπώνει τους σοβινιστικούς του φόβους. Ήξε-
ραν πως αυτές οι σκέψεις του καθηγητή θα περνούσαν στο βιβλίο 
που ετοίμαζε, αλλά δεν ήταν προετοιμασμένοι ψυχολογικά για α-



32 
 

πόψεις που, σε άλλες εποχές, θα μπορούσαν να θεωρηθούν ο-
λοκληρωτικής ιδεολογίας. Όμως, η κατάρρευση των κομμου-
νιστικών καθεστώτων, η αναζωπύρωση των έξαλλων εθνικισμών 
κι' η έξαρση του ισλαμικού φανατισμού, ήταν οι τρεις βασικοί πα-
ράγοντες που, από τώρα και στο εξής, θα καθόριζαν την εξελικτική 
πορεία του κόσμου. 

- Ο δημοκρατικός τρόπος ζωής της Ευρώπης είναι η καλύτερη 
ασπίδα προστασίας της ηπείρου μας... Θα επικρατήσουν τελικά οι 
ιδέες της αδελφότητας, της ισονομίας και της ισότητας, είπε ο Φι-
λίπ κάποια στιγμή διακόπτοντας το συνομιλητή του. 

- Πιστεύω πως ο θρησκευτικός φανατισμός δεν είναι δυνατόν 
να επηρεάσει τις εξελίξεις του κόσμου… Οι θρησκείες θα ενώσουν 
τους ανθρώπους, συμπλήρωσε ο Λαντισλάς. 

Ο Θωμαΐδης στάθηκε πάλι και τους κοίταξε στα μάτια. Κατέ-
βασε το σακίδιο απ’ τους ώμους και ετοιμάστηκε να καθίσει σε μια 
μεγάλη πέτρα, στην άκρη του δρόμου. 

-  Νομίζω πως θα πρέπει να κάνουμε μια τελευταία στάση για ν' 
ανασάνουμε... Είμαι ο γεροντότερος της παρέας και δεν είναι 
ντροπή να πω, χωρίς περιστροφές, πως τα πόδια μου τα νιώθω 
σαν ακυβέρνητα... 

- Ναι, ναι... Ας καθίσουμε για λίγο, συμφώνησαν αμέσως κι' οι 
άλλοι δυο. 

Μόλις κάθισαν, ο Περικλής στράφηκε προς τον Λαντισλάς. 
- Ώστε δεν φοβάσαι το θρησκευτικό φανατισμό! Η καταδίκη, απ’ 

τους φανατικούς ισλαμιστές, του συγγραφέα των "Σατανικών Στί-
χων" Σαλμάν Ρουσντί, δεν θα πρέπει άραγε να μας διδάξει για το 
είδος και το ύφος μιας μελλοντικής σύγκρουσης σε επίπεδο θρη-
σκευτικού φανατισμού; Βλέπεις σ' αυτή τη μορφή σύγκρουσης τη 
δυνατότητα του διαλόγου ή ανάπτυξης λογικών επιχειρημάτων; Για 
κοίτα προς το Ιράν!.. Για στρέψε το βλέμμα σου στα εκλογικά απο-
τελέσματα της Αλγερίας, όπου οι ισλαμιστές θα εξασφάλιζαν από-
λυτη πλειοψηφία αν δεν επενέβαινε ο στρατός!... Σκέψου τι θα γι-
νόταν στις χώρες του Κόλπου, αν οι Ηνωμένες Πολιτείες δεν είχαν 
μια φοβερή πολεμική μηχανή για ν' αποκρούσουν έναν επιδέξιο 
δικτάτορα, που χρησιμοποίησε το φανατισμό των μωαμεθανών για 
να περιβληθεί την αίγλη του σωτήρα και καθοδηγητή των αραβι-
κών λαών!... Να, η Αίγυπτος όπου αναπτύσσεται ένα σκληρό επα-
ναστατικό κίνημα, ενώ στην Τουρκία το ισλαμικό κόμμα έχει μια 
ραγδαία άνοδο στο εκλογικό σώμα και κυρίως στη νεολαία. 

- Δεν νομίζω πως η Ευρώπη κινδυνεύει, είπε ο Φιλίπ με ήρεμη 
φωνή. 

-Όχι τώρα... Μακροχρόνια όμως, σε κάποια χρονική περίοδο 
της τρίτης ίσως χιλιετίας, θα δημιουργηθούν πολύ πιθανόν οι προ-



33 
 

ϋποθέσεις για την παγκόσμια επικράτηση του ισλαμισμού. Η πλει-
ονότητα, άλλωστε, των μωαμεθανών πιστεύει πως, ο δυτικοευ-
ρωπαϊκός, ο χριστιανικός πολιτισμός, έχει γεράσει, έχει εκφυλιστεί 
και μοιραία οδεύει προς τον αφανισμό και τον όλεθρο... 

Ο Περικλής συνέχισε να μιλά κι’ όταν είχαν σηκωθεί για να συ-
νεχίσουν την πορεία τους προς τις Καρυές που πρόβαλαν στο βά-
θος. Ισχυρίστηκε πως το πρόσφορο έδαφος για τη νίκη του Ισλάμ, 
το δημιουργεί ο εκφυλισμός μιας ανοχύρωτης ευρωπαϊκής δημο-
κρατίας, η οποία διευκολύνει την άνοδο στις κάθε μορφής κοι-
νωνικές και πολιτικές εξουσίες περιθωριακών ή ακόμα και αντι-
κοινωνικών ατόμων, χωρίς αρχές και συγκροτημένη ιδεολογία. Αυ-
τή η δημοκρατία, δεν έχει κατά βάση σχέση με την αρχαία ελληνική 
δημοκρατία, όπως εκείνη είχε εμφανισθεί πριν από εικοσιπέντε αι-
ώνες στην Αθήνα. Η αθηναϊκή δημοκρατία είχε φοβερούς μηχανι-
σμούς αυτοπροστασίας και απομόνωνε αποτελεσματικά τους πο-
λίτες που, είτε από ιδεολογική σύγχυση είτε από ιδιοτέλεια και 
σκοπιμότητα, ήθελαν να την υπονομεύσουν. Οι νόμοι της σ’ αυτές 
τις περιπτώσεις ήταν ανεπιεικείς, αμείλικτοι. 

Η σύγχρονη ευρωπαϊκή δημοκρατία, έχει μέσα της τα σπέρμα-
τα του εκφυλισμού και της αποσύνθεσης. Επικράτησαν αντιλήψεις 

τόσο συγκεχυμένες, ώστε ταύτισαν το ιδανικό με την παραλυσία 
και την έλλειψη αυτοάμυνας. Κακοποιήθηκαν έννοιες όπως πατρι-
ωτισμός, ελευθερία, ισότητα, ανθρωπιά, επιείκεια... Ακόμα ταυτί-
στηκαν έννοιες που, από τους νόμους της φύσης και της ζωής, δεν 
επιδέχονται ταύτιση... Αυτή την ιδεολογική και πνευματική από-
χαύνωση, μέσα σ' έναν εκπληκτικά αναπτυσσόμενο τεχνοκρατικό 
κόσμο, ακολούθησε κι' ο σωματικός εκφυλισμός. Σε μερικές χώρες 
του βορρά, ένας ασυνήθιστα μεγάλος αριθμός αντρών θα πρέπει, 
αν θέλουν να είναι αληθινοί, να φοράνε φουστάνια. Είναι πια έτοι-
μοι να παίξουν το ρόλο αρσενικής παλλακίδας σε μια έντονα πρω-
τόγονη αντρίκια ισλαμική συμπεριφορά, στη νοοτροπία και στις 
καθημερινές συνήθειες της ζωής… 

Οι πανισλαμιστές, προβάλλοντας με το ένα χέρι μια βάρβαρη 
αρρενωπότητα κι' από το άλλο το σπαθί, μπορούν να υποτάξουν 
έναν εκθηλυμένο ευρωπαϊκό κόσμο. Έχουν αποκτήσει πάλι, όπως 
στα χρόνια εμφάνισης του ισλαμισμού, την απάνθρωπη σκληράδα, 
την ατσάλινη θρησκευτική πίστη και την επίμονη δυναμικότητα του 
κατακτητή. 

- Είσαι αυστηρός κι' άδικος στις κρίσεις σου για την Ευρώπη, 
τον διέκοψε χαμογελώντας ο Λαντισλάς. 

- Κι' εγώ αυτό πιστεύω, συμπλήρωσε ο Φιλίπ. 
- Μακάρι να'χετε δίκιο, τους απάντησε χαμογελώντας αινιγ-

ματικά ο Περικλής. 



34 
 

Είχαν φτάσει στα πρώτα κτίσματα της πρωτεύουσας της μο-
ναστικής πολιτείας. Το χωριό έμοιαζε σαν ζωγραφιά μέσα σε κα-
ταπράσινο φόντο. 

Τ' όνομά τους οι Καρυές το πήραν απ' το πλήθος των φουν-
τουκόδεντρων που αφθονούν στη γύρω περιοχή. Είναι ένα ιδιό-
τυπο μοναστικό χωριό, με παλιά κτίρια μιας εντυπωσιακής αρχι-
τεκτονικής. Στο κέντρο του βρίσκεται ο ναός του Πρωτάτου, ρυθ-
μού βασιλικής, με τοιχογραφίες του φημισμένου εικονογράφου του 
14ου αιώνα Μανουήλ Πανσέληνου. Εντυπωσιάζουν επίσης η Α-
θωνιάδα Σχολή στη σκήτη του Αγίου Ανδρέα, ο Πύργος και η Βι-
βλιοθήκη της Ιεράς Κοινότητας, το Κοιμητήριο και πλήθος από αγι-
ογραφικά εργαστήρια και εμπορικά καταστήματα. 

Οι τρεις οδοιπόροι σταμάτησαν στην κεντρική πλατεία. Ο Λα-
ντισλάς άφησε το σακίδιό του να γλιστρήσει απ' το ώμο του στο 
έδαφος και είπε: 

- Νομίζω πως ο κύριος καθηγητής θα μπορούσε να μας καθο-
δηγήσει πάλι, για να περάσουμε καλά και στις Καρυές... Πρώτα 
πρώτα χρειαζόμαστε ένα καλό δωμάτιο και μετά ένα περιποιημένο 
γεύμα... Συμφωνείτε ή όχι; 

 

 
 
 
 
 
 

 
 
 
 
 
 
 
 
 
 
 
 
 
 
 

 
 



35 
 

V 
 

 
 
 
 
 
 
Το βράδυ, όπως συνηθίζεται στο Άγιον Όρος, ξάπλωσαν πολύ 

νωρίς. Ο Λαντισλάς ξεφύλλιζε για αρκετή ώρα έναν οδηγό τσέπης, 
στα γαλλικά, που του δάνεισε ο Φιλίπ. Στο αδύναμο φως της λάμ-
πας πετρελαίου, τα μικρά γράμματα δύσκολα ξεχώριζαν. Τα μάτια 
του έτσουζαν. Έβγαλε τα γυαλιά του και τα έτριψε με την ανά-
στροφη του χεριού του. Έριξε μια ματιά γύρω του. Οι άλλοι είχαν 
αποκοιμηθεί. Άφησε τα γυαλιά στην πέτρινη κόγχη που υπήρχε, 
από την κατασκευή του παραθυριού, στον χοντρό τοίχο κι ’ έγειρε 
το κεφάλι του στο ακραίο σιδερένιο κατακόρυφο στήριγμα του κρε-
βατιού. Ο Περικλής είχε αρχίσει να ανασαίνει βαριά. Η αναπνοή 
του γλιστρούσε σαν ανάλαφρο, ανεπαίσθητο, ροχαλητό. Αυτό το 
ρυθμικό φύσημα ακουγόταν σαν παράξενο νανούρισμα, που σιγά 
σιγά έμοιαζε μ’ εκκλησιαστική μελωδία. Ο Λαντισλάς άνοιξε τα μά-
τια του και κοίταξε προς την πόρτα. Παραξενεύτηκε που, αντί για 
τη φτηνή στενή πόρτα του δωματίου, είδε μια βαριά σκαλιστή δί-
φυλλη θύρα. Σηκώθηκε απ’ το κρεβάτι του και την έσπρωξε ελαφ-
ρά. Μπροστά του πρόβαλε το εσωτερικό μιας επιβλητικής εκκλη-
σιάς. 

Προχώρησε διστακτικά. Χωρίς να έχει ενημερωθεί πιο πριν 
από κάποιον ειδικό, ήξερε πως βρισκόταν στη Σάντα Μαρία ντελ 
Φιόρε της Φλωρεντίας. Στο βάθος είδε τους ανώτατους ιεράρχες 
της καθολικής και της ορθόδοξης χριστιανοσύνης να προσπαθούν, 
σ' αυτή την κρίσιμη σύνοδο, να επιτύχουν την άρση του σχίσματος 
των δυο αδελφών εκκλησιών. 

Ήταν εκεί ο αυτοκράτορας του Βυζαντίου Ιωάννης Παλαιολό-
γος, ο πάπας Ευγένιος Δ', ο μητροπολίτης Νικαίας Βησσαρίων, ο 
υπέργηρος πατριάρχης Κωνσταντινουπόλεως Ιωσήφ, ο καρδινά-
λιος Ιουλιανός Τσεζαρίνι, ο αρχιεπίσκοπος Κιέβου Ισίδωρος, ο 
μητροπολίτης Εφέσου Μάρκος Ευγενικός, ο Γεώργιος Σχολάριος, 
ο γραμματέας της ρωμαιοκαθολικής αντιπροσωπίας Αμπρόζιο 
Τραβερσάρι, ο Γεώργιος Γεμιστός, ο Ηρακλείας Αντώνιος, ο πρω-
τοσύγκελος Γρηγόριος, ο Γεώργιος Αμιρούτζης, ο Σίλβεστρος Συ-



36 
 

ρόπουλος κι' άλλοι ανώτεροι κι' ανώτατοι κληρικοί με τους συμ-
βούλους τους. 

Το κλίμα που επικρατούσε στη συζήτηση ήταν βαρύ. Πρόσωπα 
σκυθρωπά, ψίθυροι με τους διπλανούς, νεύματα με υπονοούμενα 
στους απέναντι... Ατμόσφαιρα που θύμιζε ίντριγκες από πολιτικο-
στρατιωτικά συνέδρια, παρά θρησκευτική αδερφική συνάντηση για 
επίλυση των δογματικών και άλλων διαφορών που οδήγησαν στο 
σχίσμα. 

Ο βυζαντινός αυτοκράτορας υποχωρούσε συνεχώς, μπροστά 
στις απαιτήσεις του πάπα, γιατί γνώριζε πολύ καλά πως, η στρα-
τιωτική βοήθεια που περίμενε για ν’ αποκρούσει τους Τούρκους, 
εξαρτιόταν από τη συμφωνία για την άρση του σχίσματος. Κι’ όσο η 
βυζαντινή αντιπροσωπία υποχωρούσε, με εξαίρεση μια μερίδα αν-
τιπροσώπων που ακολουθούσε τις αντιδράσεις του Μάρκου Ευγε-
νικού στους παπικούς εκβιασμούς, η άλλη πλευρά επέμενε στην 
αποδοχή όλων των όρων που είχε θέσει. Βρισκόταν σε πλεονεκτι-
κή θέση κι’ έδωσε να καταλάβουν καλά τα «ορθόδοξα αδέρφια» 
της πως, ή θα αποδέχονταν όλους τους όρους ή θα τους άφηναν 
αβοήθητους να υποδουλωθούν στους μωαμεθανούς. Ο μητροπο-
λίτης Μάρκος στριφογύριζε στη θέση του σαν παγιδευμένο λιοντά-

ρι. 
- Μα αυτοί δεν είναι αδέρφια μας!.. Είναι αντίχριστοι!.. Είναι κα-

κόδοξοι και τρισχειρότεροι απ' τους άπιστους μωαμεθανούς, μουρ- 
μούρισε στ' αφτί του διπλανού του. 

Μια ομίχλη άρχισε ν' απλώνεται μέσα στην εκκλησιά. Σιγά σιγά 
τα πρόσωπα έσβηναν σ' εκείνο το σκοτεινό φόντο. Και ξαφνικά, 
εκεί πολύ κοντά στον Μπάρτσικ, πρόβαλε η μορφή του μητρο-
πολίτη Βησσαρίωνα. Αντί όμως να φορά το μαύρο ένδυμα του ελ-
ληνορθόδοξου ιερωμένου, ήταν ντυμένος σαν ρωμαιοκαθολικός 
καρδινάλιος. Ένας καρδινάλιος όμως με, ασυνήθιστη για καθολικό 
ιερωμένο, πυκνή και μακριά γενειάδα. 

- Μην παραξενεύεσαι παιδί μου, είπε με τη γλυκιά του φωνή 
στον έκπληκτο νεαρό Ούγγρο. Είμαι Έλληνας, αλλά αγωνίστηκα μ' 
όλες μου τις δυνάμεις για την άρση του σχίσματος και την ένωση 
των δυο εκκλησιών… Γι' αυτό μισήθηκα απ’ τους ορθόδοξους α-
δερφούς μου κι’ έμεινα στη Ρώμη, όπου αντιμετώπισα τη δυσπι-
στία των καθολικών αδερφών μου… Εξακολουθώ να υπηρετώ, 
όπως και πρώτα το Χριστό... Η διαφορετική ιερατική στολή που 
φορώ, είναι το τίμημα του αγώνα μου για την Ένωση... Από την 
άλλη πλευρά, ο καρδινάλιος Τσεζαρίνι έδωσε τη ζωή του πο-
λεμώντας για τη σωτηρία της ορθόδοξης Κωνσταντινούπολης... Ο 
καθένας προσφέρει ό,τι πιο πολύτιμο έχει τη δυνατότητα να 



37 
 

προσφέρει, όταν υπηρετεί μια ιδέα...Την ιδέα της ισότιμης ενότητας 
των χριστιανικών εκκλησιών.... 

- Εγώ τι μπορώ να προσφέρω σεβάσμιε πατέρα; ρώτησε ο 
Λαντισλάς με τρεμάμενη φωνή. 

- Την αλήθεια παιδί μου... Διαλάλησε την ανάγκη για έντιμη κι ’ 

αδερφική επανένωση των χριστιανικών εκκλησιών, με καλοπρο-
αίρετη κι' ειλικρινή διάθεση... Εμείς οι παλιοί αποτύχαμε να εκ-
πληρώσουμε αυτό το σκοπό... Ας τον πετύχουν οι νεότεροι... Ο δι- 
αιρεμένος χριστιανισμός θα είναι πάντα ανίσχυρος στους εχθρούς 
του.... Κήρυξε την Ενότητα... Ενότητα... Ενότητα... 

Καθώς μιλούσε κι’ η φωνή του χανόταν σιγά σιγά σαν εξασθε-
νημένη αντήχηση, βυθιζόταν ταυτόχρονα σ’ ένα παχύ ομιχλώδες 
παραπέτασμα. Ξαφνικά, μια λάμψη τύφλωσε το Μπάρτσικ. Τινά-
χτηκε προς τα πίσω κι’ ένιωσε έναν ελαφρύ πόνο στο πίσω μέρος 
του κεφαλιού του. Άνοιξε τα μάτια του και διαπίστωσε πως βρισκό-
ταν μισοξαπλωμένος στο στρώμα του. Ο σβέρκος του ακουμπού-
σε στην οριζόντια κυλινδρική βέργα του κρεβατιού. Το φεγγάρι είχε 
προβάλει απ' το ανοιχτό παράθυρο και μια ολοφώτεινη ασημένια 
αχτίδα έπεφτε στο μαξιλάρι του. 

 

 
 
 
 
 
 
 
 
 
 
 
 
 
 
 
 
 
 
 
 

 



38 
 

VI 
 

 
 
 
 
 
 
Τα χαράματα της άλλης μέρας οι τρεις προσκυνητές ξεκίνησαν 

από τις Καρυές. Ο Μπάρτσικ κι’ ο Περικλής είχαν για προορισμό τη 
μονή Ιβήρων, ενώ ο Φιλίπ θα τους συνόδευε ως το σημείο της    
διασταύρωσης που οδηγούσε προς τη μονή Σταυρονικήτα. 

Ο καιρός ήταν θαυμάσιος. Προχωρούσαν χωρίς να βιάζονται. 
Βασικό θέμα της συζήτησής τους ήταν κι’ αυτή τη φορά τα οράματα 
του Λαντισλάς και ειδικότερα το όραμα της περασμένης νύχτας 
στις Καρυές. Για το λόγο αυτό ήταν φυσικό, το μεγάλο και σοβαρό 
θέμα των αιτίων και των συνεπειών του σχίσματος μεταξύ των κα-
θολικών και ορθόδοξων χριστιανών, ν’ αποτελέσει ένα κεντρικό 
σημείο διαμάχης μεταξύ του Φιλίπ και του Περικλή. Ο καθένας   
τους έβλεπε, απ' τη δική του οπτική γωνία, το πολύπλοκο πρό-
βλημα του σχίσματος που το 1054 διχοτόμησε οριστικά τη μία, μο-
ναδική και ενιαία μέχρι τότε, χριστιανική εκκλησία. 

Ο Φιλίπ προσπαθούσε να επιρρίψει τις ευθύνες στη βυζαντινή 
θρησκευτική ηγεσία της εποχής του σχίσματος. Ασκώντας αυστη-
ρή κριτική στην τακτική που ακολούθησαν οι βυζαντινοί στην επί-
λυση των δογματικών ή των άλλων διαφορών, επισήμανε το γεγο-
νός της μη εφαρμογής, απ’ αυτούς, της συμφωνίας για την άρση 
του σχίσματος που υπέγραψαν, σε ελληνικό και λατινικό κείμενο το 
1439 οι δυο αντιπροσωπίες στη Φλωρεντία. Κι’ έφερε σαν παρά-
δειγμα τη μισαλλόδοξη, όπως είπε, στάση του μητροπολίτη της 
Εφέσου Μάρκου Ευγενικού, που υπήρξε ο κύριος αίτιος της αθέ-
τησης των συμφωνηθέντων, μόλις η βυζαντινή αντιπροσωπία ε-
πέστρεψε στην Κωνσταντινούπολη. 

Ο Περικλής άκουγε με προσοχή, αλλά προειδοποίησε το συ-
νομιλητή του πως θ’ απαντούσε συνολικά στα θέματα που θα έθιγε 
ο Φιλίπ. Ο Μπάρτσικ παρακολουθούσε τη συζήτηση χωρίς να πα-
ρεμβαίνει, επειδή δεν ήταν κατατοπισμένος σ' αυτά τα εξειδικευμέ-
να θεολογικά και ιστορικά θέματα. Μόνο κάπου κάπου διέκοπτε 
τους δυο συζητητές για να αποσαφηνίσει κάποιες απορίες του. 

Όταν ο Γάλλος δήλωσε πως είχε ολοκληρώσει τις απόψεις του, 

ο Περικλής άρχισε με την παρατήρηση πως ο παπισμός, που τον 



39 
 

αντιδιέστελε απ’ τον καθολικισμό, εκπροσωπούσε ένα αντιχρι-
στιανικό κι' αλαζονικό σύστημα θρησκευτικού απολυταρχισμού. 
Αυτό το σύστημα δημιουργούσε, απ' τη φύση του, τεχνητά εμπόδια 
για ισότιμη συμμετοχή και συναίνεση των δυο εκκλησιών σε μια 
προσπάθεια άρσης του σχίσματος. 

Τον 15ο αιώνα ο παπισμός εκβίαζε το Βυζάντιο με το δίλημμα 
«υποταγή σε μας ή στους αλλόθρησκους μωαμεθανούς». Κι' όταν 
η αντίδραση της ομάδας του Μάρκου Ευγενικού εμπόδισε την 
πλήρη κυριαρχία του πάπα στην ανατολική εκκλησία, η τελευταία 
εγκαταλείφθηκε στα χέρια του Ισλάμ, ανίσχυρη να ορθώσει το α-
νάστημά της στις παπικές επιδιώξεις… Έτσι, τα οχυρά της ορθο-
δοξίας στην Πολωνία, Τσεχοσλοβακία, Ουγγαρία κι’ αλλού πέρα-
σαν στην απόλυτη ή στην έμμεση παπική εξουσία, την ώρα που ο 
ελληνορθόδοξος χριστιανισμός αγωνιούσε για την ύπαρξή του κά-
τω απ' τη στυγνή κυριαρχία του τουρκοϊσλαμισμού. Και σήμερα 
ακόμα, που η ισχυρή τουρκική οικονομική και διεθνής πολιτική θέ-
ση βασίζεται στις επιλογές καθολικών δυτικευρωπαϊκών κρατών, 
δεν είναι τυχαίο που καμιά ευρωπαϊκή φωνή, θρησκευτική ή πολι-
τική, δεν υψώθηκε για να ενισχυθεί η διεθνής θέση του οικουμενι-
κού πατριαρχείου της Κωνσταντινούπολης.Ο πατριάρχης, ο θρη-

σκευτικός πνευματικός ηγέτης τριακοσίων εκατομμυρίων ορθοδό-
ξων χριστιανών σ’ όλο τον κόσμο, είναι (εγκλωβισμένος σε μια κα-
κόφημη συνοικία) Τούρκος υπήκοος... Ο μωαμεθανός νομάρχης 
θα του δώσει άδεια για να ταξιδέψει ή θα εγκρίνει τον κατάλογο της 
εκλογής ενός νέου πατριάρχη... Το παιχνίδι του Βατικανού συνεχί-
ζεται σε άλλη παραλλαγή, σε σύγκριση με τα δεδομένα του 15ου 
αιώνα... Κάποια άλλη Πολωνία ίσως δημιουργηθεί στα νότια της 
διαλυμένης Γιουγκοσλαβίας για ν' απορροφηθεί, την κατάλληλη 
στιγμή, απ' τη δίνη του καθολικού προσηλυτισμού, ενώ η παπική 
καμαρίλα κάνει πως δήθεν δεν ξέρει ιστορία και αναγνωρίζει ανύ-
παρκτες εθνότητες/ φαντάσματα. 

- Αυτή η επιχειρηματολογία είναι πολύ υποκειμενική και μονο-
μερής, απάντησε ελαφρά ενοχλημένος ο Φιλίπ. 

- Καθόλου! Και στην εποχή του σχίσματος, αλλά και σήμερα, η 
παπική εκκλησία ακολουθεί την ίδια ακριβώς τακτική... Η επιρροή 
της στις κυβερνήσεις των καθολικών κρατών είναι ουσιαστική... Μ’ 
ένα νεύμα της θα μπορούσε να μεταβάλει τη πορεία της ιστορίας 
στα Βαλκάνια και στη Μικρασία... Οι γενοκτονίες των χριστιανών, 
Αρμενίων και Ελλήνων στην Τουρκία, πριν και μετά τον πρώτο 
παγκόσμιο πόλεμο, ο αφανισμός της ελληνικής μειονότητας στην 
Κωνσταντινούπολη το 1955, η εισβολή στην Κύπρο το 1974, η α-
νάπτυξη του μουσουλμανικού τόξου στη Βαλκανική και η ενθάρ-
ρυνση δημιουργίας ισλαμικής ζώνης επιρροής στα νοτιοανατολικά 



40 
 

της Ρωσίας, μετά την κατάρρευση των κομμουνιστικών καθεστώ-
των, δεν είναι τυχαία γεγονότα... Οι ισχυροί προστάτες του ισλα-
μισμού στη Δύση δεν κρύβονται... Ο μόνος αφανής προστάτης εί-
ναι το Βατικανό... Με τον τρόπο αυτό τα νήματα απ’ τις μαριονέτες 
κινούνται με περισσότερη δεξιοτεχνία... Ας κοιτάξουμε προς τη 
Βοσνία… Μουσουλμάνοι και καθολικοί, χέρι με χέρι, μάχονται για 
ένα, στην ουσία, ισλαμικό κράτος... 

- Βαριές κουβέντες για την καθολική εκκλησία... 
-Όχι για την καθολική...Υπάρχει, όπως είπα, διαφορά ανάμεσα 

στο Βατικανό και στον καθολικισμό...Το πρώτο δεν κάνει πάντα, 
δυστυχώς, χριστιανικές επιλογές... Η χυδαιότητα της διπλωματίας 
ρυπαίνει την καθαρότητα της πίστης... Για μένα υπάρχει μόνο μια 
χριστιανική πίστη, χωρίς δογματισμούς και θρησκοληψίες... Είμαι 
ορθόδοξος χριστιανός, αλλά όταν πριν χρόνια βρέθηκα στο Παρίσι 
κι' ένιωσα κάποια στιγμή την ανάγκη να προσευχηθώ, μπήκα στην 
πρώτη χριστιανική εκκλησία που βρήκα μπροστά μου. Εκεί, στη 
Μαντλέν, σε μια καθολική εκκλησία που συνδυάζει την αρχαιοελ-
ληνική αρχιτεκτονική και τη χριστιανική αλήθεια, άναψα ένα κερί 
και προσευχήθηκα, ώσπου ένιωσα ανάλαφρος και λυτρωμένος. 
Για μένα η χριστιανική θρησκεία είναι μία… Ένας ο Θεός, ένας ο 

Χριστός, μία η Παναγία... 
- Συμφωνώ απόλυτα, είπε ο Φιλίπ. 
- Κάτι τέτοιο είναι αυτονόητο... Ποιός μπορεί να τ’ αρνηθεί; 

συμπλήρωσε ο Λαντισλάς. 
-  Κι' όμως, τα προβλήματα που δημιουργούνται υπάρχουν και 

βαθαίνουν, συνέχισε ο Περικλής. Ξεχνώ την επαίσχυντη θέση του 
πάπα Πίου IB, όταν στον κόσμο τέθηκε το δίλημμα: Δημοκρατία ή 
Ναζισμός/Φασισμός. Έρχομαι στη σημερινή εποχή. Βρισκόμαστε 
στο τελευταίο δεκαήμερο του Μάρτη του 1992... Πέρασαν αρκετά 
χρόνια, από την πραγματικά αδερφική προσπάθεια του πάπα Ιω-
άννη ΚΓ και του οικουμενικού πατριάρχη Αθηναγόρα, για να γεφυ-
ρωθούν οι διαφορές των δυο εκκλησιών... Ακολούθησε πρόσφατα 
η κατάρρευση των αθεϊστικών κομμουνιστικών καθεστώτων... Ο 
κόσμος ξαναβουτιέται στο αίμα, σε μια έξαρση παράλογων και υ-
περτροφικών εθνικισμών...Το Βατικανό οσμίζεται ευκαιρίες για ε-
πέκταση της επιρροής του κι' αρχίζει να παίζει το παιχνίδι του σε 
δυο επίπεδα... Το ένα στη Βαλκανική, με την ιδιότητα του ως κρα-
τικοθρησκευτικού φορέα, και τ' άλλο στην Ανατολική Ευρώπη ως 
οικονομικοθρησκευτικού φορέα... Στο πρώτο με τη διπλωματία και 
στ’ άλλο με το χρήμα και την οικονομική δύναμη... 

- Αυτό το τελευταίο δεν το κατάλαβα καλά... Θά'θελα πιο δι-
ευκρινιστικές και πειστικές εξηγήσεις, τον διέκοψε με κάποια νευρι-
κότητα ο Γάλλος. 



41 
 

- Θα στο εξηγήσω, Φιλίπ, γιατί θα κατανοήσεις έτσι καλύτερα 
το νέο πνεύμα του "επανευαγγελισμού" που διακηρύσσει το Βατι-
κανό, για να καλύψει τον επεκτατικό προσηλυτισμό του στο ποί-
μνιο των ορθόδοξων εκκλησιών, στις πρώην κομμουνιστικές χώ-
ρες της Ανατολικής Ευρώπης... Άλλωστε, η Αγία Έδρα διαθέτει το 
κρατικό κύρος αλλά και τα οικονομικά μέσα, για να κινείται με άνε-
ση στις πάμφτωχες αυτές χώρες. 

-Ένα τέτοιο πρόβλημα δημιουργεί τις προϋποθέσεις για αντι-
παραθέσεις, διέκοψε ο Λαντισλάς. 

- Αυτό είναι αναπόφευκτο… Ήδη, ο αδερφικός διάλογος που 
αναπτύχθηκε σιγά σιγά, λιθαράκι λιθαράκι, στις μέρες του Αθηνα-
γόρα και του Ιωάννη ΚΓ, έχει υποστεί ανεπανόρθωτο πλήγμα. 
Πριν από λίγες μέρες, κατά την Κυριακή της Ορθοδοξίας, η σύ-
νοδος στην Κωνσταντινούπολη των πατριαρχών και αρχιεπισκό-
πων όλων των ορθόδοξων εκκλησιών, διακήρυξε την απόφασή 
τους να διακόψουν το διάλογο με το Βατικανό για όλα τα θέματα, 
ώσπου να διευθετηθεί το μεγάλο πρόβλημα του προσηλυτισμού 
και της ουνίας. 

Ο Περικλής συνέχισε να μιλά με πάθος. Η φωνή του, η έκφρα-
σή του, οι χειρονομίες του, έδειχναν πως πίστευε απόλυτα σ' αυτά 

που υποστήριζε. 
Μίλησε για τη διείσδυση της παπικής εκκλησίας στην Ουκρα-

νία, Ρουμανία, Ρωσία κι’ αλλού, με τη βοήθεια των ουνιτών, που 
χρησιμοποιούν το λειτουργικό τυπικό των ορθοδόξων, αλλά υπά-
γονται στη δικαιοδοσία του Βατικανού. Με τον ίδιο τρόπο προση-
λυτίσθηκε η Πολωνία, στο τέλος του 16ου αιώνα, όταν πλέον είχε 
καταρρεύσει η βυζαντινή αυτοκρατορία… Όταν η κυριαρχία του 
πάπα είχε ολοκληρωθεί, οι ουνίτες ιερείς πέταξαν τα ορθόδοξα 
ράσα κι’ εμφανίστηκαν με τα σύμβολα του παπισμού. Σήμερα, ο 
παλιός άξονας πάπας-Μουσολίνι-Χίτλερ βρικολάκιασε. Με τις ευ-
λογίες της Αγίας Έδρας και με την εκλεπτυσμένη δημοκρατικοφανή 
μορφή πάπας – Γερμανία - Ηνωμένες Πολιτείες, δημιουργήθηκαν 
«έθνη» χωρίς λαούς και χωρίς ιστορία ή εθνική συνείδηση... Ο 
πάπας «ευλόγησε» τα όπλα των καθολικών της βόρειας Γιουγκο-
σλαβίας... Στα νότια, όπου ένα συνονθύλευμα εθνοτήτων βαφτί-
στηκε από το άθεο Τιτοϊκό καθεστώς «δημοκρατία της Μα-
κεδονίας», για να δημιουργηθούν τα ερείσματα σλαβικής καθόδου 
στο Αιγαίο, το Βατικανό συγχρόνισε τον βηματισμό του με τις κα-
θολικές χώρες που επηρεάζει και θέλουν να διατηρούν μια μόνιμη 
εκρηκτική θρυαλλίδα στη Βαλκανική... Η πλαστογράφηση της ι-
στορίας της Μακεδονίας νομιμοποιείται, με την ελπίδα η ορθόδοξη 
εκκλησία αυτού του ψευτοδημοκρατικού κρατικού μορφώματος (με 
την πανσπερμία των φυλών και τη φανατική του πολιτική ηγεσία, 



42 
 

την οποία παλιότερα η Δύση είχε χαρακτηρίσει ως «τρομοκρατι-
κή») να ζητήσει την προστασία του Βατικανού, σε σχέση ουνιτικής 
εξάρτησης. Είχαν ήδη και πιο πριν γίνει οι σχετικές επαφές. Πραγ-
ματοποιήθηκε μάλιστα στην Αγία Έδρα και έκθεση «μακεδονικών» 
εικόνων. Η έκθεση αυτή ήταν μια ακόμα απάτη… Οι εικόνες ήταν 
ελληνικές της βυζαντινής περιόδου… Κι' όταν ξεσηκώθηκε θύελλα 
διαμαρτυριών για τις εικόνες αυτές, με τις ελληνικές επιγραφές, οι 
υποκριτές που περιστοιχίζουν και επηρεάζουν την παπική πολιτι-
κή, αναδιπλώθηκαν και αναμάσησαν κάποιες δικαιολογίες... Αυτή 
την πρωτοχρονιά, ο πάπας ξαναθυμήθηκε τον «μακεδονικό λαό» 
που κατασκεύασε ο κομμουνιστικός ολοκληρωτισμός και εκστόμι-
σε ευχές στο βουλγαρικό γλωσσικό ιδίωμα, το οποίο έντεχνα «εμ-
πλουτίστηκε» με ιδιομορφίες από τα «ειδικά γλωσσολογικά ιν-
στιτούτα» ενός ολοκληρωτικού καθεστώτος και βαφτίστηκε «μακε-

δονικό». Η υποκρισία στην αποθέωσή της στο «Urbi et Orbi»
1
. Η 

πλατεία του Αγίου Πέτρου μολύνθηκε από αναθυμιάσεις ψεύδους, 
απάτης κα συστηματικής διαστρέβλωσης της αλήθειας, με τις ευ-
χές του πάπα «στη μακεδονική γλώσσα»... Η πλαστογράφηση της 
ιστορίας της Μακεδονίας είναι η μεγαλύτερη πολιτιστική και ιστορι-

                                            
1
  Την περίοδο αυτή, αλλά και μεταγενέστερα, υπήρχαν μυστικές διαβουλεύσεις 

ανάμεσα στο Βατικανό και στην μη αναγνωρισμένη, ως ανεξάρτητη, από το σερ-
βικό πατριαρχείο (και το οικουμενικό πατριαρχείο) εκκλησία της FYROM, για 
την υπαγωγή της στη δικαιοδοσία του πάπα με σχέση ουνιτικής εξάρτησης. Για 
την εκφώνηση της βουλγαρικής αυτής διαλέκτου ως «μακεδονικής γλώσσας», 
υπήρξαν έντονες διαμαρτυρίες από Έλληνες αλλά και ξένους διανοούμενους και 
απλούς πολίτες, με μοναδική εξαίρεση το επίσημο ελληνικό κράτος. Ο υποφαινό-
μενος είχε, τον Ιανουάριο του 2008, μια διαφωτιστική αλληλογραφία για το θέμα 
που ανέκυψε, με το αρμόδιο υπουργείο εξωτερικών του Βατικανού αλλά και τη 
Νουντσιατούρα (Πρεσβεία) του Βατικανού στην Αθήνα. Από τη Ρώμη, ο υπο-
γραμματέας (υφυπουργός) «για τις σχέσεις με τα κράτη» Mgr PIETRO PARO-
LIN, τον ενημέρωσε πως «η αυτού εξοχότης ο Γραμματέας (υπουργός), έλαβε 
γνώσιν όλων όσων ετέθησαν υπόψη του», ενώ ο Αποστολικός Νούντσιος Patrick  
Coveney διερωτήθηκε πως θα έπρεπε να ονομάζεται η γλώσσα αυτή, κατά την 
εκφώνηση των ευχών στο Urbi et Orbi. Η απάντηση ήταν πως, ως την επίλυση 
της διαφοράς για την ονομασία του νέου κρατιδίου, η γλώσσα θα έπρεπε να ανα-
φέρεται ως «γλώσσα της FYROM» (ολόκληρη η αλληλογραφία, με μετάφραση 
των γαλλικών κειμένων στα ελληνικά, βρίσκεται στο βιβλίο μου «Οι “Άτιμοι” 
ηγήτορες των λαών», στο κεφάλαιο «Η Ελλάδα και η FYROM»). Φαίνεται πως 
το Βατικανό έλαβε υπόψη του τις πολλές διαμαρτυρίες των πολιτών ή θέλησε ν’ 
αποφύγει μια ανοιχτή ρήξη με την Ορθοδοξία και ο πάπας, πράττοντας ορθά, 
σταμάτησε τις διαβουλεύσεις με τα Σκόπια και έπαυσε να εκφωνεί ευχές σε μια 
γλώσσα απάτης και παραχάραξης της ιστορίας. 



43 
 

κή απάτη του 20ού αιώνα. Και δυστυχώς το Βατικανό είχε μια α-
φανή αλλά, παραταύτα, ευδιάκριτη συμμετοχή σ’ αυτή την αθεϊστι-
κή απάτη. 

- Αίσχος, αναφώνησε στο τέλος με εμφανή εκνευρισμό ο Πε-
ρικλής. Είμαι βέβαιος πως, κάποια μέρα, η αδελφή καθολική εκ-
κλησία θ’ αποκηρύξει αυτή την ανέντιμη καισαροπαπική χειρονομία 
και θα ζητήσει συγχώρεση απ' το Θεό, τον ελληνισμό και την ορ-
θοδοξία … 

Για λίγο δεν μίλησε κανένας. Η ατμόσφαιρα είχε γίνει βαριά από 
την έντονη, τη γεμάτη πάθος αντιπαράθεση. Πρώτος έσπασε τη 
σιωπή ο Φιλίπ. 

- Μήπως Περικλή υπάρχει προκατάληψη, μια κάποια δυσπιστία 
προς τους καθολικούς, που οδηγεί ίσως σε λαθεμένα συμπερά-
σματα; 

- Θα πρέπει και πάλι να ξεκαθαρίσω πως θεωρώ τους καθολι-
κούς αδέρφια μου... Σαν αδέρφια που έχουν κάποιες διαφορετικές 
θρησκευτικές απόψεις απ' τις δικές μου, κυρίως σε θέματα τύπου 
κι' όχι ουσίας... Κι' όπως αγαπά κάποιος τον αδερφό του κι' όταν 
ακόμα διαφωνεί μαζί του, έτσι βλέπω κι' εγώ τις σχέσεις ανάμεσα 
στους πιστούς των χριστιανικών εκκλησιών... Φυσικά, διαφορετι-

κές είναι οι απόψεις μου σ' ό,τι αφορά τον παπισμό... Είμαι δύ-
σπιστος, φοβερά δύσπιστος, αλλά προσπαθώ να είμαι όσο μπορώ 
πιο αντικειμενικός... Δεν μπορώ να μην εξάρω την έντιμη στάση 
του Βατικανού στο θέμα της διαστρέβλωσης της αλήθειας, όσον 
αφορά στην καταγωγή και το εκπολιτιστικό έργο των Ελλήνων ιε-
ραποστόλων Κυρίλλου και Μεθοδίου. Η παπική εγκύκλιος "Slavo-
rum Apostoli" του 1985, ήταν μια πράξη που επιβεβαιώνει τα 
πραγματικά ιστορικά γεγονότα, τα οποία έντεχνα διαστρέβλωσαν 
οι κομμουνιστές. 

- Ποιά θα μπορούσε να είναι η διαφορά μεταξύ καθολικισμού 
και παπισμού; Ο πάπας είναι ο πνευματικός ηγέτης των καθολι-
κών, διέκοψε τον Έλληνα καθηγητή ο Μπάρτσικ, μ' έναν ευδιά-
κριτο τόνο απορίας στη φωνή του. 

- Ο παπισμός, ή καλύτερα ο καισαροπαπισμός, είναι η αρπα-
κτική, αντιχριστιανική και κοσμικοοικονομική πλευρά της καθολικής 
εκκλησίας, που σφυρηλατήθηκε  στα σκοτεινά  εργαστήρια  της Α-
γίας Έδρας… Σ' αυτά τα εργαστήρια καταστρώνονται τα σχέδια για 
την παγκόσμια θρησκευτική αλλά και κοσμική κυριαρχία του πάπα, 
για προσηλυτισμούς, για ενίσχυση πολεμικών εντάσεων, για μπίζ-
νες και χρηματοδοτήσεις, για τη δημιουργία και την ενίσχυση εθνο-
τήτων/φαντασμάτων και ό,τι άλλο αντίκειται στα οράματα, στην 
πίστη και στα μηνύματα αγάπης της χριστιανικής θρησκείας... Το 
αξίωμα «ο σκοπός αγιάζει τα μέσα» είναι αντιχριστιανικό... Είναι 



44 
 

αυτό που δίχασε το χριστιανικό κόσμο και που, για να εξυπηρετή-
σει μερικούς κύκλους του παπικού περιβάλλοντος, είναι πρόθυμο 
να τεθεί ακόμα και στη διάθεση των επιδιώξεων του Ισλάμ στη 
Βαλκανική και στη βορειοδυτική Ασία. 

- Υπερβολές! πέταξε με κάποια δόση ειρωνείας ο Φιλίπ. 
- Καθόλου! Δεν μιλώ βέβαια μόνο για την ένοχη σιωπή του Βα-

τικανού στο θέμα της φίμωσης του οικουμενικού πατριαρχείου από 
την Τουρκία... Ούτε για τη γενοκτονία των χριστιανικών πλη-
θυσμών, Ελλήνων και Αρμενίων, στη χώρα αυτή... Ούτε για τη 
στάση του στο θέμα της εισβολής στη χριστιανική Κύπρο... Ούτε 
στο ότι οι τουρκοϊσλαμιστές ενισχύονται από καθολικά δυτικοευ-
ρωπαϊκά κράτη για να καταβροχθίσουν, ό,τι απόμεινε, απ’ τη δύ-
στυχη χριστιανική Αρμενία ή να πατήσουν πόδι στα αιγαιοπελα-
γίτικα νησιά και στην Πάτμο. Ένα νησί που αποτελεί, ακόμα, τον 
ακρότατο ελεύθερο ιερό τόπο της ανατολικής χριστιανοσύνης, ό-
που ο ευαγγελιστής Ιωάννης μας φανέρωσε, στην ελληνική γλώσ-
σα, τα μυστικά της «Αποκάλυψης». Απλά, στέκομαι στη σημερινή 
στάση της παπικής εκκλησίας στο θέμα της ίδρυσης, μέσα στην 
καρδιά της πρώην γιουγκοσλαβικής δημοκρατίας, ενός μουσουλ-
μανικού κράτους/οπερέτας και ενός άλλου με την παραποίηση ισ-

τορικών δεδομένων. Ο θεατρίνος που παριστάνει τον υπουργό 
εξωτερικών της Ιταλίας και είναι έμπιστος άνθρωπος του Βατικα-
νού, κίνησε γη και ουρανό για να δώσει σάρκα και οστά στην παγ-
κόσμια νομιμοποίηση μιας τερατογένεσης στο βαλκανικό χώρο… 
Μαζί του οι υπουργοί εξωτερικών της Γερμανίας, των Ηνωμένων 
Πολιτειών της Αμερικής και της Ολλανδίας, συναγωνίζονται για ν’ 
αποδείξουν τη γνησιότητα του νόθου κατασκευάσματος ενός ολο-
κληρωτικού συστήματος, που δεκαετίες ολόκληρες αποτελούσε 
τον ιδεολογικό και στρατιωτικό αντίπαλο της Δύσης... Κατασκευά-
στηκαν μάλιστα και κάτι νομικές επιτροπές με κάποιους «Μπατεν-
τέρ και Σια», για να βάλουν αλατοπίπερο στη βατικανοϊταλογερμα-
νική σούπα, που παγιώνει την παραχάραξη της ελληνικής ιστο-
ρίας... 

Η συζήτηση είχε πραγματοποιηθεί σ' ένα ασυνήθιστο, ως τότε, 
κλίμα έντασης, το οποίο ο πάντα ήρεμος και χαμογελαστός Γάλ-
λος, ήταν φανερό πως θα ήθελε ν' αποφύγει. 

Το μαχητικό και πεισματάρικο ταμπεραμέντο των μεσογειακών 
λαών, που εκδηλώνεται εντονότερα σε στιγμές πικρίας κι' απογοή-
τευσης, δεν μπορούν να το κατανοήσουν εύκολα οι Βορειοευρω-
παίοι. Αυτοί σκέφτονται κι' ενεργούν, τις περισσότερες φορές, με 
αυτοκυριαρχία και ψυχρή λογική. Πιο ψυχρή κι' απ' τους πάγους 
που τους ζώνουν. Οι συναισθηματικές εκρήξεις ελάχιστα τους ε-
πηρεάζουν. 



45 
 

Για το λόγο αυτό ο Φιλίπ, γέννημα και θρέμμα της Βόρειας 
Γαλλίας, με νοοτροπία πλησιέστερη προς τους Αγγλοσάξονες και 
τους άλλους Ευρωπαίους του βορρά, δεν ήταν σε θέση ν' αντιλη-
φθεί στις σωστές τους διαστάσεις, το ύψος, την ένταση και το πά-
θος με τα οποία εξωτερίκευε ο Περικλής τις ιδέες του. Για λίγα λε-
πτά έμεινε σκεφτικός και μετά είπε: 

- Ας δούμε τα πράγματα πιο ψύχραιμα… Στις μέρες μας, με τη 
διάλυση της Γιουγκοσλαβίας, η Βαλκανική είναι μια πίτα... Όλοι 
προσπαθούν να επωφεληθούν και να ασκήσουν επιρροή σ' ένα 
από τα κομμάτια που δημιουργούνται στη νέα τάξη πραγμάτων... 

- Κάτι τέτοιο είναι ίσως αναπόφευκτο, αλλά χωρίς αμφιβολία 
δημιουργούνται αδικίες στη μοιρασιά, είπε ο Λαντισλάς. 

- Αυτό δεν μετρά στην πολιτική, απάντησε ο Φιλίπ. 
- Ίσως πολλοί αντιλαμβάνονται με το δικό τους τρόπο το μοί-

ρασμα της πίτας, είπε ο Περικλής. Δεν είμαι σοβινιστής, ούτε φα-
νατικός θρησκόληπτος... Όμως πιστεύω πως τον σοβινισμό και 
τον κατακτητικό θρησκευτικό φανατισμό, οι δημοκρατικές κοινωνίες 
μπορούν να τους αντιμετωπίσουν με τη χωρίς συμβιβασμούς αν-
τίσταση. Και για να ξανάρθουμε στην πίτα, θα πρέπει να ξέρετε 
πως για μας τους Έλληνες, κάθε μαχαιριά στο ταψί και ιδιαίτερα σ' 

αυτό τον χώρο που πατάμε τώρα και λέγεται Μακεδονία, είναι σαν 
λαβωματιά στην καρδιά... Γιατί όποια γωνιά κι’ αν σκάψεις, όποια 
πέτρα κι' αν σηκώσεις, ή θ' αντικρίσεις ελληνικές αρχαιότητες ή θ’ 
αγγίξεις ελληνικά κόκαλα… Τα ποτάμια αίματος αυτών που πέθα-
ναν για να κρατήσουν λεύτερο αυτό τον τόπο, δεν μας επιτρέπουν 
να βλέπουμε μ' απάθεια τέτοιου είδους αισχρές μοιρασιές και πολι-
τικοθρησκευτικές ραδιουργίες... Για μας η Βαλκανική δεν είναι πί-
τα... Είναι ένα χιλιοματωμένο ζωντανό κομμάτι που σπαρταρά... 

Περπατώντας, είχαν φτάσει στο σταυροδρόμι απ' όπου ο Φιλίπ 
θα'πρεπε, μόνος πια, να συνεχίσει την πορεία του προς τη μονή 
Σταυρονικήτα. Αποχωρίστηκαν με χειραψίες, φιλοφρονήσεις και 
την υπόσχεση να κρατήσουν μια φιλική επικοινωνία «για να μην 
ξεχασθούν», όπως είπε ο Μπάρτσικ. Και παρά τα χαμόγελα και τις 
φιλικές εκφράσεις, υπήρχε μια αδιόρατη ίσως, από πρώτη ματιά, 
παγερότητα ανάμεσα στο Φιλίπ και στον Περικλή, αποτέλεσμα της 
παθιασμένης συζήτησης που προηγήθηκε. Μόνο όταν ο Γάλλος 
απομακρύνθηκε μερικά βήματα και γύρισε το κεφάλι του για να  
τους αποχαιρετήσει υψώνοντας το χέρι του, τότε μόνον οι δυο άν-
τρες κοιτάχτηκαν βαθιά κι' επίμονα στα μάτια... Και ξαφνικά, εντε-
λώς αυθόρμητα, έκαναν μερικά βήματα κι' αγκαλιάστηκαν, σαν 
παλιοί κι’ αγαπημένοι φίλοι που αποχωρίζονται. 

- Αδερφέ μου, να μη χαθούμε... Συγχώρα με αν σε κακοκάρδι-
σα... 



46 
 

- Είπες αυτά που πίστευες και συνήθισα να σέβομαι τις ιδέες 
των άλλων… Έχω τη διεύθυνση σου... Θα σου γράψω μόλις φτά-
σω στο Παρίσι... 

Από το σημείο εκείνο και ως τη μονή Ιβήρων, ο Περικλής κι' ο 
Λαντισλας αντάλλαξαν ελάχιστες μόνο φράσεις. Άλλωστε, λίγα μό-
νο μέτρα μετά το σταυροδρόμι, τους πλησίασε ένα τρακτέρ που 
οδηγούσε ένας νεαρός καλόγερος. Στην πλατφόρμα του βρίσκον-
ταν αρκετοί προσκυνητές που προορίζονταν για τις μονές Ιβήρων 
και Φιλόθεου. Όταν ο οδηγός τους έκανε νεύμα ν' ανεβούν στο υ-
περπλήρες ελκόμενο όχημα, οι δυο οδοιπόροι δεν δίστασαν. Δυσ-
κολεύτηκαν λίγο ώσπου να στριμωχθούν σε κάποια άκρη, αλλά 
στο τέλος βολεύτηκαν, για να επιβεβαιώσουν τη ρήση του νεαρού 
καλόγερου «πως χωράνε χίλιοι καλοί». 

 
 
 
 
 
 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



47 
 

VII 
 

 
 
 
 
 
 
Η μονή των Ιβήρων είναι χτισμένη κοντά στην ανατολική πα-

ραλία της χερσονήσου. Παρά το γεγονός πως έχει τα γενικά κα-
τασκευαστικά χαρακτηριστικά των άλλων μοναστηριακών κτισμά-
των του Άθω, η θέση του σε μια πεδινή περιοχή περιορίζει, τουλά-
χιστο ως προς την εμφάνιση, τις εντυπώσεις που προσδίδουν 
στον επισκέπτη, κυρίως από μακριά, άλλες μονές που μοιάζουν με 
πραγματικά μεσαιωνικά οχυρά. 

Η μέρα στην Ιβήρων κύλησε, για τον Λαντισλάς και τον Περι-
κλή, όπως σχεδόν και στα προηγούμενα μοναστήρια. Υποδοχή 
στο αρχονταρίκι, τακτοποίηση των προσκυνητών σε κοιτώνες, 
προσευχή, ξενάγηση στους χώρους της μονής και ενημέρωση γύ-
ρω απ' την πολύχρονη ιστορία της. 

Ιδιαίτερο ενδιαφέρον παρουσίαζαν τα διάφορα πολύτιμα αυ-
τοκρατορικά αφιερώματα. Με ξεχωριστή επιμέλεια και φροντίδα 
φυλάσσεται, σε ιδιαίτερη θήκη, ο μανδύας του Πατριάρχη Γρη-
γορίου Ε’ κι' ένα πελώριο ευαγγέλιο, με εξώφυλλο στολισμένο με 
ασημένιες ανάγλυφες θρησκευτικές μορφές και παραστάσεις. Αυτό 
το ευαγγέλιο το αφιέρωσε στη μονή ο Μέγας Πέτρος της Ρωσίας. 

Στη βιβλιοθήκη φυλάσσονται πάνω από 15.000 χειρόγραφα κι’ 
έντυπα. 

Αργά το απόγευμα, μετά τον εσπερινό και το δείπνο, οι δυο 
προσκυνητές κάθισαν σ' ένα πέτρινο πεζούλι, λίγο πιο πέρα απ’ 
την είσοδο του ξενώνα και συζητούσαν χαμηλόφωνα. Στον ουρανό 
ξεχώριζαν θαμπά αμέτρητα άστρα. Επικρατούσε μια απόλυτη σιγή 
σ' όλο το μοναστήρι. Το τσουχτερό κρύο, που επικρατούσε 'κείνη 
την ώρα, τους ανάγκασε να φορέσουν γάντια και να τυλίξουν τους 
λαιμούς τους με μάλλινα κασκόλ. 

Από τις απλές εντυπώσεις της ημέρας και τα καθημερινά και 
επουσιώδη θέματα, έφτασαν σε λίγο να μιλάνε για την ακατάβλητη 
δύναμη της θρησκευτικής πίστης των χιλιάδων αφοσιωμένων στον 
Θεό ανθρώπων, που για αιώνες έζησαν στο Άγιον Όρος και κατά-
φεραν να το σώσουν απ' τον αφανισμό και την αλλοτρίωση. Αυτή η 

νησίδα αγνής χριστιανικής πίστης, απομονωμένη και προστατευ-



48 
 

μένη έτσι απ' την πνευματική φθορά του τεχνικού πολιτισμού, κα-
τάφερε να διατηρήσει αλώβητες τις παραδόσεις της ανατολικής εκ-
κλησίας και μετά την κατάρρευση της βυζαντινής αυτοκρατορίας. 

Ο Περικλής συνόψισε συμπερασματικά όλα όσα είπε πριν από 
λίγο. 

- Σ' αυτή εδώ την άκρη της νοτιοανατολικής Ευρώπης, χιλιάδες 
άνθρωποι μόχθησαν, αγωνίστηκαν, θυσιάστηκαν, για να σταματή-
σει ή τουλάχιστο για να αποδυναμωθεί η πορεία του τουρκοϊσλα-
μισμού προς τη Δύση... Εδώ βρίσκονται οι προμαχώνες της Ευ-
ρώπης… Όταν ένας Γάλλος δημοσιογράφος ρώτησε, στις αρχές 
αυτού του αιώνα, τον οικουμενικό πατριάρχη Ιωακείμ Γ' γιατί το 
ράσο που φορούσε ήταν μαύρο, εκείνος του απάντησε πως συμ-
βόλιζε «το πένθος για τη δουλεία του γένους του». Το ράσο φανέ-
ρωνε τις θυσίες, το αίμα, τη δυστυχία και την απόγνωση… Ήταν το 
πένθος γι’ αυτούς που θυσιάστηκαν για το Χριστό και τη χριστια-
νοσύνη... 

Ο Μπάρτσικ φαινόταν συλλογισμένος. Μετά από λίγο απά-
ντησε στον Περικλή. 

- Δεν μπορώ να πω πώς έχω τις απαραίτητες θεολογικές γνώ-
σεις, για να προτείνω μια επαναξιολόγηση των σχέσεων ανάμεσα 

στη δυτική και στην ανατολική χριστιανική εκκλησία. Όμως, το νιώ-
θω μέσα μου μ' ένα παράξενο είδος, ας μου επιτραπεί η έκφραση, 
συναισθηματικής λογικής, πως το σχίσμα συντέλεσε στην αποδυ-
νάμωση των αξιών πάνω στις οποίες στηρίχτηκε ο χριστιανισμός, 
σαν θρησκεία της αγάπης και της αδερφοσύνης. Αυτός ο αγώνας 
της ορθοδοξίας, αυτές οι θυσίες των ανθρώπων με τα μαύρα, τα 
πένθιμα ράσα, που αποτέλεσαν τον κυματοθραύστη στην επιχει-
ρούμενη αλλοτρίωση από αλλόφυλα έθνη, που δεν έχουν την πο-
λιτιστική συνείδηση και παράδοση της ευρωπαϊκής κληρονομιάς, 
είναι άγνωστα στους λαούς της Δύσης... Μάλιστα, όσοι δεν γνώρι-
σαν από πολύ κοντά, μέσα απ’ τα μετερίζια της ορθοδοξίας, όπως 
είναι το Άγιον Όρος, την αλήθεια, ίσως να ερμηνεύουν τα γεγονό-
τα, είτε από καλόπιστη διάθεση είτε από κακόβουλη παρουσίασή 
τους, με κάποια δυσπιστία ή εχθρική προκατάληψη, που δικαιώνει 
τον κατακτητή και τον αλλόθρησκο... Κι' αυτή η δικαίωση μπορεί να 
επεκταθεί και σε γενικότερα ακόμα προβλήματα διεθνών σχέσεων 
ή διακρατικών συσχετισμών που πλήττουν, ή καλύτερα που ροκα-
νίζουν, την ισχύ και την ύπαρξη της χριστιανοσύνης...  

- Συμφωνώ απόλυτα, τον διέκοψε ο Περικλής... Παράδειγμα η 
αγγλική πολιτική στην Κύπρο και η πολιτική της ΕΟΚ, του Βατικα-
νού και των Ηνωμένων Πολιτειών της Αμερικής στη Βοσνία... Α-
ναμφισβήτητα, αυτή η πολιτική συντελεί στην ενδυνάμωση του ισ-
λαμικού τόξου της Βαλκανικής και διευκολύνει την Τουρκία να παί-



49 
 

ξει αποσταθεροποιητικό ρόλο στο Αιγαίο, στη Θράκη και στη νοτι-
οανατολική Βουλγαρία... Γι' αυτό, επαναλαμβάνω, πως αν κάποτε 
το Ισλάμ επικρατήσει στην Ευρώπη, αυτό θα οφείλεται στο γεγο-
νός πως αμέτρητοι δυτικοχριστιανοί, που έχουν στα χέρια τους την 
πολιτική εξουσία, διευκολύνουν αυτή την ασιατοϊσλαμική επικρά-
τηση... Όταν κάποτε θελήσουν ν' αντιστρέψουν αυτή τη ροή, θα δι-
απιστώσουν την αδυναμία τους να ελέγξουν τα γεγονότα… Όπως 
δεν μπόρεσαν να ελέγξουν τη χιονοστιβάδα των αλλαγών τα πολι-
τικά και αθεϊστικά οργανωτικά δημιουργήματα των κομμουνιστικών 
καθεστώτων, που διασκορπίστηκαν χωρίς αντίσταση, σαν παιδικές 
αμμοκατασκευές στην παραλία... Το Ισλάμ είναι μια θρησκεία που, 
σ’ αντίθεση με το χριστιανισμό, πιστεύει στην ιδέα της δύναμης και 
της κρατικής κυριαρχίας. Γι' αυτό, ο στόχος για μια δυναμική επέ-
κταση της κοσμικής εξουσίας του είναι ευκολότερο να πραγματο-
ποιηθεί, όσο θα συνεχίζεται ο βιολογικός και πολιτιστικός εκφυλι-
σμός της ευρωπαϊκής ηπείρου... 

- Είναι μια ενδιαφέρουσα άποψη, αλλά προσωπικά δεν βλέπω 
το θέμα της αγάπης, της αλληλεγγύης και της αδερφοσύνης μόνο 
από τη σκοπιά των ενδοχριστιανικών σχέσεων, συνέχισε ο νεαρός 
Ούγγρος. Για μένα η ενότητα της χριστιανοσύνης αποτελεί προϋ-

πόθεση και για την ενότητα του κόσμου... 
Ο Λαντισλάς συνέχισε να μιλά μ’ ευγλωττία και μ’ ένα πρωτό-

γνωρο πάθος. Τα μάτια του λαμπύριζαν από πίστη κι' αυτοπεποί-
θηση. Ήταν ένας αλλιώτικος Μπάρτσικ. Σαν να μεταμορφώθηκε 
ξαφνικά, από τον ανθρωπάκο και μικροϋπάλληλο της Βουδαπέ-
στης, σ' ένα ρήτορα και δάσκαλο, που απόκτησε ξαφνικά την τέχνη 
να μεταδίδει τις ιδέες του και να πείθει. 

Ο νεαρός Λαντισλάς φανταζόταν έναν κόσμο, όπου οι θρη-
σκείες θα μπορούσαν να συμβάλουν στην εξημέρωση των ενστί-
κτων και των βίαιων παθών. Ο Θεός αποτελεί την παρήγορη ελ-
πίδα για τους ανθρώπους. Μακρόψυχος, πολυεύσπλαχνος, στορ-
γικός, παγκόσμιος... Είναι λοιπόν δυνατόν ένας τέτοιος Θεός αγά-
πης, να συναινεί στη βίαιη επίλυση των διαφορών μεταξύ λαών 
που έχουν διάφορους τρόπους για να τον υμνούν;  Δεν θα μπο-
ρούσε, με βάση αυτή τη λογική, ο χριστιανός, ο μουσουλμάνος, ο 
βουδιστής ή ο ινδουιστής, να υμνούν το Θεό, θεωρώντας τους άλ-
λους υμνωδούς αδέρφια που ξέρουν να εκφράζουν την πίστη τους 
σ' άλλη θρησκευτική γλώσσα; Μπορεί ένας παντοδύναμος και πο-
λυεύσπλαχνος Θεός να επιζητεί ύμνους σε μια συγκεκριμένη 
γλώσσα, σε μια συγκεκριμένη θρησκεία ή στο ανατολικό ή δυτικό 
δόγμα της ίδιας θρησκείας; Με την αλληλοκατανόηση δεν θα μπο-
ρούσε άραγε να επικρατήσει το πνεύμα μιας παγκόσμιας κοινω-
νίας αγάπης; 



50 
 

Ο Περικλής διέκοψε τον Ούγγρο χτυπώντας τον στον ώμο 
στοργικά. 

- Αγαπητέ μου Λαντισλάς, εσείς οι αγνοί νέοι μπορείτε ν' αλ-
λάξετε τον κόσμο... Είστε η ελπίδα για έναν τέτοιο στόχο... Αλλά 
αυτός ο κόσμος, Θεέ μου, έχει σήμερα τρελαθεί! Είμαστε στις αρ-
χές του '92 κι’ αν ρίξεις γύρω σου μια ματιά, θα δεις έναν ορ-
γισμένο κόσμο να βράζει σαν καζάνι… Κροατία, Βοσνία, Μολδα-
βία, Αρμενία, Αζερμπαϊτζάν, Αφγανιστάν, Κουρδιστάν, Ιράκ... Οι 
άνθρωποι αλληλοαφανίζονται δίχως λύπηση... Ποτάμια το αίμα… 
Κραυγές, δάκρυα, απόγνωση... Πού είναι οι δαχτυλοδεικτούμενοι 
ισχυροί θρησκευτικοί ηγέτες αυτού του κόσμου, για να υψώσουν το 
ανάστημά τους και να υποδείξουν δίκαιες και συμβιβαστικές λύ-
σεις; Ας χρησιμοποιήσουν τη δύναμη τους, σύμφωνα με το θέλημα 
του Θεού, για μια παγκόσμια συναδέλφωση των λαών... Ας αφορί-
σουν τα τσακάλια του πολέμου… 

Όταν οι δυο προσκυνητές επέστρεψαν στον κοιτώνα τους, οι 
υπόλοιποι τέσσερις είχαν αποκοιμηθεί. Με όσο πιο αθόρυβες κι-
νήσεις μπορούσαν και με λιγόλογες ψιθυριστές συνεννοήσεις, για 
τις απολύτως απαραίτητες περιπτώσεις που έπρεπε ν' ανταλλά-
ξουν κάποια φράση, ξεντύθηκαν και ξάπλωσαν στα κρεβάτια τους. 

Η λάμπα πετρελαίου που βρισκόταν στο μικρό τραπέζι, ανάμεσα 
στα δυο παράθυρα, άφηνε ένα τρεμουλιαστό κιτρινόχρωμο φως, 
απ' το χαμηλωμένο και μισοκαμμένο φυτίλι της. 

Ο Μπάρτσικ τυλίχτηκε με τις κουβέρτες προσεκτικά. Η μικρή 
στρογγυλή χυτοσιδερένια θερμάστρα είχε σβήσει και το δωμάτιο 
ήταν πολύ κρύο, σχεδόν παγωμένο. Έχωσε το κεφάλι του κάτω 
απ’ τα σκεπάσματα κι' άρχισε να αναπνέει απ' το στόμα δυνατά και 
με επιταχυνόμενο ρυθμό. Προσπαθούσε να ζεσταθεί με τα χνώτα 
του. 

Δεν κατάλαβε πόση ώρα ανάπνεε μ' αυτό τον τρόπο. Ένιωθε 
μια κόπωση, ένα βάρος στο στήθος αλλά και μια ηδονική θαλπωρή 
σ' όλο του το κορμί. Προσπάθησε να χαλαρώσει περισσότερο.   
Αισθάνθηκε μια παράξενη γαλήνη που την τάραζε ένας υπόκωφος,  
ένας αδύναμος θόρυβος. Ήταν σαν απαλό ρυθμικό χτύπημα, που 
φαινόταν να προέρχεται απ' την άλλη άκρη του μοναστηριού. Ό-
πως όταν ανοιγοκλείνει, από ασθενικό αεράκι, κάποιο παντζούρι. 

Σιγά σιγά οι κρότοι δυνάμωσαν, ώσπου ξεχώρισαν ολοκάθα-
ροι, σαν κάποιοι να κλωτσούσαν ξύλινες πόρτες κάτω απ' τα πα-
ράθυρα του κοιτώνα. 

Ένιωσε το σώμα του ανάλαφρο να κινείται προς το παράθυρο. 
Είχε την αίσθηση πως πετούσε με τη βοήθεια κάποιας υπερ-
φυσικής αόρατης δύναμης. 



51 
 

Έκλεισε για λίγο τα μάτια του κι' όταν τα ξανάνοιξε βρισκόταν 
πάνω στην έπαλξη ενός βυζαντινού τείχους. Από κάτω ακούγον-
ταν κραυγές, χτυπήματα κονταριών και σπαθιών, επικλήσεις, αλα-
λαγμοί... Σταυροφόροι με πυρσούς διέτρεχαν την πόλη… Έσπα-
ζαν πόρτες, λεηλατούσαν σπίτια, δημόσια κτίρια, εκκλησίες, μο-
ναστήρια... Βίαζαν παιδούλες, κορίτσια, καλόγριες, ασπρομάλλες 
αρχόντισσες... Στους δρόμους βρίσκονταν πεταμένα μανουάλια, 
θυμιατήρια, σπασμένοι σταυροί, μεταξωτά και βελούδινα παραπε-
τάσματα, ιερά βιβλία, σκεύη και εικόνες μεγάλης καλλιτεχνικής α-
ξίας. Η Αγια-Σοφιά παρουσίαζε θέαμα ερήμωσης και καταστροφής. 
Το μεγάλο ασημένιο εικονοστάσι είχε διαλυθεί σε κομμάτια, που 
διασκορπίστηκαν καταγής... 

Ο Μπάρτσικ πρόσεξε ξαφνικά, πως δίπλα του στεκόταν ένας 
αδύνατος, καλοσυνάτος, μεσόκοπος άντρας, με κοντή γενειάδα και 
μακριά καστανόξανθα μαλλιά, που έπεφταν άτακτα στους ώμους 
του. 

- Ποιός είσαι 'συ; τον ρώτησε με καχυποψία. 
- Αυτός που θα γράψει γι’ αυτό το αίσχος της τέταρτης σταυ-

ροφορίας... 
- Ο Βιλλαρδουίνος; ξαναρώτησε χωρίς να ξέρει γιατί ξεστόμισε, 

έτσι χωρίς πολλή σκέψη, αυτό το εντελώς άγνωστο γι’ αυτόν όνο-
μα. 

Ο άγνωστος δεν του απάντησε. Ήταν αφοσιωμένος στις δικές 
του σκέψεις, καθώς παρατηρούσε τις εικόνες φρίκης που ξετυ-
λίγονταν κάτω στο δρόμο. Στο τέλος μίλησε και είπε με ήρεμη φω-
νή. 

- Αν προσέξεις καλά, θα διαπιστώσεις πως η μανία της κατα-
στροφής έχει πιάσει μόνο τους Γάλλους, Γερμανούς, Φλαμανδούς 
κι’ άλλους Δυτικοευρωπαίους σταυροφόρους... Αυτοί είναι άξεστοι 
κι' απολίτιστοι... Οι Ενετοί είναι θαυμάσιοι έμποροι... Ξέρουν την 
αξία των αριστουργημάτων που συσσωρεύουν στις αποθήκες, για 
να τα μεταφέρουν στην Ιταλία… Αυτοί δεν σπάζουν, δεν κατά-
στρέφουν... Διαλέγουν, μεταφέρουν και συσκευάζουν... Μ’ αυτά θα 
κοσμήσουν πλατείες, εκκλησίες, ανάκτορα... Η Δυτική Ευρώπη εί-
ναι διάσπαρτη από κλεμμένα αριστουργήματα του αρχαίου ελλη-
νικού και βυζαντινού πολιτισμού... 

- Γιατί όλες αυτές οι καταστροφές; ψέλλισε ο Μπάρτσικ. 
- Για την πίστη του «καθολικού» Χριστού... Τρεις μέρες τώρα 

συνεχίζονται οι λεηλασίες...Τίποτα με αξία δεν έμεινε άθικτο στην 
Κωνσταντινούπολη... Ουδέποτε, από καταβολής κόσμου, έχει δι-
αρπαγεί τόσος πλούτος από μια μόνο πόλη... Μόνο με τις λεηλα-
σίες των Ρωμαίων στην αρχαία Μακεδονία, κι' αργότερα στην υ-
πόλοιπη Ελλάδα, μπορούν να συγκριθούν... 



52 
 

-  Είναι αυτοί οι άνθρωποι χριστιανοί; Και καταστρέφουν έτσι 
άγρια το σμαράγδι του Βοσπόρου; Να κοίτα! Αποπατούν και στο 
Άγιο Βήμα της εκκλησίας, κάτω απ' τη ματιά του εσταυρωμένου, 
ψέλλισε με αγανάκτηση ο Μπάρτσικ. 

Ο άγνωστος έριξε μια γρήγορη ματιά στον Μπάρτσικ και είπε μ' 
έναν ευδιάκριτο σαρκασμό στη φωνή του. 

- Η βαρβαρότητα δεν έχει θρησκεία ή εθνικότητα... Μπορεί να 
είναι χριστιανική, ισλαμική, ιουδαϊκή, βουδιστική ή ινδουιστική... 
Αλλά και ευρωπαϊκή, ασιατική ή αφρικανική... Να κοίτα τι θα γίνει 
και πάλι στην Κωνσταντινούπολη, μετά από εφτάμισι ακριβώς αι-
ώνες... Το Σεπτέμβρη του 1955... 

- Τί είναι αυτό; ρώτησε κατάπληκτος ο Μπάρτσικ. 
Ο άγνωστος είχε κάνει μια αργή κίνηση από αριστερά προς τα 

δεξιά και το σκηνικό μπροστά τους άλλαξε εντελώς. Η Αγια-Σοφιά 
φάνηκε στο βάθος, ενώ στις γωνιές της υψώνονταν μιναρέδες. Η 
πόλη ήταν πνιγμένη μέσα σε πανύψηλες και πυκνοκατασκευασμέ-
νες πολυκατοικίες. Αγριεμένο πλήθος έτρεχε στους δρόμους κι' έ-
καιγε σπίτια, εκκλησίες, χριστιανικά ιδρύματα... Άρπαζε ασημένια 
σκεύη, έσπαζε σταυρούς, θρυμμάτιζε τους μαρμάρινους τάφους 
στα νεκροταφεία, βίαζε γυναίκες, σκότωνε άντρες... 

- Βλέπεις; Όταν υπηρετείς έναν σατανικό σκοπό, η μεθοδολο-
γία δεν αλλάζει... Οι απόγονοι των Σελτζούκων θα εξαφανίσουν 
την ελληνική χριστιανική κοινότητα της Κωνσταντινούπολης μέσα 
σ’ ελάχιστες ώρες… Έχουν γνωστή συνταγή που την εφάρμοσαν 
και σ’ άλλους χριστιανούς της Μικρασίας, και προπαντός στους 
Αρμένιους... Κι η συνταγή αυτή είναι γερμανική… Ο Λίμαν φον 
Σάντερς, ως   αρχιστράτηγος του οθωμανικού στρατού, εφάρμοσε 
αριστοτεχνικά σχέδια γενοκτονίας λαών… Σχέδια που, εικοσιπέντε 
χρόνια μετά, «βελτιώθηκαν για την τελική λύση του εβραϊκού 
προβλήματος»…   

Καθώς ο μεσόκοπος άντρας μιλούσε, άρχισε να μεταμορφώ-
νεται, να διογκώνεται και να παίρνει σιγά σιγά μια απαίσια, απο-
κρουστική κι' εξαϋλωμένη μορφή, σαν παχύρρευστη διαφανής ου-
σία, που έλιωνε στο διάδρομο της έπαλξης. Εφιαλτική σκηνή. 

Ο Μπάρτσικ οπισθοχώρησε έντρομος, προσπαθώντας ν’ απο-
φύγει την επαφή με το σιχαμερό υγρό, που απλωνόταν προς όλες 
τις κατευθύνσεις, αλλάζοντας χρώμα και σχήμα, σαν να μετα-
σχηματιζόταν σε διάπυρη καταστροφική μάζα. 

-  Βοήθα με Χριστέ μου! κραύγασε μ’ απόγνωση ο νεαρός Ούγ-
γρος, καθώς οπισθοχωρούσε. Οι πλάτες του άγγιξαν κάποια προ-
εξοχή της έπαλξης. Νόμισε πως του'μπηξαν μαχαίρι στο πλευρό. 

Στ' αφτιά του έφτασαν μουρμουρητά κι' ανήσυχες φωνές. Άνοι-
ξε τα μάτια του κι' είδε πως βρισκόταν στην άκρη του κρεβατιού 



53 
 

του, λουσμένος σε κρύο ιδρώτα. Οι κουβέρτες είχαν πέσει στο πά-
τωμα. Κάποιος είχε σηκώσει υπερβολικά το φυτίλι της λάμπας, 
που τώρα φώτιζε αρκετά καλά τον κοιτώνα, βγάζοντας απ' την 
κορφή του γυαλιού μια λεπτή στήλη μαύρου καπνού. 

Είδε τον Περικλή και τους άλλους προσκυνητές του κοιτώνα να 
σκύβουν πάνω του. Ήταν αγουροξυπνημένοι, ανήσυχοι και προ-
σπαθούσαν να τον καθησυχάσουν μιλώντας ελληνικά. 

- Τί έγινε κύριε καθηγητά; ρώτησε στα γερμανικά το Θωμαΐδη, 
καταπίνοντας με δυσκολία κάποιες σταγόνες σάλιου που κόλλη-
σαν στο ξερό λαρύγγι του. 

-  Ησύχασε Λαντισλάς... Πρέπει να είδες πάλι κάποιον εφιάλτη, 
του είπε ήρεμα ο Περικλής, καθώς ανασήκωνε απ' το πάτωμα τις 
κουβέρτες για να τον σκεπάσει. Ταυτόχρονα προσπάθησε να ηρε-
μήσει τους υπόλοιπους αναστατωμένους προσκυνητές. 

Ο Μπάρτσικ φαινόταν σαν κυνηγημένο πουλί, που ξεπέρασε 
κάποιο μεγάλο κίνδυνο. Κοίταζε γύρω του φοβισμένος, ενώ έντονα 
ρίγη διαπερνούσαν το κορμί του. 

 
 

 
 
 
 
 
 
 
 
 



54 
 

VIII 
 

 
 
 
 
 
 
Πρωί πρωί, πριν ακόμα ξημερώσει εντελώς, ξεκίνησαν οι δυο 

τους για τη μονή Φιλοθέου. Τώρα που δεν βρισκόταν μαζί τους ο 
Φιλίπ, κατανοούσαν πόσο τους είχε κοστίσει ο αποχωρισμός της 
προηγούμενης μέρας. 

- Νομίζω πως φέρθηκα με κάποια αγένεια στο Φιλίπ και τον 
πίκρανα, είπε κάποια στιγμή σε απολογητικό ύφος ο Περικλής. 

- Δεν κατηγόρησες τον ίδιο... Άλλωστε κι’ εγώ είμαι καθολικός, 
απάντησε ο Λαντισλάς. 

Έφτασαν στη μονή πολύ πριν από το μεσημέρι. Κι' εδώ η μέρα 
πέρασε με τον ίδιο τρόπο, όπως και στα προηγούμενα μοναστή-
ρια. Το βράδυ κοιμήθηκαν σ' ένα τετράκλινο δωμάτιο. Οι δυο Έλ-
ληνες που βρίσκονταν σ’ αυτό, απ' την προηγούμενη μέρα, ήταν 
ένας πατέρας με τον έφηβο γιο του. Ήταν κι' οι δυο τους πολύ ευ-
γενικοί και διακριτικοί και καταλάβαιναν λίγα αγγλικά. Οι προσπά-
θειές τους όμως να συνεννοηθούν με το Μπάρτσικ έμειναν άκαρ-
πες. Συνομίλησαν για λίγο, στα ελληνικά, με τον Περικλή κι' από-
κοιμήθηκαν πολύ γρήγορα. 

Ο καθηγητής μιμήθηκε το νεαρό Ούγγρο κι' αφοσιώθηκε στο 
διάβασμα ενός βιβλίου. Παράλληλα, στο ασθενικό κιτρινοκόκκινο 
φως της λάμπας πετρελαίου, που ήταν τοποθετημένη στο χαμηλό 
κομοδίνο, ανάμεσα στα δυο κρεβάτια, κρατούσε σημειώσεις ή υ-
πογράμμιζε με κόκκινο στυλό τα σημεία που ήθελε να επισημάνει. 
Πέρασε έτσι αρκετή ώρα. 

- Θα τυφλωθούμε με τέτοιο αδύνατο τρεμουλιαστό φως, είπε 
κάποια στιγμή ο Μπάρτσικ. 

Δεν πήρε απάντηση. Έβγαλε τα γυαλιά του και τα σκούπισε. 
Έπειτα στράφηκε προς το μέρος του Περικλή. Είδε τον Έλληνα δι-
ανοούμενο να έχει γερμένο το σώμα του στη μια πλευρά και το κε-
φάλι του κρεμασμένο προς την άκρη του κρεβατιού. Είχε απο-
κοιμηθεί. 

Ο νεαρός Ούγγρος έγειρε προς τα πίσω το κουρασμένο του 
κορμί κι' ακούμπησε την πλάτη του στο διπλωμένο μαξιλάρι. Ήταν 



55 
 

μια στάση που ανέκαθεν τον ξεκούραζε. Χαμήλωσε το φως της 
λάμπας. Ένιωθε τα βλέφαρά του να βαραίνουν. 

Πέρασε αρκετή ώρα. Δεν θα μπορούσε να προσδιορίσει μ' α-
κρίβεια το χρόνο που έμεινε σ' αυτή τη στάση. Ίσως είχαν περάσει 
δέκα λεπτά, αλλά μπορεί να κύλησαν και δυο ώρες. 

Ξαφνικά νόμισε πως ένα δυνατό φως, σαν δέσμη ισχυρού αλλά 
και μακρινού προβολέα, πέρασε απ' τη μισάνοιχτη τζαμόπορτα του 
μπαλκονιού κι' έπεσε στο πρόσωπό του. 

Άνοιξε τα μάτια του, ανασηκώθηκε στη θέση του κι' έφερε το 
χέρι του στο μέτωπό του για να σχηματίσει γείσο και να δει κα-
λύτερα. Τότε πρόσεξε πως η δέσμη, καθώς περνούσε απ' τη τζα-
μόπορτα, σχημάτιζε έναν πολύχρωμο ακτινωτό δίσκο με τα χρώ-
ματα της ίριδας. 

Σηκώθηκε απ' το κρεβάτι του και σαν υπνωτισμένος βγήκε στο 
μπαλκόνι. Κι' αντί στο άπλετο φως της σελήνης να δει, όπως περί-
μενε, τις απέραντες δασωμένες κορφές και τις απότομες χαράδρες 
που έζωναν το μοναστήρι, μπήκε σε μια πελώρια εκκλησιά. 

Ήταν νύχτα και στο ιερό βήμα έψαλε το κοντάκιο «τη υπερμά-
χω» ο πατριάρχης, κρατώντας στο χέρι του έναν βαρύτιμο σταυ-
ρό... Λίγο πιο πέρα στεκόταν ο αυτοκράτορας φορώντας την πο-

λεμική του στολή. 
Η εκκλησιά ήταν πλημμυρισμένη από γυναικόπαιδα που έψαλ-

λαν μαζί με τον πατριάρχη. Ανάμεσα στους ψαλμούς ακούγονταν 
θρήνοι και λόγια απελπισίας, που μετέβαλαν τους ύμνους σε μοι-
ρολόι. 

Μπροστά απ’ το πλήθος και περιμετρικά γύρω απ' τον αυτο-
κράτορα, βρίσκονταν Βυζαντινοί πολεμιστές και Βενετσιάνοι και 
Γενουάτες εθελοντές, με αρχηγό τους τον Τζιοβάνι Τζιουστινιάνι. 
Ήταν μια χούφτα γενναίων καθολικών χριστιανών, που έμειναν 
στην Κωνσταντινούπολη για να σώσουν, αυτό το ανατολικό προ-
πύργιο της χριστιανοσύνης, απ’ την ισλαμική λαίλαπα. Ήταν λίγοι 
αυτοί οι γενναίοι, για να μπορέσουν ν' αλλάξουν τη ροή της ιστο-
ρίας, αλλά αρκετοί για να ξεπλύνουν τον καθολικισμό από την αν-
τιχριστιανική και δύσοσμη συμπεριφορά του παπισμού. 

Πάνω απ' το ιερό βήμα υπήρχε μια κυματοειδής κορδέλα. Η 
κορδέλα αυτή ξεπρόβαλε μέσα από ένα ελαφρά μετακινούμενο 
σύννεφο, πού'μοιαζε μ’ ομίχλη σε ασθενικό αεράκι. 

Στην κορδέλα διακρινόταν μια φωτεινή αργυρόχρωμη επιγραφή 
με την ένδειξη "28 Μαΐου 1453". 

Οι ψαλμοί σταμάτησαν απότομα. Όλων τα μάτια στράφηκαν 
προς τον Κωνσταντίνο Παλαιολόγο. 

- Θα μιλήσει ο αυτοκράτορας, ακούστηκαν πολλές φωνές μαζί, 
σαν υπόκωφη πνιγμένη κραυγή. 



56 
 

Ο Παλαιολόγος ανέβηκε στα σκαλιά και στάθηκε μπροστά στο 
τέμπλο, δίπλα απ' τον πατριάρχη. Τα μάτια του ήταν κόκκινα και 
πρησμένα απ' το ξενύχτι και την κούραση των μαχών των τε-
λευταίων ημερών. Τα χείλη του ξερά και σχισμένα. Η φωνή του, 
σταθερή κι' αποφασιστική, υψώθηκε κι' έφτασε ως την τελευταία 
γωνιά της εκκλησίας. 

- Πριν μεταλάβουμε των αχράντων μυστηρίων για να προετοι-
μαστούμε, σε περίπτωση που ο πανάγαθος Θεός θελήσει να μας 
καλέσει κοντά του, θα ήθελα αδέρφια μου να σας πω λίγα λόγια. 

Νεκρική σιωπή απλώθηκε στο εσωτερικό της Αγια-Σοφιάς. Στο 
τρεμάμενο φως των καντηλιών ο αυτοκράτορας συνέχισε: 

-  Πριν από λίγα χρόνια, στον Άγιο Δημήτριο, στη μητρόπολη 
του Μυστρά, φόρεσα το στέμμα και την αυτοκρατορική πορφύρα. 
Εκεί στην Ελλάδα, στη νότια Πελοπόννησο, έδωσα στο Θεό έναν 
μεγάλο όρκο... Υποσχέθηκα να προασπίσω την αυτοκρατορία και 
την πρωτεύουσά της, τη νύφη του Βοσπόρου, απ’ τους απίστους, 
προσφέροντας για τη σωτηρία της και την ίδια μου τη ζωή... Και να 
που ήρθε η στιγμή να τηρήσω τον όρκο μου... 

Η συγκίνηση ήταν διάχυτη στο ακροατήριο των απελπισμένων 
πιστών. Πολλές γυναίκες ξανάρχισαν το σιγανό τους κλάμα. Ο αυ-

τοκράτορας συνέχισε: 
- Αύριο θα είναι μια κρίσιμη μέρα… Η μάχη θα είναι καθοριστι-

κή… Θα είναι τιμή για μας να πεθάνουμε για την πατρίδα και την 
πίστη του Χριστού… Οι εχθροί θα προσπαθήσουν να μας φοβή-
σουν με απειλές, αλαλαγμούς και κάνοντάς μας να πανικοβλη-
θούμε, στην ιδέα πως θα ξεσπάσουν πάνω μας με βαρβαρότητα 
και βία. Ας μη δειλιάσουμε. Ας τους δείξουμε πως δεν είμαστε σαν 
αυτούς, αλλά έχουμε γαλουχηθεί με ιδέες και οράματα, γιατί είμα-
στε απόγονοι Ελλήνων και Ρωμαίων. 

Έπειτα στράφηκε προς του ολιγάριθμους Ενετούς και Γενου-
άτες του Τζιουστινιάνι και τους είπε: 

- Εσείς που πολεμήσατε πάντα γενναία ενάντια στους Αγαρη-
νούς, στέκεστε στο πλευρό μας και σήμερα όπως αξίζει σε ομό-
πιστους, σε φιλόπιστους και σε πραγματικούς αδερφούς... Μας 
βοηθάτε να σώσουμε την πρωτεύουσα της αυτοκρατορίας, την 
πόλη που αποτελεί την ελπίδα και χαρά των Ελλήνων και το καύ-
χημα όλης της Ορθοδοξίας... 

Ξαφνικά η ομίχλη άρχισε να ξεχειλίζει απ' τη μια πλευρά, σαν 
να ξέφευγε από τεράστιο ρηχό ποτήρι και να πλημμυρίζει την εκ-
κλησιά. Η κυματοειδής κορδέλα παιχνίδιζε μέσα σε φωτοσκιάσεις 
και ιριδισμούς, ενώ τώρα η μέρα είχε αλλάξει κι’ έδειχνε 29 του 
Μάη. 



57 
 

Σ' αυτό το ομιχλώδες κλειστό τοπίο άλλοτε εμφανιζόταν ο Κε-
ράτιος κόλπος κι' άλλοτε τα τείχη και η πύλη του Ρωμανού. 

Ακούγονταν πνιχτές φωνές, σπαθιά που σπινθήριζαν καθώς 
ορμητικά χτυπιούνταν μεταξύ τους, άγριες βλασφημίες, παιδικές 
κραυγές αγωνίας και παρθενικές ικεσίες, με την ελπίδα ν' από-
φευχθεί ο θάνατος και ο τόσο συνηθισμένος, στην οθωμανική πο-
λεμική πρακτική, βιασμός 

Κάποια στιγμή φάνηκε στις επάλξεις ο αυτοκράτορας. Ήταν αι-
μόφυρτος και τρίκλιζε. Χτύπησε δυο τρεις ακόμα γενίτσαρους και 
κατευθύνθηκε προς την πύλη. Ακούμπησε σ' ένα πεζούλι, ύψωσε 
το γυμνό του σπαθί και μ' όση δύναμη τού'μεινε στα πνευμόνια 
φώναξε: 

- Δεν θα βρεθεί λοιπόν ένας χριστιανός να κόψει το κεφάλι μου 
για να μην πέσει στα χέρια των αλλόθρησκων; 

Έπειτα όλα χάθηκαν και στο βάθος φάνηκε να κυματίζει ένα 
λάβαρο με την ημισέληνο. Ακούγονταν φωνές που υμνούσαν τον 
Αλλάχ. Μια δυνατή φωνή μουεζίνη έσκισε τον αγέρα. 

- Και τώρα αδέρφια στρέψτε τη ματιά σας προς τη Βιέννη κι' 
έπειτα προς όλα τα σημεία του ορίζοντα... Κάποια μέρα η σημαία 
μας θα κυματίζει και στο άλλο προπύργιο των απίστων, τη Ρώμη. 

Όσοι αιώνες κι' αν περάσουν,  όσες ήττες και καταστροφές κι' αν 
υποστούμε, μια μέρα οι πιστοί του Αλλάχ θα τον υμνήσουν στην 
καρδιά της Ευρώπης... Είναι θέλημα του Αλλάχ! 

Ο Μπάρτσικ έτρεμε σύγκορμος. Τα νύχια του ενός χεριού είχαν 
χωθεί στην παλάμη του άλλου. Η φωνή του δεν έβγαινε απ' το ξε-
ρό λαρύγγι του. Στο τέλος κατάφερε μ' απόγνωση να κραυγάσει. 

- Όχι, όχι!... Δεν είναι αυτό το θέλημα του Θεού... 
Ένιωσε μια φιλική παλάμη στο μέτωπό του. Άνοιξε τα μάτια του 

και στο μισόφωτο είδε τον Περικλή να τον περιεργάζεται μ' ανησυ-
χία. Το σώμα του το αισθανόταν πλημμυρισμένο στον ιδρώτα. 

- Ησύχασε Λαντισλάς... Ηρέμησε... Θα σου περάσει, άκουσε να 
του λέει σιγανά ο καθηγητής, καθώς μ' ένα χαρτομάντιλο του   
σκούπιζε το ιδρωμένο του μέτωπο. 

 
 

 
 
 



58 
 

IX 
 

 
 
 
 
 
 
Τη δεύτερη μέρα στη μονή Φιλόθεου, ο Λαντισλάς κι' ο Περι-

κλής την πέρασαν εξετάζοντας με σχολαστική λεπτομέρεια καθετί 
που παρουσίαζε ενδιαφέρον. Από την τεχνοτροπία των εικόνων 
ως την αρχιτεκτονική μορφή του περιτειχίσματος και των πύργων 
του. 

Θαύμασε με περισσότερη επιμονή κι' άνεση χρόνου, στο φως 
της μέρας, τις τοιχογραφίες στο καθολικό και στην τράπεζα της μο-
νής, αλλά και τα εντυπωσιακά κειμήλια κι’ αφιερώματα. 

Ο Περικλής ήταν μια πραγματική κινητή βιβλιοθήκη. Γνώριζε τα 
πάντα γύρω απ' την ιστορία του Βυζαντίου και τη μοναστική πολι-
τεία του Αγίου Όρους. Δεν κουραζόταν να περιγράφει και να επε-
ξηγεί οτιδήποτε παρουσίαζε ενδιαφέρον στο νεαρό συνομιλητή  
του. 

Ο Μπάρτσικ ρούφαγε, σαν σφουγγάρι, όλες αυτές τις άγνωστες 
αλλά τόσο συναρπαστικές γι' αυτόν πληροφορίες. Ζούσε μια ανε-
πανάληπτη κι' έντονη, συναισθηματικά, εμπειρία που τον ενθουσί-
αζε αλλά και τον συγκλόνιζε μαζί. Ένιωθε σαν να'χε ξαναγεννηθεί 
και πως απόκτησε μιαν άλλη, εντελώς διαφορετική απ' την πρώτη, 
προσωπικότητα. Το μόνο κοινό που είχε με τον παλιό Μπάρτσικ 
ήταν το όνομα και η μορφή του προσώπου. Τίποτ' άλλο. 

Ήταν μια πολλή έντονη, πλούσια σε γνώσεις αλλά και υπερβο-
λικά κοπιαστική αυτή η μέρα. Κι' όταν ο νεαρός Ούγγρος ξάπλωσε 
το βράδυ στο κρεβάτι, ένιωσε μια τρομερή εξάντληση. Το κεφάλι 
του το αισθανόταν βαρύ, σαν μολυβένιο. Έκλεισε τα μάτια του για 
αρκετή ώρα. Δεν κατάλαβε πόσο χρονικό διάστημα έμεινε σ' αυτή 
τη θέση. Ένας ξαφνικός θόρυβος από πέταγμα πουλιού, στο 
μπαλκόνι, τον τρόμαξε. Μισοκάθισε στο κρεβάτι του κι' αφουγ-
κράστηκε. Μέσα στη σιωπή της νύχτας ακουγόταν μόνον ο θόρυ-
βος του νερού που έπεφτε στην πέτρινη λεκάνη κάποιας βρύσης 
του μοναστηριού. 

Ο Μπάρτσικ είχε την αίσθηση πως έβλεπε πάλι κάποιο όραμα. 
Δεν ήταν βέβαιος αν ήταν ξυπνητός ή μισοκοιμισμένος. Γύρισε και 

μέσα στο μισοσκόταδο είδε τον Περικλή και τους άλλους δυο 



59 
 

προσκυνητές να κοιμούνται ήσυχοι κι' εξαντλημένοι απ' τις ταλαι-
πωρίες της μέρας. 

- Είμαι ξυπνητός, μουρμούρισε σαν νά'θελε να βεβαιωθεί γι’  

αυτό πιο πολύ. 
Πέρασε τις παλάμες απ' το φλογισμένο του πρόσωπο. Ναι, ή-

ταν ξυπνητός και οπωσδήποτε δεν έβλεπε κάποιο όραμα, αλλά η 
σκέψη του, ανήμπορη ν' αντιδράσει, στριφογύριζε σε γεγονότα 
που ο Περικλής του τα είχε περιγράψει τις προηγούμενες μέρες. 

Οι εικόνες που στριφογύριζαν επίμονα στο μυαλό του ήταν τό-
σο έντονες και ρεαλιστικές, ώστε συγκλονιζόταν μπροστά σ' αυτή 
την τόσο ζωντανή παράθεση των γεγονότων. Στιγμές στιγμές ήθε-
λε να ξεφωνίσει από φρίκη και πόνο. 

Στην αρχή φανταζόταν το σώμα ενός σεβάσμιου ρασοφόρου 
να αιωρείται στην αγχόνη. Εκεί, στην Κωνσταντινούπολη, ο πατρι-
άρχης Γρηγόριος Ε', ο ηγέτης των ορθοδόξων όλου του κόσμου, 
είχε πληρώσει με τη ζωή του την οργή του Τούρκου σουλτάνου, 
μόλις ο τελευταίος πληροφορήθηκε το 1821 την ελληνική επανά-
σταση... Κι' έπειτα ο νους του στριφογύριζε στις άγριες σφαγές του 
ενάμισι εκατομμυρίου Αρμενίων κι' αργότερα στην καταστροφή της 
Σμύρνης... Στο λιμάνι της φλεγόμενης πόλης τα πτώματα των γυ-

ναικόπαιδων, που επέπλεαν κι' εμπόδιζαν τις λίγες βάρκες με τους 
υπόλοιπους φυγάδες ν' απομακρυνθούν, παρουσίαζαν ένα ανα-
τριχιαστικό θέαμα. 

Ακολούθησαν εικόνες φρίκης από τις λεηλασίες καταστημάτων 
και κατοικιών, φόνους πολιτών, εμπρησμούς εκκλησιών και σχο-
λείων και βιασμούς γυναικών και αντρών από τα ισλαμικά στίφη, 
όταν αφανίστηκε η ελληνική μειονότητα της Κωνσταντινούπολης... 
Και μετά οι σκηνές απ' τις αγριότητες και τις καταστροφές της Βό-
ρειας Κύπρου. Κι' έπειτα ο συστηματικός αφανισμός των Κούρδων 
με τα τελευταίου τύπου αμερικανικά και γερμανικά όπλα. 

Ο Λαντισλάς θυμήθηκε την πικρία κι' αγανάκτηση του Περικλή, 
μπροστά στην φιλοϊσλαμική πολιτική των ισχυρών της Δύσης, κι' 
άρχισε πλέον να κατανοεί το συναίσθημα της ανασφάλειας των 
χριστιανών σ' αυτή τη διαχωριστική γραμμή των δυο θρησκειών 
και των δυο ηπείρων. 

Τον εχθρό που έχεις μπροστά σου μπορείς να τον πολεμή-
σεις... Πώς μπορεί όμως να φυλαχτεί κάποιος απ' τους ομόθρη-
σκούς του, όταν αυτοί δίνουν στο Ισλάμ τους πυρσούς της ημισε-
λήνου για να πυρποληθούν οι ακριτικές επάλξεις της χριστιανοσύ-
νης; 

Ένιωθε ένα καταθλιπτικό πλάκωμα στο στήθος και στην καρ-
διά. Βιαζόταν να ξημερώσει για να ξεκινήσει για τη Μεγίστη Λαύρα. 

 



60 
 

Χ 
 

 
 
 
 
 
 
Τη νύχτα σημειώθηκε μια ξαφνική αλλαγή του καιρού. Άρχισε 

να βρέχει. Ο βοριάς λυσσομανούσε. Η πτώση της θερμοκρασίας 
ήταν εντυπωσιακή. 

-  Θα πρέπει Λαντισλάς ν' αναβάλεις τη μετάβαση σου στο μο-
ναστήρι της Μεγίστης Λαύρας... Σήμερα αποκλείεται να ξεκινήσεις 
και ν’ ανεβείς με τα πόδια ή να πας στο λιμάνι της Ιερισσού και να 
προσπαθήσεις με πλοιάριο να πλησιάσεις στον αρσανά της μονής, 
του είπε ο Περικλής καθώς κοίταζε προς τα έξω, δεξιά ζερβά, 
σκυμμένος στο κοίλωμα του παραθυριού. 

- Η Μετεωρολογική Υπηρεσία λέει πως από αύριο θ’ αρχίσει να 
καλμάρει ο καιρός, συμπλήρωσε ένας άλλος προσκυνητής, καθώς 
έδειχνε το φορητό ραδιοφωνάκι που κρατούσε στο χέρι του. Είναι 
ένα ανοιξιάτικο μπουρίνι... 

Όλη την υπόλοιπη μέρα ο Μπάρτσικ την πέρασε με τον Περι-
κλή στη βιβλιοθήκη, στην οποία φυλάσσονται γύρω στα 250 χει-
ρόγραφα. Χρειάστηκε ειδική άδεια του ηγουμένου για ν ’ ανεβεί τις 
σκοτεινές σκάλες και να περπατήσει στους στενούς διαδρόμους 
του πυργίσκου, όπου βρισκόταν η βιβλιοθήκη. Τους συνόδευε 
πάντα ένας καλόγερος. Βρίσκονταν κάτω από μια συνεχή και συ-
στηματική επιτήρηση σ' όλη τη διάρκεια της παραμονής τους στη 
βιβλιοθήκη. 

Ο Περικλής του εξήγησε χαμηλόφωνα τους λόγους για τους 
οποίους παίρνονται τέτοια αυστηρά μέτρα φύλαξης. 

- Τα βιβλία και τα χειρόγραφα που βρίσκονται εδώ είναι σπάνια 
και πολύτιμα... Να κοίτα! Οι πολύχρωμες εικονογραφήσεις των 
παραγράφων της κάθε περγαμηνής, η μοναδικότητα των πληρο-
φοριών και η ανεπανάληπτη επιμέλεια των χειρόγραφων κειμένων, 
δίνουν σε κάθε χειρόγραφο μια ανεκτίμητη αξία... Ό,τι χαθεί δεν εί-
ναι δυνατόν πια ν' αναπληρωθεί... Κανείς δεν είναι σε θέση να υ-
πολογίσει το πραγματικό κόστος μιας τέτοιας απώλειας. 

-Έχουν κλαπεί βιβλία κι' από αυτή τη μονή; ρώτησε ο νεαρός 
Ούγγρος. 



61 
 

- Δεν ξέρω αν κάποιοι έχουν αφαιρέσει περγαμηνές ή άλλα έν-
τυπα απ’ τη μονή Φιλόθεου… Πάντως, από άλλα μοναστήρια του 
Αγίου Όρους έγιναν τέτοιες κλοπές... Μερικοί σχίζουν σελίδες... 
Κλεμμένα χειρόγραφα βρέθηκαν στην Πολωνία, στην Ουγγαρία και 
σ' άλλες ευρωπαϊκές χώρες… Όπως βλέπεις οι ιερόσυλοι είναι 
πανταχού παρόντες.. 

Όταν, κατά το ηλιοβασίλεμα, οι δυο προσκυνητές έφυγαν απ' 
τη βιβλιοθήκη, ο αέρας είχε κοπάσει κι’ οι αχτίδες του ήλιου έβαφαν 
μ’ έντονο πορφυρό χρώμα τα αραιωμένα σύννεφα στον ορίζοντα, 

- Αύριο θα έχουμε μια όμορφη ηλιόλουστη μέρα, είπε ο νεαρός 
καλόγερος που τους συντρόφευε, επί ώρες, στη βιβλιοθήκη. 

-  Εδώ σπάνια πέφτουν έξω στις προβλέψεις τους, εξήγησε ο 
Περικλής στον Μπάρτσικ. Έμαθαν να μελετούν τα μετεωρολογικά 
φαινόμενα από ασήμαντα, για μας, σημάδια τ' ουρανού και της 
φύσης... 

Το βράδυ ο νεαρός προσκυνητής ένιωθε τρομερά εξαντλημέ-
νος. Αποκοιμήθηκε σχεδόν αμέσως. Κατά τα μεσάνυχτα είδε ένα 
ασημένιο φως να λούζει τους μεγάλους βραχόλιθους μιας απότο-
μης βουνοπλαγιάς. Ακολουθούσε, βογκώντας, ένα κακοτράχαλο 
μονοπάτι, έναν κατσικόδρομο, ενώ ο παγωμένος αγέρας του μα-

στίγωνε το πρόσωπο. 
Έβλεπε τον εαυτό του με ξεσχισμένα ρούχα, ξυπόλυτο, με χέ-

ρια και πόδια ματωμένα, να προσπαθεί να γαντζωθεί στα γυμνά 
βράχια. Σερνόταν στον κατσικόδρομο που οδηγεί προς την κορφή 
του Άθω. Προς το σημείο όπου βρίσκεται στερεωμένος ο κε-
ραυνοχτυπημένος μεγάλος σταυρός, το σύμβολο μιας συνεχώς 
μαχόμενης, με τους τουρκομωαμεθανούς, ορθόδοξης χριστιανο-
σύνης. 

Ο Περικλής του είχε μιλήσει, με λίγα λόγια, γι’ αυτό το σταυρό 
και να που τώρα ο Μπάρτσικ τον έβλεπε μπροστά του, σαν νά'χε 
σκαρφαλώσει πολλές φορές σ' αυτή την άγρια κι' απότομη κορφή. 
Κατέβαλε υπεράνθρωπες προσπάθειες για να προχωρήσει. Αγκο-
μαχούσε, κοντανάσαινε, σάλιωνε με την πρησμένη γλώσσα τα 
σκασμένα χείλη του… Κι' όλο πλησίαζε στο σταυρό κι' όλο πιο πο-
λύ γλιστρούσε στον κατήφορο. Το τεντωμένο χέρι του μόλις που 
κατάφερνε, πολλές φορές, ν’ αγγίξει τον σταυρό, μα στη συνέχεια, 
αντί να γαντζωθεί στη βάση του, παρασυρόταν απ’ το βάρος του 
κορμιού προς τα κάτω. 

Κείνη τη στιγμή της απροσμέτρητης αγωνίας, εμφανίστηκε ο 
σεβάσμιος γέροντας με τη μακριά γενειάδα και την ήρεμη γλυ-
κύτητα στο πρόσωπο. 

- Ποιός είσαι άγιε πατέρα; ψέλλισε ο Μπάρτσικ, ενώ προσπα-
θούσε, ανοιγοκλείνοντας τα βλέφαρά του συνεχώς, ν’ αποδιώξει 



62 
 

την αψάδα του ιδρώτα απ' τα μάτια του, για να δει καλύτερα τον 
παράξενο επισκέπτη. 

- Αυτός που πρόβλεψε τα δεινά του κόσμου στην Πάτμο… 
- Στην Πάτμο; 
- Ναι, στον τελευταίο Άγιο Τόπο που οι αντίχριστοι της Δύσης 

δεν παρέδωσαν ακόμα στο Ισλάμ!.. Εκεί που γράφτηκε η Αποκά-
λυψη!... 

- Ο ευαγγελιστής... Ο ευαγγελιστής Ιωάννης, τραύλισε ο Μπάρ-
τσικ. 

Με τρεμάμενο χέρι ο νεαρός Ούγγρος προσπάθησε να κάνει το 
σημείο του σταυρού και να φιλήσει τα γυμνά πόδια του ευαγ-
γελιστή. Η φωνή βγήκε απ' το λαρύγγι του βραχνή, υπόκωφη. 

- Άγιε πατέρα… Την ευλογία σου Άγιε Πατέρα… 
 Ο ευαγγελιστής τον ευλόγησε και του χάιδεψε τα μαλλιά. 
- Παιδί μου, γίνε απόστολος ενότητας της χριστιανοσύνης...  

Μιας ενότητας βασισμένης  σ’  αδερφική  αγάπη  και  κατανόηση… 
Πήγαινε εκεί πέρα, προς τα Δωδεκάνησα του ελληνικού αρχιπέλα-
γου, και σύρε το βήμα σου ως τη σπηλιά μου... Ως τον τόπο που 
γράφτηκε η Αποκάλυψη… Αν από 'κει απλώσεις το χέρι σου προς 
τ' ανατολικά, νομίζεις πως θα φτάσει, πως θ' αγγίξει τις απέναντι 

ακτές, όπου κυματίζει η ημισέληνος... 
Ο ευαγγελιστής συνέχισε να μιλά με ήρεμη, βαθιά κι’ απαλή 

φωνή. Τον προέτρεπε ν' αφυπνίσει τους χριστιανούς όλου του 
κόσμου, για να σώσουν ό,τι απόμεινε απ' τους ιερούς τόπους της 
βυζαντινής χριστιανοσύνης. Η Πάτμος είναι ένα απ’ τα τελευταία 
χριστιανικά οχυρά/σύμβολα, που δεν κατακτήθηκε ακόμα απ' τους 
αλλόθρησκους. Το ίδιο και οι Φίλιπποι της Μακεδονίας, όπου ο 
απόστολος Παύλος ίδρυσε την πρώτη χριστιανική εκκλησία της 
Ευρώπης. Πώς μπορεί να επιζήσει ο χριστιανισμός χωρίς τις ρίζες 
του; Πώς θα ενωθεί, αν δεν χαλιναγωγηθεί η παπική βουλιμία που 
έχει σαν στόχο, όπως ο Κρόνος με τα παιδιά του, να καταβροχθίζει 
την αδερφική, ακριτική και μαχόμενη χριστιανική ορθοδοξία; Μ’ έ-
ναν όμως τρόπο που να δίνει τη μερίδα του λέοντος στο Ισλάμ... 
Σε μικρογραφία, τα οφέλη από την προσπάθεια δημιουργίας ισλα-
μικού κράτους στη Βοσνία, δείχνει την επανάληψη της ίδιας τακτι-
κής της Δύσης, όταν τον 15ο αιώνα οι χριστιανοί της Ανατολικής 
Ευρώπης οδηγήθηκαν στον ισλαμικό ζυγό, χωρίς αυτό να θεωρεί-
ται απώλεια για τη χριστιανική Ευρώπη. Ο Κάιν της Δύσης προσ-
παθεί ν' αφανίσει τον Άβελ της Ανατολής, για να προσελκύσει την 
εύνοια του Θεού… Ο σατανάς σκοτείνιασε τα μυαλά του… Βλέπει 
μ' απάθεια ή και χαιρεκακία τις έχιδνες να μπαίνουν στον οίκο του 
Θεού και να εξοντώνουν, στα ανατολικά διαμερίσματα, τους αδερ-
φούς του χωρίς να σκέφτεται πως κάποτε θα 'ρθει κι' η δική του 



63 
 

σειρά. Με βαριά, σχεδόν άγρια φωνή ο ευαγγελιστής Ιωάννης τό-
νισε: 

- Προσέξτε άφρονες… Φυλάξτε τα ιερά και τα όσια της χρι-
στιανοσύνης... Μην επιτρέψτε άλλη φορά σε αλλόθρησκους ν' α-
παγχονίζουν ιεράρχες, όπως έγινε στην υπόδουλη Κωνσταντι-
νούπολη… Ο πατριάρχης Γρηγόριος ήταν αδερφός σας, μα σιω-
πήσατε ένοχα... Μην ξεχνάτε πως όλοι οι χριστιανοί είναι αδέρφια 
σας... 

Σιγά σιγά η αέρινη οπτασία του ευαγγελιστή άρχισε να ξε-
χρωμίζει, να σβήνει, ενώ πίσω του, μέσα από ένα παραπέτασμα 
ομίχλης που διαλυόταν γρήγορα, ξεχώρισε μια μεγαλούπολη... Κι' 
έπειτα ξεχώρισε ο ναός του Αγίου Πέτρου της Ρώμης... Επάνω 
στην κουπόλα κυμάτιζε η σημαία με την ημισέληνο, ενώ ανάμεσα 
στις κεντρικές κολόνες της εισόδου αιωρούνταν άψυχο το κορμί 
του πάπα... Κάτω, στη μεγάλη πλατεία, γύρω γύρω απ’ τον οβελί-
σκο, χιλιάδες πιστοί προσκυνούσαν κραυγάζοντας και υμνώντας 
τον Αλλάχ... Μια επιβλητική φωνή ξεχώριζε και διαλαλούσε με 
κομπασμό. 

- Μετά την Κωνσταντινούπολη ήρθε η σειρά της Ρώμης... Οι 
πιστοί του Αλλάχ θα βρουν και γι' αυτή ένα νέο όνομα, όπως βά-

φτισαν την Ιστανμπούλ...Τίποτα πια δεν θα θυμίζει τα δυο κέντρα 
του χριστιανισμού, που θα πνιγούν μέσα σε δάσος από μι-
ναρέδες... Τζιχάντ...Τζιχάντ... Ιερός πόλεμος... 

Ο Μπάρτσικ τινάχτηκε απ’ το κρεβάτι του έντρομος. Ήταν, ό-
πως και στ’ άλλα οράματα, λουσμένος στον ιδρώτα. Οι τελευταίες 
φράσεις αντηχούσαν βαριά στ' αφτιά του. 

Έμεινε έτσι στο στρώμα ακίνητος, συλλογισμένος, προβλημα-
τισμένος. Το είχε πάρει απόφαση. Θα υπάκουε στο κάλεσμα του 
ευαγγελιστή Ιωάννη και θα έφτανε ως την Πάτμο. Το ξημέρωμα 
έβγαλε απ’ το σακίδιό του τον φτηνό τουριστικό οδηγό και βρήκε τα 
δρομολόγια των πλοίων που αναχωρούσαν για τα Δωδεκάνησα. 
Όμως, οι εξελίξεις που ακολούθησαν του ανάτρεψαν αυτά τα σχέ-
διά του.  

Το είχε πάρει απόφαση. Θα συντόμευε, αυτή την πρώτη φορά, 
την παραμονή του στο Άγιον Όρος. Όμως θα ξαναγύριζε γρήγορα. 
Τώρα, θα επέστρεφε στη Θεσσαλονίκη και από 'κει θα επικοινω-
νούσε τηλεφωνικά με τους γονείς του. Θα έγραφε επίσης γράμμα 
στη Βέρα και θα της ανακοίνωνε την απόφασή του ν’ αφοσιωθεί 
στο Θεό. Θα της ζητούσε να τον συγχωρέσει για την πίκρα που θα 
έδινε και σ’ αυτή και στους γονείς του, αλλά ήταν μια εσωτερική 
παρόρμηση πέρα απ' τη θέλησή του και τις δυνάμεις του. 

Αναστατωμένος βγήκε απ’ το μοναστήρι και περπάτησε αρκετή 
ώρα, ώσπου αντίκρισε τη θάλασσα. Σταμάτησε στην κορφή ενός 



64 
 

βράχου κι' αγνάντευε τα’ αφρισμένο Αιγαίο. Αυτή τη θάλασσα, την 
κοιτίδα του ευρωπαϊκού πολιτισμού, που χώριζε το χριστιανικό 
κόσμο της Δύσης απ' τον ισλαμικό κόσμο της Ανατολής. Μια εικό-
να αντίστασης της βυζαντινής χριστιανοσύνης, που συνέχισε να ζει 
σ’ αυτή την καταπράσινη χερσόνησο και μετά την πτώση της βυ-
ζαντινής αυτοκρατορίας. 

Κείνη την ώρα της γαλήνης, ο Μπάρτσικ είχε την εντύπωση 
πως άκουγε ουράνιες μελωδίες από τ’ αμέτρητα χείλη των Χερου-
βείμ. Η ματιά χαλάρωσε σ ένα απέραντο γαλάζιο από ουρανό και 
θάλασσα. 

Φαντάστηκε τα πελώρια κύματα, μια μέρα θαλασσοταραχής, να 
σπάνε και να σκορπίζονται στ' απότομα βράχια του Άθω, αφή-
νοντας κάτασπρους αφρούς. Ένιωσε, εκεί, στη μοναξιά και στην 
αγριάδα του δασωμένου παραθαλάσσιου λόφου, το μεγαλείο του 
Θεού να αιωρείται ανάμεσα στην ψηλότερη κορφή του ιερού βου-
νού και στον απέραντο καταγάλανο ουρανό. Ένα μεγαλείο που έ-
δενε αρμονικά την αρχαιότητα, το Βυζάντιο και τη σύγχρονη χρι-
στιανοσύνη. 

Ίσως αυτό το θεϊκό μεγαλείο να τό'νιωσε, από ένστικτο, κι' ο 
Μεγαλέξανδρος, όταν ο γλύπτης Δεινοκράτης πρότεινε να σμιλέψει 

τον Άθω για να του δώσει τη μορφή του μακεδόνα στρατηλάτη. 
«Άφες το Όρος ως έχει. Αρκεί ότι έτερος βασιλεύς κατέλιπεν αΐδιον 
την αλαζονείαν του διορύξας αυτό», απάντησε ο Αλέξανδρος. Ο 
μεγάλος Μακεδόνας υπονοούσε την ιερόσυλη επέμβαση του Πέρ-
ση βασιλιά Ξέρξη, για την κατασκευή της τεχνητής διώρυγας στη 
χερσόνησο του Άθω, όταν το 481 π.Χ. είχε εκστρατεύσει κατά της 
Ελλάδας. 

Αυτό το «Όρος», το Άγιον Όρος, έμεινε εκεί αλώβητο απ' την 
τεχνική εξέλιξη κι' απρόσβλητο απ' το χρόνο, για να μας θυμίζει, με 
την τήρηση των κανόνων της πρωτοχριστιανικής παράδοσης, την 
αδιάσπαστη ενότητα της χριστιανοσύνης. Γιατί ο Άθως μετα-
τράπηκε, πριν απ' το σχίσμα, σε κοιτίδα αληθινής θρησκευτικής 
πίστης, όταν η χριστιανική εκκλησία ήταν μία και ενιαία. 

 

 

 

 

 

 

 



65 
 

                           Ο ΣΥΓΓΡΑΦΕΑΣ ΚΑΙ ΤΑ ΕΡΓΑ ΤΟΥ 

           15-3-2016                                                               Ο Σωκράτης Σίσκος 
γεννήθηκε στον Εμμα-
νουήλ Παπά του νομού 
Σερρών. 
Περάτωσε τις γυμνασια- 
κές του σπουδές στις 
Σέρρες και αποφοίτησε 
από το Τμήμα Οικονο-
μικών και Πολιτικών Επι-
στημών της Σχολής Νο-
μικών και Οικονομικών Ε-
πιστημών του Αριστοτε-
λείου Πανεπιστημίου Θεσ-
σαλονίκης. 
Μετεκπαιδεύτηκε στο Πα- 
ρίσι σε θέματα «οικονο-
μίας των μεταφορών» και 
συνέγραψε πλήθος άρθ-
ρων και δυο βιβλία συγ-
κοινωνιακού περιεχομέ-
νου.  

 Εργάσθηκε στους Ελληνικούς Σιδηροδρόμους και διετέλεσε πριν 
από την παραίτησή του, το 1992, προϊστάμενος Εμπορικής Εκμε-
ταλλεύσεως στην Περιφερειακή Διεύθυνση Μακεδονίας / Θράκης. 
      Συμμετείχε σε μελέτες της Πολυτεχνικής Σχολής Θεσσαλονίκης και 
ως εισηγητής, στην έρευνα για τη διακίνηση των επικίνδυνων φορτίων, 
με βάση τους κανονισμούς και τη νομοθεσία της Ευρωπαϊκής Ένωσης. 
Την έρευνα πραγματοποίησε (1997-1998) το Εργαστήριο Συγκοινω-
νιακής Τεχνικής του Αριστοτελείου Πανεπιστημίου Θεσσαλονίκης. 
     Διετέλεσε μέλος της πρώτης Συντακτικής Επιτροπής και επιμε-
λητής των οικονομικών και συγκοινωνιακών θεμάτων, στην εγκυκ-
λοπαίδεια "Παιδεία" του εκδοτικού οργανισμού ΜΑΛΛΙΑΡΗΣ-ΠΑΙΔΕΙΑ. 
     Τα λογοτεχνικά του έργα είναι: 
 
- Ηλιαχτίδα σε ξανθά μαλλιά                     Θεατρικό 1962 
 
- Η συμμορία                                              Μονόπρακτο 1976 
 
- Το στραπατσαρισμένο πορτρέτο           Πεζογράφημα 1982 
 
- 0 τελευταίος βασιλιάς                              Θεατρικό 1985 
   (Α’ βραβείο "Παρνασσού" 1984) 



66 
 

- Οι ευνουχισμένοι                                      Διηγήματα 1987 
 
- Η προαγωγή                                             Πεζογράφημα 1987 
 
- Η ματωμένη ολυμπιάδα                           Μυθιστόρημα 1988 
 
- Στις μέρες της Χαιρώνειας                       Θεατρικό 1989 
 
- ΤΟ ΣΥΝΕΔΡΙΟ  (ή ο άλλος  Περσέας)      Μυθιστόρημα 1991 
    (Α' βραβείο «Παρνασσού» 1990-Επανεκδόθηκε  
    με νέο τίτλο το 2013 και 2015)                                       
       

- Ο Ιταλός, ο Ολλανδός και η                     Πεζογράφημα  1992                                                                                                                                                                                                                             
   Μακεδονία του Κρατερού  
     (διασκευάστηκε και σε θεατρικό)          

 
- Η ταβέρνα του Κρατερού                         Θεατρικό  1994              
   Γ’ βραβείο της Εταιρείας Ελλήνων 
    Θεατρικών Συγγραφέων,1993 

 
- Οράματα, (Μέρος Α )                                     Πεζογράφημα 1993 

- Οι φίλοι μας απ' τη Δανία                         Μυθιστόρημα 1994 

- Οράματα, (Μέρος Β )                                      Πεζογράφημα 2006 

- Ο γιος του ΕΜΜ. ΠΑΠΑ  στο Μανιάκι      Μυθιστόρημα 2009 

- Οι «Άτιμοι» ηγήτορες των Λαών              Άρθρα/Κείμενα 2011 
 
- Το ρόπαλο του Κάιν                                  Πεζογράφημα  2011 

- Ευλογημένοι και Καταραμένοι                 Μυθιστόρημα  
                                                                                              1ος τόμος  2012 
                                                                                              2ος τόμος  2013 
                                                                                              3ος τόμος  2015 

 
- Το Θαύμα του Ελληνικού Πολιτισμού     Πραγματεία 2015 

                                                                                            
                                                                                                                                                                                          
                                                                                                                                                                                          

 

                                                                                               

 



67 
 

  Επανεκδόθηκαν  
- Η Ταβέρνα του Κρατερού                                  Θεατρικό  2013 
   (Γ’ Βραβείο της Ε.Ε.Θ.Σ. 1993 – Α’ Έκδοση 1994) 

- ΠΕΡΣΕΑΣ, ο  βασιλιάς των Μακεδόνων                 Μυθιστόρημα 2014       
   (Βραβείο «ΠΑΡΝΑΣΣΟΥ» 1990).  Α’  Έκδοση 1991 με 
   τίτλο  «το  Συνέδριο», Β’ Έκδοση 2013 με τον νέο τι- 
   τλο,  Γ’  Έκδοση  2015  από  τον  εκδοτικό  οργανισμό   
   «Μαλλιάρης - Παιδεία», με μικρή τροποποίηση του τίτ- 
   λου της Β΄ Έκδοσης. Έγινε επανέκδοση το 2014, σε  
     CD, της Β΄ Έκδοσης του 2013. 

 -  Στις Μέρες της Χαιρώνειας                                Θεατρικό 2014 
   (Α’ Έκδοση 1989) 

- Η Ματωμένη Ολυμπιάδα                                    Μυθιστόρημα 2014 
   (Α’ Έκδοση 1988) 

- Το Θαύμα του Ελληνικού Πολιτισμού                  Πραγματεία 2015  
    (Α’ Έκδοση Μάης 2015, Β’ βελτιωμένη Έκδοση  
    Ιούλιος 2015) 

- Οράματα (Μέρος Α΄)                                                  Πεζογράφημα 2016 
- Οράματα (Μέρος Β’)                                                                Πεζογράφημα 2016 
-  Ευλογημένοι & Καταραμένοι                                             Μυθιστόρημα 2016 
    (3 τόμοι - Γ΄ Έκδοση) 
- Ο γιος του Εμμανουήλ Παπά στο Μανιάκι                  Μυθιστόρημα 2016 
    (Γ΄ Έκδοση) 

- Το στραπατσαρισμένο πορτρέτο                             Διήγημα 2016 
    (Β΄ Έκδοση) 

- Άγης Δ’, ο βασιλιάς της Σπάρτης                             Θεατρικό 2016 
    (Βραβείο «Παρνασσού» 1984). Α΄ Έκδοση 1985 
     με τίτλο «Ο Τελευταίος Βασιλιάς» 

 

      ΣΗΜΕΙΩΣΗ : 
      Τα ιδιαίτερα τεχνικά τυπογραφικά χαρακτηριστικά, ο καλλιτεχνικός σχεδιασμός 
και η σελιδοποίηση (Layout, Design ) και η αυτοτελής προσθήκη διαφημιστικών ή άλ-
λων κειμένων τα οποία δεν έχουν σχέση με τα κυρίως κείμενα των παρακάτω εκδο-
θέντων λογοτεχνικών έργων:  
1.- Του βραβευμένου από τον «Παρνασσό» θεατρικού έργου «Ο Τελευταίος Βασι-
λιάς» (Άγης Δ΄ της Σπάρτης), της έκδοσης του 1985. 
2.-  Του Α΄ Μέρους του πεζογραφήματος «Οράματα» (με υπότιτλο: Ένας Καθολικός 
στο Άγιον Όρος της Μακεδονίας), της έκδοσης του 1993. 
3.-  Της Γ΄ Έκδοσης 2015, του επίσης βραβευμένου από τον «Παρνασσό» μυθιστο-
ρήματος με τίτλο «Περσέας, ο τελευταίος βασιλιάς των Μακεδόνων», αποτελούν: 
       για τις συγκεκριμένες αυτές εκδόσεις, μέρος των πνευματικών δικαιωμάτων 
του εκδοτικού οίκου «Μαλλιάρης-Παιδεία». Όλα τα λογοτεχνικά κείμενα και οι 
πρόλογοι, αυτών αλλά και των υπόλοιπων έργων ανήκουν, χωρίς κανέναν 
περιορισμό, στην πνευματική ιδιοκτησία (copyright) του συγγραφέα.    

 
 
 
 
         
        

 



68 
 

Κάποια σταχυολογημένα κείμενα από δημοσιεύμα- 
τα και κριτικές 
 

                                                           *                                           

                              Τα βραβεία του «Παρνασσού» 

Ανακοινώθηκαν στον «ΠΑΡΝΑΣΣΟ» τα αποτελέσματα του 63ου Καλοκαιρίνειου 
Θεατρικού Διαγωνισμού από την επιτροπή Γ. Κότσιρα, Θεοφ. Φραγκόπουλο και Χρ. 
Κατσιγιάννη. Το βραβείο δόθηκε στον Σωκράτη Β. Σίσκο για το έργο του « «Ο Τελευ-
ταίος Βασιλιάς», ενώ δόθηκαν και δύο έπαινοι στους Ντίνο Δημόπουλο και Δημ. Κα-
ραβάκο για τα έργα τους «Φυγή στον Αμβρακικό» και «Η Έξωση», αντίστοιχα. 

                                                                      ΕΛΕΥΘΕΡΟΤΥΠΙΑ 20-3-84                                                                                                                                                                                                                                                                                                                                                                                                                                                                                   

         

                                                             *                                                    
                          
 Σε μια πολλή επιμελημένη έκδοση, κυκλοφόρησε πρόσφατα από τις εκδόσεις 

«Μαλλιάρης-Παιδεία», το θεατρικό έργο του κ. Σωκράτη Σίσκου, «Ο τελευταίος Βα-
σιλιάς», που αναφέρεται στον ΄Αγη Δ΄ της Σπάρτης.  Από τις πρώτες κιόλας σελίδες, 

ο αναγνώστης καταλαβαίνει πως έχει στα χέρια του ένα έργο ποιότητας, που δικαιο-
λογημένα βραβεύθηκε, το Μάρτη του 1984, από το φιλολογικό σύλλογο «Παρνασ-
σός». Αιτιολογώντας την απονομή του βραβείου, η κριτική επιτροπή αποφάνθηκε 
πως το έργο το διακρίνει ο απλός και κατανοητός λόγος του,πως οι χαρακτήρες των 
ηρώων του παρουσιάζονται με πλούσιους χυμούς και πειστικότητα και πως είναι 
γραμμένο «με αίσθημα ευθύνης και δύναμη ψυχής». Η τελευταία αυτή διαπίστωση 
αξιολογεί απόλυτα την πραγματικά σχολαστική δουλειά του συγγραφέα πάνω στα 
ιστορικά δεδομένα στα οποία βασίζεται η πλοκή του έργου. Ο αναγνώστης απόλαμ-
βάνει ένα αψεγάδιαστο και συναρπαστικό λογοτεχνικό κείμενο, μα ταυτόχρονα    
πλουτίζει και τις ιστορικές του γνώσεις για μια ελάχιστα γνωστή περίοδο της αρχαίας 
μας ιστορίας.                                             

                                                                        ΜΑΚΕΔΟΝΙΑ 16-12-84  
 

                                                            * 
«…Δυο πρώτα βραβεία από το φιλολογικό σύλλογο «Παρνασσός» στον ίδιο 

συγγραφέα, σε διάστημα επτά χρόνων, δεν είναι συνηθισμένο φαινόμενο. Αντίθετα 
είναι μια πρωτιά μοναδική. Για το λογοτέχνη όμως Σωκράτη Σίσκο αποτελεί πλέον 
πραγματικότητα, μετά την πρόσφατη βράβευση του ιστορικού μυθιστορήματός του 
«Ο άλλος Περσέας» με το πρώτο βραβείο πεζογραφήματος». 

                                               « ΚΑΤΑΝΑΛΩΤΗΣ» τεύχος Ιουλίου 1991 

                                                              * 
«…Ευχαριστήθηκα  πολύ διαβάζοντας τα «Οράματά σας». Γραμμένο με ζωντα-

νή γλώσσα , με θαυμαστή παραστατικότητα και με ξεκάθαρο το στόχο σας, συγκινεί-
τε και ενθουσιάζετε τον αναγνώστη σας». 

                                                              Ο Αρχιεπίσκοπος 
                                                              Αμερικής Ιάκωβος                                        

                                                                         (23-3-1993)                                                                                                                                                                                                                  

                                                    



69 
 

                                                            * 
                                                                               
Ιστορικοθρησκευτική νουβέλα. Η πρωτοτυπία της πλοκής και τα συγκλονιστικά, 

για την Ορθοδοξία και τον Ελληνισμό, μηνύματα του έργου, το κάνουν ένα ενδιαφέ-
ρον και χρήσιμο ανάγνωσμα. Ο Σωκράτης Σίσκος είναι βραβευμένος συγγραφέας: 
Δύο έργα του , ο «Τελευταίος Βασιλιάς» (Άγης Δ΄ της Σπάρτης) και το «Συνέδριο» 
(Περσέας, ο βασιλιάς των Μακεδόνων), το οποίο αναφέρεται στο ψυχορράγημα του 
βασιλείου της Μακεδονίας (το 168 π.Χ.) τιμήθηκαν με πρώτα βραβεία σε δυο  διαγω-
νισμούς του φιλολογικού συλλόγου «Παρνασσός» το 1983 και 1990.  

                                                                    ΕΛΛ. ΒΟΡΡΑΣ, 7-3-1993 

                       

                                    * 
 
Κυκλοφόρησε, πρόσφατα, ένα νέο βιβλίο του γνωστού συγγραφέα 

Σωκράτη Β. Σίσκου. Πρόκειται για ένα νέο μυθιστόρημά του, που φέρει 
τον τίτλο «Οι φίλοι μας απ’ τη Δανία». 

 
Τρεις Δανοί, ο ζωγράφος Αλεξάντερ Γιένσεν με τη γυναίκα του Καρίν και την κου-

νιάδα του Μόνικα, πέρασαν δυο αξέχαστους μήνες διακοπών στην Ελλάδα, το καλο-
καίρι του 1992, καλεσμένοι του ζωγράφου Αντρέα. 

Ανάμεσα στον Αντρέα και στη Μόνικα είχε αναπτυχθεί μια δυνατή ερωτική σχέ-
ση. Ο αναπόφευκτος χωρισμός, με την αναχώρηση των τριών τουριστών, παρά την 
ένταση των αισθημάτων, συνέτεινε στη δημιουργία προβληματισμών από την πλευ-
ρά της Μόνικας, ως προς τη δυνατότητα επιβίωσης ενός γάμου ανάμεσα σε μια βο-
ρειοευρωπαία και σε έναν νοτιοευρωπαίο. Η διαφορά νοοτροπίας μεταξύ «βορείων» 
και «νοτίων» τη φόβιζε και της δημιουργούσε αμφιβολίες, σε σημείο ώστε ν’ αποφα-
σίσει να αρραβωνιαστεί έναν γνωστό της Δανό επιχειρηματία. 

Οι δύο άντρες, ο Αλεξάντερ κι ο Αντρέας, συνδέθηκαν με μια ειλικρινή φιλία κι 
άρχισαν να αλληλογραφούν, θίγοντας στην αρχή θέματα που είχαν σχέση μόνο με τις 
επαγγελματικές τους ενασχολήσεις (εικαστικές τέχνες), για να προχωρήσουν αργότε-
ρα σε κοινωνικοπολιτικές και πολιτιστικές προσεγγίσεις σ’ ότι αφορά τη σημερινή ευ-
ρωπαϊκή κοινωνία και ειδικότερα το βαλκανικό χώρο. 

Στη συνέχεια της αλληλογραφίας τους, από τον Ιανουάριο και ως τον   Ιούλιο του 
1993, οι δύο φίλοι ασχολούνται, εκτός από τα άλλα συνηθισμένα τους θέματα (όπως 
το πρόβλημα των σχέσεων του Αντρέα με τη Μόνικα) και με την τραγωδία του πολέ-
μου στις χώρες της πρώην γιουγκοσλαβικής ομοσπονδίας, αλλά επίσης και με τη με-
γαλύτερη ιστορική και πολιτιστική απάτη του 20ου αιώνα, δηλαδή την «κατασκευή» 
από τους ολοκληρωτικούς μηχανισμούς του Στάλιν και του Τίτο του λεγόμενου «μα-
κεδονικού έθνους» στην περιοχή της πρώην σερβικής Βαρδαρίας……………………. 

        
                                                                                      ΜΑΚΕΔΟΝΙΑ 
                                                                                    20 Ιουλίου 1994  
 

                                      *                                                     
            
 Κριτική για τη «Ματωμενη Ολυμπιάδα» από το  Θεσσαλονικιό λογο- 
 τέχνη Γιώργο  Ζωγραφάκη                                                                                 
                                                                              Θεσσαλονίκη 7-6-1988  

Αγαπητέ μου κ. Σίσκο 
« Για να μάθω σωστά  ποιος είσαι, μη μου πεις τι διαβάζεις, αλλά  τι ξανα-

διαβάζεις». Τούτος ο χαρακτηρισμός που έχει γαλατική προέλευση, θα μπορούσε να 



70 
 

έχει εφαρμογή σε μένα, τον αναγνώστη. Πρώτα  ξεφύλλισα, έπειτα περιέτρεξα, κατό-
πιν διάβασα για να έχω μια σφαιρική εικόνα του έργου, που ξεπήδησε από μελέτη 
και αναπλασιακή δημιουργία για να χαρώ, στη συνέχεια, σαν ένα πνευματικό πλά-
σμα, με απόλυτη αυθυπαρξία, με μια καταπληκτικά πειστική αυτοτέλεια, πρόσωπα, 
περιστατικά, εύστοχες αναφορές σε ονόματα, τοπωνύμια, ιστορικά γεγονότα, χρονο-
λογικοί εντοπισμοί που αλυσωτά πλαισιώνουν επεισόδια, συγκρούσεις και όλα τούτα, 
μέσα σε μια σφύζουσα αναβίωση ανασταίνουν , ασπαίροντα, έναν κόσμο οικείο και 
ξένο μαζί, ξέμακρο αλλά και σύγχρονο, που φέρνει ως το παρόν μηνύματα που έ-
χουν το απρόσμενο χρώμα της «επικαιρότητας».  

Ιστορία, αρχαιολογία, φιλολογία, μεγάλα έργα του λόγου και της τέχνης, τρόπος  
ζωής, σκέψεις και συμπεριφορά, συμπλέκονται, αλληλοσυμπληρούνται και φωτίζον-
ται  αμοιβαία, μέσα από ένα τρυφερό ελληνορωμαϊκό ειδύλλιο, την αρμονία της ελλη-
νικής φύσης και τέχνης και τη ρωμαϊκή πειθαρχημένη ισχύ ενός κατακτητή που ση-
μάδεψε, με την απόλυτη κυριαρχία του, την τελευταία περίοδο της ελληνιστικής ιστο-
ρίας με την οριστική επικράτηση στο μακεδονικό χώρο. 

Επιθυμώ, στο σημείο αυτό, να σταματήσω για λίγο στους γενικούς χαρακτηρι-  
σμούς και να προβάλω την αρχιτεκτονική του νέου πνευματικοϊστορικού καρπού σας. 
Το χαριτωμένο, το τόσο λεπτά δοσμένο επεισόδιο της γνωριμίας του Ρωμαίου 
με την Ελληνίδα, που ανοίγει την αυλαία της μυθιστορηματικής σας ιστορίας 
και το σκληρό πέσιμο της αυλαίας με θαυμαστή, υποβλητική ζωντάνια της 
σύγκρουσης ανάμεσα σε λεγεωνάριους - σκηνή στ’ αλήθεια συναρπαστική 
που φανερώνει έναν ώριμο και πειθαρχημένο τεχνίτη του λόγου - και το ευτυ-
χισμένο τέλος του ειδυλλίου που σας βοήθησε σαν άλλος μίτος της Αριάδνης 
να διασχίσετε τη λεωφόρο μιας ελληνορωμαϊκής επαφής, κάτω απ' την ακατά-
λυτη λάμψη μιας ολυμπιάδας, όλα τούτα αποτελούν ένα επίτευγμα που θα 
μπορούσε να προβληθεί σαν κήρυγμα ειρήνης… 

Σημειώνω με πολλή ικανοποίηση πως, η στρωτή, χωρίς ακρότητες και φραστι-
κές δεξιοτεχνίες γλώσσα σας, στάθηκε ένα σταθερό και πλούσιο εύκαμπτο στοιχείο 
για να μας μεταφέρετε, χωρίς επιτήδευση, με ανάλαφρη χάρη, σ’ έναν κόσμο που 
μας ήταν και ξένος και οικείος μαζί και που το άρωμά του ζει πάντα στο φυλετικό και 
πολιτιστικό παρόν μας. Αν χρησιμοποιούσα τη λέξη άυλος, τούτο θα φαινόταν ίσως 

υπερβολή. Όμως, κάθε σελίδα του βιβλίου σας που ιστορεί έντεχνα κάποιο επεισόδιο 
είναι και μια γόνιμη αναδρομή προσιτή στον αμύητο αναγνώστη, για να του θυμίσει 
την ακατάβλητη ιστορική συνέχεια του λαού μας, μέσα από τα εγγενή σφάλματα και 
τις σπάνιες αρετές μας.  

Σας ευχαριστώ για τούτη την πνευματική πανδαισία. 

 

                                    *                  
                                                         
 Στο λογοτέχνη Σωκράτη Σίσκο απονεμήθηκε το βραβείο για συγ- 
 γραφή πεζογραφήματος 
 Πρόκειται για το ιστορικό μυθιστόρημα: «Ο άλλος Περσέας». Έγινε στον «Παρ-

νασσό» η αναγγελία των βραβείων του διαγωνισμού πεζογραφήματος, που προκη-
ρύχθηκε το φθινόπωρο του 1990. Το μοναδικό βραβείο απονεμήθηκε στο συγγραφέα 
Σωκράτη Σίσκο, για το ιστορικό μυθιστόρημά του «Ο άλλος Περσέας». 

Ο βραβευμένος πεζογράφος γεννήθηκε στο χωριό Εμμανουήλ Παπά των Σερ-
ρών, αλλά κατοικεί στη Θεσσαλονίκη. Το λογοτεχνικό έργο που διακρίθηκε σ’ αυτό το 
διαγωνισμό αναφέρεται στα συγκλονιστικά ιστορικά γεγονότα που διαδραματίστηκαν 
στην Αμφίπολη, μετά τη μάχη της Πύδνας το 168 π.Χ αλλά και στην προσωπική  και 
οικογενειακή τραγωδία του τελευταίου Μακεδόνα βασιλιά Περσέα.. 

Στον ίδιο συγγραφέα απονεμήθηκε επίσης το βραβείο του «63ου Καλοκαιρίνειου» 
θεατρικού διαγωνισμού που προκήρυξε ο «Παρνασσός» το 1983. Το έργο που δια-
κρίθηκε τότε ήταν ο τελευταίος βασιλιάς Άγης Δ΄ της Σπάρτης, στο οποίο εμφανίζεται 



71 
 

το κλίμα της παρακμής που χαρακτηρίζει την κοινωνική και πολιτική ζωή της Ελλά-
δος στα μέσα του 3ου π.Χ. αιώνα. 

                                                                       ΜΑΚΕΔΟΝΙΑ, 26-6-1991   

                                    *                                                                    
Διευκρινιστικές σημειώσεις για τον «ΠΕΡΣΕΑ» 

       α) Τον Αύγουστο του 2013 έγινε μια ανακοίνωσε από την ΚΗ’ Εφορεία Αρχαιο-
τήτων για την ανακάλυψη του κυκλικού περίβολου ενός, πιθανόν, βασιλικού νεκρο-
ταφείου στη θέση «Καστά» της Αμφίπολης, που ανάτρεψε κάποια  δεδομένα της επι-
τόπιας έρευνας που πραγματοποίησε ο συγγραφέας στην Αμφίπολη το 1988/1989, 
σχετικά με τη εικαζόμενη τοποθεσία στην οποία ήταν τοποθετημένος «Ο Λέων της 
Αμφιπόλεως». Η αρχαιολογική σκαπάνη εντόπισε αρχιτεκτονικά μέλη του εντυπωσι-
ακού περίβολου εγκατεσπαρμένα στην περιοχή του χώρου του «Λέοντα», πολλά 
από τα οποία είχαν ήδη επαναχρησιμοποιηθεί για την κατασκευή της βάσης του. Συ-
νεπώς, με καθαρά λογικές υποθέσεις, φαίνεται πως το πέτρινο μνημείο ήταν τοποθε-
τημένο στην κορυφή του χωμάτινου τύμβου. Πιο συγκεκριμένα συμπεράσματα θα 
υπάρξουν όταν θα περατωθούν οι έρευνες των αρχαιολόγων. 
 
       β) Στο οπισθόφυλλο της  έκδοσης του «ΠΕΡΣΕΑ» το 1991 υπήρχε μια πρόταση 
του συγγραφέα για τη σύγκλιση παγκόσμιου επιστημονικού συνεδρίου για το λεγόμε-
νο «Μακεδονικό». Στα χρόνια που ακολούθησαν πολλοί γνωστοί Έλληνες πολιτικοί 
και «διανοούμενοι» υποστήριξαν τις πλαστογραφημένες θέσεις των Σλάβων των 
Σκοπίων και των προστατών τους στην ΕΟΚ (Ε.Ε.) και στις ΗΠΑ με την επίκληση της 
«δημοκρατικής αρχής του αυτοπροσδιορισμού των λαών», αποσιωπώντας το κίνη-
τρο της ιστορικής και πολιτιστικής απάτης. Τα ιστορικά δεδομένα είναι η αδιάψευστη 
απόδειξη της πλαστογράφησης και όπως φάνηκε καθαρά στην Έκθεση του Λούβρου 
για τον Μέγα Αλέξανδρο και την Αρχαία Μακεδονία (Δεκέμβριος 2011-Ιανουάριος 
2012)  οι ξένοι Ιστορικοί και Αρχαιολόγοι, παρά τα πολιτικά παιχνίδια των ηγετών της 
Ευρώπης και των ΗΠΑ, δεν δίστασαν να πουν την αλήθεια χωρίς ενδοιασμούς και 
επιφυλάξεις. Πριν από μερικά χρόνια, σε μια περίοδο που η έννοια της «Πατρίδας» 
είχε ταυτισθεί στην Ελλάδα με την έννοια του σοβινισμού και φανατισμού, μια τέτοια 
πρόταση θεωρούνταν από κάποιους της διεφθαρμένης και φαυλοκρατούμενης ελλη-
νικής ελίτ ως «φασιστική». Σήμερα, και κυρίως μετά την οικονομική κρίση που ξέσ-
πασε το 2008, αυτά τα αριστερόστροφα ή δεξιόστροφα διεθνιστικά (ή παγκοσμιοποι-
ημένα) παραληρήματα έχουν κάπως κοπάσει. Ίσως είναι πλέον ο καιρός για την υ-
λοποίηση ενός τέτοιου συνεδρίου, για την προστασία της πολιτιστικής μας κληρονο-
μιάς.  
       Επί δεκαετίες η ελληνική πολιτική ηγεσία και η «προοδευτική διανόηση» σιω-
πούσαν εξοργιστικά και σε πολλές περιπτώσεις επικροτούσαν, σε διεθνές επίπεδο, 
την προπαγάνδα όλων όσων προγραμμάτιζαν ανακατατάξεις στην περιοχή των Βαλ-
κανίων. Αν ανατρέξει κάποιος στην ειδησεογραφία των εφημερίδων εκείνης της περι-
όδου θα διαπιστώσει, με θλίψη, ότι είχαν χαρακτηρίσει «ως φασιστική» ακόμα και τη 
μεγαλειώδη, ειρηνική και δημοκρατική διαμαρτυρία της Θεσσαλονίκης, το 1992. Σε 
διπλωματικό επίπεδο, η περίεργη αδράνεια των ελληνικών κυβερνήσεων, μπροστά 
στα σχέδια πλαστογράφησης της ελληνικής ιστορίας, δεν έχει προηγούμενο στη διε-
θνή πολιτική σκηνή. Παράδειγμα: Η Κίνα, με τον απαράμιλλο θαυμασμό της για τον 
ελληνικό πολιτισμό και τις μεγάλες εμπορικές της σχέσεις με τη χώρα μας, για ποιο 
λόγο αναγνώρισε τα Σκόπια «ως Μακεδονία»; Ποια κινεζικά συμφέροντα εξυπηρε-
τούσε η αναγνώριση μιας πλαστογράφησης της ελληνικής ιστορίας και του ελληνικού 
πολιτισμού, τον οποίο οι Κινέζοι πρόβαλαν με τόσο μεγαλειώδη τρόπο στους Ολυμ-
πιακούς Αγώνες του Πεκίνου το 2008; Για όσους έχουν μνήμη και θυμούνται, δεν 
υπήρξε καμιά ενέργεια, καμιά χλιαρή έστω αντίδραση γι’ αυτή την ακατανόητη και 
παράδοξη αναγνώριση μιας «Τιτοσταλινικής κατασκευής έθνους».  



72 
 

       Παρατίθεται παρακάτω η προαναφερόμενη πρόταση όπως είχε αναγραφεί στο 
οπισθόφυλλο της έκδοσης του 1991: 
«Η ίδρυση «Μακεδονικού Κράτους» μετά το Β’ Παγκόσμιο Πόλεμο, από ένα 
καθεστώς που είχε τη δυνατότητα, λόγω του ολοκληρωτικού χαρακτήρα του, 
να επιβάλει οποιαδήποτε ιδεοκρατικά κατασκευάσματα για να επιτύχει μελ-
λοντικούς επεκτατικούς στόχους προς το Αιγαίο, αποτελεί τη μεγαλύτερη πο-
λιτική απάτη στη σύγχρονη ιστορία. 
     Το βουλγαρικής συγγένειας γλωσσικό ιδίωμα βαφτίστηκε επίσημα από τον 
Τίτο «μακεδονική γλώσσα» και οι κάτοικοι του νεοϊδρυθέντος κράτους άρχισαν 
να πιστεύουν πως είναι «εξ αίματος» απόγονοι του Αλέξανδρου και του Αρι-
στοτέλη. 
     Πολλοί ξένοι πολιτικοί και διανοούμενοι έπεσαν σ’ αυτή την παγίδα. Είναι 
ευτύχημα, τουλάχιστο, που το Βατικανό αντιλήφθηκε έγκαιρα την απάτη  και 
στο λεγόμενο «μακεδονικό» και στην παραποίηση των ιστορικών δεδομένων 
γύρω απ’ τη ζωή και το έργο των Ελλήνων ιεραποστόλων Κυρίλλου και Μεθο-
δίου, οι οποίοι εργάστηκαν για τον εκχριστιανισμό των Σλάβων. 
     Μπροστά σ’ αυτή τη μακροχρόνια κι αριστοτεχνική προπαγάνδα, η Ελλάδα 
θα πρέπει να ενεργήσει αποφασιστικά και οργανωμένα για να ξεσκεπάσει μια 
μεθοδική και καλοστημένη πλεκτάνη. 
     Ο συγγραφέας πιστεύει σε μια δυναμική αντίκρουση των ψευδολογιών της 
κυβέρνησης των Σκοπίων και σε πολιτικό/διπλωματικό επίπεδο αλλά και σε 
πολιτιστικό/επιστημονικό και προτείνει τα εξής: 
     Να συγκληθεί Διεθνές Συνέδριο (κατά προτίμηση στο Παρίσι ή στην Ελβε-
τία) και να προσκληθούν οι Σκοπιανοί να προβάλλουν τα επιχειρήματά τους 
γύρω από την ίδρυση (κατά το 1944) ενός «μακεδονικού κράτους» ενταγμένου 
σε μια σλαβική ομοσπονδία. Να αποδείξουν ποιες θα μπορούσαν να είναι οι 
γλωσσικές, πολιτιστικές και ιστορικοκοινωνικές σχέσεις των Σλάβων με τους 
Αρχαίους Μακεδόνες για τους οποίους, απ’ τα βάθη των αιώνων, ο Ηρόδοτος 
μας δίνει αξιόπιστες πληροφορίες για την καταγωγή τους και την εξήγηση για 
την ελληνικότητα του ονόματός τους. 
     Θα πρέπει να επιδιωχθεί η παρουσία, σ’ αυτό το Συνέδριο, γνωστών ιστο-
ρικών, αρχαιολόγων, νομισματολόγων, γλωσσολόγων και άλλων ειδικών ε-
πιστημόνων και καθηγητών πανεπιστημίων και να ζητηθεί η συνδρομή εξειδι-
κευμένων σε πολιτιστικά και ιστορικά θέματα διεθνών ιδρυμάτων και οργανι-
σμών για την αδιαμφισβήτητη εγκυρότητα των αποφάσεων. 
     Η χώρα μας έχει το κατάλληλο επιστημονικό δυναμικό το οποίο, με τη συμ-
παράσταση πολλών ξένων αρχαιολόγων και ιστορικών, θα μπορούσε να δώ-
σει αποστομωτικές απαντήσεις στους πλαστογράφους». 
 
      γ)  Τον Ιούνιο του 2005 ανακοινώθηκε από Ιταλούς αρχαιολόγους ότι βρέθηκε, 
στην αγροτική οδό Via Valeria του Magliano de’ Marsi (προς την πλευρά της Alba 
Fucens) της επαρχίας L’Aquila, ο τάφος του Περσέα, του τελευταίου βασιλιά της Μα-
κεδονίας. Η πόλη απέχει από τη Ρώμη γύρω στα εκατό χιλιόμετρα, με  διαδρομή από 
τον οδικό άξονα Α24.  
      Η ανακάλυψη του τάφου του Περσέα, αν αποδεικνύεται με επιστημονικά τεκμη-
ριωμένα στοιχεία, μ’ όλο που δεν βρέθηκαν ασπίδες και χρυσά κοσμήματα, αποτελεί 
ένα ιστορικό γεγονός ισάξιο, ενδεχομένως, της ανεύρεσης των βασιλικών τάφων της 
Βεργίνας. Όμως, η ανακάλυψη αυτή (πραγματική ή σκόπιμη για λόγους φτηνής προ-
παγάνδας)  συνοδεύτηκε από ένα ύποπτο show με φιέστες και πανηγύρια,  με τη 
συμμετοχή «επίσημων Ιταλών και αντιπροσωπίας της FYROM». Μάλιστα, οι κατο-
νομαζόμενοι ως «Μακεδόνες» πραγματοποίησαν και μεγαλόπρεπη κρατική κηδεία 
για να τιμήσουν «το βασιλιά τους, τον Περσέα». Ακολούθησαν προπαγανδιστικά δη-
μοσιεύματα στα διεθνή ΜΜΕ, ενώ ο Δήμος του Magliano de’ Marsi  διέθεσε 3.800 
ευρώ για τον εξωραϊσμό του τάφου. 



73 
 

       Η Ελλάδα, όπως και σε άλλα εθνικά θέματα, «ενήργησε δια της απραξίας». Το 
ελληνικό υπουργείο πολιτισμού, αντί να δραστηριοποιηθεί για να ζητήσει από τους 
ιταλούς αρχαιολόγους συγκεκριμένα αποδεικτικά στοιχεία, που να επιβεβαιώνουν ότι 
ο τάφος ανήκει στον Περσέα, να διαμαρτυρηθεί για τη σύμπραξη οργάνων του Ιταλι-
κού κράτους και τοπικών παραγόντων του Magliano στις γελοίες φιέστες των ψευτο-
μακεδόνων και να ενημερώσει με κατάλληλα δημοσιεύματα τη διεθνή κοινή γνώμη, 
αρκέστηκε να αμφισβητήσει την  εγκυρότητα της ανακάλυψης του τάφου, με ψιθυρι-
στές αμφισβητήσεις «για εσωτερική κατανάλωση». Το πρόβλημα είναι καθαρά επι-
στημονικό και θά’πρεπε, μετά από επιτόπια έρευνα, να δοθούν συγκεκριμένες απαν-
τήσεις από ειδικούς έλληνες επιστήμονες (ιστορικούς, αρχαιολόγους κλπ). Όποιος 
σιωπά δίνει την εντύπωση σε τρίτους πως συμφωνεί με τα επιχειρήματα των αντιπά-
λων του, όπως διατυπώνεται στο γνωστό κανόνα του ρωμαϊκού δικαίου «qui tacet 
consentire videtur».    

                                                                                                        

                                                            *                                      
 
 Ένα θεατρικό έργο για τη «ΜΑΚΕΔΟΝΙΑ» 
  Διαγωνισμός 1993  της Εταιρείας Ελλήνων Θεατρικών Συγγραφέων 

« … σας γνωρίζουμε ότι η Επιτροπή Κρίσεως σας έδωσε, εξ ημισείας, το τρίτο 
Βραβείο για το έργο σας « Η Ταβέρνα του Κρατερού», που υποβάλατε για τη 
συμμετοχή σας στο διαγωνισμό συγγραφής θεατρικό έργου με θέμα «ΜΑΚΕ-
ΔΟΝΙΑ», το οποίο προκήρυξε η Ε.Ε.Θ.Σ.»……  
       

                                                              *  
     «Ο γιος του Εμμανουήλ Παπά στο Μανιάκι»               
         Η δύναμη της περιγραφής είναι εκπληκτική και με ιδιαίτερη μαεστρία ζωντανεύ-
ει χώρους και χρόνους, σκιαγραφώντας ταυτόχρονα χαρακτήρες με τρόπο μοναδικό. 
Ο αναγνώστης μένει έκπληκτος από το μέγεθος της έρευνας που προηγήθηκε για να 
μπορέσουν να αποδοθούν, με τέτοια λεπτομέρεια, πιστότητα και εγκυρότητα, ιστορι-
κά γεγονότα που σημάδεψαν τον τόπο μας τη δεδομένη ιστορική στιγμή. Και μόνο η 
παρέλαση τόσων ονομάτων και τοπωνυμιών, μέσα σε ένα τεράστιο ιστορικό πλαίσιο, 
αφήνει τον αναγνώστη βαθιά εντυπωσιασμένο.      
        Εκείνο όμως που κάνει όλο το έργο πολυσήμαντο και ταυτόχρονα, τραγικά επί-
καιρο, είναι η διεισδυτική ανατομία της ράτσας μας. Η κατάρα της διχόνοιας, του εμ-
φυλίου σπαραγμού και της πολιτικής, κοινωνικής και πολιτιστικής  παρακμής, μετά 
από στιγμές έξαρσης και θριάμβου, είναι το τραγικό χαρακτηριστικό μας που έρχεται 
από το βάθος του χρόνου και θρονιάζεται ολόιδιο και στις μέρες μας. Η αντικειμενική 
απεικόνιση των ιστορικών γεγονότων, χωρίς την ωραιοποίηση των σχολικών εγχειρι-
δίων, όσο και αν πονά, αποτελεί απαράβατο όρο για τη διδακτική αποστολή της ι-
στορίας και από την άποψη αυτή το βιβλίο αποτελεί μια σημαντική συμβολή στην 
υπάρχουσα λειψή βιβλιογραφία. 
        Η λεπτομερής και εμπεριστατωμένη σκιαγράφηση και περιγραφή του εμφύλιου 
σπαραγμού, των δολοπλοκιών και μικροτήτων των διαφόρων καπετανάτων και του 
αθέμιτου πλουτισμού των επιτηδείων, σε μια τόσο κρίσιμη για την έκβαση του αγώνα 
στιγμή, αποτελεί μια δυσάρεστη αλλά απόλυτα αναγκαία υπόμνηση των μεγάλων 
τρωτών της ράτσας μας, που μέσα από την πυρά της αυτογνωσίας ίσως οδηγήσει 
στην κάθαρση και στην εθνική αφύπνιση. Στο μουντό και καταθλιπτικό αυτό πλαίσιο, 
προβάλλει πιο έντονα και καθαρά η ανιδιοτελής μορφή και ανυστερόβουλη στάση 
του Παπά, που τα θυσίασε όλα, σε αντίθεση με τους ταπεινούς καιροσκόπους και 
ιδιοτελείς πολιτικάντηδες της εποχής του και όχι μόνο.[…]. 
        Κλείνοντας, θα πρέπει να επισημανθεί ότι το παράρτημα του βιβλίου με τις δια-
κόσιες τέσσερις σημειώσεις, σχόλια κλπ. αποτελεί ένα πολυτιμότατο υλικό, που θα 



74 
 

μπορούσε θαυμάσια να αξιοποιηθεί για την εκπόνηση μιας αυτοτελούς ιστορικής με-
λέτης και δεν πρέπει, σε καμία περίπτωση, να πάει χαμένο.  
       
 Αθήνα, Ιανουάριος 2010.                                                                                                                     

                                                                       Στέργιος Λ. Μούργκος 
                                                                         Ομότιμος καθηγητής 
                                                                   City University of New York 

  
 
 
 
 
 
 
 
 
 
 
ΣΗΜΕΙΩΣΕΙΣ 
1.- Η  μορφοποίηση  και η επιμέλεια των 
κειμένων, όπως  και  στα  άλλα έργα, πραγ-
ματοποιήθηκαν  από  τον  ίδιο το συγγρα-
φέα και όχι από εξειδικευμένο επιμελητή 
εκδόσεων. Για το λόγο αυτό, οι αγαπητοί 
αναγνώστες  ας  κρίνουν με επιείκεια  τα 
τυχόν  επουσιώδη λάθη και τις τυπογραφι-
κές  παραλείψεις  που,  ενδεχομένως, θα εν-
τοπίσουν. 
2.- Άλλα  ψηφιακά  έργα του ίδιου συγ-
γραφέα  υπάρχουν, για δωρεάν ανάγνωση 
και  εκτύπωση, στην ιστοσελίδα: siskos-
logotexnia.gr  



…..Προχώρησε διστακτικά. Χωρίς να έχει ενημερωθεί πιο πριν από 
κάποιον ειδικό, ήξερε πως βρισκόταν στη Σάντα Μαρία ντελ Φιόρε της 
Φλωρεντίας. Στο βάθος είδε τους ανώτατους ιεράρχες της καθολικής 
και της ορθόδοξης χριστιανοσύνης να  προσπαθούν, σ' αυτή την κρίσι-
μη σύνοδο, να επιτύχουν την άρση του σχίσματος των δυο αδελφών 
εκκλησιών. 

Ήταν εκεί ο αυτοκράτορας του Βυζαντίου Ιωάννης Παλαιολόγος, ο 
πάπας Ευγένιος Δ', ο μητροπολίτης Νικαίας Βησσαρίων, ο υπέργηρος 
πατριάρχης Κωνσταντινουπόλεως Ιωσήφ, ο καρδινάλιος Ιουλιανός 
Τσεζαρίνι, ο αρχιεπίσκοπος Κιέβου Ισίδωρος, ο μητροπολίτης Εφέσου 
Μάρκος Ευγενικός, ο Γεώργιος Σχολάριος, ο γραμματέας της ρωμαιο-
καθολικής αντιπροσωπίας  Αμπρόζιο  Τραβερσάρι, ο Γεώργιος Γεμι-
στός, ο Ηρακλείας Αντώνιος, ο πρωτοσύγκελος Γρηγόριος, ο Γεώργιος 
Αμιρούτζης, ο Σίλβεστρος Συρόπουλος κι' άλλοι  ανώτεροι κι' ανώτα-
τοι κληρικοί με τους συμβούλους τους. 

Το κλίμα που επικρατούσε στη συζήτηση ήταν βαρύ. Πρόσωπα 
σκυθρωπά, ψίθυροι  με τους διπλανούς, νεύματα με υπονοούμενα στους 
απέναντι.  Ατμόσφαιρα που θύμιζε  ίντριγκες  από  πολιτικοστρατιω-
τικά συνέδρια, παρά θρησκευτική αδερφική συνάντηση για επίλυση 
των δογματικών και άλλων διαφορών που οδήγησαν στο σχίσμα. 

Ο βυζαντινός αυτοκράτορας υποχωρούσε συνεχώς, μπροστά στις 
απαιτήσεις του πάπα, γιατί γνώριζε πολύ καλά πως η στρατιωτική 
βοήθεια που περίμενε για ν’ αποκρούσει τους Τούρκους, εξαρτιόταν από 
τη συμφωνία για την άρση του σχίσματος. Κι’ όσο η βυζαντινή αντι-
προσωπία υποχωρούσε, με εξαίρεση μια μερίδα αντιπροσώπων που 
ακολουθούσε τις αντιδράσεις του Μάρκου Ευγενικού, στους παπικούς 
εκβιασμούς, η άλλη πλευρά επέμενε στην αποδοχή όλων των όρων 
που είχε θέσει.  Βρισκόταν σε πλεονεκτική θέση κι’ έδωσε να καταλά-
βουν καλά τα "ορθόδοξα αδέρφια" της πως, ή θα αποδέχονταν όλους 
τους όρους  ή θα τους άφηναν αβοήθητους να υποδουλωθούν στους 
μωαμεθανούς. Ο μητροπολίτης  Μάρκος στριφογύριζε στη θέση του 
σαν παγιδευμένο λιοντάρι. 

-  Μα αυτοί δεν είναι  αδέρφια μας!..Είναι  αντίχριστοι!..Είναι κα-
κόδοξοι και τρισχειρότεροι  απ' τους  άπιστους μωαμεθανούς, μουρμού-
ρισε στ' αφτί του διπλανού του…… 

                                                ISBN   978-960-9763-20-2     


