




































DocHdl3OnPN-PRINTRDY-01tmpTarget


Κοινωνική Ευρώπη

Επτά ιστορίες
Στον δρόµο της επιτυχίας µε
το Ευρωπαϊκό Κοινωνικό Ταµείο





Μάθετε τη διαδρομή επτά δικαιούχων του Ευρωπαϊκού Μάθετε τη διαδρομή επτά δικαιούχων του Ευρωπαϊκού 
Κοινωνικού ΤαμείουΚοινωνικού Ταμείου

Ευρωπαϊκή Επιτροπή
Γενική Διεύθυνση Απασχόλησης, Κοινωνικών Υποθέσεων και Ένταξης

Το κείμενο ολοκληρώθηκε τον Ιούνιο του 2013.

Επτά ιστορίες
Στον δρόμο της επιτυχίας με Στον δρόμο της επιτυχίας με 
το Ευρωπαϊκό Κοινωνικό Ταμείοτο Ευρωπαϊκό Κοινωνικό Ταμείο



Η Άμεση Ευρώπη είναι μια υπηρεσία που σας βοηθά να βρείτε
απαντήσεις στα ερωτήματά σας για την Ευρωπαϊκή Ένωση

Αριθμός δωρεάν τηλεφωνικής κλήσης (*):

00 800 6 7 8 9 10 11
(*) Οι πληροφορίες παρέχονται δωρεάν, και οι κλήσεις είναι γενικώς δωρεάν (ενδέχεται όμως κάποιες κλήσεις που 

πραγματοποιούνται μέσω ορισμένων τηλεπικοινωνιακών φορέων ή από τηλεφωνικούς θαλάμους ή ξενοδοχεία να χρεώνονται). 

Περισσότερες πληροφορίες για την Ευρωπαϊκή Ένωση παρέχονται από το διαδίκτυο (http://europa.eu).
Δελτίο καταλογογράφησης καθώς και περίληψη υπάρχουν στο τέλος του τεύχους.
Λουξεμβούργο: Υπηρεσία Εκδόσεων της Ευρωπαϊκής Ένωσης, 2014
ISBN 978-92-79-33433-7
doi:10.2767/3150

© Ευρωπαϊκή Ένωση, 2014
Επιτρέπεται η αναπαραγωγή με αναφορά της πηγής.
Printed in Luxembourg
Τυπωμενο σε χαρτι λευκασμενο χωρισ στοιχειακο χλωριο (ECF)

Δεν είναι υπεύθυνη ούτε η Ευρωπαϊκή Επιτροπή ούτε κάποιο άτομο που ενεργεί εκ μέρους της Επιτροπής για την ενδεχόμενη χρήση των πληροφοριών 
που περιλαμβάνονται στην έκδοση αυτή.
Εικόνα εξωφύλλου: Maud Millecamps — © Ευρωπαϊκή Ένωση
Φωτογραφίες:
Rudi Miel — © Ευρωπαϊκή Ένωση
Γαλλία: σελ. 5: κάτω φωτογραφία, σελ. 6: κάτω φωτογραφία, σελ. 7: πάνω φωτογραφία, σελ. 15: πάνω φωτογραφία· Ηνωμένο Βασίλειο: σελ. 19: κάτω φωτογραφία, 
σελ. 25: πάνω φωτογραφία· Γερμανία· Πολωνία: σελ. 42: κάτω φωτογραφία· Λιθουανία: σελ. 54: πάνω φωτογραφία και φωτογραφία φόντου, σελ. 55: πάνω φωτογραφία, 
σελ. 61: φωτογραφία φόντου, σελ. 62: πάνω φωτογραφία· Ισπανία: σελ. 66: κάτω φωτογραφία.
Γαλλία: Brieuc Hubin — © Ευρωπαϊκή Ένωση
Ισπανία: Leopoldo Alberto Prieto de Paula — © Ευρωπαϊκή Ένωση
Πολωνία: Agnieszka Kolodynska — © Ευρωπαϊκή Ένωση
Ηνωμένο Βασίλειο: Simon Burt — © Ευρωπαϊκή Ένωση
Λιθουανία: Šviesos raštas — © Ευρωπαϊκή Ένωση



Μπριζίτ, Τζέιμς, Νάουρας, Εμπραχίμ, Άννα, Γιολάντα και Κάρλος… Επτά Ευρωπαίοι, αντιπροσωπευτικοί για τη σημερινή Ευρώπη, επτά 
πολύ διαφορετικές διαδρομές, με ένα κοινό στοιχείο. Σε κάποιο σημείο της ζωής τους, όλοι τους ωφελήθηκαν από τη στήριξη του 
Ευρωπαϊκού Κοινωνικού Ταμείου (ΕΚΤ), προκειμένου να επιτύχουν τους επαγγελματικούς τους στόχους.

Διαβάζοντας τις ιστορίες τους και παρακολουθώντας τις μαρτυρίες τους στον ιστότοπο του ΕΚΤ, θα δείτε ότι η φύση, το αντικείμενο και 
οι στόχοι των έργων που υποστηρίχθηκαν από το ΕΚΤ ποικίλλουν σε εξαιρετικό βαθμό, καθώς και ότι τα εν λόγω έργα απευθύνονται 
σε ανθρώπους από ολόκληρο το φάσμα της ανθρώπινης δραστηριότητας: νέους ή ηλικιωμένους που αναζητούν εργασία, φοιτητές, 
επίδοξους επιχειρηματίες…

Πάνω από δέκα εκατομμύρια άνθρωποι ωφελούνται κάθε χρόνο από αυτή τη στήριξη… Γιατί όχι κι εσείς;

Για να μάθετε περισσότερα, επισκεφθείτε τον ιστότοπο του ΕΚΤ: http://ec.europa.eu/esf

Το ΕΚΤ επενδύει στους ανθρώπους.
Άλλωστε, οι άνθρωποι είναι χωρίς αµφιβολία 
το σηµαντικότερο κεφάλαιο της Ευρώπης.

Το Ευρωπαϊκό Κοινωνικό Ταμείο, μια βαθιά ανθρώπινη ιστορία

Επτά ιστορίες —
 Στον δρόμο της επιτυχίας με το Ευρω

παϊκό Κοινω
νικό Ταμείο

3



Ελέμ

Έργο: Υποστήριξη του «Σχεδίου της Λιλ 
για την Ενσωμάτωση και την Απασχόληση» 
(Lille Plan for Integration and Employment — PLIE)
Δικαιούχοι: CCAS Hellemmes
Διάρκεια έργου: 2011
Συνολικός προϋπολογισμός: 33 072 ευρώ
Συνεισφορά ΕΚΤ: 15 000 ευρώ
Συμμετέχοντες: 145
Χώρα: Γαλλία
Οργανισμός: Lille Plan for Integration and Employment (PLIE):
http://www.mde-lille.fr/



Προορισμός 

Ελέμ

Μπριζίτ,
βοηθός νοσηλεύτρια 
σε οίκο ευγηρίας

http://ec.europa.eu/esf

Π
ροορισμός  Ελέμ —

 Γαλλία

5



Μια δραστήρια 
γυναίκα

Ανοικτές θύρες
Με τον σύζυγό μου ζούμε στην Ελέμ, σε ένα παλιό σπίτι 

που κτίστηκε για τους εργάτες του γαλλικού Βορρά, 
ακριβώς δίπλα στη Λιλ. Από όλα τα σπίτια του δρόμου, 

μόνο το δικό μας διατηρεί ακόμη την αρχική του 
εξώπορτα. Όλοι οι γείτονές μας έχουν αντικαταστήσει τις 

πόρτες τους. Υπάρχουν, βέβαια, κι άλλα στοιχεία που οι 
γείτονές μας θεωρούν μοναδικά σ’ εμάς. Ο σύζυγός μου 

είναι πρώην παλαιστής και οδηγός φορτηγού, που επέζησε 
όταν τον χτύπησε μπουλντόζα και σήμερα εργάζεται 

με αλογάκια πόνι. Με τέτοια ιστορία ασφαλώς δεν 
πρόκειται να βαρεθείτε. Κι αν προσθέσουμε το γεγονός 

ότι επέστρεψα στα θρανία στην ηλικία των εξήντα, μπορεί 
κανείς να καταλάβει γιατί ξεχωρίζουμε στη γειτονιά μας.

66



Σταυρόλεξα
Λατρεύω τους περιπάτους στο πάρκο Φρανσουά Μιτεράν, κοντά στο σπίτι μου, 
για να γεμίζω τις μπαταρίες μου. Ο σύζυγός μου δεν μπορεί να κάνει μακρινούς 
περιπάτους, κι έτσι πηγαίνω μόνη μου. Μου αρέσει ακόμη να πηγαίνω στην πισίνα 
και να χαζεύω τις βιτρίνες στη Λιλ. Όταν είμαι στο σπίτι, φροντίζω τον σύζυγό μου: 
η καθημερινή του ζωή απαιτεί μεγάλη προσπάθεια. Πρέπει να παίρνει διαρκώς 
παυσίπονα. Για να χαλαρώνω, μου αρέσει να λύνω σταυρόλεξα ή να παρακολουθώ 
τηλεόραση. Λατρεύω ακόμη να μαγειρεύω πλούσια πιάτα, όπως αντίβ ογκρατέν, 
πατάτες τηγανητές και ψητά. Δυστυχώς δεν ταξιδεύω πολύ πια. Έχω όμως υπέροχες 
αναμνήσεις από την ύπαιθρο της Νορμανδίας, όπως η ευωδιά από τις μηλιές και τις 
αχλαδιές στα περιβόλια.

Ανεβείτε όλοι!
Μετά το ατύχημα του Φρανσίς, αρχίσαμε να εκτρέφουμε πόνι. 
Η εγγονή μου ξετρελαινόταν με την ιδέα: λατρεύει τα ζώα. 
Συχνά είναι μπελάς, αλλά την απόφαση την πήραμε όλοι από 
κοινού. Αυτό σημαίνει ότι ο σύζυγός μου πρέπει να βγαίνει από 
το σπίτι και να φροντίζει τα ζώα, κάτι πραγματικά σωτήριο 
γι’ αυτόν. Τα Σαββατοκύριακα πάμε με τα παιδιά για βόλτα με 
τα πόνι, χρησιμοποιώντας άμαξες. Είναι ένας ωραίος τρόπος να 
διασκεδάσουμε κάπου κοντά στην περιοχή. Από τους γονείς ζητάμε 
μόνο μια μικρή συνεισφορά για τη διατροφή των αλόγων.

Π
ροορισμός  Ελέμ —

 Γαλλία

7



Είμαι 63 ετών. Είμαι βοηθός νοσηλεύτρια. Ζω κοντά στη Λιλ, στη Γαλλία. Μου έχουν συμβεί 
πολλά που με έβγαλαν από την πορεία μου. Όμως ζω μια γεμάτη ζωή. Ποτέ δεν μου έλειψαν 

οι ιδέες. Μερικές φορές, λίγη τύχη μόνο χρειάζεται για να βρεις το θάρρος να ρισκάρεις. 
Η ζωή είναι μικρή για να μάθεις τα πάντα. Έχω πολλά να δώσω, και θέλω να κάνω όσο 

περισσότερα μπορώ, όσο ακόμη μπορώ.



Από τα αδέλφια μου, μόνο δύο αδελφοί μου ζουν ακόμη. Εγώ είμαι 
η μικρότερη. Ήμασταν έξι. Ο κόσμος έχει αλλάξει πολύ από τότε.

Ό,τι καιρό και να ’κανε, κάθε μέρα παίζαμε στον τοπικό σκουπιδότοπο.

Τι σκαρώνατε πάλι;

Κολυμπάτε όλοι στη βρωμιά! Μπριζίτ, 
φέρε μου τη βούρτσα.



Η μητέρα μου είχε προσωπικότητα. Συχνά έλεγε: «Απλώς βουτάω 
σε μια κατάσταση και βλέπω τι θα συμβεί». Ήταν αεικίνητη. Ήταν 
ανοιχτόκαρδη και είχε μια ενέργεια μεταδοτική. Όλοι θέλαμε να 

της μοιάσουμε.

Ορίστε! Βάφλες 
για τα παιδιά σας, 
μόλις τις έφτιαξα.

Στα δεκαοκτώ άρχισα σπουδές ψυχικής υγείας στη Νοσηλευτική. Δύο 
χρόνια αργότερα, τις εγκατέλειψα. 

Ήμουν πολύ νέα. Έπειτα έκανα παιδιά.

Ο σύζυγός μου ήταν οδηγός φορτηγού. 
Ξεκίνησα τη δική μου μεταφορική εταιρεία.

Στον δρόμο, είσαι μόνη. Δεν ήταν η ζωή 
που είχα ονειρευτεί.



Η μεταφορική εταιρεία μου 
κράτησε δεκατρία χρόνια, αλλά 
μετά τα πράγματα δεν πήγαν 

καλά. Με κάλεσαν στο εμπορικό 
δικαστήριο.

Ξανασήκωσα κεφάλι. 
Μαζί με λίγους συνεταίρους φτιάξαμε 

πάλι μια μικρή εταιρεία.

Αλλά, το 1997, ο σύζυγός μου είχε ένα 
σοβαρό ατύχημα. Τον χτύπησε μπουλντόζα.

Συμπαραστάθηκα στον σύζυγό μου όσο 
καλύτερα μπορούσα. Αυτή η εμπειρία με 

έκανε να θέλω να επιστρέψω στον ιατρικό και 
κοινωνικό κλάδο. Σταμάτησα να ασχολούμαι 

με τις μεταφορές και έγινα φροντίστρια.

Λυπάμαι πολύ. 
Προσπάθησα 
πραγματικά…

Δεν κάνατε κάτι κακό.

Κράτα γερά, 
θα τα καταφέρεις!



Αγόρασα ένα πόνι, τη Σαρλότ. Με ένα μάτι καφέ κι ένα 
γαλάζιο. Ήταν ένας τρόπος να βοηθήσω τον σύζυγό 

μου, να του προσφέρω κάτι στο οποίο να διοχετεύσει 
την ενέργειά του. Τα ζώα έχουν ανάγκη τους ανθρώπους.

Όταν ήμουν 60, βρέθηκα μπροστά 
σε μια πρόκληση. Τότε μπήκαν όλα 

τα κομμάτια στη θέση τους.

Δεν έχεις 
τα προσόντα, μην 
αγγίζεις τίποτα!

Ξανάρχισα σπουδές για να γίνω βοηθός νοσηλεύτρια. 
Με βοήθησε το Κέντρο Κοινωνικής Δράσης, καθώς δεν 
είχα εισοδήματα. Όταν είσαι 60, δεν δικαιούσαι επίδομα 

ανεργίας. Είναι ηλικία σύνταξης.

Πέρασα τις εξετάσεις και σύντομα με προσέλαβαν στον οίκο Les Orchidées. 
Είμαι ευχαριστημένη εκεί, νιώθω να έχω ανθίσει.

Έχουμε δικαίωμα στις σπουδές, 
ανεξαρτήτως ηλικίας. Πήρα την απόφαση 

να προχωρήσω στη ζωή μου.



Άδειο πορτοφόλι
Όταν άρχισα πάλι να σπουδάζω, σταμάτησα να εργάζομαι. 
Επομένως, δεν είχα εισόδημα. Βρήκα έναν φορέα που 
χρηματοδότησε μέρος των σπουδών μου. Αλλά αυτό δεν ήταν 
αρκετό. Κατόπιν πήγα στο Κέντρο Κοινωνικής Δράσης, όπου 
συνάντησα τη Βαλερί και τον Αζίζ. Με βοήθησαν. Η εμπλοκή 
του Ευρωπαϊκού Κοινωνικού Ταμείου σήμαινε ότι μπορούσα να 
ολοκληρώσω τις σπουδές μου. Όταν αμφιβάλλεις για τον εαυτό 
σου, πρέπει να παραμένεις δυνατή και να διατηρείς την ψυχραιμία 
σου. Πάντα βρίσκεις υποστήριξη για να ξεπεράσεις τις δυσκολίες. 
Απλώς, πρέπει να βρεις την κατάλληλη. Κανείς δεν είναι ποτέ 
εντελώς βαλτωμένος. Πρέπει να γνωρίζεις τον εαυτό σου και να 
αναγνωρίζεις ότι όλοι χρειαζόμαστε ο ένας τον άλλον.

Το δώρο 
του εαυτού σου

Π
ροορισμός  Ελέμ —

 Γαλλία

1313



Κατευθείαν στην καρδιά
Όταν με κάλεσαν από το Les Orchidées, δεν δίστασα καθόλου. Μου άρεσε από 
την πρώτη στιγμή. Όταν ξεκίνησα, οι άλλοι εκπλήσσονταν με την ηλικία μου. 
Με αποδέχτηκαν όμως πολύ γρήγορα. Πλέον είμαι ένα με το μέρος. Βρίσκομαι 
στο στοιχείο μου. Οι ένοικοι με έχουν συμπαθήσει πολύ, έχουν συμπαθήσει την 
προσωπικότητά μου. Μαζί τους έχω μια διασκεδαστική, χαλαρή σχέση. Είμαι 
αυθόρμητος και ζεστός χαρακτήρας. Οι ένοικοι συχνά μου λένε ότι προσθέτω 
ατμόσφαιρα ακόμη κι εκεί που δεν υπάρχει. Προσπαθώ να τους υποστηρίζω ηθικά. 
Και η καλοσύνη τους πάντα με αγγίζει κατευθείαν στην καρδιά.

Όχι, ευχαριστώ
Λατρεύω να προσφέρω στους άλλους. Πάντα λέω ότι είναι ευκολότερο να 
δίνεις παρά να παίρνεις. Όταν παίρνεις κάτι, πρέπει να λες «ευχαριστώ». Και 
δεν είμαι σίγουρη πώς να λέω «ευχαριστώ», επειδή κατά κανόνα νιώθω 
συναισθήματα δυσανάλογα με την πράξη του άλλου. Για μένα, λοιπόν, η 
προσφορά είναι πιο φυσική. Προσφέρω την καλή μου διάθεση, την ενέργεια 
και την αγάπη μου. Προσφέρω στους ανθρώπους που το χρειάζονται. Είτε 
βρίσκονται εδώ είτε αλλού. Μου αρέσει το άγγιγμα και η συναισθηματική 
επαφή με τους ανθρώπους. Τους τραγουδάω και παίζω μαζί τους. Τους 
κάνω να γελάνε και αυτό κάνει τη μέρα όλων μας καλύτερη. 

1414



Εμπειρία ζωής
Τα πάω καλά με τους ενοίκους, επειδή πρόκειται για απλούς 
ανθρώπους. Μπορώ να κάνω μαζί τους σοβαρές συζητήσεις, αν και 
συχνά καταλήγουμε να γελάμε. Οι πιο συγκρατημένοι επίσης ζητάνε 
τη βοήθειά μου κάθε τόσο, καθώς έχουμε σημεία επαφής λόγω της 
ηλικίας μου. Αυτά τα κοινά γνωρίσματα συνδέονται με τις εμπειρίες 
μου. Είχα μια ζωή με διάφορες εμπειρίες και ξέρω έστω κάτι τι για 
όλα. Οι νέοι δεν κατανοούν πάντα τους γεροντότερους. Εγώ μπορώ 
να αποδεχτώ ορισμένα πράγματα πιο εύκολα από κάποια που έχει μόλις 
τελειώσει τη σχολή. Οι δεξιότητές μου σε σχέση με τους ανθρώπους 
είναι καλύτερες. 

Με ορμή
Λατρεύω τη δουλειά μου. Θα συνεχίσω, όσο έχω κάτι να 
προσφέρω. Δεν πρόκειται να σταματήσω τώρα που τα πράγματα 
πάνε τόσο καλά. Ίσως, πάντως, πρέπει να θέτω κάποια όρια. Ακόμη 
έχω ένα σωρό σχέδια. Θέλω να μάθω τη νοηματική γλώσσα. Ήδη 
μιλάω αρκετά με τα χέρια μου… είναι μια αρχή! Θέλω να φροντίζω 
παιδιά… Θέλω να τελειώσω και τη δευτεροβάθμια εκπαίδευσή 
μου. Αυτό το έχω στο μυαλό μου εδώ και μια δεκαετία. Και θα 
ήθελα να μάθω αγγλικά και γερμανικά. Έχω αγοράσει βιβλία για 
να ξεκινήσω.

Π
ροορισμός  Ελέμ —

 Γαλλία

1515



ΝιΝιοούύκκι

Έργο: XtraVert, με τη διαχείριση της Real Ideas 
Organisation (RIO)
Δικαιούχοι: Νεαροί άνεργοι
Διάρκεια έργου: Ιούνιος-Αύγουστος 2009
Συνολικός προϋπολογισμός: 104 902 ευρώ
Συνεισφορά ΕΚΤ: 16 733 ευρώ
Συμμετέχοντες: 11
Χώρα: Ηνωμένο Βασίλειο
Οργανισμός: Real Ideas Organisation (RIO)
http://xtravert.realideas.org/



Προορισμός 

Νιούκι
http://ec.europa.eu/esf

Τζέιμς,
σχεδιαστής ραμπών σκέιτ

Π
ροορισμός  Ν

ιούκι —
 Η

νω
μένο Βασίλειο

17



Ακραία 
πάθη

Παραλία
Το Νιούκι είναι η πόλη όπου μεγάλωσα. Ζω εκεί με την 

κοπέλα μου. Εκεί είναι το σπίτι του πατέρα μου… Εκεί είναι 
και όλοι μου οι φίλοι και η οικογένειά μου. Είναι η πόλη των 
ακραίων σπορ… Όλο τον χρόνο, το κέντρο του Νιούκι είναι 
μια Μέκκα για τους λάτρεις του σερφ και του σκέιτ. Ακόμη 

και οι βιτρίνες είναι σχεδιασμένες με αυτούς υπόψη. Αγαπώ 
όλα τα υπαίθρια σπορ. Αλλά δεν μ’ αρέσει το κρύο… Έτσι 

κάνω σερφ μόνο το καλοκαίρι. Οι φίλοι μου, όμως, είναι πιο 
θαρραλέοι από μένα: κάνουν όλο τον χρόνο.

18



Στον αφρό του κύματος
Το σερφ με έκανε να αγαπήσω τα ταξίδια. Έχω κάνει σερφ σε 
εξωτικούς παραδείσους όπως η Ταϊλάνδη και η Ινδονησία… Είναι 
ένα άθλημα χωρίς γλωσσικά ή πολιτισμικά εμπόδια. Νομίζω 
ότι εκείνο που ενώνει τους σέρφερ απ’ όλο τον κόσμο είναι το 
αίσθημα της ελευθερίας που σου χαρίζει: όταν είσαι πάνω στη 
σανίδα, φεύγει όλη σου η ένταση. Ουσιαστικά είναι ένας τρόπος 
έκφρασης. Οι σχέσεις ανάμεσα στους σέρφερ είναι απλές και 
φυσικές, είτε είσαι ερασιτέχνης είτε πρωταθλητής.

Φίλοι για πάντα
Για μένα οι φίλοι σημαίνουν τα πάντα. Βγαίνουμε μαζί στις παμπ και στην 
παραλία, ακούμε μουσική και κάνουμε σερφ. Το καλοκαίρι έχει συχνά φεστιβάλ. 
Μου αρέσει επίσης να πηγαίνω για ψάρεμα με τους φίλους μου. Αλλά εκείνο 
που πραγματικά μας ενώνει είναι το πάθος μας για το σκέιτ. Είμαστε μια αληθινή 
κοινότητα σκέιτερ. Το σκέιτ δεν έχει όριο ηλικίας: όλοι κάνουν σκέιτ μαζί, στα 
ίδια πάρκα. Μέσω του σκέιτ έχω γνωρίσει πολλούς ανθρώπους και έχω κάνει 
καλούς φίλους.

Π
ροορισμός  Ν

ιούκι —
 Η

νω
μένο Βασίλειο

19



Είμαι 23 ετών. Είμαι ξυλουργός και μου αρέσουν τα ακραία σπορ 
όπως το σκέιτ, το σερφ και το σνόουμπορντ. Ζω και εργάζομαι 
στο Νιούκι, στο Ηνωμένο Βασίλειο. Είναι μια πόλη σέρφερ, τόσο 

το καλοκαίρι όσο και τον χειμώνα. Είμαι αρκετά τυχερός που 
η δουλειά μου συνδέεται άμεσα με το χόμπι μου: σχεδιάζω και 

κατασκευάζω ράμπες και πάρκα σκέιτ. Όλη μου η ζωή στρέφεται 
γύρω από το σκέιτ!



Ο μπαμπάς μου είχε πάθος για το σερφ και 
το μετέδωσε και σε μένα. Δεν έχω τίποτα άλλο να σου διδάξω, 

Τζέιμς! Εσύ ξέρεις ήδη τι κάνεις!

Ήμουν πολύ μικρός όταν πήρα το πρώτο μου σκέιτ. Έμαθα να το 
χρησιμοποιώ μόνος μου, στα πάρκα. Είναι κάτι που δεν μαθαίνεται σε σχολές.

Στο σκέιτ υπάρχει μια αίσθηση κατεπείγοντος. 
Είμαστε πάντα κολλημένοι στα σκέιτ μας, 

με αυτά ζούμε, με αυτά κοιμόμαστε.



Ωστόσο, δεν είναι μια απόλαυση χωρίς 
τίμημα. Έχω πάψει να μετράω τα σπασμένα 

κόκκαλα. Ένα πρωί έπειτα από πτώση, 
ξύπνησα στο νοσοκομείο.

Τζέιμς, αυτή τη φορά είναι σοβαρό. Οι γιατροί 
με προειδοποίησαν. Πρέπει να προσέχεις…

Το σκέιτ είναι σαν ιός. Δεν μπορείς να τον ξεφορτωθείς 
εύκολα. Δύο χρόνια αφότου αναγκάστηκα να τα παρατήσω, 

ξαναβρέθηκα στη σανίδα μου. Είναι επικίνδυνο άθλημα, αλλά 
πραγματικά εκτοξεύει την αδρεναλίνη σου!

Το σκέιτ με βοήθησε να συνεχίσω τις σπουδές μου. Δεν συγκεντρώνομαι εύκολα, επειδή είμαι δυσλεξικός. 
Το σκέιτ μετά τα μαθήματα με αναζωογονούσε.

Έκανα τουριστικές σπουδές, επειδή ήθελα να γνωρίσω τον κόσμο. 
Πάντα ταξίδευα πολύ, με την οικογένεια ή φίλους μου. 

Αλλά η σχολή δεν με τραβούσε. Ήταν υπερβολικά θεωρητική.

Το ξέρω… Αλλά 
ξέρεις κι εσύ πως 
ποτέ δεν θα τα 
παρατήσω…



Κατόπιν έμαθα μαγειρική, 
επειδή ήθελα να εργαστώ ως 
σεφ σε θέρετρο σνόουμπορντ. 

Εργάστηκα σε ένα μεγάλο 
ξενοδοχείο στο Νιούκι.

Φτιάξε μας κάτι καλό, 
εντάξει;

Ναι, έγινε, 
εσείς άντε να 
διασκεδάσετε, 
τεμπέληδες!

Λάτρευα τη μαγειρική. Αλλά το ωράριο δεν με βόλευε: 
ήμουν εγκλωβισμένος στην κουζίνα όλη μέρα, ενώ οι φίλοι 

μου έκαναν σερφ και σκέιτ. Έπειτα δούλεψα λίγο καιρό 
σε μπαρ και καταστήματα.

Ένιωθα λίγο χαμένος… χωρίς αληθινά προσόντα. Τότε ο μπαμπάς μού 
πρότεινε να του δώσω ένα χεράκι. Είχε αποφασίσει να κτίσει ένα ξύλινο 

σπίτι, ολομόναχος. Ήταν μια καινούρια εμπειρία για μένα… και μια 
ευκαιρία να μάθω περισσότερα για την ξυλουργική.

Έχεις υπόψη σου 
το πρόγραμμα XtraVert;

Ναι, θεία… Ακούγεται καλή 
ιδέα. Σκέιτ και ξυλουργική… 

όσα μου αρέσουν, μαζί!



Έτσι μπήκα στην ομάδα 
του XtraVert.

Σε μόλις τέσσερις μήνες μού έμαθαν 
όλα τα βασικά για την ξυλουργική.

Έμαθα να κατασκευάζω 
πάρκα και ράμπες.

Και, στο τέλος των μαθημάτων, ήθελαν να με προσλάβουν. Σήμερα κάνω αυτό που αγαπώ. Μαζί με 
τους φίλους μου. Όλα πάνε πρίμα για μένα!



Στην πίστα!

Π
ροορισμός Ν

ιούκι —
 Η

νω
μένο Βασίλειο

25



Η βιομηχανία ξύλου
Στην αρχή η ξυλουργική δεν με πολυενδιέφερε. Την έβρισκα βαρετή. 
Τώρα, όμως, την έχω δει με άλλο μάτι. Δεν έχει να κάνει απλώς 
με το να κόβεις και να συναρμολογείς κομμάτια ξύλου. Πάνω απ’ 
όλα, συνδέεται με τη σχεδίαση και τη δημιουργικότητα. Είναι επίσης 
θεμελιώδες να επιλέγεις τα σωστά είδη ξύλου, ανάλογα με τη χρήση 
για την οποία προορίζονται. Για ράμπες σκέιτ, παραδείγματος χάρη, 
χρησιμοποιούμε έναν ειδικό τύπο ξυλείας με πολλά στρώματα, που 
είναι συγχρόνως ευέλικτος και πολύ γερός.

Η σκυτάλη στον επόμενο
Οι νέοι που διδάσκω μού θυμίζουν τον εαυτό μου. Στις ερωτήσεις 
και τα λάθη τους βλέπω εμένα… Στην αρχή ποτέ δεν έχουν αρκετή 
αυτοπεποίθηση. Αλλά βελτιώνονται γρήγορα. Μερικοί επιλέγουν ακόμη 
και να συνεχίσουν στο πανεπιστήμιο. Τους διδάσκουμε τα βασικά της 
ξυλουργικής. Αρχίζουν φτιάχνοντας μια καρέκλα μόνοι τους, την οποία 
κατόπιν μπορούν να πάρουν σπίτι τους. Το γεγονός ότι είμαι μόνο λίγα 
χρόνια μεγαλύτερός τους είναι σημαντικό πλεονέκτημα. Μπορώ να τους πω 
«κοίτα, ήμουν στη θέση σου μόλις πριν από τρία χρόνια και τα κατάφερα: 
τώρα έχω πλήρη απασχόληση».

26



Εφαλτήριο
Ο Ματ, ο Τζακ κι εγώ έχουμε αληθινό πάθος με το σκέιτ. Ωστόσο, 
το να βρούμε δουλειά που να έχει σχέση με το σκέιτ έμοιαζε με 
ουτοπία. Μετά τα μαθήματα του XtraVert, οι δημιουργοί του έργου 
συνειδητοποίησαν ότι οι ράμπες του σκέιτ που κατασκευάζαμε ήταν 
δημοφιλείς, και ήταν ευκαιρία να μετατρέψουν τη δραστηριότητά 
τους σε επιχείρηση. Αυτό έγινε πριν από τριάμισι χρόνια. Μας 
προσέλαβαν. Ανταποκριθήκαμε στην πρόκληση με επιτυχία. Σήμερα 
πουλάμε τις ράμπες μας σε ολόκληρο το Ηνωμένο Βασίλειο, τόσο σε 
ιδιώτες όσο και σε κοινότητες. 

Δοκιμές από 
πρώτο χέρι

Το να κατασκευάζεις κάτι καινούριο είναι πάντα 
πολύ συναρπαστικό. Όταν ολοκληρώνουμε ένα 
έργο, δεν βλέπουμε την ώρα να ανεβούμε στα 
σκέιτ μας και να το δοκιμάσουμε οι ίδιοι στην 
πράξη. Η εμπειρία είναι πάντα διαφορετική: 
πάντα μια καινούρια αίσθηση. Το καλύτερο 
μέρος της δουλειάς μου μάλλον είναι αυτή η 
τελική δοκιμή: το σημείο όπου όλα τα μέλη της 
ομάδας πηδούν πάνω στις σανίδες τους και τα 
δίνουν όλα.

Νέα ζωή
Χωρίς το Ευρωπαϊκό Κοινωνικό Ταμείο, δεν έχω 
αμφιβολία ότι δεν θα ήμουν εδώ που βρίσκομαι 
σήμερα… Πιθανότατα δεν θα είχα σπουδάσει 
καν ξυλουργική. Όλοι όσοι συμμετείχαν στα 
πρώτα προγράμματα, συμπεριλαμβανομένων 
των συναδέλφων μου Ματ και Τζακ, κατάφεραν 
να πετύχουν κάτι στη ζωή τους. Το πρόγραμμα 
XtraVert άλλαξε πολλών τις ζωές. Πολλοί νεαροί 
αλλά και ενήλικες θέλουν να κάνουν κάτι στη ζωή 
τους, όμως ποτέ δεν τους δίνεται η ευκαιρία.

Π
ροορισμός  Ν

ιούκι —
 Η

νω
μένο Βασίλειο

27



Κόμπλεντς

Έργο: MYK4international
Δικαιούχοι: Νέοι Γερμανοί που εργάζονται σε γαλλικά ξενοδοχεία 
και εστιατόρια
Διάρκεια έργου: Μάιος 2009-Δεκέμβριος 2013
Συνολικός προϋπολογισμός: 2 044 717 ευρώ
Συνεισφορά ΕΚΤ: 1 208 532 ευρώ
Συμμετέχοντες: Σχεδιασμός για 125. Μέχρι σήμερα, 86.
Χώρα: Γερμανία
Οργανισμός: ΙΚΑΒ
http://www.ikab.de/portrait/index_en.html



Προορισμός Κόμπλεντς
http://ec.europa.eu/esf

Νάουρας 
& Εμπραχίμ,
μαθητευόμενοι σεφ

Π
ροορισμός  Κόμπλεντς —

 Γερμανία

29



Μια μεγάλη 
οικογένεια

Κατευθείαν 
στην ουσία

Μένω σε ένα διαμέρισμα τρία χιλιόμετρα από το 
Κόμπλεντς. Εδώ και δύο χρόνια έχω γερμανική 

υπηκοότητα, αλλά ακόμη δεν νιώθω εντελώς Γερμανίδα. 
Όταν με ρωτούν από πού είμαι, πάντα μου έρχεται 
ενστικτωδώς να απαντήσω «Ιράκ». Αλλά αυτό είναι 

περισσότερο συναισθηματικό ζήτημα, αφού μου αρέσει 
πολύ η ζωή στη Γερμανία. Μιλάω γερμανικά, όπως και 

οι φίλοι μου. Εκτιμώ όλα όσα έχει κάνει για μένα η χώρα 
που με υποδέχτηκε. Όταν παίζει η γερμανική εθνική 

ομάδα ποδοσφαίρου, είμαι η πιο ένθερμη οπαδός της.

30



Ακολουθώντας το ρεύμα
Όταν έχει λιακάδα, λατρεύω να περνώ τα διαλείμματά μου καθισμένη στην όχθη 
του Ρήνου ή του Μοζέλα και, μαζί με τον φίλο και συνάδελφό μου Εμπραχίμ, 
να πηγαίνω για ένα ποτήρι κρασί και φαγητό. Η εργασία μου απαιτεί πολλή 
ενέργεια. Πάντα, ωστόσο, βρίσκω τον χρόνο να μαγειρεύω τα βράδια για τον 
εαυτό μου. Φτιάχνω απλά πιάτα, αν και έχω υψηλές απαιτήσεις όσον αφορά την 
προετοιμασία και τα υλικά. Απολαμβάνω να δοκιμάζω νέους συνδυασμούς για 
σάλτσες και σούπες.

Ψάρεμα σε γλυκά νερά
Σήμερα νιώθω εντελώς Γερμανός και πλήρως ενσωματωμένος 
στην κοινωνία. Ο δρόμος ήταν μακρύς: δώδεκα χρόνια! Λόγω 
δουλειάς, δεν έχω πολύ χρόνο για τα χόμπι μου, αλλά λατρεύω 
να ψαρεύω στις όχθες κάποιας λίμνης ή του Ρήνου. Μερικές 
φορές παίζω κιθάρα. Τα βράδια μετά τη δουλειά συχνά βγαίνω 
με συναδέλφους για ποτό και χαλάρωση. Είμαστε σαν μια μεγάλη 
οικογένεια.

Π
ροορισμός  Κόμπλεντς —

 Γερμανία

31



Με λένε Νάουρας. Είμαι 26 ετών. Έφυγα από τη Βαγδάτη 
με τους γονείς, τους δύο αδελφούς και την αδελφή 

μου, στα επτά μου χρόνια. Εκπαιδεύομαι στο Κόμπλεντς 
ως σεφ. Ειδικεύομαι στα επιδόρπια. Η μαγειρική 

είναι το διαβατήριό μου για τον κόσμο. Θα ήθελα να 
ολοκληρώσω την εκπαίδευσή μου στην Ελβετία, αλλά και 
να επισκεφθώ την Ασία και να δω πώς λειτουργούν εκεί. 
Θα ήθελα κάποια μέρα να έχω δικό μου εστιατόριο, στην 

Ισπανία. Εκεί, τα λαχανικά έχουν άλλη γεύση.

Με λένε Εμπραχίμ. Έφυγα από το Ιράν όταν ήμουν δεκαεπτά, 
ενώ υπηρετούσα τη στρατιωτική μου θητεία. Η μητέρα μου με 

βοήθησε να διαφύγω. Δουλεύω μαζί με τη Νάουρας: είμαστε και 
οι δύο στο στάδιο της εκπαίδευσης. Η γαστρονομία δεν είναι για 
μένα ένα απλό ενδιαφέρον. Είναι η ζωή μου. Όταν αναλογίζομαι 

τι έχω πετύχει, είμαι περήφανος για όσα έχω καταφέρει 
μέχρι σήμερα.



Οι αναμνήσεις μου από την πατρίδα συνδέονται 
με τον πόλεμο. Η γειτονιά της Βαγδάτης όπου 

ζούσαμε βομβαρδίστηκε. Ζήσαμε για πέντε χρόνια 
στην Ιορδανία. Ήμασταν πολιτικοί πρόσφυγες. 

Έμεινα εκεί μέχρι τα δεκατρία μου.

Οι γονείς μου πάντα αγαπούσαν τη μαγειρική. Σπάνια μαγειρεύω γι’ 
αυτούς γιατί είναι καλύτεροι από μένα! Έμαθα πολλά παρακολουθώντας 

τον πατέρα μου. Μαγειρεύει πολύ υγιεινά πιάτα. Σ’ αυτόν οφείλω 
την επιθυμία να ασχοληθώ επαγγελματικά με τη μαγειρική.

Μπορείς να κόψεις 
τις πιπεριές, 
Νάουρας.

Όταν πρωτοήρθα στη Γερμανία, η ζωή δεν ήταν 
εύκολη. Είχα φανταστεί μια μουντή και βαρετή χώρα. 

Μου έλειπε ο ήλιος και έπρεπε να μάθω τη γλώσσα και 
να γράφω από τα αριστερά προς τα δεξιά.

Στο σχολείο, τα άλλα παιδιά με κορόιδευαν, 
επειδή δεν μιλούσα καλά τα γερμανικά. 
Ήμουν όμως καλή στα καλλιτεχνικά και 

τη γεωγραφία. Κι αυτό έκανε τους 
συμμαθητές μου να ζηλεύουν.

Το σκίτσο 
σου είναι 

χάλια!



Στα δεκαπέντε μου εργάστηκα ως μπαργούμαν: 
χρειαζόμουν χρήματα. Ορίστε 

οι μπίρες σας!

Η ευκαιρία να εκπαιδευτώ ως σεφ προέκυψε 
χάρη στο κέντρο εύρεσης εργασίας.

Είχα αμφιβολίες. Φαινόταν υπερβολικά καλό για να είναι αληθινό. Έτσι… 
έκανα πρακτική άσκηση στο Μπορντό για λίγες εβδομάδες. 

Ήταν μια εμπειρία που λάτρεψα.

Χτύπα τα αβγά 
ώσπου να 

κάνουν 
βουναλάκια, 
Νάουρας.

Εδώ και δύο χρόνια έχω γερμανικό διαβατήριο… Η ομάδα της κουζίνας 
είναι σαν μια οικογένεια. Όλοι με έχουν αποδεχτεί, αν και πρόκειται για 
ανδροκρατούμενο περιβάλλον. Όλοι συμφωνούν στο πόσο καλό είναι 

το κέικ σοκολάτας μου. Αλλά η συνταγή είναι μυστικό!



Δεν ήθελα να πεθάνω στον πόλεμο. Διέσχισα Τουρκία, Βοσνία-
Ερζεγοβίνη, Κροατία και Σλοβενία πεζός… 

Το ταξίδι μου κράτησε είκοσι μία ημέρες. Στην Ιταλία συνάντησα 
τον αδερφό μου, που με έφερε οδικώς στη Γερμανία.

Δεν είχαμε ειδωθεί για πέντε χρόνια. Έτσι, δεν 
τον αναγνώρισα αμέσως. Όταν μπήκα στο αμάξι του, 
αποκοιμήθηκα αμέσως. Είχα μέρες να κλείσω μάτι.

Οι πρώτες μέρες στη Γερμανία ήταν σκληρές. Έπρεπε να αρχίσω από 
το μηδέν. Δεν είχα απολύτως τίποτα. Έπρεπε να περιμένω αρκετά 

χρόνια για την άδεια εργασίας μου. 
Ούτε να σπουδάσω είχα δικαίωμα.

Λυπάμαι. Δεν 
έχω δουλειά να 

σου δώσω.

Η συνέντευξή μου στο κέντρο εύρεσης εργασίας ήταν ένα σοκ, 
με την καλή έννοια. Η στιγμή που έγινε το κλικ ήρθε στη διάρκεια 

μιας πρακτικής άσκησης στη Γαλλία, στο Μπορντό.



Ξαφνικά αντιλήφθηκα ότι είχα βρει τον δρόμο μου. 
Ήμουν σίγουρος. Ήμουν περήφανος. 

Θα γινόμουν πρότυπο για τον γιο μου, που είχε γεννηθεί στη Γερμανία.

Θα σου 
κόψω τα 

κρεμμύδια.

Ευχαριστώ, 
Νάουρας.

Σήμερα η ζωή μου είναι εδώ, αν και η καρδιά μου βρίσκεται 
ακόμη στο Ιράν. Είχα πολύ ευτυχισμένα παιδικά χρόνια. 

Έχω καλές αναμνήσεις από την πατρίδα μου. 
Ο πατέρας μου ζει ακόμη εκεί.

Πήγα στο Ιράν πριν από λίγα χρόνια. Η κυβέρνηση είχε πάψει να με αναζητά. Θα 
επιστρέψω, σίγουρα… Και μπορεί να ανοίξω κι ένα ξενοδοχείο εκεί, γιατί όχι;

Καλά τα 
κατάφερες, 

γιε μου.

Αλλά προς το παρόν εστιάζω στην εκπαίδευσή μου. Θέλω να ταξιδέψω στην Ασία 
(στην Κίνα ή την Ιαπωνία) και να μάθω νέα πράγματα. Λατρεύω τα σχήματα που 
δίνουν σε φρούτα και λαχανικά, καθώς και τον τρόπο που μαγειρεύουν τα ψάρια 

και τα όστρακα. Ακόμη έχω πολλά να μάθω.



Γεύσεις 
και χρώματα

Π
ροορισμός  Κόμπλεντς —

 Γερμανία

3737



Οι προτάσεις του σεφ
Η εργασία μου αρχίζει στις οκτώ, με τη συνάντηση της 
ομάδας στην κουζίνα. Μιλάμε για το πρόγραμμα και τις 
συνταγές της μέρας… και μοιράζουμε τις δουλειές.  
Κατά κανόνα είμαστε τρεις: ένας αναλαμβάνει τα 
ορεκτικά, ένας τα κυρίως πιάτα και τα συνοδευτικά, και 
ένας τα επιδόρπια. Εγώ προτιμώ να φτιάχνω τα κυρίως 
ή τα επιδόρπια.

Grand cru
Το κέντρο εύρεσης εργασίας και το Ευρωπαϊκό Κοινωνικό Ταμείο μού 
έδωσαν τη δυνατότητα να εκπαιδευτώ. Έμοιαζε σχεδόν υπερβολικά καλό 
για να είναι αληθινό. Είχα αμφιβολίες. Η πρακτική άσκηση στη Γαλλία, στο 
Μπορντό, μου δίδαξε πολλά. Έμαθα ορισμένους τρόπους δουλειάς, καθώς 
και να δοκιμάζω διαφορετικές προσεγγίσεις στη μαγειρική. Πάντα μου 
άρεσε να ψήνω στο φούρνο και να φτιάχνω επιδόρπια. Αλλά το πρόγραμμα 
μού επέτρεψε να μάθω ότι υπάρχουν πολλά ακόμη πράγματα που 
με ενδιαφέρουν στην κουζίνα. 

Η σχεδίαση 
του πιάτου

Όποτε ετοιμάζω ένα υλικό, σκέφτομαι τη γεύση 
του και τρόπους να το αξιοποιήσω σε μια συνταγή. 
Λατρεύω να παρατηρώ διακριτικά την αντίδραση των 
πελατών όταν γεύονται τα πιάτα μου, ειδικά όταν 
έχω φτιάξει κάτι καινούριο ή ασυνήθιστο. Προσέχω 
ακόμη τη γενική εμφάνιση των πιάτων μου. Είμαι 
πραγματικά τελειομανής. Προσπαθώ να ενθαρρύνω 
τους συναδέλφους μου να κάνουν το ίδιο.

38



Πειραματική μαγειρική
Αυτό που μου αρέσει περισσότερο στην εκπαίδευσή μου είναι η 
εμπιστοσύνη που μου δείχνουν οι άλλοι: πίστεψαν στις ικανότητές μου. 
Και η μεγαλύτερη ικανοποίηση, όταν πειραματίζομαι με νέα πράγματα 
στην κουζίνα, με νέους συνδυασμούς γεύσεων, είναι όταν οι πελάτες 
απολαμβάνουν τις δημιουργίες μου. Λατρεύω να φτιάχνω ιδιαίτερα 
πιάτα από το μηδέν και να εντυπωσιάζω τους πελάτες.

Γεμάτος ζωή
Το έργο MYK4international μού άλλαξε τη ζωή. Το θεωρώ 
εξαιρετικό που η Ευρώπη στηρίζει τους νέους της με μια τέτοια 
ευκαιρία εκπαίδευσης. Σήμερα νιώθω πραγματικά να ξεχειλίζω από 
ζωή, λατρεύω τη δουλειά μου. Αισθάνομαι χρήσιμος. Έχω εξελιχθεί 
με θετικό τρόπο. Όταν είμαι στην κουζίνα, νιώθω σαν στο σπίτι μου.

Π
ροορισμός  Κόμπλεντς —

 Γερμανία

39



Λούμπλιν

Έργο: Initiative is a woman IV
Δικαιούχοι: Γυναίκες που επιθυμούν να δημιουργήσουν 
και να διευθύνουν μικρή επιχείρηση
Διάρκεια έργου: Ιανουάριος 2011-Αύγουστος 2012
Συνολικός προϋπολογισμός: 2 951 186 ζλότι
Συνεισφορά ΕΚΤ: 2 508 508 ζλότι
Συμμετέχοντες: 72
Χώρα: Πολωνία
Οργανισμός: Fundacja Uniwersytetu Marii Curie-Skłodowskiej 
http://www.fundacja.umcs.lublin.pl/



Προορισμός Λούμπλιν
http://ec.europa.eu/esf

Άννα,
ιδιοκτήτρια βρεφικού σταθμού

Π
ροορισμός  Λούμπλιν —

 Π
ολω

νία

41



Μυστικός κήπος

Μια πνοή 
φρέσκου αέρα

Είμαι 25 ετών. Ζω με τους γονείς μου σε ένα χωριό λίγο 
έξω από το Λούμπλιν. Παλαιότερα προσπάθησα να μείνω 
με τον αδελφό μου και τους συμφοιτητές του στην πόλη, 
αλλά σύντομα συνειδητοποίησα ότι ήμουν πολύ μεγάλη 
για κάτι τέτοιο. Η φοιτητική ζωή και τα ολονύχτια πάρτι 
δεν συμβαδίζουν με τις απαιτήσεις της καριέρας. Αλλά 

ούτε την εξοχή αντέχω για πολύ. Άρα κάνω το αντίθετο 
από τους περισσότερους: περνάω τα Σαββατοκύριακα 

στην πόλη.

4242



Άκρα αντίθετα
Είμαι διχασμένη προσωπικότητα. Από τη μία είμαι πολύ οργανωτική, 
συγκροτημένη και υπεύθυνη: μου αρέσει να μπορώ να ελέγχω τα πάντα. Άρα 
έχω ανάγκη να εξισορροπώ αυτή τη σοβαρή πλευρά της προσωπικότητάς μου 
με κάποιες άλλες δραστηριότητες. Έτσι εξηγείται το ενδιαφέρον μου για τα 
ακραία σπορ: η ισορροπία μου χρειάζεται αδρεναλίνη. Ονειρεύομαι την εμπειρία 
του κάιτ σέρφινγκ και της πτώσης με αλεξίπτωτο. Επίσης τις περισσότερες μέρες 
κάνω τρέξιμο. Μου αρέσει πολύ το τζόγκινγκ.

Πάθος με τα ταξίδια
Έχω πολλούς φίλους στη Βαρσοβία. Μου αρέσει να «εξαφανίζομαι» 
πού και πού για να τους δω. Πάμε σε υπαίθριες συναυλίες και 
φεστιβάλ, και ακούμε ροκ μουσική. Καθώς είμαι αφεντικό του 
εαυτού μου, οργανώνω τον χρόνο μου όπως μου αρέσει. Επίσης 
κάνω ταξίδια στο εξωτερικό. Έχω πάει πέντε φορές στην Ιταλία, τις 
τρεις στη Ρώμη. Λατρεύω την Ιταλία. Την ερωτική μου σχέση με τη 
χώρα την οφείλω σε έναν από τους καθηγητές μου. Έμαθα ιταλικά 
και τα μιλάω άνετα.

Π
ροορισμός  Λούμπλιν —

 Π
ολω

νία

43



Είμαι 25 ετών. Διευθύνω έναν βρεφικό σταθμό που 
δημιούργησα στα προάστια του Λούμπλιν. Σπούδασα νομικά, και 
δεν περίμενα να καταλήξω στη συγκεκριμένη δραστηριότητα. 

Ωστόσο, ενώ εργαζόμουν ως βοηθός σε ένα κέντρο ημερήσιας 
φροντίδας για παιδιά κατά τη διάρκεια των σπουδών μου, 

συνειδητοποίησα ότι ήμουν γεννημένη για αυτή τη δουλειά: 
τη λατρεύω. Νιώθω πλήρης και ελεύθερη, και αγαπώ 

την καθημερινή επαφή με παιδιά.



Δεν έχω συγκεκριμένες αναμνήσεις από την παιδική ηλικία μου… 
Αλλά, σύμφωνα με τους γονείς μου, ήμουν ένα πολύ θορυβώδες και ευαίσθητο κοριτσάκι, 

που πάντα επιζητούσε να βρίσκεται στο επίκεντρο της προσοχής…
Ευτυχώς, ξανά σύμφωνα 

με τους γονείς μου, 
στο τέλος ηρεμούσα…

Στην οικογένειά μου, οι γονείς, οι παππούδες και οι γιαγιάδες μου ήταν δάσκαλοι και 
καθηγητές. Η φροντίδα παιδιών πρέπει να είναι στα γονίδιά μας…

Θα σου φτιάξω κάτι να 
τσιμπήσεις… Πήγαινε 

να διαβάσεις τα 
μαθήματά σου.

Γι’ αυτόν τον λόγο, δεν πίστευα ότι θα ακολουθούσα 
τον δικό τους δρόμο, ή έστω κάτι σχετικό με φροντίδα 

παιδιών. Δεν είχα εμπειρία στο συγκεκριμένο πεδίο. 
Απλώς είχα κάνει λίγο μπέιμπι-σίτινγκ ως έφηβη: πρόσεχα 

τα ξαδέλφια μου.

Θα σας πω ένα 
παραμύθι… Αλλά 

μετά θα κλείσουμε 
το φως, εντάξει;



Έχεις σκεφτεί τι θα γίνεις όταν 
μεγαλώσεις, Άννα; Είναι καιρός να 

το κάνεις… Ναι, θα 
γίνω 

δικηγόρος!

Οι γονείς μου ήταν πολύ χαρούμενοι με την επιλογή μου… 
εννοείται! Με ενθάρρυναν να ακολουθήσω αυτόν τον δρόμο.

Τότε όμως έκανα την επανάστασή μου. Ενώ οι γονείς μου ήταν ευτυχείς 
με τα νομικά, εγώ έκανα στροφή 180 μοιρών και τους ανακοίνωσα 

ότι θα σπούδαζα ισλαμική τέχνη.

Η μητέρα μου αντέδρασε 
έξυπνα. Ήξερε πόσο 

πεισματάρα ήμουν, έτσι με 
άφησε να αποφασίσω μόνη 

μου… Τελικά, λοιπόν, 
γράφτηκα στη Νομική.



Ήμουν πολύ επιμελής στις σπουδές μου… 
Το μέλλον μου ως δικηγόρος είχε προδιαγραφεί. Και τότε, κάτι συνέβη: με προσέλαβαν ως βοηθό 

σε βρεφονηπιακό σταθμό…

Μου άρεσε τόσο πολύ, ώστε αποφάσισα να προγραμματίσω 
τα μαθήματά μου ανάλογα με το ωράριο εργασίας μου.

Το τελευταίο έτος, όμως, αυτό ήταν πολύ 
δύσκολο. Αναγκάστηκα να παρατήσω 
τη δουλειά, για να συγκεντρωθώ στις 
σπουδές μου. Ήταν πολύ στενάχωρο.



Πήρα το πτυχίο της Νομικής. Δεν ήθελα όλες αυτές οι γνώσεις να πάνε στράφι. 
Αφού έψαξα κάπως την κατάσταση, άρχισα να αναζητώ κάποιον χώρο εκτός Λούμπλιν, 

επειδή στην πόλη υπήρχαν ήδη αρκετοί ιδιωτικοί βρεφικοί σταθμοί. 

Όλα αυτά τα έκανα κρυφά. Δεν ήθελα να μιλήσω στους γονείς 
μου για την απόφασή μου, ώσπου να είναι όλα έτοιμα.

Ο προϋπολογισμός μου δεν μου επέτρεπε να ανακαινίσω το κτίριο και να 
αγοράσω όλο τον αναγκαίο εξοπλισμό. Έτσι ήρθα σε επαφή με έναν φορέα 
που συγχρηματοδοτείται από το ΕΚΤ, ο οποίος με βοήθησε οικονομικά και 

με κατάρτισε σε τομείς στους οποίους δεν είχα αρκετές γνώσεις. 

Επένδυσα πολύ χρόνο σε αυτό το σχέδιο… Αλλά μου έφερε τόση χαρά, που δεν το μετανιώνω 
καθόλου. Όταν συγκρίνω τον τρόπο ζωής μου με εκείνον των πρώην συμφοιτητών μου, 

διαπιστώνω ότι η ζωή μου έχει λιγότερο άγχος και περισσότερες ανταμοιβές. 
Τα παιδιά σού δίνουν θετική ενέργεια κάθε μέρα, όλη μέρα!

Τα μαθήματα 
καλύπτουν επίσης 

το μάρκετινγκ, 
τη διαφήμιση και 
την οικονομική 
διαχείριση του 

έργου σας.



Παιδική ψυχή

Π
ροορισμός Λούμπλιν —

 Π
ολω

νία

49



Ο σωστός 
τρόπος

Το μεγαλύτερο μέρος της δουλειάς 
μου συνδέεται με τις αρμοδιότητές 
της διευθύντριας: διοίκηση, ασφάλιση, 
συμβάσεις… Είμαι σε στενή επαφή 
με τους γονείς, φυσικά, αλλά και 
τους υπαλλήλους μου. Με αυτόν τον 
τρόπο μπορούν να μου μιλάνε για ό,τι 
χρειάζονται οι ίδιοι ή ο σταθμός. Αυτή 
τη στιγμή είμαστε υπερπλήρεις. Άνοιξα 
τον σταθμό εδώ και λίγο περισσότερο 
από δύο χρόνια, και θα ήθελα πολύ να 
επεκτείνω τις εγκαταστάσεις, επειδή 
έχω παιδιά σε λίστα αναμονής.

Πολύτιμες  
στιγμές

Το αγαπημένο μου κομμάτι της μέρας είναι 
όταν κάνω διάλειμμα και περνώ χρόνο με τα 
παιδιά στην αίθουσά τους. Αυτό απολαμβάνω 
περισσότερο κάθε μέρα. Κάθομαι και παίζω μαζί 
τους. Και, ξαφνικά, οι ανησυχίες μου δείχνουν 
εντελώς ασήμαντες και τα προβλήματά μου 
ξεθωριάζουν. Όταν παρακολουθώ τα παιδιά και 
μοιράζομαι τον κόσμο τους, πάντα χαμογελάω. 
Αυτή είναι η μαγεία της παιδικής ηλικίας.

Μια υπεύθυνη γυναίκα
Είναι τεράστια ικανοποίηση για μένα που κατάφερα να δημιουργήσω έναν χώρο 
που ανταποκρίνεται σε μια πραγματική ανάγκη της περιοχής. Πάντως, ένιωθα πολύ 
άγχος όταν, για πρώτη φορά στη ζωή μου, πλήρωσα τους μισθούς των υπαλλήλων 
μου. Συνειδητοποίησα, εντελώς ξαφνικά, ότι η οικονομική ασφάλεια των τριών 
συνεργατών μου εξαρτάται από μένα. Είναι βαρύ φορτίο. Όμως, την ίδια στιγμή μού 
δίνει το κίνητρο να βελτιώνω διαρκώς τα πράγματα.

50



Ελευθερία επιλογής
Ποτέ δεν μετάνιωσα που δεν έγινα δικηγόρος. Το Λούμπλιν είναι μικρή 
πόλη και έχει δύο πανεπιστήμια με τμήμα νομικής, επομένως δύσκολα 
βρίσκεις δουλειά στον τομέα αυτόν χωρίς να φύγεις από την περιοχή. 
Πολλοί δοκιμάζουν την τύχη τους στη Βαρσοβία. Υπάρχει πολύς 
ανταγωνισμός για να βρεις δουλειά. Χρειαζόμουν πιο χαλαρή, λιγότερο 
αγχωτική δουλειά. Όταν βλέπω το άγχος που βιώνουν οι φίλοι μου 
από το πανεπιστήμιο, λέω στον εαυτό μου πόσο τυχερή είμαι που 
αντλώ ικανοποίηση από αυτό που κάνω.

Πολυμήχανο πνεύμα
Στο ίδρυμα «Initiative is a woman», που στηρίζεται από το 
Ευρωπαϊκό Κοινωνικό Ταμείο, και το οποίο με βοήθησε να 
χρηματοδοτήσω το έργο μου, είχα την ευκαιρία να γνωρίσω 
πολλές γυναίκες, δραστήριες και ανεξάρτητες σαν εμένα, που 
έχουν δημιουργήσει τη δική τους εταιρεία. Μείναμε σε επαφή και 
στηρίζουμε πραγματικά η μία την άλλη. Συναντιόμαστε τακτικά 
για να συζητήσουμε τις εμπειρίες μας, και μας αρέσει να περνάμε 
χρόνο μαζί σε ένα σαλόνι ομορφιάς που άνοιξε μια φίλη μας. 
Βοηθάμε πολύ η μία την άλλη.

Π
ροορισμός  Λούμπλιν —

 Π
ολω

νία

51



Βίλνιους

Έργο: «Towards Work» — Ανάπτυξη υπηρεσιών 
διαμεσολάβησης για την πρόσληψη ατόμων 
με ακουστικές αναπηρίες
Δικαιούχοι: Άτομα με ακουστικές αναπηρίες
Διάρκεια έργου: Μάρτιος 2009-Δεκέμβριος 2012
Συνολικός προϋπολογισμός: 891 055 ευρώ
Συνεισφορά ΕΚΤ: 891 055 ευρώ
Συμμετέχοντες: 665
Χώρα: Λιθουανία
Οργανισμός: Lithuanian Deaf Community (Λιθουανική 
Κοινότητα Κωφών)
http://www.lkd.lt/



Προορισμός Βίλνιους

Γιολάντα,
ράπτρια

http://ec.europa.eu/esf

Π
ροορισμός  Βίλνιους —

 Λιθουανία

53



Στην κορυφή
Ζω στο Βίλνιους με τον πατέρα και τη μητέρα μου, 
στη συνοικία του πύργου της τηλεόρασης. Μερικές 

φορές ανεβαίνω μέχρι την κορυφή. Μου αρέσει, επειδή 
από εκεί μπορώ να δω ολόκληρη την πόλη. Στο σπίτι 
νιώθω ελεύθερη: έχω το δικό μου δωμάτιο και είμαι 

ανεξάρτητη. Έχω έναν αδελφό, αλλά εκείνος ζει σε 
δικό του σπίτι, με την οικογένειά του. Έχει δύο παιδιά. Ο 
πατέρας και ο αδελφός μου δεν καταλαβαίνουν καλά τη 

νοηματική γλώσσα. Η μητέρα μου, όμως, τη χειρίζεται 
καλά. Περνάμε πολύ χρόνο μαζί, καθώς δεν εργάζεται.

Διάλογος

54



Δεσμοί
Έχω στενό δεσμό με τη μητέρα μου. Δύσκολα μιλάω για ορισμένα θέματα, 
εξαιτίας του εμποδίου της επικοινωνίας. Ο διάλογος είναι ευκολότερος με 
τις κωφές φίλες μου. Η μητέρα μου μερικές φορές με αντιμετωπίζει σαν 
παιδί, νομίζοντας ότι με προστατεύει. Ξεχνάει ότι είμαι ενήλικας. Κάποιες 
φορές ασκεί έλεγχο στις σχέσεις μου. Φοβάται μην πιάσω φιλίες με λάθος 
ανθρώπους. Αυτό έχει κατά καιρούς δημιουργήσει ένταση ανάμεσά μας… 
Αλλά δεν κρατάει για πολύ. Γρήγορα τα ξαναβρίσκουμε.

Στιγμιότυπα
Είμαι πολύ κοινωνική. Έχω πολλές φίλες με κώφωση. Οι άνθρωποι 
με κώφωση αποτελούν κοινότητα. Στο δρόμο «μιλάμε» πολύ γρήγορα 
μεταξύ μας. Επίσης κάνω τσατ με τις φίλες μου στο διαδίκτυο. 
Όταν συναντιόμαστε στην πόλη, παίρνω μαζί μου τον σκύλο μου. 
Λατρεύουμε να τον βλέπουμε να παίζει. Συνήθως δίνουμε ραντεβού 
στην πλατεία μπροστά από τον καθεδρικό ναό. Πάντα παίρνω πολλές 
φωτογραφίες. Το ίδιο κι όταν ταξιδεύω. Η μητέρα μου με ενθαρρύνει 
να εκμεταλλεύομαι τις ευκαιρίες που μου δίνονται. Συμμετείχα σε όλες 
τις εκδρομές που οργάνωσε το σχολείο, και έχω ήδη ταξιδέψει στη 
Ρωσία, τη Λευκορωσία και την Πολωνία.

Π
ροορισμός  Βίλνιους —

 Λιθουανία

55



Με λένε Γιολάντα. Είμαι 25 ετών, ράπτρια. Εργάζομαι 
για μια διάσημη σχεδιάστρια στο Βίλνιους, με δική της 
φίρμα. Είμαι αρμόδια για τα εκκλησιαστικά ενδύματα. 

Είμαι κωφάλαλη. Ήμουν τριών ετών όταν οι 
γιατροί εντόπισαν την αναπηρία μου. Με περιβάλλει 

η οικογένειά μου και αγαπώ τη δουλειά μου. Δεν 
θα άλλαζα τα πράγματα για τίποτα στον κόσμο.



Όταν ήμουν πολύ μικρή, η μητέρα μου με πήγε σε διάφορα νοσοκομεία για εξετάσεις. Όταν 
διαπίστωσαν ότι έχω κώφωση, ήταν μεγάλο σοκ για την οικογένεια.

Η μητέρα μου μού έλεγε ότι, εκείνη την εποχή, οι άνθρωποι ήταν 
πολύ στενόμυαλοι. Αντιμετώπιζαν την κώφωση με φόβο. Οι γιατροί 
προσπάθησαν να ρίξουν κάπου το φταίξιμο για την αναπηρία μου. 

Είπαν ότι ευθυνόταν η μητέρα μου.

Η μητέρα μου πήρε κατάκαρδα τις παράλογες 
κατηγορίες τους. Δεν ήξερε πώς να αντιδράσει. 

Έχυσε πολλά δάκρυα.



Οι αντιλήψεις έχουν κάπως αλλάξει. Αλλά σήμερα η μητέρα μου είναι πιο 
δυνατή. Έχει ξεπεράσει αυτά που έλεγαν οι γιατροί.

Έμαθε τη νοηματική γλώσσα για να επικοινωνεί μαζί μου. 
Δεν τη χειρίζεται τέλεια: έχουμε δική μας γλώσσα. Δεν τρέφαμε πολλές ελπίδες ότι κάποτε θα είχα «κανονική» δουλειά… Η κοινωνία δεν είναι πολύ ανοικτή στις 

αναπηρίες. Σπάνια μπορούμε να βρούμε μια δουλειά που 
να μας ανταμείβει και να μας αρέσει.

Αλλά εγώ στάθηκα τυχερή.



Πάντα μου άρεσε το ράψιμο και το κέντημα. Για αυτόν 
τον λόγο, η μητέρα μου με έγραψε σε μια σχολή, αφού 

συνεννοήθηκε με κάποια από το κέντρο κατάρτισης.

Στη σχολή πραγματικά βρήκα τον δρόμο μου. 
Στο τρίτο έτος, η καθηγήτριά μου, που γνώριζε 

την Ντάιβα, μου πρότεινε να πάω εκεί για άσκηση.

Ήταν μεγάλη ευκαιρία, αλλά μου προκαλούσε δέος. 
Ακόμη δεν είχα ιδιαίτερη αυτοπεποίθηση.

Στην αρχή, δεν μπορούσα να εργαστώ μόνη μου. 
Έπρεπε να με συνοδεύει η μητέρα μου. Η πόλη 

με τρόμαζε. Ένιωθα χαμένη.



Αλλά, στο τέλος, στάθηκα στα πόδια μου 
και έγινα πιο ανεξάρτητη. Κι όταν ολοκληρώθηκε η άσκηση, η καθηγήτριά μου ρώτησε την Ντάιβα αν θα ήθελε να με προσλάβει δοκιμαστικά.

Η Ντάιβα δέχτηκε, και η ζωή μου μπήκε σε μια νέα φάση. 
Αν και στο ξεκίνημα ίσως ήμουν λίγο αργή, συνήθισα. 
Τώρα έχουμε συμπληρώσει δύο χρόνια συνεργασίας.

Είμαι το μόνο άτομο με κώφωση στο εργαστήριο, αλλά οι συνάδελφοί μου κι εγώ 
«καταλαβαινόμαστε» πολύ καλά, από κάθε άποψη. Είναι σημαντικό να νιώθω χρήσιμη 

στην κοινωνία. Σέβονται τη διαφορετικότητά μου και τα μικρά μου ελαττώματα. 
Κατά τη γνώμη μου, μόνο αυτό έχει σημασία.



Πρώιμη κλίση
Μου άρεσε πολύ το κέντημα ήδη από το γυμνάσιο. 
Έπαιρνα πολλές φωτογραφίες και προσπαθούσα να τις 
αποτυπώσω στα κεντήματά μου. Με αναπηρία σαν τη 
δική μου δεν είναι εύκολο να βρεις τη θέση σου στην 
κοινωνία. Είμαι τυχερή που κάνω αυτό που αγαπώ: κάτι 
που, στην αρχή, ήταν ένα χόμπι. Το κέντρο κατάρτισης και 
το Ευρωπαϊκό Κοινωνικό Ταμείο μού επέτρεψαν να βρω 
μια δουλειά που αγαπώ. Είναι τέλεια για μένα… 
Είμαι ευτυχισμένη εδώ.

Επιδέξια δάχτυλα

6161

Π
ροορισμός Βίλνιους —

 Λιθουανία



Παρεξηγήσεις
Το να έχεις κώφωση δεν είναι πάντα εύκολο. Οι αντιδράσεις των 
ανθρώπων μπορούν να γίνουν λίγο βλακώδεις. Μερικές φορές, όταν 
πηγαίνω στη δουλειά, κάποιοι νεαροί με βλέπουν να ανταλλάζω νοήματα 
με άλλα κωφά άτομα ή ακόμη και με τη μητέρα μου, και με κοροϊδεύουν. 
Πλέον απλώς τους αγνοώ. Η αναπηρία μου ασφαλώς περιορίζει την 
αλληλεπίδρασή μου με τους άλλους. Ωστόσο, στη δουλειά βρίσκω πάντα 
τρόπους να επικοινωνήσω με τις συναδέλφους μου και να καταλάβουμε η 
μία την άλλη. Μερικές φορές, απλώς χρησιμοποιώ το τηλέφωνό μου για να 
γράψω φράσεις.

Διαβάζοντας τα χείλη
Τα πηγαίνω καλά με την Γκρέτα, τη βοηθό της Ντάιβα, της ιδιοκτήτριας. Η Γκρέτα 
είναι εκείνη που μου λέει για τη δουλειά της ημέρας και οργανώνει το πρόγραμμά 
μου. Για να επικοινωνήσω μαζί της, της γράφω. Εγώ μπορώ να διαβάζω τα χείλη της. 
Η Γκρέτα πάντα με ενθαρρύνει. Ξέρω ότι κάποιες φορές είμαι πιο αργή από τις άλλες, 
είμαι όμως και πολύ επιμελής στην εργασία μου. Και η ποιότητα είναι πολύ σημαντική 
για μας. Αυτό προσδοκούν από μας οι πελάτισσες.

62



Νέα σειρά
Η Ντάιβα πάντα ξεχειλίζει από νέες ιδέες. Είναι πολύ δημιουργική. 
Καθώς δείχνει να της αρέσει ο τρόπος που κεντάω και τα σχέδια 
που μπορώ να φτιάξω, θέλει να συμμετέχω στη δημιουργία της 
νέας σειράς εκκλησιαστικών ενδυμάτων και αξεσουάρ. Εργάζομαι 
πολύ σχολαστικά γι’ αυτή τη δουλειά, επειδή δεν θέλω να την 
απογοητεύσω. Η εμπιστοσύνη της με κολακεύει και με κάνει 
περήφανη.

Καφές και σοκολάτα
Τα πάω καλά με τις συναδέλφους μου, έστω κι αν δεν έχουμε ιδιαίτερα στενή 
σχέση. Εργαζόμαστε μαζί, κι αυτό από μόνο του δημιουργεί έναν δεσμό. 
Τους αρέσει να φέρνουν φωτογραφίες των παιδιών τους και να μιλάνε για 
όσα έκαναν το Σαββατοκύριακο. Παίρνω φωτογραφίες των κεντημάτων 
που φτιάχνω στο σπίτι και τις δείχνω στην Γκρέτα και τις συναδέλφους μου. 
Συναντιόμαστε για καφέ και μερικές φορές φέρνω σοκολάτα. Η μητέρα μου 
έρχεται συχνά να με δει και της δείχνω τη δουλειά μου.

Π
ροορισμός  Βίλνιους —

 Λιθουανία

63



ΣΣαλαλααμμάάνκνκαα

Έργο: Κατάρτιση ερευνητών σε Καστίλη και Λεόν
Δικαιούχοι: Ερευνητές
Διάρκεια έργου: 2007-2013
Συνολικός προϋπολογισμός: 156 000 000 ευρώ
Συνεισφορά ΕΚΤ: 125 000 000 ευρώ
Χώρα: Ισπανία
Οργανισμός: Υπουργείο Παιδείας, Περιφέρεια Καστίλης και Λεόν
http://www.jcyl.es/



Προορισμός 

Σαλαμάνκα
http://ec.europa.eu/esf

Κάρλος,
κλινικός βιολόγος-ερευνητής

Π
ροορισμός  Σαλαμάνκα —

 Ισπανία

65



Ξενύχτηδες

Βιότοπος 
Η Σαλαμάνκα είναι μια πόλη όπου η ιστορία σού γνέφει σε κάθε γωνιά. 
Αυτή είναι ο δικός μου βιότοπος. Λατρεύω να περπατώ κατά μήκος της 
όχθης του ποταμού και να βγαίνω με τους φίλους μου στην παλιά πόλη, 
για ποτό σε κάποια από τις ταράτσες. Το καλοκαίρι, η νυχτερινή ζωή 
είναι πραγματικά φανταστική: οι δρόμοι ξεχειλίζουν από κόσμο. Και οι 
χώροι διασκέδασης είναι συγκεντρωμένοι στην ίδια περιοχή. Μπορείς να 
πηγαίνεις από μπαρ σε μπαρ, όποτε σου κάνει όρεξη. Και, καθώς τα ποτά 
είναι πολύ φθηνά, δεν είναι εύκολο να μείνεις νηφάλιος!

66



Με αντίπαλο το ρολόι
Αν και, εξαιτίας ενός τραυματισμού στο πόδι, δεν τρέχω πλέον 
επαγγελματικά, κάνω τζόγκινγκ. Έχω την ανάγκη να τρέχω 
καθημερινά. Με βοηθάει να χαλαρώνω και να κοιμάμαι καλύτερα. 
Και το ποδόσφαιρο με βοηθάει να ηρεμώ: παίζω μία φορά τη 
βδομάδα με τους φίλους μου. Τα άλλα μου χόμπι περιλαμβάνουν 
βιντεοπαιχνίδια, κινηματογράφο και βιβλία: μου αρέσουν οι 
αστυνομικές ιστορίες, η ποίηση και οι μεσαιωνικές νουβέλες. Είμαι 
πολύ ψυχαναγκαστικός. Το τίμημα για την απόλαυση των χόμπι μου 
είναι μερικές φορές βαρύ. Αυτό συμβαίνει ιδίως επειδή η δουλειά 
μου δεν μου αφήνει πολύ ελεύθερο χρόνο.

Άσος της κιθάρας
Παίζω κιθάρα από τα 15. Δυστυχώς, το ροκ συγκρότημα όπου συμμετείχα έχει 
πια διαλυθεί. Παίζω ακόμη, αλλά τώρα παίζω μόνος μου, στο δωμάτιό μου. 
Αγαπώ όλα τα μουσικά όργανα. Επίσης, τραγουδάω. Πέρυσι τα Χριστούγεννα 
έπαιξα και τραγούδησα το τραγούδι των Bon Jovi «It’s my life». Κέρδισα μια 
ταμπλέτα αφής. Όλοι στην οικογένειά μου αγαπούν τη μουσική. Ο αδελφός μου 
παίζει πλάγιο φλάουτο. Δεν ακούω μόνο ένα είδος μουσικής, μου αρέσουν όλα: 
ροκ, χέβι μέταλ, ποπ, ηλεκτρονική, κλασική…

Π
ροορισμός  Σαλαμάνκα —

 Ισπανία

67



Με λένε Κάρλος, κι είμαι 27 ετών. Ζω και εργάζομαι στη Σαλαμάνκα, 
όπου μεγάλωσα. Έχω μεταπτυχιακό τίτλο στην κλινική βιολογία του 
καρκίνου. Εδώ κι έναν χρόνο εργάζομαι στο Ερευνητικό Κέντρο για 
τον Καρκίνο. Αυτή η ασθένεια με έχει επηρεάσει προσωπικά, καθώς 

πολλά μέλη της οικογένειάς μου έχουν διαγνωστεί με καρκίνο. Ο χρόνος 
μου μοιράζεται ανάμεσα σε έρευνα, μουσική και αθλητισμό. Είμαι 

υπερενεργητικός τύπος.



Ο πατέρας μου λέει ότι πάντα ήμουν υπερενεργητικός. 
Μάλιστα, με θυμάται να πέφτω συχνά από την κούνια μου! Θα μπορούσα να έχω γίνει αρχιτέκτονας ή μηχανικός. Λάτρευα 

τα Meccano και τα Lego. Ήταν 
τα αγαπημένα μου παιχνίδια.

Μια μέρα μού ήρθε η ιδέα να φτιάξω έναν Πύργο του Άιφελ με τα Lego μου. 
Τον δούλευα όλο το καλοκαίρι. Αλλά, μου έλειπαν μερικά κομμάτια για να τον τελειώσω.

Άρχισα να παίζω ποδόσφαιρο σε πολύ μικρή ηλικία. 
Έπρεπε κάπου να διοχετεύσω την παραπανίσια μου ενέργεια.

Εντυπωσιακό, Κάρλος! 
Όταν τον τελειώσεις, 
θα σε πάω να δεις 

τον αληθινό!



Το 2001 γράφτηκα στην ομάδα 
στίβου. Για αρκετά χρόνια έβλεπα 
το τρέξιμο πολύ σοβαρά. Κέρδισα 

και κάποια έπαθλα σε εθνικό 
επίπεδο. Αλλά, ένας τραυματισμός 

στο πόδι έβαλε πρόωρο τέλος 
στην καριέρα μου.

Την εποχή που έτρεχα, άρχισα επίσης 
να μαθαίνω κιθάρα. Κι ένας φίλος με κάλεσε 

να μπω στο συγκρότημά του.

Η μουσική μας ήταν κάτι μεταξύ ροκ, πανκ και μέταλ. Ηχογραφήσαμε ένα τραγούδι σε στούντιο. 
Τραγουδούσα και έπαιζα κιθάρα. Ο αδελφός μου, που τώρα ζει στο Τολέδο, ήταν ο πιανίστας μας.

Πέρασα πολύ καιρό στο δάσος, στην εξοχή, παρατηρώντας λουλούδια και 
έντομα. Ο πατέρας μου, ο οποίος είναι καθηγητής βιολογίας, με έπαιρνε μαζί του.

Αυτές είναι 
μορχέλες… 

Σκέτη νοστιμιά!



Νομίζω ότι το ενδιαφέρον μου για τη βιολογία προέρχεται από 
το γεγονός ότι ο πατέρας μου μοιραζόταν το πάθος του μαζί μου. 
Μου έμαθε πώς λειτουργεί ο κόσμος των ζώων και των φυτών…

Ήμουν περίεργος για τα πάντα. 
Βομβάρδιζα τον πατέρα μου 

με ερωτήσεις.
Είχα την τύχη να γίνω φοιτητής του. 

Έτσι το γεγονός ότι στο πανεπιστήμιο επικεντρώθηκα στη βιολογία 
ήρθε ως φυσικό επακόλουθο.

Ο κόσμος μας προσφέρει 
περισσότερες ερωτήσεις 

παρά απαντήσεις.



Πίστεψα ότι μπορώ να βάλω κι εγώ το λιθαράκι μου στην έρευνα. Το πανεπιστήμιο μού άνοιξε πολλές πόρτες. 
Νομίζω ότι επέλεξα τη σωστή.

Το Ευρωπαϊκό Κοινωνικό Ταμείο μού έδωσε 
τη δυνατότητα να γνωρίσω άλλους νέους 
ανθρώπους που μοιράζονται τις αξίες και 

τον ενθουσιασμό μου.

Δεν σε είδαμε 
χθες βράδυ στης 

Μιράντας…
Εκεί ήμουν! Αλλά 
πήγα αργά… πολύ, 

πολύ αργά!

Όλοι, σε αυτό το επίπεδο, δίνουμε 
μάχη για να καταπολεμήσουμε 

τον καρκίνο. Το έργο μου είναι να 
δοκιμάζω νέα φάρμακα για την 
αντιμετώπιση των καρκινικών 

κυττάρων του εντέρου. Ελπίζω ότι 
μια μέρα το έργο μας θα σώζει 
ζωές. Αυτό είναι το κίνητρο για 

όλους μας.



Δρόμος μεγάλων 
αποστάσεων

Π
ροορισμός  Σαλαμάνκα —

 Ισπανία

7373



Υπομονή και επιμονή
Η δουλειά μας απαιτεί πολλή επιμονή, συγκέντρωση και 
υπομονή. Πρέπει να είμαστε πολύ ευέλικτοι. Μια επιτυχής έρευνα 
χρειάζεται πολύ χρόνο. Οι πρώτοι μήνες μου ήταν δύσκολοι, 
ακόμη και απογοητευτικοί. Δεν υπήρχε ιδιαίτερη πρόοδος. Αλλά 
η αποφασιστικότητά μου τελικά απέδωσε καρπούς. Θεωρώ τον 
εαυτό μου τυχερό καθώς, στο τέλος, είχα καλά αποτελέσματα, που 
μπορούν να βοηθήσουν άλλους ερευνητές.

Άπειρα μικρό
Πάντα με συνάρπαζαν οι επιστήμες της ζωής. Όταν ήμουν 
μικρός με συνέπαιρνε ο κόσμος των εντόμων, των φυτών 
και των ζώων. Με γοητεύουν τα απείρως μικρά πράγματα, 
ο τρόπος οργάνωσης και οι κανόνες του σύμπαντος που 
μας περιβάλλει. Ο πατέρας μου πάντα με στήριζε, από παιδί, 
σε όλες μου τις ανακαλύψεις και τη μελέτη της βιολογίας. 
Υπάρχει ένα νήμα που συνδέει τα πάντα με αυτόν. Νομίζω ότι 
είναι περήφανος που ακολούθησα τα δικά του βήματα. Χωρίς 
αυτόν, δεν θα βρισκόμουν εδώ που είμαι σήμερα.

Ισχυρή 
προσωπικότητα

Είμαι τελειομανής. Μου αρέσει να 
εργάζομαι με τάξη. Στο κεφάλι μου τα 
πάντα είναι σε τάξη. Απεχθάνομαι τους 
αυτοσχεδιασμούς. Στη δουλειά μου, όπως 
και στην καθημερινή ζωή μου, είμαι πολύ 
συγκροτημένος. Αντιλαμβάνομαι ότι αυτό 
δεν είναι πάντα εύκολο για όσους είναι 
γύρω μου… Ειδικά όταν, μερικές φορές, 
γίνομαι πολύ παρορμητικός. Κάποιοι 
με αποστρέφονται για αυτόν τον λόγο. 
Αυτό μπορώ όμως να το αποδεχτώ. Από 
τη στιγμή που θα σπάσει ο πάγος, όλα 
εξελίσσονται ομαλά.

7474



Νέα πειράματα
Τα αφεντικά μου επικεντρώνονται στον σχεδιασμό και τη διεξαγωγή πειραμάτων. 
Μου παρέχουν τον αναγκαίο εξοπλισμό, και εγώ εφαρμόζω αυτά που έχω διδαχθεί. 
Αναλύω τα αποτελέσματα για λογαριασμό τους. Δοκιμάζουμε νέα φάρμακα, που 
δείχνουν υποσχόμενα, για την καταπολέμηση των καρκινικών κυττάρων του 
εντέρου. Έχουμε καλά εργαστηριακά αποτελέσματα. Όμως, αυτό δεν σημαίνει ότι 
βρήκαμε τη θεραπεία για τον καρκίνο. Είναι πιθανό, ωστόσο, ότι στο κοντινό μέλλον 
αυτά τα φάρμακα θα ενταχθούν σε κλινικές δοκιμές.

Καθημερινός αγώνας
Ελπίζω να είμαι σε θέση για πολλά-πολλά χρόνια να συνεχίσω να 
αφιερώνω την ενέργειά μου σε αυτή τη δουλειά που αγαπώ τόσο. 
Ελπίζω ακόμη ότι, στο μέλλον, πολλοί άνθρωποι θα ωφεληθούν 
από τα αποτελέσματα της έρευνάς μου. Θα μου άρεσε πολύ η ιδέα 
να εξακολουθήσω να εργάζομαι στο κέντρο όπου απασχολούμαι 
τώρα, ωστόσο οι καιροί είναι δύσκολοι για όλους στην Ισπανία. Οι 
πολυετείς συμβάσεις για ερευνητές έχουν γίνει σπάνιες. Το μέλλον 
μου, ό,τι και να γίνει, βρίσκεται στην έρευνα, στον διαρκή αγώνα 
κατά του καρκίνου. Είτε εδώ, είτε κάπου αλλού.

Π
ροορισμός  Σαλαμάνκα —

 Ισπανία

7575



Σχέδιο της Λιλ για την Ενσωμάτωση και την Απασχόληση (PLIE)

Στη Λιλ της Γαλλίας, δίνεται σε ανθρώπους με ταλέντο και ενθουσιασμό η ευκαιρία να αλλάξουν 
σταδιοδρομία με επιτυχία. Το «Σχέδιο της Λιλ για την Ενσωμάτωση και την Απασχόληση (PLIE)» 
έχει στόχο το άνοιγμα της αγοράς εργασίας σε ανθρώπους με ευρύ φάσμα προσόντων και 
ηλικιών. Μέσω της άρσης των εμποδίων στην εξεύρεση απασχόλησης, δίνει στους συμμετέχοντες 
τη δυνατότητα να αναπτύξουν ένα στρατηγικό σχέδιο δράσης, να προσαρμόζονται εγκαίρως στις 
οικονομικές αλλαγές και να συνεισφέρουν στην τοπική ανάπτυξη. Οι συμμετέχοντες, οι οποίοι 
υφίστανται τις επιπτώσεις του κοινωνικού αποκλεισμού, χρειάζονται υποστήριξη: τους παρέχεται 

βοήθεια, ώσπου να επιστρέψουν σε πλήρη απασχόληση. Για τον σχεδιασμό της επιστροφής τους, το έργο αξιοποιεί τη 
σύμπραξη θεσμικών, κοινωνικών και οικονομικών εταίρων, προσφέρει θέσεις πρακτικής άσκησης και κατάρτισης, και 
στηρίζει τους συμμετέχοντες στις συναλλαγές τους με υπηρεσίες εξεύρεσης εργασίας.

Σχέδιο της Λιλ για την Ενσωμάτωση και την Απασχόληση (PLIE)
http://www.mde-lille.fr/

XtraVert, με 
τη διαχείριση 
της Real Ideas 
Organisation 
(RIO)

Το «XtraVert» βοηθάει 
νεαρούς ανέργους στο 

Νιούκι (Ηνωμένο Βασίλειο), προσφέροντάς τους 
την ευκαιρία να αποκτήσουν νέες δεξιότητες σε ένα 
περιβάλλον κινήτρων. Στόχος του έργου είναι να 
μάθουν νέοι 16-19 ετών τις αναγκαίες ξυλουργικές 
τεχνικές για την κατασκευή ραμπών για σκέιτ. Αυτό 
όχι μόνο επιτρέπει σε συλλόγους να εξοπλιστούν 
με ράμπες, αλλά, πάνω απ’ όλα, παρέχει στους 
νέους τη δυνατότητα να αποκτήσουν έναν τίτλο 
σπουδών. Στο πλαίσιο του προγράμματος, οι έφηβοι 
διδάσκονται τα βασικά στοιχεία και τις δημιουργικές 
πτυχές του επαγγέλματος, και αποκομίζουν 
πρακτική εμπειρία στην ξυλουργική. Με την 
ολοκλήρωση του προγράμματος, όλοι διαθέτουν 
δικά τους εργαλεία και εξοπλισμό ασφαλείας, 
αυξημένη απασχολησιμότητα, πιστοποιητικό και 
εφόδια στους τομείς της υγείας, της ασφάλειας, 
της συντήρησης και της εξυπηρέτησης πελατών, 
και, το σημαντικότερο, αναβαθμισμένη πίστη στις 
ικανότητές τους.

XtraVert
http://xtravert.realideas.org/

MYK4international

Το έργο «MYK4international», το οποίο διαχειρίζεται το κέντρο γαστρονομικής κατάρτισης 
στο Κόμπλεντς της Γερμανίας, προσφέρει σε μειονεκτούντες νέους την ευκαιρία να 
εκπαιδευτούν στους τομείς των ξενοδοχείων και της τροφοδοσίας. Οι νέοι παρακολουθούν 
μαθήματα για την εκμάθηση δεξιοτήτων και την απόκτηση των αναγκαίων προσόντων για 
την εξεύρεση εργασίας στους κλάδους της εστίασης, των υπηρεσιών και των οικιακών. Οι 
σπουδαστές πηγαίνουν επίσης σε ταξίδια εργασίας στην περιοχή του Μπορντό (Γαλλία), 
προκειμένου να αναπτύξουν περαιτέρω τις δεξιότητές τους σε περιβάλλον πρακτικής. 
Εκτός της απόκτησης επαγγελματικών δεξιοτήτων, οι συμμετέχοντες ωφελούνται από νέες 

κοινωνικές και πολιτισμικές εμπειρίες, και επιπλέον έχουν τη δυνατότητα να μάθουν μια ξένη γλώσσα. Οι καθηγητές 
παρακολουθούν τακτικά την εξέλιξη των κοινωνικών, προσωπικών και επαγγελματικών δεξιοτήτων των σπουδαστών. 
Αν πετύχουν στις τελικές εξετάσεις, τους απονέμεται αναγνωρισμένος τίτλος φοίτησης.

IKAB  
http://www.ikab.de/portrait/index_en.html

Έξι έργα χρηματοδοτούμενα από το ΕΚΤ

76



Κατάρτιση ερευνητών 
σε Καστίλη και Λεόν

Οι δραστηριότητες του ΕΚΤ σε Καστίλη 
και Λεόν περιλαμβάνουν κατάρτιση 
στους τομείς της έρευνας, της ανάπτυξης 
και της καινοτομίας. Αυτή επιτρέπει σε 
νέους ερευνητές να συμβάλουν στην 
ενίσχυση του ερευνητικού δυναμικού της 
περιφέρειας, η οποία υποστηρίζεται επίσης 
από τη συγχρηματοδότηση δραστηριοτήτων 
δικτύωσης, που ευνοούν τη σύμπραξη 
πανεπιστημίων, ερευνητικών κέντρων 
και επιχειρήσεων. ∆ιακόσιοι ερευνητές 
από πανεπιστήμια και ερευνητικά κέντρα 
σε Καστίλη και Λεόν μπόρεσαν να 
συμμετάσχουν σε αυτό το έργο μεταξύ 
2007-2013.

Κυβέρνηση Καστίλης και Λεόν 
(Junta de Castilla y León)
http://www.jcyl.es/

Initiative is a woman IV

Στο Λούμπλιν της Πολωνίας, το έργο «Initiative is a woman IV» βοηθάει γυναίκες 
να συστήσουν τις δικές τους επιχειρήσεις και να εργαστούν για την επιτυχία τους. 
Ράπτριες, καλλιτέχνιδες τατουάζ, ιδιοκτήτριες σχολής ιστιοπλοΐας και μια ιδιωτική 
ντετέκτιβ έχουν, μεταξύ άλλων, ωφεληθεί όλες από αυτή την ευρεία προσέγγιση. 
Μετά την ολοκλήρωση της κατάρτισης για την εκπόνηση επιχειρηματικού σχεδίου, 
οι συμμετέχουσες εκπαιδεύονται στον τρόπο σύστασης και διεύθυνσης επιχείρησης. 

Στη συνέχεια, παλαιότερες επιτυχημένες δικαιούχοι του έργου βοηθούν στην κατάρτιση των νέων υποψηφίων. 
Λαμβάνονται επίσης υπ’ όψιν οι ανάγκες των μητέρων, ώστε να μπορούν κι εκείνες να συμμετέχουν: λειτουργεί 
βρεφονηπιακός σταθμός.

Πανεπιστημιακό Ίδρυμα Μαρίας Κιουρί-Σκουοντόφσκα (Fundacja Uniwersytetu Marii Curie-Skłodowskiej)
http://www.fundacja.umcs.lublin.pl/

Towards Work — Ανάπτυξη υπηρεσιών διαμεσολάβησης 
για την πρόσληψη ατόμων με ακουστικές αναπηρίες

Για την ενίσχυση της πρόσληψης ατόμων με ακουστικές αναπηρίες, το έργο «Towards Work» παρέχει 
υπηρεσίες διαμεσολάβησης, περιλαμβανομένων, μεταξύ πολλών άλλων, συμβουλευτικών υπηρεσιών 
και υποστήριξης για την τοποθέτηση σε θέσεις εργασίας. Μόλις κέρδισε ένα από τα βραβεία 
RegioStars της Ευρωπαϊκής Ένωσης για το 2013, χάρη σε μια σειρά βίντεο κλιπ που γυρίστηκαν για 
να ενθαρρυνθεί το σύνολο της κοινωνίας, και ειδικά οι δυνητικοί εργοδότες, ώστε να δώσει σε όσους 
πάσχουν από ακουστικές αναπηρίες την αναγνώριση που τους αξίζει. Τα δύο τρίτα των εξακοσίων 
ανθρώπων που έλαβαν μέρος στην εκστρατεία έχουν καταφέρει να βρουν εργασία.

Λιθουανική Κοινότητα Κωφών
http://www.lkd.lt/

Επτά ιστορίες —
 Στον δρόμο της επιτυχίας με το Ευρω

παϊκό Κοινω
νικό Ταμείο

Επτά ιστορίες —
 Στον δρόμο της επιτυχίας με το Ευρω

παϊκό Κοινω
νικό Ταμείο

77



Το Ευρωπαϊκό Κοινωνικό Ταμείο (ΕΚΤ) είναι το βασικό μέσο που χρησιμοποιεί η Ευρώπη για την υποστήριξη της απασχόλησης: βοηθάει τους ανθρώπους να 
βρίσκουν θέσεις εργασίας καλύτερης ποιότητας και δημιουργεί περισσότερο ισότιμους όρους για όλους τους πολίτες της Ευρωπαϊκής Ένωσης αναφορικά με την 
απασχόληση. Για να επιτύχει τους στόχους του, επενδύει στο ανθρώπινο κεφάλαιο —το οποίο είναι απαραίτητο για τη διασφάλιση της ανταγωνιστικότητας της 
εργασίας. Με ετήσιο προϋπολογισμό 10 δισεκατομμυρίων ευρώ, βελτιώνει τις προοπτικές απασχόλησης για εκατομμύρια Ευρωπαίους, εστιάζοντας ιδιαιτέρως σε 
εκείνους που δυσκολεύονται περισσότερο στην εξεύρεση εργασίας, όπως οι νέοι ή οι ηλικιωμένοι εργαζόμενοι. Αυτή η προσήλωση στις μειονεκτούσες ομάδες 
συμβάλλει στην ενίσχυση της «κοινωνικής συνοχής», κάτι που σηματοδοτεί τον καίριο ρόλο που διαδραματίζει η απασχόληση στην ένταξη περισσότερων ανθρώπων 
στην κοινωνία και την καθημερινή ζωή.

Το ΕΚΤ δεν είναι υπηρεσία απασχόλησης, ούτε προσφέρει θέσεις εργασίας, ωστόσο βοηθάει εκατομμύρια ανθρώπους να βελτιώσουν τις προοπτικές απασχόλησής 
τους, μέσω της χρηματοδότησης έργων σε όλα τα κράτη μέλη της Ευρωπαϊκής Ένωσης. Τα δεκάδες χιλιάδες έργα που χρηματοδοτούνται σε τοπικό, περιφερειακό και 
εθνικό επίπεδο ποικίλλουν: από μικρά έργα που διαχειρίζονται τοπικές ενώσεις, με στόχο, παραδείγματος χάριν, τη βελτίωση της πρόσβασης στην απασχόληση για 
άτομα με αναπηρία, μέχρι έργα σε εθνικό επίπεδο, με στόχο την προώθηση της επαγγελματικής εκπαίδευσης για το σύνολο του πληθυσμού. Η φύση, το αντικείμενο 
και οι στόχοι των έργων που υποστηρίζει το ΕΚΤ καλύπτουν ευρύ φάσμα και απευθύνονται σε ανθρώπους από διαφορετικά περιβάλλοντα (νέοι ή ηλικιωμένοι που 
αναζητούν εργασία, καθηγητές, φοιτητές και μελλοντικοί επιχειρηματίες κ.λπ.). Αυτοί οι πολίτες, με όλη τους την ποικιλομορφία, βρίσκονται στην καρδιά του έργου 
του ΕΚΤ. Αν, όπως οι άνθρωποι για τους οποίους διαβάσατε σε αυτή την έκδοση, επιθυμείτε να λάβετε μέρος σε προγράμματα του ΕΚΤ, επισκεφθείτε τον παρακάτω 
ιστότοπο. Εκεί θα βρείτε στοιχεία επικοινωνίας του ΕΚΤ στη χώρα σας. Οι εθνικοί και περιφερειακοί ιστότοποι του ΕΚΤ, καθώς και οι τοπικές υπηρεσίες απασχόλησης, 
αποτελούν επίσης χρήσιμη πηγή πληροφοριών για τις δυνατότητες που παρέχει το ΕΚΤ.

Τι είναι το Ευρωπαϊκό Κοινωνικό Ταμείο;

http://ec.europa.eu/esf

78



MAUD MILLECAMPS
Η Maud Millecamps γεννήθηκε στο Σαρλερουά το 1982 και είναι απόφοιτος της École 
supérieure des arts Saint-Luc (Λιέγη) και της Académie royale des Beaux-Arts (Βρυξέλλες). 
Έλαβε µέρος στο κοινό έργο «Amour et désir» για τη La boîte à bulles (2008) και στη συνέχεια 
κυκλοφόρησε το πρώτο της άλµπουµ, «Les gens urbains», το 2010, από τις εκδόσεις Quadrants, 
βασισµένο σε ιστορία του Jean-Luc Cornette. Η Maud είναι η δηµιουργός µίας από τις τέσσερις 
ιστορίες του κόµικ «Jump start» (Nataline) που εξέδωσε το Ευρωπαϊκό Κοινωνικό Ταµείο. Είναι 
υπεύθυνη για την εικονογράφηση των «Επτά ιστοριών», ενώ συνέβαλε και στα χρώµατα του 
άλµπουµ. Η Maud Millecamps ζει στις Βρυξέλλες και ασχολείται κυρίως µε την εικονογράφηση 
και το σκίτσο.

Οι συντάκτες

RUDI MIEL
Ο Rudi Miel γεννήθηκε στο Τουρνέ το 1965 και έχει 
πτυχίο δηµοσιογραφίας. Ως σύµβουλος επικοινωνίας 
και σεναριογράφος κόµικ, ήταν µεταξύ των συντακτών 
του άλµπουµ «Troubled waters», το οποίο εκδόθηκε από 
το Ευρωπαϊκό Κοινοβούλιο και τιµήθηκε µε το βραβείο 
Alph-Art στην Ανγκουλέµ το 2003. Στο «L’arbre des 
deux printemps» (εικονογράφηση των Will & Co – Le 
Lombard), για το οποίο έγραψε το σενάριο, απονεµήθηκε 
το βραβείο καλύτερου ξένου άλµπουµ στο φεστιβάλ 

κόµικ της Σοµπρέδα (Πορτογαλία) του 2001. Είναι επίσης συνδηµιουργός του «L’ordre 
impair» (Le Lombard), το οποίο τέθηκε σε πλήρη κυκλοφορία στο τέλος του 2009. Ο Rudi 
Miel, δηµιουργός δύο άλµπουµ κόµικ που εξέδωσε το Ευρωπαϊκό Κοινωνικό Ταµείο, είναι 
εκείνος που συνέλαβε την ιδέα για τις «Επτά ιστορίες». Είναι υπεύθυνος για τα σενάρια, τις 
συνεντεύξεις και κάποιες από τις φωτογραφίες.

Επτά ιστορίες —
 Στον δρόμο της επιτυχίας με το Ευρω

παϊκό Κοινω
νικό Ταμείο

79



Ευρωπαϊκή Επιτροπή

Επτά ιστορίες — Στον δρόμο της επιτυχίας με το Ευρωπαϊκό Κοινωνικό Ταμείο

Λουξεμβούργο: Υπηρεσία Εκδόσεων της Ευρωπαϊκής Ένωσης

2014 — 79 σ. — 24,5 x 17,5 cm

ISBN 978-92-79-33433-7 
doi:10.2767/3150



ΠΩΣ ΘΑ ΠΡΟΜΗΘΕΥΤΕΙΤΕ ΕΚΔΟΣΕΙΣ ΤΗΣ ΕΕ

Δωρεάν εκδόσεις:
y ένα αντίτυπο:  

από το EU Bookshop (http://bookshop.europa.eu)·
y περισσότερα από ένα αντίτυπα ή αφίσες/χάρτες:  

από τις αντιπροσωπείες της Ευρωπαϊκής Ένωσης(http://ec.europa.eu/represent_el.htm),  
από τα γραφεία εκπροσώπησης στις εκτός ΕΕ χώρες (http://eeas.europa.eu/delegations/index_el.htm),  
επικοινωνώντας με την υπηρεσία Άμεση Ευρώπη (http://europa.eu/europedirect/index_el.htm)  
ή καλώντας τον αριθμό 00 800 6 7 8 9 10 11 (δωρεάν τηλεφωνικός αριθμός από όλη την Ένωση) (*). 
(*) Οι πληροφορίες παρέχονται δωρεάν, και οι κλήσεις είναι γενικώς δωρεάν (ενδέχεται όμως κάποιες κλήσεις που πραγματοποιούνται μέσω ορισμένων τηλεπικοινωνιακών φορέων 

ή από τηλεφωνικούς θαλάμους ή ξενοδοχεία να χρεώνονται).

Εκδόσεις επί πληρωμή:
y από το EU Bookshop (http://bookshop.europa.eu).

Συνδρομές επί πληρωμή:
y μέσω των εμπορικών αντιπροσώπων της Υπηρεσίας Εκδόσεων της Ευρωπαϊκής Ένωσης  

(http://publications.europa.eu/others/agents/index_el.htm).



Μπορείτε να µεταφορτώσετε τις δηµοσιεύσεις µας ή να εγγραφείτε δωρεάν στη διεύθυνση
http://ec.europa.eu/social/publications

Αν θέλετε να λαµβάνετε ενηµερώσεις ανά τακτά χρονικά διαστήµατα σχετικά µε τη Γενική ∆ιεύθυνση 
Απασχόλησης, Κοινωνικών Υποθέσεων και Ένταξης, εγγραφείτε δωρεάν στο ηλεκτρονικό ενηµερωτικό 
δελτίο «Κοινωνική Ευρώπη» στη διεύθυνση 
http://ec.europa.eu/social/e-newsletter

https://www.facebook.com/socialeurope

https://twitter.com/EU_Social

Γνωρίστε την Μπριζίτ, τον Τζέιμς, τη Γιολάντα, την Άννα, τη Νάουρας, τον Εμπραχίμ και τον Κάρλος 
στις «Επτά ιστορίες». Μάθετε πώς ο καθένας τους βρήκε τον δρόμο του και πραγματοποίησε με 
επιτυχία ένα επαγγελματικό του σχέδιο, χάρη στα έργα και τα προγράμματα με την οικονομική 
στήριξη του Ευρωπαϊκού Κοινωνικού Ταμείου (ΕΚΤ).

Εκτός από τις «Επτά ιστορίες», μπορείτε ακόμη να μάθετε περισσότερα και να παρακολουθήσετε 
τις ιστορίες τους στον ιστότοπο του ΕΚΤ: http://ec.europa.eu/esf

KE-03-13-154-EL-C

doi:10.2767/3150




