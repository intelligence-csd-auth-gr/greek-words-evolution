





































Γιούλα Οικονόμου


1



2



Γιούλα Οικονόμου
η μπριζολοαχλαδότρουφα

Επιμέλεια Έκδοσης & Εξωφύλλου: Δήμος Χλωπτσιούδης 
e-mail: chldimos@gmail.com
     url: http://chldimos.blogspot.gr

© Γιούλα Οικονόμου
ISBN: 978-960-93-4847-8
Θεσσαλονίκη 2013

Απαγορεύεται η αναδημοσίευση, η αναπαραγωγή, ολική η μερική ή περιληπτική 
με οποιονδήποτε τρόπο χωρίς προηγούμενη άδεια της συγγραφέως.
Κάθε εκτύπωση ή ανατύπωση του παρόντος πρέπει να φέρει να το όνομα της 
συγγραφέως. Η αναγραφή του συγγραφέα αποτελεί στοιχειώδη αναγνώριση της 
προσπάθειας.

3



ΠΡΟΣΩΠΑ ΤΟΥ ΕΡΓΟΥ
ΣΆΚΗΣ ΑΧΛΑΔΙΟΣ: 10 χρονών ξάδελφος της Ζαχαρούλας
ΖΑΧΑΡΟΥΛΑ: 10 χρονών ξαδέλφη του Αχλάδιου
ΓΙΑΝΝΗΣ ΤΡΟΥΦΑΣ: 10 χρονών συμμαθητής και γείτονας
ΦΑΝΗΣ ΜΠΡΙΖΟΛΑΚΗΣ: 10χρονος συμμαθητής και γείτονας.
ΖΟΥΖΟΥ: 5 χρονών αδελφός της Ζαχαρούλας
ΧΑΡΟΥΛΑ: 5 χρονών αδελφή του Αχλάδιου
ΛΑΚΗΣ ΠΟΡΤΟΦΟΛΑΚΗΣ: συμμαθητής και γείτονας του Αχλάδιου και της 

Ζαχαρούλας
ΤΖΩΝΥ ΛΕΜΟΝΑΔΑΣ: 10 χρονών συμμαθητής των παιδιών και 
γείτονας
ΜΑΡΘΑ ΜΠΑΝΑΝΑ: 10χρονη συμμαθήτρια, δίδυμη αδελφή του 

Γιάννη Τρούφα.

4



περίληψη έργου
Στις θερινές διακοπές και λίγο πριν αρχίσουν πάλι τα σχολεία, μια 

παρέα παιδιών αποφασίζει να κάνει μία φάρσα στην άλλη παρέα. Ο 
αρχικατεργάρης Αχλάδιος συλλαμβάνει την ιδέα να προσφέρουν με τη 
βοήθεια  της  Ζαχαρούλας  και  του  Γιάννη μία  δίμετρη μπριζόλα  από 
χαρτόνι  στο  Φάνη.  Το  σχέδιο  όμως  αποκαλύπτεται  και  η  φάρσα 
επιστρέφει στον εμπνευστή της με ένα γιγάντιο αχλάδι και μια τιτάνια 
τρούφα για επιδόρπιο.

Διάλογοι, πειράγματα, γέλια και χαρές σε μία παρέα μακριά από τις 
σκοτούρες  του σχολείου και  την απομόνωση της μεγαλούπολης.  Οι 
μικροί  μαθητές  πρωταγωνιστούν  σε  μία  ατέλειωτη  φάρσα, 
διασκεδάζουν,  δημιουργούν,  πλάθουν  ιστορίες  και  αγωνιούν  με 
παιδική αθωότητα για το μέλλον τους.

σκηνοθετικές οδηγίες
Ο σκηνοθέτης έχει την ευχέρεια να προσαρμόσει την παράσταση 

ανάλογα  με  την  ηλικία  στην  οποία  απευθύνεται.  Μπορούν  να 
απαλειφθούν τμήματα και σκηνές, ώστε να γίνει πιο αγαπητό στους 
υποκριτές και το κοινό, βάσει των ηλικιακών τους αναγκών.

Προτείνεται οι ηθοποιοί να είναι απλά ντυμένοι. Η Ζαχαρούλα, ο 
Γιάννης και ο Φάνης μπορούν να είναι λίγο πιο ευτραφείς από τα άλλα 
παιδιά.

Μέσα στους διαλόγους καταγράφονται και ορισμένες σκηνοθετικές οδηγίες για 
την καλύτερη κατανόησή τους. Ωστόσο, ο  σκηνοθέτης έχει όλη την ευχέρεια να 
διαμορφώσει το χώρο, τα σκηνικά και τις ενέργειες των υποκριτών.

5



6



1η σκηνή
Ανοίγει η αυλαία και βρισκόμαστε σε μία αυλή. 

Ένα κοριτσάκι μπαίνει και ψάχνει

ΖΑΧΑΡΟΥΛΑ Αχλάδιε, πού είσαι; Πάλι κρύφτηκες Αχ, αυτό το ζιζάνιο, το 
άτιμο παιδί. Πάλι κάτι θα σκαρώνει.

ΑΧΛΑΔΙΟΣ (μπαίνει σιγά-σιγά ακροπατώντας και της κλείνει τα μάτια) 
Μάντεψε ποιος βρίσκεται πίσω σου. Μήπως είναι ο μπαρμπα-
Μήτσος, η θεία Ζένια; Μήπως πάλι είναι ο Προκόπης ο 
μάγειρας ή η Φένια η μοδίστρα;

ΖΑΧΑΡΟΥΛΑ Όχι κανείς από όλους. Μόνο ο ενοχλητικός Αχλάδιος, αυτό το 
σκουλήκι το αχόρταγο.

ΑΧΛΑΔΙΟΣ (θυμωμένα) 
Σκουλήκι είσαι και φαίνεσαι, ζαχαρωμένο μπαλονάκι.

ΖΑΧΑΡΟΥΛΑ (άγρια) 
Ποιον είπες ζαχαρωμένο μπαλονάκι, βρε κατσαρωμένο ραδίκι;

ΑΧΛΑΔΙΟΣ Εσένα αγαπημένη μου, ξαδέλφη. Είσαι για μία καραμέλα 
τριάντα εκατοστών;

ΖΑΧΑΡΟΥΛΑ Από σένα δε θέλω τίποτα. 
(το ξανασκέφτεται). 

7



Αλήθεια πού την έχεις;

ΑΧΛΑΔΙΟΣ Έξω, να την φωνάξω να μπει;

ΖΑΧΑΡΟΥΛΑ Α, να χαθείς, κουνούπι.

ΑΧΛΑΔΙΟΣ (δείχνει με το δάχτυλο)
Αγαπημένη μου μελισσούλα, που όλο κάνεις τσιμπ-τσιμπ τους 
ανθρώπους... Μήπως θέλεις να σου πω τι έχω στο μυαλό μου;

ΖΑΧΑΡΟΥΛΑ Δε θέλω να μου πεις τίποτα. Θα πάω να παίξω με το Φάνη 
Μπριζολάκη και τα άλλα παιδιά.

ΑΧΛΑΔΙΟΣ Μα, γι' αυτόν θα σου μιλήσω. Είναι μέσα στο σχέδιό μου αυτό 
το παλικάρι.

ΖΑΧΑΡΟΥΛΑ Να τον αφήσεις ήσυχο το Φάνη. Είναι πολύ καλό παιδί. Δε 
σου μοιάζει, παλιοκατσαρίδα.

ΑΧΛΑΔΙΟΣ (την πλησιάζει και την αγκαλιάζει, της ψιθυρίζει εμπιστευτικά) 
Βρε χαζούλα ξαδελφούλα, ξέχασες τι ωραία περάσαμε στο 
κτήμα του παππού; Τι σκανταλιές κάναμε, τι πλάκα είχαμε; 
Από τότε πού ήρθαμε στο σπίτι η ζωή μας δεν έχει κανένα 
ενδιαφέρον. Κάθε μέρα τα ίδια και τα ίδια. Θέλω, βρε παιδάκι 
μου, να κάνουμε μία φάρσα. Θα μας βοηθήσει και ο Ζουζού 
χωρίς να το ξέρει.

8



ΖΑΧΑΡΟΥΛΑ Χωρίς να το ξέρει; Α, για να σου πω κάτι, ξαδελφούλη. 
Ζουζουνούλι, μην ανακατεύεις τον Ζουζού γιατί θα το 
μετανιώσεις. Εξάλλου, είναι φίλος του Φάνη.

ΑΧΛΑΔΙΟΣ Ένας λόγος παραπάνω. Θα είναι ο σύνδεσμός μας.

ΖΑΧΑΡΟΥΛΑ Τι θα πει σύνδεσμος;

ΑΧΛΑΔΙΟΣ (υπεροπτικά) 
Διάβασε, καλή μου, κανένα βιβλίο, άκουσε και καμία 
συζήτηση μεγάλων.

ΖΑΧΑΡΟΥΛΑ Α! Σε παρακαλώ, εξυπνάκια, όταν εγώ τελειώνω την έκθεσή 
μου εσύ ακόμα σκέφτεσαι πώς να την αρχίσεις. Η μαμά μου 
λέει ότι όποιος δε διαβάζει, δεν μπορεί να γράψει καλή 
έκθεση. Άρα εγώ διαβάζω αρκετά.

ΑΧΛΑΔΙΟΣ Όχι όμως χρήσιμα πράγματα. Ας πούμε πράκτωρ 007, 
αστυνόμος Σαΐνης, επιθεωρητής Κάλαχαν και τέτοια. Αυτά, 
κολοκυθούλα μου, σε βάζουν στη ζωή.

ΖΑΧΑΡΟΥΛΑ Καλέ, ποια ζωή; Αυτά που λες σε βάζουν στην παρανομία.

ΑΧΛΑΔΙΟΣ Γιατί, εξυπνούλα; Στη ζωή δεν υπάρχει η παρανομία, το 
έγκλημα και η κλεψιά;

ΖΑΧΑΡΟΥΛΑ Βλέπουμε τέτοια από την τηλεόραση, δε χρειάζεται κι άλλο. 

9



Τα παιδιά πρέπει να διαβάζουν και λίγο τρυφερά βιβλία.

ΑΧΛΑΔΙΟΣ Και ποια είναι τα τρυφερά; (ειρωνικά) 
Η Χάιντι, η Μαίρη Πόππινς, η Μαριαλένα;

ΖΑΧΑΡΟΥΛΑ Και ποια είναι η Μαριαλένα;

ΑΧΛΑΔΙΟΣ Μία. Τι σε νοιάζει; Έτσι μού 'ρθε. Να σου πω και το άλλο. 
Εμένα αυτά τα θέματα που γράφουμε δε μου αρέσουν. Θέλω 
άλλα.

ΖΑΧΑΡΟΥΛΑ Και τι θέμα θέλεις να σου βάλουν εσένα για να 'φχαριστηθείς;

ΑΧΛΑΔΙΟΣ Να σου πω. Ένα ωραίο θέμα είναι “ποιο είναι το μεγαλύτερό 
σας όνειρο”. Άλλο “πώς πιάστηκε ο κλέφτης” κι άλλο “πώς 
έσκασε ο Γιάννης από τις πολλές τρούφες;”

ΖΑΧΑΡΟΥΛΑ Καλέ , είσαι με τα καλά σου; Είναι θέματα αυτά (γελάει), “πώς 
έσκασε ο Γιάννης από τις τρούφες”;

ΑΧΛΑΔΙΟΣ Να σου πω, εξυπνούλα. Τι βλέπουμε όλη μέρα στην 
τηλεόραση; Ληστείες. Πώς κλέβουν, πώς τους κυνηγούν και 
πώς δεν τους πιάνουν.

ΖΑΧΑΡΟΥΛΑ Τέλος πάντως, σ' αυτό συμφωνώ. Αλλά εκείνο για το “πώς 
έσκασε ο Γιάννης από τις πολλές τρούφες” είναι τελείως 

10



γελοίο. Πού τον ξέρουν το Γιάννη στο σχολείο;

ΑΧΛΑΔΙΟΣ Τον ξέρω εγώ και φτάνει. Εγώ γι' αυτά τα πράγματα μπορώ 
να γράψω καλά.

ΖΑΧΑΡΟΥΛΑ Αν προσπαθούσες θα έγραφες για όλα, αλλά εσύ τίποτα, όλο 
το μυαλό σου στη ζημία.

ΑΧΛΑΔΙΟΣ Άκου να σου πω. Οι μεγάλοι στις δουλειές τους και οι μικροί 
στις ζημιές τους.

ΖΑΧΑΡΟΥΛΑ Ναι, αλλά στο τέλος όλο ξύλο τρώμε.

ΑΧΛΑΔΙΟΣ Α, αυτό είναι το έπαθλο !

ΖΑΧΑΡΟΥΛΑ Ποιο έπαθλο, καλέ;

ΑΧΛΑΔΙΟΣ Το έπαθλο ζημίας. Άλλοι το παίρνουν για το τρέξιμο, άλλοι
για τη μουσική και άλλοι για το χορό. Εμείς θα διαγωνιστού-
με στις ζημιές.

ΖΑΧΑΡΟΥΛΑ (με ενδιαφέρον) Και θα γίνουμε διάσημοι;

ΑΧΛΑΔΙΟΣ Δε νομίζω, γιατί τα περισσότερα παιδιά ασχολούνται μ'
αυτό το αγώνισμα. Απλά κάνουμε το κέφι μας, πώς να 
σου το πω, την πλάκα μας.

11



ΖΑΧΑΡΟΥΛΑ Και τι έχει το πρόγραμμα σήμερα;

ΑΧΛΑΔΙΟΣ Η επιχείρησή μας έχει τίτλο “Η μπριζόλα-τέρας”. Σύνεργά μας 
τα εξής: ένα χαρτόνι δύο μέτρα, μπογιά καφέ ή νερομπογιά κι 
ένας καλός ζωγράφος.

ΖΑΧΑΡΟΥΛΑ Το χαρτονάκι εύκολο, το ίδιο και οι μπογιές, ο ζωγράφος 
όμως;

ΑΧΛΑΔΙΟΣ Πολύ απλό. Ποιο παιδί ζωγραφίζει καλύτερα στη γειτονιά;

ΖΑΧΑΡΟΥΛΑ (σκέφτεται) 
Μμμ, το βρήκα! Ο Γιάννης ο τρούφας.

ΑΧΛΑΔΙΟΣ Θαυμάσια! Λοιπόν, η μαμά μου σήμερα θα φτιάξει πολύ 
ωραίες μικρές και μυρωδάτες τρούφες. Το απόγευμα τακ-τακ 
χτυπάω την πόρτα του Γιαννάκη με ένα σακουλάκι που θα 
πάρω από το φούρνο γεμάτο τρούφες.

ΖΑΧΑΡΟΥΛΑ Η μαμά σου δε θα σου πει πού πηγαίνεις τις τρούφες;

ΑΧΛΑΔΙΟΣ Σ' αυτό το σημείο μπορούμε να πούμε την αλήθεια. Θα πούμε 
πού τις πάμε και όχι το σκοπό για τον οποίο τις πάμε.

ΖΑΧΑΡΟΥΛΑ (ναζιάρικα)
Ωραία, θα μου φυλάξεις και μένα πέντε τρουφίτσες;

12



ΑΧΛΑΔΙΟΣ Αχ, βρε, λιγούρα, Ζαχαρούλα. Αφού έχουμε σκοπό, εσύ 
σκέφτεσαι πάλι την κοιλιά σου;

ΖΑΧΑΡΟΥΛΑ Γιατί, μωρέ, εγώ δεν έχω δικαίωμα να δοκιμάζω; Στο κάτω-
κάτω είμαι συνεργάτης και θέλω αμοιβή.

ΑΧΛΑΔΙΟΣ Σιγά μη σου δώσω και μισθό. 

ΖΑΧΑΡΟΥΛΑ Κανονικά έπρεπε να μοιράζεσαι μαζί μου όλα τα γλυκά που σε 
κερνούν, γιατί ξέρεις πόσο μου αρέσουν.

ΑΧΛΑΔΙΟΣ Και μένα μου αρέσουν πολύ τα αχλάδια, αλλά ποτέ σου δε 
μού 'δωσες παραπάνω από τρία.

ΖΑΧΑΡΟΥΛΑ Αφού η μαμά σου είπε ότι από τα πολλά αχλάδια έχεις 
συνέχεια ευκοίλια.

ΑΧΛΑΔΙΟΣ Έχω όμως και πολύ ωραίο δέρμα και πολύ όρεξη για φάρσες.

ΖΑΧΑΡΟΥΛΑ Για τελευταία φορά σε συγχωρώ. Όμως τρεις τρουφίτσες θα 
τις φέρεις, έχω το λόγο σου;

ΖΑΧΑΡΟΥΛΑ Λοιπόν, ακούω. Λέγε γρήγορα γιατί μου τρέχουν τα σάλια.

ΑΧΛΑΔΙΟΣ Άκουσε προσεκτικά. Όπως είπαμε θα πάμε στο Γιάννη τον 
Τρούφα με τα γλυκά μας, το χαρτόνι και τις μπογιές. Θα τον 
αφήσουμε να γλυκαθεί πρώτα και μετά θα βγάλουμε τα 

13



σύνεργα. Θα του πούμε πως θέλουμε να μας ζωγραφίσει μία 
μπριζόλα δύο μέτρα για να αποδείξει σε όλους την 
καλλιτεχνική του αξία. Αυτός θα το πάρει επάνω του και θα 
αρχίσει. Δε θα τον αφήσουμε μόνο του, θα βοηθήσουμε κι 
εμείς. Ήδη έχω πάρει για λίγες ώρες ένα πινέλο βαψίματος 
από τον μπαμπά μου.

ΖΑΧΑΡΟΥΛΑ Κατάλαβα, πάλι ξύλο θα φάμε.

ΑΧΛΑΔΙΟΣ Όχι, βρε χαζή. Το πινέλο θα το δανειστούμε για δύο ώρες 
μόνο, δε θα το πάρουν είδηση. Με ένα μικρό πινέλο θα 
αργήσουμε, ενώ με το πινέλο που βάφουν τα παντζούρια θα 
τελειώσουμε τσάκα-τσάκα.

ΖΑΧΑΡΟΥΛΑ Υπάρχει τόση νερομπογιά;

ΑΧΛΑΔΙΟΣ Δε θα είναι νερομπογιά. Θα δανειστούμε ένα σωληνάριο καφέ 
λαδομπογιά από το θείο μας το Μένιο.

ΖΑΧΑΡΟΥΛΑ (πονηρά)Θα το δανειστούμε χωρίς να μας βλέπει;

ΑΧΛΑΔΙΟΣ Είπαμε, παιδί μου. Δεν κλέβουμε εμείς, δανειζόμαστε μόνο. 
Την άλλη μέρα όλα θα είναι στη θέση τους.

ΖΑΧΑΡΟΥΛΑ Άντε καλά, γιατί αλλιώς θα γίνουμε μαύροι απ' το ξύλο.

ΑΧΛΑΔΙΟΣ Έχε μου εμπιστοσύνη. Λοιπόν θα ζωγραφίσουμε την μπριζόλα 

14



των δύο μέτρων και μετά θα γράψουμε ένα γράμμα στο Φάνη 
Μπριζολάκη που θα λέει:

“Αγαπητέ φίλε Φάνη, επειδή είσαι το καλύτερο παιδί 
της γειτονιάς με το μεγαλύτερο στομάχι, σου αξίζει 
η  μεγαλύτερη  μπριζόλα  του  κόσμου.  Αύριο  το 
βράδυ  στις  8,  το  όνειρό  σου  θα  γίνει 
πραγματικότητα.  Πολλά  πολλά  φιλιά  στα 
μαγουλάκια τα γλυκά”.

ΖΑΧΑΡΟΥΛΑ Αρχίζει να μ' αρέσει. Όμως, βρε Σάκη, δε θα στεναχωρηθεί 
όταν θα καταλάβει ότι η μπριζόλα είναι ψεύτικη;

ΑΧΛΑΔΙΟΣ Στην αρχή θα εντυπωσιαστεί, μετά θα απογοητευτεί και στο 
τέλος θα το γλεντήσουμε. Να δεις που θα καταλήξει σε γιορτή 
η φάρσα. Άντε να ανάψουν τα αίματα γιατί σε λίγο ανοίγουν 
τα σχολεία και θα έχουμε φουρτούνες.

ΖΑΧΑΡΟΥΛΑ Να πω κι εγώ μια ιδέα;

ΑΧΛΑΔΙΟΣ Και δεν τη λες;

ΖΑΧΑΡΟΥΛΑ Επειδή θα του κάνουμε φάρσα πρέπει να του κάνουμε κι ένω 
δώρο.

ΑΧΛΑΔΙΟΣ Τι δώρο;

ΖΑΧΑΡΟΥΛΑ Το ιπτάμενο σουβλάκι.

15



ΑΧΛΑΔΙΟΣ Δηλαδή;

ΖΑΧΑΡΟΥΛΑ Θα βάλουμε φτερά σ' ένα καλαμάκι από σουβλάκι.

ΑΧΛΑΔΙΟΣ Πού θα τα βρούμε τα φτερά;

ΖΑΧΑΡΟΥΛΑ Βρε κουτέ, δεν έχεις ένα αεροπλανάκι που πετάει; Θα 
αγοράσουμε δύο σουβλάκια, θα τα δέσουμε επάνω και έτσι θα 
είναι ιπτάμενα.

ΑΧΛΑΔΙΟΣ Μ'  αρέσει αυτό το τέλος. Είναι σαν περιπέτεια. Κόλα το, 
ξαδέλφη, μού μοιάζεις. Θα σε κάνω υπαρχηγό.

ΖΑΧΑΡΟΥΛΑ Σιγά μη με κάνεις και υπηρέτρια. Θά 'μαστε και οι δυο 
αρχηγοί γιατί Α!
(του κάνει με το χέρι)

ΑΧΛΑΔΙΟΣ Ας μη μαλώνουμε. Εμπρός, λοιπόν, για τη μεγάλη περιπέτεια. 
Γκανγκανγκαν...
(μίμηση ήχου οχήματος. Τρέχει και η Ζαχαρούλα)

ΤΕΛΟΣ Α΄ ΣΚΗΝΗΣ

16



2η σκηνή
Στην αυλή του Φάνη Μπριζολάκη, ο Φάνης κάθεται σε μία καρέκλα 

και ο Ζουζού με τη Χαρούλα σε σκαμνάκια

ΦΑΝΗΣ Και έτσι ο ξυλοκόπος έσκισε την κοιλιά του λύκου... χρατς και 
ξεπήδησαν από μέσα η Κοκκινοσκουφίτσα με τη γιαγιά της. 
Πήραν τον ξυλοκόπο από το χέρι και άρχισαν να χορεύουν και 
να τραγουδούν. Ναι έτσι. τριαλαριλαρόοοοο

ΖΟΥΖΟΥ Εγώ σέλω άλλο παραμύσι. Τα βαρέθηκα αυτά.

ΦΑΝΗΣ Αφού εσύ το ζήτησες.

ΖΟΥΖΟΥ Ναι, αλλά τώρα σέλω άλλο. Να μου πεις το ζάκο του ζάδους.

ΦΑΝΗΣ Δεν ξέρω τέτοιο παραμύθι.

ΖΟΥΖΟΥ Ο Αχλάδιος το σέλει. Είναι πολύ ωραίο. Λέει για το ζάκο, τα 
ζακουλίνια και την ζακουλίνα.

ΦΑΝΗΣ Τότε να μου το πεις να το μάθω.

ΖΟΥΖΟΥ (πεισματικά) 
Ζεν το λέω γιατί ζεν το τσέλω καλά.

ΦΑΝΗΣ Όσο ξέρεις.

17



ΖΟΥΖΟΥ Λοιπόν, ήταν μια φορά κι ένα καιρό ένας ζάκος με κάτι 
κέρατα, να μεγάλα (δείχνει) που όλο έτρωγε παιδιά και στο 
τέλος τον πιάσανε και τον πήζαν φυλακή.

ΦΑΝΗΣ Αυτό ήταν όλο;

ΖΟΥΖΟΥ Κι άλλο σέλεις;

ΦΑΝΗΣ Βρε Ζουζού, τα παραμύθια δεν είναι τόσο μικρά. Είναι 
ολόκληρη ιστορία. Έχουν αρχή, μέση και τέλος, όχι μπαμ κι 
έξω.

ΧΑΡΟΥΛΑ Τι ωραία! Μπαμ κι έξω! Εγώ, Φανούλη, σέλω την πεντάμορφη 
και το Τέλας.

ΖΟΥΖΟΥ Τι τέλας, σαν εσένα;
(την κοροϊδεύει)

ΧΑΡΟΥΛΑ Τέλας είσαι και φαίνεσαι. Θα σε δείξω κακό παιδί που με 
βρίζεις.

ΦΑΝΗΣ Ήσυχα παιδάκια, αλλιώς θα σας κάνω μετακόμιση στα σπίτια 
σας. Ουφ, με ζαλίσατε.
(με μεγαλίστικο ύφος)
Αμάν αυτά τα μικρά, βρε παιδί μου, σκέτη φασαρία είναι

(απομακρύνεται λίγο και βηματίζει)

18



Τι θέλω και βρίσκω τον μπελά μου... Καλά, δε λέω είναι 
χαριτωμένος και πλακατζής αυτός ο Ζουζού και γουστόζα η 
Χαρούλα, μα εμένα οι παρέες μου είναι αλλού. Όμως πάλι 
αυτό τον καιρό όλοι λείπουν. Μόνο ο Γιάννης ο Τρούφας είναι 
σπίτι του και ο Αχλάδιος με τη Χαρούλα. Όμως έχουν να 
εμφανιστούν από προχτές. Λες να σκαρώνουν τίποτα; Πάντως 
καλά θα κάνω να πάω από το σπίτι τους μια βόλτα, να ρίξω 
μια ματιά.

(γυρνάει στα μικρά)
Δε μου λες, Ζουζού, είναι στο σπίτι σας η Ζαχαρούλα;

ΖΟΥΖΟΥ Δεν τσέλω. Όταν εγώ έφυγα ζεν την είζα.

ΦΑΝΗΣ (γελάει) Αφού δεν την είδες, δεν ήταν.

ΖΟΥΖΟΥ Πού το τσέλεις;

ΦΑΝΗΣ Το συμπεραίνω.

ΖΟΥΖΟΥ Τι σα πει αυτό, το συμποραίνω;

ΦΑΝΗΣ Λάθος το λες. Σημαίνει ότι το κατάλαβα.

ΖΟΥΖΟΥ Καλά. Θα πεις κανένα παραμύσι;

ΦΑΝΗΣ Το βιολί του αυτός. Θα σου πω για τα περίεργα λυκάκια.

19



ΖΟΥΖΟΥ Τι πάσανε;

ΦΑΝΗΣ Τα κάψανε τη μουσούδα τους.

ΖΟΥΖΟΥ Γιατί τα κάτσανε;

ΦΑΝΗΣ Γιατί την χώνανε παντού σαν εσάς.

ΧΑΡΟΥΛΑ Σα μας κάτσουνε και μας;

ΦΑΝΗΣ Μπορεί.

ΧΑΡΟΥΛΑ Α εγώ σα φύγω πολύ μακριά. Θα τρέξω, να έτσι (δείχνει)

ΦΑΝΗΣ Ωραία! Μπορείτε και τώρα να τρέξετε μακριά γιατί εγώ πρέπει 
να φύγω.

ΖΟΥΖΟΥ - ΧΑΡΟΥΛΑ Πού σα πας;

ΦΑΝΗΣ Στο σπίτι σας.

ΖΟΥΖΟΥ Ζατί;

ΦΑΝΗΣ Για να δω τον Αχλάδιο και τη Ζαχαρούλα.

ΖΟΥΖΟΥ Όχι να μην πας.

ΧΑΡΟΥΛΑ Να μη πας, να μη πας.

20



ΦΑΝΗΣ Πρέπει να πάω γιατί έχουμε να συζητήσουμε κάτι σοβαρό.

ΖΟΥΖΟΥ Τι σοβαρό, καλέ! Αυτός ο Αχλάδιος όλο χαχανίζει με τη 
Ζαχαρούλα, όλο χι και χι κάνουνε. Είναι πολύ χαζά παιδιά. 
Όμως ο Αχλάδιος τσέρει πολλά παραμύθια.

ΦΑΝΗΣ (θυμωμένα)
Τότε να κάθεσαι να σου λέει εκείνος και να μη με πρήζεις 
εμένα.

ΧΑΡΟΥΛΑ Τι σα πει πλήζεις;

ΦΑΝΗΣ (κοροϊδευτικά)
θα πει ότι μου κάνατε την κοιλιά μου μπαλόνι. Να έτσι. 
(δείχνει με τα χέρια)

ΧΑΡΟΥΛΑ Α! Τι ωραίο που είναι το μπαλόνι! Έχεις ένα μπαλόνι; Σε 
παρακαλώ πάρε μου ένα κίτλινο.

ΦΑΝΗΣ Να σου πάρει ο μπαμπάκας σου, μωράκι μου
(της χαϊδεύει το κεφάλι) Αχ μωράκι μου, γούτσου γούτσου...

ΧΑΡΟΥΛΑ Δεν σέλει Χαρούλα γούτσου γούτσου. Σέλει ένα μπαλόνι 
κίτρινο.

ΦΑΝΗΣ Καλά θα σου δώσω. Μόνο πάνε να δεις αν είναι δίπλα ο Τζώνυ 

21



ο Λεμονάδας.

ΧΑΡΟΥΛΑ Αυτό το χαζό παιδί ποτέ δε θα το φωνάτσω.

ΦΑΝΗΣ Γιατί, Χαρούλα μου;

ΧΑΡΟΥΛΑ Με κοροϊδεύει συνέχεια και δε μου δίνει λεμονάδα.

ΦΑΝΗΣ (θυμωμένα)
Είστε πολύ τεμπέλικα παιδιά. Θα πάω μόνος μου.

(Ξεκινά, τον ακολουθούν ο Ζουζού και η Χαρούλα)

ΖΟΥΖΟΥ - ΧΑΡΟΥΛΑ Όχι Φάνη, πάρε μας μαζί σου. Εμείς σε αγαπάμε.
(τον αγκαλιάζουν)

ΦΑΝΗΣ (συγκινημένος)
Αυτά μου κάνουν και με ρίχνουν. Ελάτε μαζί μου. 

(κάνει να φύγει, αλλά εκείνη την ώρα εμφανίζεται ο Τζώνυ 
Λεμονάδας με το Λάκη Πορτοφολάκη)
Καλώς τους ! Σε σας ερχόμουνα. Για περάστε, καθόμαστε 
στην αυλή με τα ζουζούνια (δείχνει τα μικρά).

ΤΖΩΝΥ Πάλι εδώ αυτά;

ΛΑΚΗΣ Είναι δυνατόν να λείπουν τα αυτοκόλλητα;

22



ΖΟΥΖΟΥ Αυτοκόλλητα είναι τα μούτα σου.

ΧΑΡΟΥΛΑ Ναι, ναι, τα μούτζα σου.

ΛΑΚΗΣ Χα, χα, τι αστείο. Δεν πάτε λέω εγώ πουθενά να παίξετε με 
ζουζούνια της ηλικίας σας;

ΖΟΥΖΟΥ Όχι, ζε σα πάμε πουσενά. Εζώ σα είμαστε όλη μέρα.

ΛΑΚΗΣ Σιγά να μην ξημερωθείτε κιόλας.

ΧΑΡΟΥΛΑ Θα ξημελωθούμε και σα φύγουμε την άλλη μέρα.

ΤΖΩΝΥ (επεμβαίνει ο Τζώνυ ο Λεμονάδας, αρπάζοντας τα μικρά από 
το χέρι. Αφήνει πρώτα τη λεμονάδα του)
Εγώ λέω να πάτε παρακάτω να δείτε το γύφτο που χορεύει τη 
μαϊμού του.

(κλείνει το μάτι στο Φάνη και το Λάκη)
Είναι απέναντι από το σπίτι σας, Ζουζού.

ΧΑΡΟΥΛΑ Αχ, αλήθεια; και τι κάνει η μαϊμού;

ΤΖΩΝΥ Καταπληκτικά πράγματα. Χορεύει, καπνίζει, κάνει 
κωλοτούμπες, ντύνεται νύφη και χτενίζει τα μαλλιά της. Να 
μη σου πω ότι μοιράζει και μπαλόνια.

ΧΑΡΟΥΛΑ Κίτλινα;

23



ΤΖΩΝΥ Κίτρινα, κόκκινα, μπλε, ριγέ και με βούλες.

ΧΑΡΟΥΛΑ (παρακλητικά)
πάμε, Ζουζού, να δούμε τη μαϊμού.

ΖΟΥΖΟΥ Και ζατί να πάω να ζω τη μαϊμού, αφού βλέπω εσένα; και συ 
μαϊμού είσαι.

ΧΑΡΟΥΛΑ (κλαίγοντας)
Φάνη, να τον δείλεις γλήγολα γιατί με βλίζει.

ΦΑΝΗΣ Λοιπόν, μικρά, ακούστε να σας πω. Ή σταματάτε τον καυγά ή 
σας πάω κατευθείαν σπίτια σας. Και συ, Ζουζού, σταμάτα να 
βρίζεις τη Χαρούλα. Δε βλέπεις τι όμορφο κοριτσάκι είναι;

ΖΟΥΖΟΥ Ποια αυτή; σιγά μην είναι και πεντάμορφη.

ΧΑΡΟΥΛΑ (θυμωμένα)
Ναι, εγώ είμαι η πεντάμορφη και συ το τέλας. Τώλα σα πάω 
σπίτι μου. Άλλη φολά να μην έλθεις να παίτσουμε. (φεύγει)

ΖΟΥΖΟΥ Στο καλό, μαϊμού, και να μας γράτσεις.

ΦΑΝΗΣ Ζουζού, σταμάτα και πήγαινε σπίτι σου. Έχουμε να 
συζητήσουμε.

24



ΖΟΥΖΟΥ Εγώ ζεν τσέλω να συζητώ; γιατί με ζιώχνεις; Σα το πω στη 
μαμά μου, τον μπαμπά μου και τον Αχλάδιο.

ΦΑΝΗΣ Με έπρηξες με τον Αχλάδιο. Γιατί δεν [πηγαίνεις στον Αχλάδιο 
να συζητήσετε; όλη μέρα σπίτι μου βρίσκεσαι.

ΖΟΥΖΟΥ Έρχομαι γιατί με ζιώχνουν.

ΦΑΝΗΣ Αφού είσαι παλιόπαιδο. Συνέχεια βρίζεις και κάνεις ζημιές.

ΖΟΥΖΟΥ Ζεν κάνω τίποτα. Μόνο σέλω να ακούω και ζεν μ' αφήνουν.

ΦΑΝΗΣ Δηλαδή, είσαι πολύ περίεργος.

ΖΟΥΖΟΥ Ζεν είμαι περίεργος. Σέλω να ακούω κρυφά τι λένε.

ΦΑΝΗΣ Λοιπόν, Ζουζού, έχεις μεγάλη πλάκα. Τον ακούσατε, παιδιά;

(κοιτάει το Λάκη και τον Τζώνυ)
Δεν είναι περίεργος, μόνο κοιτάει από την κλειδαρότρυπα. 
(τον ρωτάει) και τι ακούς και βλέπεις, ζουζουνούλι μου;

ΖΟΥΖΟΥ (πεισματικά)
Εγώ τσέλω, αλλά ζε λέω. Τσέλω και πού είναι ο Αχλά-
διος και η Ζαχαρούλα και ζεν το λέω.

ΦΑΝΗΣ (τον αγκαλιάζει)
Έλα, Ζουζουνάκο μου... Πες μου και σού 'χω και μία έκπληξη.

25



ΖΟΥΖΟΥ (με ενδιαφέρον)
Τι έκλητση;

ΦΑΝΗΣ Άμα σου πω δε θα είναι έκπληξη.

ΖΟΥΖΟΥ Κι εγώ αν ζεν σου πω, ζεν σα τσέλεις.

ΛΑΚΗΣ Α, μας εκβιάζει, λοιπόν. Άφησέ τον, βρε Φάνη, δε θα τον 
παρακαλάμε κιόλας. Θα τους βρούμε πολύ σύντομα, θα πάει ο 
Τζώνυ μέχρι το σπίτι τους και θα μάθουμε.

ΖΟΥΖΟΥ Πλιτς... Εγώ ζεν θα σας αφήσω.

ΛΑΚΗΣ Σιγά μη σε ρωτήσουμε. Πάμε παιδιά μέχρι το σπίτι τους.

ΖΟΥΖΟΥ Σα σω κι εγώ, τι νομίζεις;

ΛΑΚΗΣ - ΤΖΩΝΥ Και δε πα νά 'ρθεις. Έτσι κι αλλιώς το ένα αυτοκόλλητο μας 
έμεινε. Άντε πάμε.
(βγαίνουν, ακολουθεί τελευταίος ο Ζουζού)

ΤΕΛΟΣ Β΄ ΣΚΗΝΗΣ

26



3η σκηνή
Στο σπίτι του Γιάννη τρούφα. 

Ο Γιάννης σχεδιάζει σ' ένα μεγάλο τραπέζι τη μπριζόλα γίγαντα. 
Παντού υπάρχουν, σκορπισμένες, μπογιές, πινέλα και βαμβάκι. 

Ο Αχλάδιος και η Ζαχαρούλα παρακολουθούν.

ΑΧΛΑΔΙΟΣ Το κόκκαλο, βρε Γιάννη, σου βγήκε σαν ποδαράκι από 
κοτοπουλάκι. Έπρεπε να το κάνεις λίγο πιο χοντρό.

ΖΑΧΑΡΟΥΛΑ Εγώ νομίζω πως είναι καλό το κόκκαλο. Το σώμα της 
μπριζόλας είναι λίγο σαν βιολί.

ΓΙΑΝΝΗΣ Πρώτον, δεν τελείωσα ακόμα. Δεύτερον, δε θέλω γκρίνιες και 
τρίτον αν δε σας αρέσει να την κάνετε μόνοι σας.

ΑΧΛΑΔΙΟΣ Καλά, βρε φίλε, δε σε βρίσαμε. Απλώς θέλουμε να γίνει καλή 
δουλειά γι' αυτό φέραμε και το σχέδιο από τσελεμεντέ της 
μαμάς. Θέλουμε να γίνει τόσο σωστή η μπριζόλα που να 
νομίζεις ότι βγαίνουν καπνοί από το σώμα της.

ΓΙΑΝΝΗΣ Σιγά να μην βγαίνει και φωτιά, βρε φαντασιόπληκτε.

ΑΧΛΑΔΙΟΣ Τώρα μού 'δωσες μια ιδέα. Και γιατί να μη βγαίνει μυρωδιά 
από τη μπριζόλα;

ΓΙΑΝΝΗΣ Από πού θα βγαίνει η μυρωδιά, βρε ελαφρόμυαλε; από τη 

27



μπογιά την καφέ;

ΑΧΛΑΔΙΟΣ Όχι καλέ, από τα σουβλάκια που θα βάλουμε επάνω.

ΖΑΧΑΡΟΥΛΑ Και πού θα τα βρούμε, εξυπνάκια;

ΑΧΛΑΔΙΟΣ Από το ψυγείο της μαμάς.

ΖΑΧΑΡΟΥΛΑ Ποιας μαμάς;

ΑΧΛΑΔΙΟΣ Της δικής μου.

ΖΑΧΑΡΟΥΛΑ Και ποιος θα τα ψήσει;

ΑΧΛΑΔΙΟΣ Εγώ φυσικά.

ΖΑΧΑΡΟΥΛΑ Γιατί εσύ φυσικά;

ΑΧΛΑΔΙΟΣ Γιατί ξέρω τον τρόπο.

ΖΑΧΑΡΟΥΛΑ Και ποιος είναι αυτός ο τρόπος;

ΑΧΛΑΔΙΟΣ Οι καλές μου σχέσεις με τον κυρ-Θόδωρο το σουβλατζή. 
Όποτε μου ζητάει μια χάρη του την κάνω με το αζημίωτο κι 
έτσι μου έχει ιδιαίτερη αδυναμία.

ΖΑΧΑΡΟΥΛΑ Τι έχεις στο μυαλό σου, βρε σκουληκαντέρα;

28



ΑΧΛΑΔΙΟΣ (σταυρώνει τα χέρια με ύφος)
Πότε θα γίνει η φάρσα; αυτό το απόγευμα στις επτά. Εγώ στις 
6.30 πηγαίνω στον κυρ-Θόδωρο με έξι σουβλάκια σ' ένα 
σακουλάκι. Τον θερμοπαρακαλώ να τα βάλει στη φωτιά μαζί 
με τα δικά του. Τα παίρνω μαζί μου, τα βάζω σ' ένα σκεύος 
που έχει η μαμά μου για να διατηρεί το φαγητό ζεστό και το 
παίρνω μαζί μου. Μόλις φτάσουμε στο σπίτι του Φάνη και 
βρισκόμαστε στην αυλή με το φορείο στα χέρια μας...

ΓΙΑΝΝΗΣ-ΖΑΧΑΡΟΥΛΑ Το φορείο;

ΑΧΛΑΔΙΟΣ Ναι, αγαπητοί μου συνέταιροι, φορείο. Πώς θα χωρέσει η 
μπριζόλα γίγαντας σε πιάτο; αφού πρόκειται για κάποιο 
φαινόμενο.

ΖΑΧΑΡΟΥΛΑ Και πώς θα το κάνουμε το φορείο;

ΑΧΛΑΔΙΟΣ Ε! βρείτε και σεις κάτι, όλα εγώ θα τα κάνω;

ΖΑΧΑΡΟΥΛΑ Δε μου λες, Γιάννη, να τον δείρουμε τώρα ή μετά;

ΓΙΑΝΝΗΣ Μετά γιατί τώρα μου κίνησε το ενδιαφέρον.

(ξύνει το κεφάλι του) 
Για να δούμε, να σκεφτούμε. Τρόπος κατασκευής φορείου: 
σεντόνι, δύο ξύλα και κόλα.

29



ΖΑΧΑΡΟΥΛΑ Σεντόνι εύκολο, έχω ένα τρύπιο άσπρο που σκεπάζω τις 
κούκλες μου, θα το ράψω λίγο και θα είναι εντάξει. Ή μάλλον 
θα κολλήσω κάτι τσόντες.

ΓΙΑΝΝΗΣ Τι τσόντες;

ΖΑΧΑΡΟΥΛΑ Έχω κάτι άσπρα κομματάκια χάρτινα αυτοκόλλητα, θα τα 
κολλήσω στο σεντόνι και θα καλύψω τις τρύπες.

ΑΧΛΑΔΙΟΣ Μπράβο, ξαδελφούλα. Καλά λένε, ρε Γιάννη, θηλυκό μυαλό. 
Γεννάει το άτιμο. Νομίζω, Ζαχαρούλα, πως θα κάνουμε 
μεγάλα πράγματα μαζί.

ΓΙΑΝΝΗΣ (θυμωμένα)
Ε, τότε εγώ δε χρειάζομαι, λέω να φύγω. Ο ένας κάνει σχέδια, 
ο άλλος γεννάει ιδέες, εγώ λέω να πάω για ψάρεμα.

ΑΧΛΑΔΙΟΣ Τι ψάρεμα, καλέ; πού είναι το καλάμι σου;

ΓΙΑΝΝΗΣ Θα δανειστώ αυτό που καβάλησες εσύ.

ΑΧΛΑΔΙΟΣ Έλα, βρε Γιάννη, μη μας τα χαλάς, αφού είμαστε 
συνεταιράκια. Εσύ είσαι ο καλλιτέχνης κι εμείς οι εμπνευστές 
του σχεδίου, το οποίο τελειοποιείς εσύ.

ΖΑΧΑΡΟΥΛΑ Καλέ αυτός έμαθε να μιλάει. Μπράβο, Αχλάδιε, έκανες 

30



προόδους. Από εγκυκλοπαίδεια τα έμαθες όλα αυτά;

ΑΧΛΑΔΙΟΣ Όχι, εξυπνούλα μου, απλώς απέκτησα εμπειρίες.

ΖΑΧΑΡΟΥΛΑ Και πώς τις απέκτησες αυτές τις εμπειρίες;

ΑΧΛΑΔΙΟΣ Από τις συναναστροφές μου με τους μεγάλους. Ακούω λέξεις 
από δω, λέξεις από κει, τις συνδυάζω και τις λέω την 
κατάλληλη στιγμή. Εξάλλου, το καλοκαίρι διάβασα 
τουλάχιστον είκοσι βιβλία.

ΖΑΧΑΡΟΥΛΑ Είσαι σίγουρος; Εγώ σε έβλεπα όλο με μίκυ μάους.

ΑΧΛΑΔΙΟΣ Όταν ήμουν μόνος διάβαζα σοβαρά βιβλία. Παιδί μου το 
σοβαρό βιβλίο θέλει αυτοσυγκέντρωση. Να το διαβάσεις, να 
το καταλάβεις και μετά να το σκεφτείς.

ΓΙΑΝΝΗΣ Λοιπόν παιδιά θα συνεχίσουμε το σχέδιο ή θα σκε-
φτούμε τα βιβλία που διάβασε το καλοκαίρι ο Αχλάδιος;

ΖΑΧΑΡΟΥΛΑ Θα συνεχίσουμε το σχέδιο, δεν είναι ώρα για λογοτε-
χνικές συζητήσεις. Μπορείς, μορφωμένε μου, να έρθεις
αύριο και να μας κάνεις μια διάλεξη.

ΑΧΛΑΔΙΟΣ Όποτε το θελήσετε. Προσφέρω τις γνώσεις μου στην 
υπηρεσία του λαού.

31



ΓΙΑΝΝΗΣ Ο λαός αποφασίζει να συνεχίσει το έργο του. Άντε πάρτε τα 
πινέλα να αρχίσουμε να βάφουμε.

ΖΑΧΑΡΟΥΛΑ Τι χρώμα θα την κάνουμε;

ΓΙΑΝΝΗΣ Σκούρο καφέ, φυσικά. Έχεις δει μπριζόλα μπλε;

ΖΑΧΑΡΟΥΛΑ Μπλε, όχι, αλλά μαύρη αρκετές φορές.

ΓΙΑΝΝΗΣ Μαύρη, γιατί;

ΖΑΧΑΡΟΥΛΑ Όταν καμιά φορά την ξεχνάμε στα κάρβουνα ή στο φούρνο 
αρπάζει λέει η μαμά.

ΓΙΑΝΝΗΣ Καλά ολόκληρη μπριζόλα-αγελάδα που θα κάνουμε εμείς, 
είναι δυνατόν να άρπαξε; αυτή υποτίθεται την ψήσανε δέκα 
άτομα και την γύριζαν συνέχεια στη σούβλα.

ΖΑΧΑΡΟΥΛΑ Καλά τότε, θα έχει ένα γλυκό ανοιχτό καφέ.

ΑΧΛΑΔΙΟΣ Αμάν, βρε Ζαχαρούλα, μέχρι και το χρώμα της μπριζόλας 
θέλεις να είναι γλυκό. Μήπως άρχισαν να σου τρέχουν τα 
σαλάκια;

ΖΑΧΑΡΟΥΛΑ Ναι, μωρέ, που είπες ότι θα μου φέρεις τρεις τρουφίτσες και 
μού 'φερες με το ζόρι μία.

32



ΑΧΛΑΔΙΟΣ Επίτηδες, τό ΄κανα. Όταν βαραίνει το στομάχι δεν μπορούμε 
να δουλέψουμε σωστά.

ΓΙΑΝΝΗΣ Έλα, άσε τις δικαιολογίες. Πού τις μοίρασες τις τρούφες που 
μας έταξες;

ΑΧΛΑΔΙΟΣ Βρε συνεταιράκια, αν από τώρα φάτε τις υπέροχες 
στρογγυλές μαυρούλες ζουμερές τρουφίτσες, όταν τελειώσετε 
το έργο σας και είστε αποκαμωμένοι, τι θα έχετε να 
γλυκαθείτε;

ΓΙΑΝΝΗΣ Δηλαδή, έχεις τελικά τρούφες;

ΑΧΛΑΔΙΟΣ Πολλές και μυρωδάτες και μμμμ πεντανόστιμες.

ΓΙΑΝΝΗΣ Καλά δεν ντρέπεσαι να μας ξελιγώνεις έτσι; εγώ αν δε φάω 
τώρα αμέσως μία, σταματάω.

ΖΑΧΑΡΟΥΛΑ Κι εγώ μαζί σου, Γιάννη, δεν μπορεί να μας κοροϊδεύει έτσι 
αυτή η σκουληκαντέρα.

ΑΧΛΑΔΙΟΣ Ήσυχα παιδιά βιολιά. Όλα θα γίνουν με τη σειρά τους. Επειδή 
όμως σας βλέπω πολύ αγριεμένους, λέω να σας φέρω μερικές 
γιατί τρέχουν τα σάλια σας και σε λίγο θα χρειαστεί να 
σκουπίσουμε το πάτωμα. (φεύγει)

ΑΧΛΑΔΙΟΣ Ήταν τελικά πολύ νόστιμες, αλλά μικρές. Μόνο μία μου 

33



έδωσε. Εσένα;

ΖΑΧΑΡΟΥΛΑ Κι εμένα μία. Τι να μου κάνει όμως μία; αυτές είναι μικρούλες, 
σαν ελίτσες. Μπορείς να χορτάσεις με μία ελίτσα;

ΓΙΑΝΝΗΣ Ούτε με μία ούτε με δύο, μπορώ να σου πω ούτε με πέντε. Νά 
'χαμε ένα ταψάκι κάτι γίνεται.

ΖΑΧΑΡΟΥΛΑ Ένα ταψάκι είναι πάρα πολύ, θα σκάσουμε.

ΓΙΑΝΝΗΣ Α! μη στεναχωριέσαι. Τό 'χω ξανακάνει.

ΖΑΧΑΡΟΥΛΑ Και δεν έπαθες τίποτα;

ΓΙΑΝΝΗΣ Να σου πω, μάλλον έπαθα.

ΖΑΧΑΡΟΥΛΑ Τι;

ΓΙΑΝΝΗΣ Γέμισα σπυριά, έκανα λίγο εμετό και έμεινα νηστικός μια 
μέρα.

ΖΑΧΑΡΟΥΛΑ Τελείως νηστικός;

ΓΙΑΝΝΗΣ Όχι, μωρέ, μού 'διναν λαπά και φρυγανιές.

ΖΑΧΑΡΟΥΛΑ Μπλιάχ. Το χειρότερο φαγητό στον κόσμο.

ΓΙΑΝΝΗΣ Το χειρότερο δε θα πει τίποτα. Να σου πω,τώρα προσέχω. 

34



Μόλις φάω δέκα σταματάω.

ΖΑΧΑΡΟΥΛΑ Ε, δεν είναι και λίγες.

ΓΙΑΝΝΗΣ Ούτε και πολλές. Τρώω πρώτα τις πέντε και τις άλλες τις 
φυλάω για αργότερα.

ΖΑΧΑΡΟΥΛΑ Δε μου λες, άμα μεγαλώσεις και πάθεις ζάχαρο σαν το θείο 
μου το Φώτη, τι θα κάνεις;

ΓΙΑΝΝΗΣ Θα παίρνω τρούφες για διαβητικούς.

ΖΑΧΑΡΟΥΛΑ Υπάρχουν;

ΓΙΑΝΝΗΣ Μέχρι που θα πάθω εγώ, θα υπάρχουν.

ΖΑΧΑΡΟΥΛΑ Ωραία. Τότε να μην ανησυχούμε.

ΓΙΑΝΝΗΣ Όχι, δεν υπάρχει λόγος. Όμως αυτός πολύ αργεί και δε μ' 
αρέσει. Λες να σκαρώνει τίποτα;

ΖΑΧΑΡΟΥΛΑ Όχι, προσπαθεί να πείσει τη μαμά του να του δώσει κι άλλες.

ΓΙΑΝΝΗΣ Αφού είπε ότι ήταν σίγουρες.

ΖΑΧΑΡΟΥΛΑ Σίγουρες ήταν, έτοιμες δεν ήταν. Δεν είχαν παγώσει καλά, 
όταν φύγαμε από το σπίτι. Τώρα όμως πρέπει να έγιναν.

35



ΓΙΑΝΝΗΣ Έλα μωρέ, ας τις φέρει και μεις τις παγώνουμε.

ΖΑΧΑΡΟΥΛΑ Είσαι όμως κι εσύ πολύ λιχούδης, αδελφούλη μου.

ΓΙΑΝΝΗΣ Και εσύ δεν πας πίσω, αδελφούλα. Άντε να βάψουμε. 
(παίρνουν τα πινέλα)

ΖΑΧΑΡΟΥΛΑ Πολύ σκούρο μου φαίνεται αυτό το καφέ, πρέπει να τ' 
ανοίξουμε. Να βάλουμε λίγο λάδι;

ΓΙΑΝΝΗΣ Όχι τώρα, στο τέλος. Άρχισε με νερομπογιά, να πάρει ένα 
χρώμα. Πάρε το πιο χοντρό πινέλο. Α, μπράβο! Άρχισε από το 
σώμα και πάνε προς το κόκκαλο. Πρόσεχε μη βγαίνεις από τη 
γραμμή, πρέπει να γίνει καλή δουλειά.

ΖΑΧΑΡΟΥΛΑ Είναι ζόρικη δουλειά τελικά κι αυτός ο Αχλάδιος αργεί. Θα 
πιαστούν τα χέρια μας.

ΓΙΑΝΝΗΣ Βάψε εσύ το μισό μέχρι να έρθει και μετά θα το συνεχίσει 
αυτός ή μάλλον τελείωσε το πρώτο χρώμα να συνεχίσει αυτός 
το δεύτερο.

ΖΑΧΑΡΟΥΛΑ Είναι, δηλαδή, όπως βάφουν τους τοίχους; πρώτο χέρι, 
δεύτερο και τρίτο;

ΓΙΑΝΝΗΣ Κάτι τέτοιο.

36



ΖΑΧΑΡΟΥΛΑ Θα γίνει, λοιπόν, καλή δουλειά. Το τέλειο βάψιμο.

ΓΙΑΝΝΗΣ Η τέλεια μπριζόλα-γίγαντας. Και... δε μου λες ποιος θα είναι ο 
τέταρτος που θα κουβαλάει το φορείο;

ΖΑΧΑΡΟΥΛΑ Α! αυτό δεν το σκεφτήκαμε. Για να δούμε... εγώ νομίζω ότι 
πρέπει να διαλέξουμε ανάμεσα στην Μάρθα-μπανάνα και τη 
Βούλα-λιχούδα.

ΓΙΑΝΝΗΣ Νομίζω ότι η Μάρθα-μπανάνα είναι καλύτερη γιατί κρατάει 
μυστικά. Μετά το τέλος του έργου μας, να πας μέχρι το σπίτι 
της γιαγιάς μας. Όλα πρέπει να είναι έτοιμα μέχρι αύριο.

ΖΑΧΑΡΟΥΛΑ Ναι όλα πρέπει να είναι όπως πρέπει. Άντε παλικάρια, να 
τελειώνουμε.
(βουτάει το πινέλο της στην μπογιά και αρχίζει να βάφει. Ο 
Γιάννης διορθώνει το περίγραμμα της μπριζόλας)

ΓΙΑΝΝΗΣ Νομίζω πως τη στρογγύλεψα καλά. Πώς σού φαίνεται;

ΖΑΧΑΡΟΥΛΑ Καλύτερη από πριν. Αρχίζει να μοιάζει σαν αληθινή. Τι ωραία 
να υπάρχει τρόπος να βγάζει καπνό και μυρωδιά.

ΓΙΑΝΝΗΣ Η ίδια δε θα βγάζει, όμως τα παιδάκια της τα σουβλάκια θα 
βγάζουν.

ΖΑΧΑΡΟΥΛΑ Έχεις δίκιο, το προέβλεψε κι αυτό ο φωστήρας ξάδελφός μου.

37



ΓΙΑΝΝΗΣ Πάντως τον παραδέχομαι. Όλη μέρα σκέφτεται τι φάρσα θα 
κάνει την επομένη και στο τέλος κάτι βρίσκει.

ΖΑΧΑΡΟΥΛΑ Αν σου πω τι έκανε μια μέρα στο αμπέλι του παππού, θα 
τρελαθείς.

ΓΙΑΝΝΗΣ Για λέγε, για λέγε.

ΖΑΧΑΡΟΥΛΑ Λοιπόν, εκεί που καθόμασταν στην αυλή, ένα μεσημέρι 
καλοκαιριού μου λέει ξαφνικά “Ζαχαρούλα, θέλεις να κάνουμε 
τα σκιάχτρα;”

ΓΙΑΝΝΗΣ Σκιάχτρα;

ΖΑΧΑΡΟΥΛΑ Ναι, όπως το ακούς. Πήγε, πήρε κάτι παλιά ρούχα του παππού 
και της γιαγιάς, ντυθήκαμε, βάλαμε κι από ένα τρύπιο καπέλο 
στο κεφάλι και κινήσαμε για το αμπέλι.

ΓΙΑΝΝΗΣ (περίεργα)
Και τι έγινε μετά;

ΖΑΧΑΡΟΥΛΑ Μόλις φτάσαμε, πήγαμε στη μέση του αμπελιού, σταθήκαμε 
ακίνητοι με ένα ραβδί στο χέρι και περιμέναμε. Είχαμε 
μάλιστα τα χέρια μας ανοιχτά.

ΓΙΑΝΝΗΣ Και πόση ώρα καθόσασταν εκεί;

38



ΖΑΧΑΡΟΥΛΑ Ε, όχι και πολύ. Σε λίγο ήρθαν κάτι πουλάκια και 
κουτσούλισαν.

ΓΙΑΝΝΗΣ (γελάει) Πού σας κουτσούλισαν;

ΖΑΧΑΡΟΥΛΑ Στη μύτη και στο κεφάλι. Τι τραβήξαμε για να τις βγάλουμε 
εκείνες τις κουτσουλιές. Ξέρεις τι σημαίνει ξεραμένη 
κουτσουλιά;

ΓΙΑΝΝΗΣ Όχι, δεν μου έτυχε. Και τι καταλάβατε, βρε χαζόπαιδα;

ΖΑΧΑΡΟΥΛΑ Τίποτε καλέ. Ήταν μια εμπειρία που λέει και ο Αχλάδιος. Εί-
χε όμως τη φάση του. Μέσα σ' ένα μεγάλο αμπέλι, δύο ζω-
ντανά σκιάχτρα περιτριγυρισμένα από πουλιά. Περνάμε πο-
λύ ωραία στο χωριό. Όλη μέρα παιχνίδι και το βράδυ σκα-
ρώνουμε διάφορες φανταστικές ιστορίες για τα μικρά
παιδιά.

ΓΙΑΝΝΗΣ Τι είδους ιστορίες;

ΖΑΧΑΡΟΥΛΑ Να μωρέ, ο Αχλάδιος έχει πολύ φαντασία. Κάθε μέρα 
σκέφτεται και ένα δικό του παραμύθι και το βράδυ το 
διηγείται στα πιο μικρά παιδιά του χωριού.

ΓΙΑΝΝΗΣ Δηλαδή, ο παραμυθάς του χωριού.

ΖΑΧΑΡΟΥΛΑ Ακριβώς, βέβαια, πολλές φορές του δίνω κι εγώ ιδέες και 
αυτός τις εκμεταλλεύεται. Αν ποτέ γράψει παραμύθι μου 

39



λέει ότι θα γράψει στην πρώτη σελίδα “αυτό το βιβλίο το 
έγραψα με την πολύτιμη συνεργασία της ξαδέλφης μου”.

ΓΙΑΝΝΗΣ Γι' αυτό ο Ζουζού δεν ξεκολλάει από τον Αχλάδιο, όταν 
αρχίζει τις ιστορίες του. Λέει ό,τι του κατέβει και οπωσδήποτε 
δεν είναι τα συνηθισμένα παραμύθια, όπως η 
“κοκκινοσκουφίτσα”, “ο παπουτσωμένος γάτος” η 
“πεντάμορφη και το τέρας” και άλλα τέτοια.

ΖΑΧΑΡΟΥΛΑ Α, καμία σχέση. Αυτός λέει ό,τι τού 'ρχεται σου μυαλό. Για 
την “ξεμυαλισμένη κότα”, τον “άταχτο  βάτραχο” και την 
“καλή νυχτερίδα”.

ΓΙΑΝΝΗΣ Καλή νυχτερίδα; πρώτη φορά το ακούω αυτό.

ΖΑΧΑΡΟΥΛΑ Α, ναι! Ο Αχλάδιος έβγαλε το παραμύθι της νυχτερίδας-
χορεύτριας.

ΓΙΑΝΝΗΣ Της νυχτερίδας-χορεύτριας; μήπως χορεύει και σε κέντρο;

ΖΑΧΑΡΟΥΛΑ Όχι, καλέ. Χορεύει στο δάσος και είναι άσπρη και όμορφη.

ΓΙΑΝΝΗΣ Παναγιά μου (σταυροκοπιέται). Αυτό το παιδί θα μας 
τρελάνει. Και πώς τη λένε τη νυχτερίδα του;

ΖΑΧΑΡΟΥΛΑ Λολίτα, έτσι του αρέσει. Μπορώ να σου πω ότι έχει κάνει 
σήριαλ το παραμύθι. Κάθε φορά που έρχεται ο Ζουζού στο 

40



σπίτι του τού λέει κι από μία ιστορία.

ΓΙΑΝΝΗΣ Γι' αυτό ο Ζουζού τού 'χει αδυναμία.

ΖΑΧΑΡΟΥΛΑ Ναι, ο Ζουζού τον θαυμάζει. Είναι ο μεγάλος του ξάδελφος. 
Από τη μια θυμώνει γιατί δεν του δίνει πολλή σημασία και από 
την άλλη τον παρακαλάει να του πει παραμύθι. Έχει πλάκα ο 
Ζουζού αν και πολλές φορές μού 'ρχεται να τον μαυρίσω στο 
ξύλο.

ΓΙΑΝΝΗΣ Γιατί, βρε Ζαχαρούλα; Εμένα μ' αρέσει ο Ζουζού, είναι πολύ 
γλυκούλης.

ΖΑΧΑΡΟΥΛΑ Γιατί όλα τα αδέλφια μαλώνουν μεταξύ τους. Εσύ δε μαλώνεις 
με τη Μάρθα;

ΓΙΑΝΝΗΣ Συνέχεια. Αφού μου ανακατεύει όλα τα πράγματα και δεν τα 
βάζει στη θέση τους. Έρχονται στιγμές που θέλω να την 
πνίξω, αλλά τελευταία στιγμή το μετανιώνω. Κατά βάθος την 
αγαπώ.

ΖΑΧΑΡΟΥΛΑ Τι λες, αλλάζουμε αδέλφια; εσύ να πάρεις το Ζουζού κι εγώ 
τη Μάρθα.

ΓΙΑΝΝΗΣ Όχι, ευχαριστώ. Εξάλλου, ίδια ζουζούνια είναι και τα δύο. 
Απλώς αγαπούμε περισσότερο αυτούς που δε βλέπουμε κάθε 
στιγμή.

41



ΖΑΧΑΡΟΥΛΑ Δεν έχεις και άδικο. Μα γιατί αργεί ο Αχλάδιος;

ΓΙΑΝΝΗΣ Μήπως πήγε σε κανένα άλλο σπίτι και ξεχάστηκε;

ΖΑΧΑΡΟΥΛΑ Όλα να τα περιμένεις από τον Αχλάδιο...
Αλλά σα να χτυπάει η πόρτα. Δεν πηγαίνεις να ανοίξεις;

(ο Γιάννης πηγαίνει να ανοίξει. Μπαίνει ο Αχλάδιος με ένα 
πιάτο στο χέρι. Το ακουμπάει στο τραπέζι)

ΑΧΛΑΔΙΟΣ Ορίστε, παιδιά-λιγούρια. Ορμάτε με μένος και τρέλα στο 
θήραμα.

ΓΙΑΝΝΗΣ (παίρνει μία) μμμμ. Τι ωραίες! Πιο καλές από πριν και πιο 
μεγάλες. Λέω να πάρω άλλη μία.

(τρώει και μιλάει)
Ε! τώρα κάτι έγινε, μπορώ να συνεχίσω τη δουλειά με 
περισσότερη όρεξη. Να το βάλω στο ψυγείο για αργότερα.

ΖΑΧΑΡΟΥΛΑ Ναι, αφού πάρω κι εγώ δύο 

(παίρνει από το πιάτο δύο τρούφες). 

Ωραίο πράγμα τα γλυκά! Μελωδία αγγέλων στη γη.

ΓΙΑΝΝΗΣ Τι σχέση έχει η μουσική με τα γλυκά;

ΖΑΧΑΡΟΥΛΑ Μεγάλη. Νηστικό αρκούδι σε χορεύει, εξυπνάκια.

42



ΑΧΛΑΔΙΟΣ Τέρμα τα σχόλια. Εμπρός δουλειά. Σε δυο ώρες πρέπει να το 
τελειώσουμε. Λείπουμε τρεις ώρες από το σπίτι. Με το ζόρι 
έφυγα. Οι μαμάδες μας είπαν να είμαστε σπίτι σε μία ώρα.

ΖΑΧΑΡΟΥΛΑ Εσύ είπες ότι σε δύο ώρες θα τελειώσουμε.

ΑΧΛΑΔΙΟΣ Ε, καλά, θα 'ρθούμε και μία ώρα το απόγευμα. Εντάξει;

ΓΙΑΝΝΗΣ Ας πάει και το παλιάμπελο. Τι να κάνω; θα παίξουμε όμως 
μετά, εντάξει;

ΑΧΛΑΔΙΟΣ Θα παίξουμε, βρε Τσαρούχη. Το καλοκαίρι θα σε πάρουμε
στο χωριό και εκεί θα δεις τι πα να πει παιχνίδι. Έτσι δεν 
είναι, Ζαχαρούλα;

ΖΑΧΑΡΟΥΛΑ Ναι, ναι θα πάμε όλοι μαζί. Θα κάνουμε πολύ ωραία παιχνίδια 
στο κατώι. Ε ρε, τι μεταμφιέσεις έχουν να γίνουν. Μάζεψα  
από φέτος ένα σωρό παλιά ρούχα. Παρακάλεσα τη γιαγιά να 
μου τα φυλάξει. Είναι πολύ καλή η γιαγιά Σμαράγδω, θα μου 
τά 'χει φυλαγμένα. Θα περάσουμε ζωή και κότα. Θά 'χει 
μεγαλώσει κι ο Μπιμπίκος.

ΓΙΑΝΝΗΣ Ποιος Μπιμπίκος;

ΖΑΧΑΡΟΥΛΑ Είναι ένα μωράκι της γειτόνισσας, της κυρα-Κούλας. Τον 
βγάλαμε Μπιμπίκο γιατί δε μιλάει και όλο λέει μπι και μπι.

ΓΙΑΝΝΗΣ Ε, και; Τι θα κερδίσετε αν μεγαλώσει ο Μπιμπίκος;

43



ΖΑΧΑΡΟΥΛΑ Να σου πω. Αυτό το παιδάκι κοιμάται δύσκολα. Ο Αχλάδιος κι 
εγώ παίζαμε, κάναμε φασαρία και ξυπνούσαμε τον Μπιμπίκο. 
Η μαμά του έβγαινε στην αυλή, φώναζε και ο παππούς μάς 
κυνηγούσε για να ησυχάσουμε. Φέτος θα παίζει κι ο 
Μπιμπίκος και θά 'ναι καλύτερα.

ΓΙΑΝΝΗΣ Ναι ! Εδώ δεν μπορούμε να ανεχτούμε το Ζουζού, θα έχουμε 
να προσέξουμε και τον Μπιμπίκο.

ΖΑΧΑΡΟΥΛΑ Άντε καλέ, θα τον φορτώσουμε στο Ζουζού και τη Χαρούλα.

ΑΧΛΑΔΙΟΣ Τέλος πάντων θα βρούμε μία λύση. Τώρα ας ολοκληρώσουμε 
το σχέδιό μας. Μπρος βάφε.
(σκύβουν όλοι πάνω από το σχέδιο)

ΤΕΛΟΣ Γ΄ ΣΚΗΝΗΣ

44



4η σκηνή
Στο σπίτι του Φάνη Μπριζολάκη, 

στην αυλή κάθονται ο Τζώνυ Λεμονάδας και ο Λάκης Πορτοφολάκης.

ΦΑΝΗΣ Και δε μου λες, βρε Τζώνη, τι είδες από το παράθυρο του 
Γιάννη; Μήπως σε πήραν είδηση;

ΤΖΩΝΥ Όχι καλέ, με τίποτα. Αυτοί ήταν πολύ απορροφημένοι.

ΛΑΚΗΣ Απορροφημένοι από τι;

ΤΖΩΝΥ Για να σας δώσω να καταλάβετε ήταν μαζεμένοι όλοι γύρω 
από το μεγάλο τραπέζι του Γιάννη και κάτι σχεδίαζαν και 
βάφανε, η δε Ζαχαρούλα φορούσε και μία ποδιά για να μη 
λερώνεται.

ΦΑΝΗΣ (σκεπτικός)
Και δε μου λες, τι μέγεθος είχε αυτό που σχεδίαζαν;

ΤΖΩΝΥ Ήταν μία τεράστια ζωγραφιά, αλλά δεν είδα καλά το σχέδιο. 
Ήταν όλοι σκυμμένοι από πάνω, μπορώ να σου πω ότι ήταν 
ένα χαρτόνι γύρω στα δύο μέτρα.

ΛΑΚΗΣ Θεούλη μου! Αυτό δεν είναι ζωγραφιά, είναι προεκλογική 
αφίσα.

ΤΖΩΝΥ Ακριβώς. Σαν αυτές που βλέπουμε να κολλούν στους τοίχους.

45



ΛΑΚΗΣ Α, αυτοί κάτι σκαρώνουν, δεν υπάρχει καμία αμφιβολία. Δε 
μου λες, άκουσες κανένα όνομα;

ΤΖΩΝΥ Όχι, δεν πρόλαβα. Φοβήθηκα μήπως με δουν και έφυγα. Μην 
ανησυχείτε όμως όπου νά 'ναι θα σκάσουν μύτη.

ΛΑΚΗΣ Και συ πού το ξέρεις;

ΤΖΩΝΥ Δεν το ξέρω, το φαντάζομαι. Τι ήθελα και μίλησα; Κοιτάτε 
ποιος έρχεται, το μικρό ζουζούνι. Είχατε καιρό να το δείτε;
(έρχεται τρέχοντας ο Ζουζού)

ΖΟΥΖΟΥ Γεια σας. Τι λέτε έζω;

ΦΑΝΗΣ Καλά, βρε Ζουζού, πριν μία ώρα δεν ήσουν εδώ; Πότε 
πρόλαβες και έφαγες; Δε σου είπα να πας να φας και να 
κοιμηθείς;

ΖΟΥΖΟΥ Ζεν σέλω να κοιμηθώ, σέλω να ακούσω τι λέτε.

ΛΑΚΗΣ Βρε τι μπελάς μάς βρήκε μ' αυτό το παιδί... Ώσπου να τον 
ξεφορτωθούμε, αυτός γυρνάει πίσω. Γιατί δεν πας να παίξεις 
με τη Χαρούλα;

ΖΟΥΖΟΥ Ζεν με σέλει.

46



ΦΑΝΗΣ Καλά κάνει, αφού την κοροϊδεύεις συνέχεια.

ΖΟΥΖΟΥ (πεισματικά)
Ναι, ναι, αυτή είναι καλύτερη; Όλο τέρας με λέει.

ΦΑΝΗΣ Και συ όλο μαϊμού τη λες.

ΖΟΥΖΟΥ Αφού είναι.

ΦΑΝΗΣ (τον αγκαλιάζει)
Ζουζουνάκο, άμα σου κάνω ένα δωράκι θα φύγεις;

ΖΟΥΖΟΥ Τι ζώλο;

ΦΑΝΗΣ Ένα αυτοκινητάκι με οδηγό.

ΖΟΥΖΟΥ Να το ζω κι αν μ' αρέσει σα το πάρω.

ΛΑΚΗΣ Κοίτα που κάνει και τον δύσκολο. Κάποιον του χάριζαν 
γάιδαρο και τον κοίταζε στα δόντια. Α, ρε Φάνη, πολύ τον 
κακομαθαίνεις.

ΦΑΝΗΣ (τους κλείνει το μάτι)
Αφού του έχω μεγάλη αδυναμία του Ζουζούκου. Άντε πάμε 
να δούμε το αυτοκίνητο.

(μπαίνουν μέσα στο σπίτι)

47



ΤΖΩΝΥ Αυτό το ζιζάνιο δεν μπορούμε να το ξεφορτωθούμε με τίποτα. 
Ο Αχλάδιος και η Ζαχαρούλα πώς τα καταφέρνουν και τον 
διώχνουν;

ΛΑΚΗΣ Ποιος το είπε αυτό; μόνος του φεύγει ο Ζουζού. Μόλις 
βαριέται τον Αχλάδιο και τη Ζαχαρούλα, πηγαίνει να παίξει με 
τη Χαρούλα, όχι όμως για πολύ. Σ' ένα τέταρτο μαλώνουν και 
μετά καταλήγει στο Φάνη.

ΤΖΩΝΥ Πρέπει να του βρούμε μερικά σπίτια ακόμη του Ζουζού για να 
βαριέται λιγότερο και να περνάει αυτός καλά κι εμείς 
καλύτερα. Δε συμφωνείς;

ΛΑΚΗΣ Απόλυτα. Όμως να σού πω κάτι; Ο Φάνης τον αγαπάει πολύ 
το Ζουζού. Μπορεί μερικές φορές να θέλει να τον 
ξεφορτωθεί, αλλά όταν περνάει μια μέρα χωρίς να τον δει, 
ανησυχεί.

ΤΖΩΝΥ Κοίταξε αυτό είναι λογικό. Ο Ζουζού το λιγότερο που 
έρχεται είναι τρεις φορές τη μέρα. Είναι να μην ανησυχείς 
αν απουσιάσει έστω και μία φορά;

ΛΑΚΗΣ Έτσι είναι. Εμάς πάντως δε μας πολυχωνεύει. Αυτό έχει και τα 
καλά του, θά 'λεγα, δεν τον έχουμε στα πόδια μας.

ΤΖΩΝΥ Κατά βάθος μ' αρέσει ο Ζουζού. Έχει την πλάκα του και δεν 

48



καταλαβαίνει και τίποτα.

ΛΑΚΗΣ Α, ρε Τζώνυ! Είναι η ηλικία τέτοια, η νεότητα.

ΤΖΩΝΥ Γιατί, βρε Λάκη, εμείς γεράσαμε τώρα;

ΛΑΚΗΣ Όχι, μωρέ, αλλά πώς να το κάνουμε; Κοντεύουμε να 
βγάλουμε το δημοτικό και ο Ζουζού ακόμη δεν άρχισε.

ΤΖΩΝΥ Τυχερέ, Ζουζού!

ΛΑΚΗΣ Τι τυχερός; σάμπως δε θα πάει κι αυτός;

ΤΖΩΝΥ Ε, θα πάει, αλλά μέχρι τότε θα γλεντήσει τη ζωή του.

ΛΑΚΗΣ Και μεις καλά δεν περνάμε;

ΤΖΩΝΥ Καλά περνάμε, αλλά έχουμε καιρό να κάνουμε καμιά πλάκα 
στη συμμορία.

ΛΑΚΗΣ Ποια συμμορία;

ΤΖΩΝΥ Του Αχλάδιου, της Ζαχαρούλας και του Γιάννη.

ΛΑΚΗΣ Καλά, άσε να φύγει ο μικρός και βλέπουμε.

ΖΟΥΖΟΥ (βγαίνει ο Φάνης με το Ζουζού. Κρατάει ένα αυτοκινη-
τάκι στο χέρι του. Το δείχνει)

49



Να, τι μού 'ζωσε ο Φάνης. Να ζηλεύετε, χαζά παιζιά.

ΛΑΚΗΣ Γιατί να ζηλεύουμε, Ζουζού;

ΖΟΥΖΟΥ Γιατί εσάς ζεν σας έζωσε.

ΤΖΩΝΥ Δεν πειράζει, Ζουζουνάκο, εμείς χαιρόμαστε για σένα. Είσαι ο 
αγαπημένος μας μικρός μας φίλος.

ΖΟΥΖΟΥ Ναι, ναι. Γι' αυτό όλο με ζιώχνετε.

ΤΖΩΝΥ Εμείς γλυκό μας πουλάκι, τρυφερό μας περιστέρι που άμα δε 
σε δούμε μία μέρα τρελαινόμαστε από αγωνία;

ΖΟΥΖΟΥ Σιγά μην τελαίνεστε κιόλας. Εγώ έχω φίλο μόνο το Φάνη που 
λέει παραμύθια και ζίνει ζώρα.

ΛΑΚΗΣ Την άλλη φορά που θά 'ρθω, θα σου φέρω κι εγώ ένα δώρο.

ΖΟΥΖΟΥ Αλήθεια; τι ζώρο;

ΛΑΚΗΣ Ένα άλογο.

ΖΟΥΖΟΥ Ζωντανό;

ΛΑΚΗΣ (γελάει)
Ναι, Ζουζουνάκο. Ένα μικρό πόνυ με φρατζούλα.

50



ΖΟΥΖΟΥ Ζεν σέλω με φατζούλα, σέλω σκέτο πόνυ.

ΤΖΩΝΥ Ό,τι πει ο Ζουζουνάκος. Εγώ θα σου φέρω μια μαϊμού, τη 
Λίζα.

ΖΟΥΖΟΥ Έχεις μαϊμού Λίζα;

ΤΖΩΝΥ Όχι εγώ, ένας φίλος μου.

ΖΟΥΖΟΥ Καλά, να πάμε να τη ζούμε κι αν μ' αρέσει να την πάρω.

ΤΖΩΝΥ Τι παιδί αυτός ο Ζουζού. Αν του αρέσει θα την πάρει. Νομίζει 
ότι όλα μπορεί να τα πάρει. 

Δε μου λες, Ζουζού, αν σε πάμε σ' ένα σπίτι και σου αρέσει ο 
καναπές θα τον πάρεις;

ΖΟΥΖΟΥ Ζεν μου αρέσουν οι καναπέζες.

ΛΑΚΗΣ Αν σου άρεσαν όμως θα τους έπαιρνες.

ΖΟΥΖΟΥ Όχι ποτέ, δεν μ' αρέσουν. Εγώ θα φύγω τώρα γιατί πρέπει να 
παίξω.
(φεύγει)

ΦΑΝΗΣ Ουφ, γλιτώσαμε. Τι λέγατε τόση ώρα;

ΛΑΚΗΣ Λέγαμε ότι έχουμε καιρό να κάνουμε καμία φάρσα στη 

51



συμμορία Αχλάδιου - Ζαχαρούλας - Γιάννη.

ΦΑΝΗΣ Καλά λέτε. Όμως κι αυτοί έχουν καιρό να “χτυπήσουν”. Πότε 
ήταν η τελευταία φάρσα;

ΤΖΩΝΥ Έχει τουλάχιστον δύο μήνες. Ήταν τότε που ο Αχλάδιος είπε 
πως βρήκε μία εξωγήινη κότα στην αυλή του.

ΛΑΚΗΣ Εξωγήινη κότα; Εγώ δε θυμάμαι τίποτα τέτοιο.

ΤΖΩΝΥ Πιθανόν να μην ήσουν εκεί. Εσύ, Φάνη, θυμάσαι;

ΦΑΝΗΣ Ναι, βέβαια. Ήρθε και μας είπε ότι μία από τις κότες τους 
έγινε UFO.

ΛΑΚΗΣ Έτσι ξαφνικά;

ΦΑΝΗΣ Ναι, μέσα σε μία νύχτα.

ΛΑΚΗΣ Και με ποιο τρόπο; 

ΦΑΝΗΣ Έδωσε την εξής εξήγηση: Μέσα στη νύχτα είδε ένα περίεργο 
φως, κάτι άστραψε και το σπίτι τους γέμισε από χρώμα 
φεγγαριού.

ΛΑΚΗΣ Παναγίτσα μου, θα τρελαθώ! Χρώμα φεγγαριού, τι φαντασία, 
που έχει αυτός ο Αχλάδιος!

52



ΦΑΝΗΣ Τώρα άκου και τη συνέχεια. Δε σηκώθηκε καθόλου από το 
κρεβάτι του, γιατί αυτοί παίρνουν καμιά φορά παιδιά από τη 
Γη και τα πηγαίνουν στη Σελήνη. Όμως παρόλα αυτά το πρωί 
είδε τα ίχνη τους.

ΛΑΚΗΣ Και ποια ήταν αυτά;

ΦΑΝΗΣ Σκόνη χρυσή, καμμένα χόρτα και ένα κόκκινο φωτάκι στην 
κότα.

ΛΑΚΗΣ Καταπληκτικό! Και πώς καταλάβατε πως ήταν φάρσα;

ΦΑΝΗΣ Μας το είπε μόνος του γιατί βαρέθηκε να λέει τα ίδια και
τα ίδια. Εμείς τον ρωτούσαμε κάθε μέρα για το φωτάκι
της κότας.

ΛΑΚΗΣ Το φωτάκι το είδατε;

ΤΖΩΝΥ Βέβαια. Είχε βάλει ο αθεόφοβος ένα φωτάκι, αυτοκόλλητο 
από τα παιχνίδια της Ζαχαρούλας, στην κότα. Όπως ήταν 
φυσικό το φωτάκι έπεσε σε λίγη ώρα γιατί οι κότες κινού-
νται συνέχεια. Όταν όμως μας φώναξε το φωτάκι ήταν στη 
θέση του και κάθε φορά που βλέπαμε την κότα φρόντιζε
να υπάρχει πάντα ένα. Κάποια στιγμή του τελείωσαν τα
φωτάκια και έτσι τελείωσε η ιστορίας της κότας UFO.

ΛΑΚΗΣ Καλά αυτή η ιστορία μ' άρεσε. Θα τη λέω στα παιδιά μου.

53



ΤΖΩΝΥ Ποια παιδιά σου;

ΛΑΚΗΣ Αυτά που θα κάνω σε μερικά χρόνια.

ΤΖΩΝΥ Α! τόσο κοντά. Σχεδόν αύριο.

ΛΑΚΗΣ Εξυπνάδες! Όταν έρθει η ώρα μου. Όμως τώρα ας σκεφτούμε 
κάτι πριν μας προλάβουν. Για να πάμε μέσα να συνεδριάσου-
με.

Μπαίνουν στο σπίτι του Φάνη. 
Σε λίγο μπαίνει στην αυλή σιγά-σιγά η Ζαχαρούλα. 

Κοιτάει δεξιά-αριστερά και ρίχνει ένα γράμμα κάτω από την πόρτα του Φάνη.  
Φεύγει τρέχοντας. Σε λίγο βγαίνουν τα παιδιά από το σπίτι. 

Ο Φάνης κρατάει το γράμμα στα χέρια του και διαβάζει φωναχτά.

ΦΑΝΗΣ Σου αξίζει η μεγαλύτερη μπριζόλα του κόσμου. Αύριο στις 
οκτώ το όνειρό σου θα γίνει πραγματικότητα.

ΤΖΩΝΥ Α!, ρε παλιόπαιδα, γι' αυτό ήσασταν σκυμμένοι και οι τρεις 
πάνω από το τραπέζι. Μαγείρευαν την μπριζόλα γίγαντα.

ΦΑΝΗΣ Ναι, μαγειρική με συνταγή Αχλάδιου, σίγουρα. Μετά την κότα 
UFO η μπριζόλα. Γι' αυτό εξαφανίστηκαν από την πιάτσα τα 

54



τρία μαργαριτάρια. Ετοίμαζαν το καινούριο κολιέ.

ΛΑΚΗΣ Ποιο κολιέ;

ΦΑΝΗΣ Της καινούριας φάρσας.

ΤΖΩΝΥ Λοιπόν, παλικάρια, πρέπει να απαντήσουμε. Να συγκληθεί 
αμέσως συνέδριο. Πάμε μέσα, γιατί χρειαζόμαστε ένα τραπέζι 
επειγόντως για το συμβούλιό μας. Ας μη χάνουμε χρόνο, 
πιεζόμαστε από τις ημερομηνίες. Άντε μαρς...

ΤΕΛΟΣ Δ΄ ΣΚΗΝΗΣ

55



56



5η σκηνή
Μπαίνει ο Ζουζού, προσεκτικά στην αυλή του Φάνη κοιτώντας δεξιά-αριστερά.  

Μετά τους φωνάζει.

ΖΟΥΖΟΥ Ελάτε, παιζιά. Δεν είναι κανένας.

(εμφανίζονται ο Αχλάδιος, η Ζαχαρούλα, ο Γιάννης και η Μάρθα
με το φορείο στα χέρια)

ΑΧΛΑΔΙΟΣ Παιδιά αφήστε το κάτω, έτσι μπράβο.

(ανοίγει το κατσαρολάκι, βάζει αλουμινόχαρτο επάνω στη 
μπριζόλα και απλώνει τα σουβλάκια)
Λοιπόν είμαστε έτοιμοι, μπορούμε να χτυπήσουμε την πόρτα. 
Κάντε ότι είστε κουρασμένοι από το βάρος. Ζουζού, χτύπα 
την πόρτα κι εμείς όλοι λίγα βήματα πίσω για να 
περπατήσουμε λίγο ακόμη. 

ΦΑΝΗΣ (ο Ζουζού χτυπάει την πόρτα. Εμφανίζεται ο Φάνης)
Παναγίτσα μου, τι τέρας είναι αυτό; σαν περίεργο ζώο μου 
φαίνεται.

ΑΧΛΑΔΙΟΣ Και πού να το δοκιμάσεις, φιλαράκο, θα τρελαθείς.

ΖΑΧΑΡΟΥΛΑ Δέκα μάγειρες το ετοίμασαν και δέκα ψητάδες το έψησαν.

ΜΑΡΘΑ Γιατί, το άλλο δεν το λέτε;

57



ΦΑΝΗΣ Ποιο, Μάρθα;

ΜΑΡΘΑ Ότι πλύθηκε μέσα στη μπανιέρα μας, που ήταν πιο μεγάλη 
από του Αχλάδιου και της Ζαχαρούλας, επί μία ώρα.

ΦΑΝΗΣ Μήπως της κάνατε και αφρόλουτρο;

ΜΑΡΘΑ Μην κοροϊδεύεις, Φανούλη, γιατί ο κόπος μας ήταν τεράστιος. 
Αλλά για τους καλούς φίλους έχουμε το καλύτερο, το αξίζεις 
λεβεντάκο μου.

ΦΑΝΗΣ (δήθεν συγκινημένος)
Σας ευχαριστώ, μωρέ παιδιά. Δε θα το ξεχάσω ποτέ αυτό σας 
το δώρο, αυτή την τεράστια προσφορά σε ένα λάτρη της 
μπριζόλας. Όμως για να την θαυμάσω λίγο.

(κάνει ένα γύρο από την μπριζόλα και μυρίζει)
Τι ωραία που μυρίζει! Μπράβο παιδιά, Πολύ ωραία δουλειά.

ΑΧΛΑΔΙΟΣ Τι εννοείς;

ΦΑΝΗΣ Πολύ καλή δουλειά κάναν οι ψητάδες. Έχει το ίδιο ψήσιμο σε 
όλο της το σώμα. Το χρώμα της καταπληκτικό. Πρώτη φορά 
τέτοια ομοιομορφία.

ΖΑΧΑΡΟΥΛΑ Σου αρέσει, Φανούλη;

58



ΦΑΝΗΣ Μ' έχει τρελάνει. Θέλω οπωσδήποτε να τη φωτογραφήσω.

ΑΧΛΑΔΙΟΣ Και γιατί δεν το κάνεις;

ΦΑΝΗΣ Οπωσδήποτε και θα το κάνω.
(φωνάζει) Τζώνυ, Λάκη, φέρτε τη φωτογραφική μηχανή.
(βγαίνουν και τα άλλα παιδιά)

ΑΧΛΑΔΙΟΣ (ψιθυρίζει στη Ζαχαρούλα)
Τα πράγματα αρχίζουν και μπερδεύονται. Δε μ' αρέσει 
καθόλου αυτό το τρίο.

ΖΑΧΑΡΟΥΛΑ (σιγά) Ούτε κι αυτούς το δικό μας τετράγωνο. Για να δούμε

ΤΖΩΝΥ-ΛΑΚΗΣ Θεέ μου, μένουμε κατάπληκτοι. Μπράβο σας παλικάρια.

ΜΑΡΘΑ Δεν κάναμε τίποτα το σπουδαίο. Απλώς δουλέψαμε λίγο 
παραπάνω.

ΤΖΩΝΥ Το πινέλο;

ΜΑΡΘΑ (κοιτάζει τους άλλους) 
Ποιο πινέλο;

ΤΖΩΝΥ Καλέ δεν την αλείφατε συνέχεια με λάδι για να καλοψηθεί;

ΜΑΡΘΑ (ανακουφισμένη)

59



Ε, ναι, βέβαια, ένα άτομο ασχολούνταν μόνο με αυτό.

ΤΖΩΝΥ Κι εγώ αυτό είπα. Ετοιμαστείτε, λοιπόν, όλοι για μια 
φωτογραφία. Έλα, Ζουζού, μπροστά για να φαίνεσαι καλά.

ΖΟΥΖΟΥ Ναι, βέβαια, γιατί εγώ ερχόμουν πρώτος.

ΤΖΩΝΥ Είναι κι αυτός ένας λόγος να φωτογραφηθείς καλύτερα. Κι 
εσύ, Φάνη, μαζί τους δίπλα στο Ζουζού. Τη Χαρούλα πού 
την πήγατε; κάτι μου λείπει.

ΖΑΧΑΡΟΥΛΑ Θά 'ρθει σε λίγο. Τρώει τα φρούτα της τώρα.

ΤΖΩΝΥ Καλά μπριζόλα δε θα φάει; όχι δεν την αρέσει.

ΤΖΩΝΥ (τους βγάζει φωτογραφία, βάζει τη μηχανή στη θήκη)
Πολύ ωραία! Τελειώσαμε. Και τώρα ας δούμε αυτό το υπέροχο 
τέρας, το μοσχομυριστό. Αχλάδιε, να σου κάνω μια ερώτηση;

ΑΧΛΑΔΙΟΣ Φυσικά, αγαπητέ Τζώνυ.

ΤΖΩΝΥ Θα την φάμε σκέτη τη μπριζόλα ή θα κόψουμε και σαλάτα;

ΑΧΛΑΔΙΟΣ Να σου πω. Μια σαλάτα χρειάζεται, για να κατεβαίνει πιο 
εύκολα. Τόσο κρέας θα μπουκώσουμε.

ΛΑΚΗΣ Σωστά. Η μαμά του Φάνη μάς ετοίμασε κεφτεδάκια κι εμείς 

60



ετοιμάσαμε τη σαλάτα. Να την φέρουμε παιδιά.

ΤΖΩΝΥ-ΦΑΝΗΣ Και βέβαια, θα την φέρουμε. Να βγάλουμε και το τραπέζι έξω 
να το ετοιμάσουμε.
(μπαίνουν και οι τρεις μέσα)

ΑΧΛΑΔΙΟΣ Μέχρι στιγμής δε μας πήραν είδηση. Να δούμε από δω και 
μπρος.

ΓΙΑΝΝΗΣ Η παρουσία αυτών των δύο δε μου πολυαρέσει. Ειδικά αυ-
τός ο Τζώνυ έχει μία τάση να μας ανακαλύπτει.

ΜΑΡΘΑ Με ποιο τρόπο;

ΓΙΑΝΝΗΣ Με την κατασκοπεία.

ΜΑΡΘΑ Ε, δεν πιστεύω κι αυτή τη φορά να σας κατασκόπευσε.

ΓΙΑΝΝΗΣ Να το πιστεύεις γιατί είναι πανούργος.

ΖΑΧΑΡΟΥΛΑ Ας ελπίσουμε ότι αυτή τη φορά γλιτώσαμε.

ΓΙΑΝΝΗΣ Μακάρι. Θυμάστε την τελευταία φορά που σας ανακάλυψε;

ΖΑΧΑΡΟΥΛΑ-ΑΧΛΑΔΙΟΣ Όχι, πότε ήταν;

ΓΙΑΝΝΗΣ Ε! τόσα που κάνατε πού να τα θυμάστε. Ήταν τότε που έλεγες 

61



τις ιστορίες με τους Αρειανούς;

ΑΧΛΑΔΙΟΣ Και τι έκανε ο Τζώνυ;

ΓΙΑΝΝΗΣ Φωτογραφήθηκε με έναν Αρειανό.

ΖΑΧΑΡΟΥΛΑ Και πού τον βρήκε;

ΓΙΑΝΝΗΣ Ένα βράδυ στην αυλή του.

ΜΑΡΘΑ Αλήθεια;

ΓΙΑΝΝΗΣ Όχι, βρε αγαθιάρα. Έντυσε το αδελφάκι του με μια στολή 
Αρειανού από τις απόκριες και έβαλε το Λάκη να τους φωτο-
γραφίσει. Κόψανε και μια εικόνα με ιπτάμενο δίσκο και την 
κόλλησε στον τοίχο.

ΜΑΡΘΑ Και γιατί την κόλλησε;

ΓΙΑΝΝΗΣ Για να δείξουν, εξυπνούλα μου, ότι μ' αυτόν κατέβηκε ο 
Αρειανός.

ΜΑΡΘΑ Κι εσύ, βρε Αχλάδιε, τους πίστεψες;

ΑΧΛΆΔΙΟΣ Όχι, βέβαια, αλλά και τι να έλεγα; αν αποκλειόταν η δική του 
ιστορία τότε έβγαινε ψεύτικη και η δική μου. Έτσι δεν είναι;

62



ΓΙΑΝΝΗΣ Έτσι και χειρότερα. Μα γιατί αργούν;
(φωνάζει)
Ε! παιδιά, θα κρυώσει η μπριζόλα. Τώρα να την φάμε που 
αχνίζει.

ΖΑΧΑΡΟΥΛΑ (σιγά)
Ναι άναψε το χαρτόνι. 

(Σε λίγο βγαίνουν τα παιδιά με τη σαλάτα και το τραπέζι. 
Βάζουν το τραπέζι στη μέση)

ΦΑΝΗΣ Να, εδώ, θα βάλετε τη μπριζόλα δίπλα στη σαλάτα και το 
ψωμί. Αν θέλετε μπορούμε να βάλουμε και τα κεφτεδάκια.

ΑΧΛΑΔΙΟΣ Όχι, βρε Φάνη, θα σκάσουμε. Εξάλλου, έχουμε και τα 
σουβλάκια. Άντε πάρτε από ένα (τους μοιράζει).

ΛΑΚΗΣ Μμμμμμ, πολύ νόστιμα. Αν είναι και η μπριζόλα θα φάμε πολύ 
καλά. Να τους πούμε και για το επιδόρπιο;

ΑΧΛΑΔΙΟΣ Ποιο επιδόρπιο;

ΛΑΚΗΣ Ε, να σκεφτήκαμε εχθές ότι ένα καλό γεύμα πρέπει να 
συνοδεύεται από ένα καλό φρούτο και ένα εξαιρετικό γλυκό.

ΑΧΛΑΔΙΟΣ Πάλι εδώ ήσασταν εχθές;

63



ΤΖΩΝΥ Γιατί, υπάρχει καμία αντίρρηση;

ΑΧΛΑΔΙΟΣ Όχι βέβαια, απλώς ρώτησα.

(ψιθυρίζει στη Ζαχαρούλα)
Τα πράγματα άρχισαν να σκουραίνουν.

ΖΑΧΑΡΟΥΛΑ Ψυχραιμία (σιγανά)

(γυρίζει στο Λάκη)
Τι καλό μάς ετοιμάσατε;

ΛΑΚΗΣ Θα το δείτε τώρα αμέσως. Τζώνυ και Φάνη μπορείτε να 
φέρετε το επιδόρπιο;

ΤΖΩΝΥ-ΦΑΝΗΣ Βεβαιότατα. Κάποτε πρέπει να αρχίσουμε.

ΖΑΧΑΡΟΥΛΑ Για να δούμε, τι θα δούμε.
(βγαίνουν τα παιδιά με δύο δίσκους σκεπασμένους)

ΦΑΝΗΣ (ξεσκεπάζει πρώτος)
Και τώρα το αχλάδι γίγαντας.

ΤΖΩΝΥ (ξεσκεπάζει κι αυτός)
Και τώρα η τρούφα γίγαντας. Ε, ρε, τι έχει να γίνει! 
Συμφωνείς, Αχλάδιε;

ΑΧΛΑΔΙΟΣ (σαστισμένος)

64



Κατάλαβα, δούλεψε πάλι η κατασκοπεία. Πώς το ανακάλυψες, 
βρε άτιμε;

ΤΖΩΝΥ Ε, κλείστε και κανένα παράθυρο, βρε σαΐνια. Υπάρχει και το 
μάτι του Βούδα.

ΑΧΛΑΔΙΟΣ (γελάει)
Που το έχει ο Τζώνυ, το διαμάντι μας.

ΤΖΩΝΥ Φιλαράκο, τόσα χρόνια, στην κατασκοπεία, κάτι μάθαμε.

ΑΧΛΑΔΙΟΣ Και σου τό 'λεγα, Ζαχαρούλα, να πάρουμε τα μέτρα μας.

ΖΑΧΑΡΟΥΛΑ Ποια μέτρα μας, καλέ;

ΑΧΛΑΔΙΟΣ Όχι ανοιχτά παράθυρα όταν προετοιμαζόμαστε. Ο εχθρός 
καραδοκεί. Να τα αποτελέσματα.

ΤΖΩΝΥ Έλα, μωρέ, δεν πειράζει. Πάντως μ' άρεσε. Στο κάτω-
κάτω θα μας μείνει η φωτογραφία.

ΓΙΑΝΝΗΣ Δηλαδή;

ΤΖΩΝΥ Θα διακοσμήσουμε την αυλή με τη μπριζόλα, το 
αχλάδι και την τρούφα.

ΑΧΛΑΔΙΟΣ Γιατί, τι θα κάνουμε;

65



ΦΑΝΗΣ Πάρτι φυσικά. Τα κεφτεδάκια και η σαλάτα είναι πραγματικά.

ΓΙΑΝΝΗΣ (τους κοιτάζει διστακτικά)
Ε, να έχω κι εγώ κάτι τρούφες.

ΑΧΛΑΔΙΟΣ Άστο καλύτερα, αυτές είναι δικές σου. Θα φερω τις δικές μας 
από το σπίτι.

ΓΙΑΝΝΗΣ (ανακουφισμένος)
Μπράβο, γιατί το είπα με μισή καρδιά.

ΖΑΧΑΡΟΥΛΑ Το καταλάβαμε, γι' αυτό και το προλάβαμε. Εγώ θα φέρω πίτα 
που έκανε η μαμά μου σήμερα.

ΑΧΛΑΔΙΟΣ Εγώ θα ψήσω κι άλλα σουβλάκια στον κυρ-Θόδωρο, να τα 
φέρω ζεστά.

ΖΟΥΖΟΥ Εγώ θα φέρω το αυτοκινητάκι μου.

ΜΑΡΘΑ Τι να το κάνουμε το αυτοκινητάκι σου, Ζουζού;

ΖΟΥΖΟΥ Να το παίτσουμε.

ΜΑΡΘΑ Εσύ αυτό κατάλαβες;

ΖΟΥΖΟΥ Θα το φέρω γιατί έχει μεγάλο τραπέζι.

66



ΜΑΡΘΑ Ε, και λοιπόν;

ΖΟΥΖΟΥ Σα το ξεκινάω από ζω και σα πηγαίνει εκεί (δείχνει), να έτσι 
ζουζουννννν

ΜΑΡΘΑ Εγώ λέω, αγοράκι μου, να πας να φέρεις τη Χαρούλα, που θα 
τελείωσε το φρούτο της τώρα.

ΖΟΥΖΟΥ Να σει μόνη της.

ΜΑΡΘΑ Όχι, ζουζουνούλι μου, να πας εσύ να τη φέρεις.

ΖΟΥΖΟΥ Σα μου ζώσεις τίποτα;

ΜΑΡΘΑ Ναι, ένα φιλάκι.
(τον φιλάει κι αυτός τραβιέται γελώντας)

ΖΟΥΖΟΥ Πάλι τζάμπα της έβγαλες, άντε πάω.

ΜΑΡΘΑ Έλα, να της πας κι ένα λουλούδι.

ΖΟΥΖΟΥ Λουλούζι; Γιατί; Γιορτάζει;

ΜΑΡΘΑ Όχι, βρε Ζουζού, για να χαρεί.

ΖΟΥΖΟΥ Και γιατί δεν τρώτε εσείς λουλούζια να χαρείτε;

ΜΑΡΘΑ Γιατί δεν τρώγονται.

67



ΖΟΥΖΟΥ Άντε καλά. Αν της πάω μια σοκολάτα πάντως θα χαρεί 
περισσότερο.

ΜΑΡΘΑ Θα φάτε αργότερα σοκοφρέτες.

ΖΟΥΖΟΥ Πάω κι έρχομαι αμέσως.

ΜΑΡΘΑ Αυτό το ξέρουμε. Λοιπόν, παιδιά, τι άλλο θα φάμε;

ΤΖΩΝΥ Εγώ θα φέρω τις λεμονάδες.

ΛΑΚΗΣ Εγώ θα φέρω τις τηγανιτές πατάτες και αχλάδια από το 
δέντρο μας. Η μαμά μου πρέπει να τις έχει ετοιμάσει τώρα.

ΖΑΧΑΡΟΥΛΑ Καλέ αυτοί τα είχαν προσχεδιάσει όλα.

ΛΑΚΗΣ Ε! τι νομίσατε, κοιμάται η αστυνομία;

ΖΑΧΑΡΟΥΛΑ Όχι, βέβαια. Αχλάδιε, μου φαίνεται πως μας πιάσαν στον 
ύπνο. Κρίμα που διαβάζεις τόσα αστυνομικά, ο Τζώνυ μια ζωή 
σου τη φέρνει.

ΑΧΛΑΔΙΟΣ Τι να κάνουμε; κανείς δεν μπορεί να τα βάλει με τις σκοτεινές 
δυνάμεις.

68



ΖΑΧΑΡΟΥΛΑ Γιάννη, άρχισε πάλι τα δικά του.

ΓΙΑΝΝΗΣ Δεν πειράζει. Ας στολίσουμε όμως τώρα. Πού θα βάλουμε τη 
μπριζόλα;

ΦΑΝΗΣ Στον τοίχο του σπιτιού, στη μέση αριστερά θα μπει το αχλάδι 
και δεξιά η τρούφα. Θα τα φωτίσουμε κιόλας.

ΑΧΛΑΔΙΟΣ Και πού θα τα βρεις τα φώτα;

ΦΑΝΗΣ Από το χριστουγεννιάτικο δέντρο. Σε λίγο όλα θά 'χουν
φωταγωγηθεί. Θά 'μαστε σαν τους Γαλάτες του Αστερίξ.

ΑΧΛΑΔΙΟΣ Τρελαίνομαι για τέτοια κόλπα. Α ρε παιδιά, για
φάρσα ξεκινήσαμε, τραπέζι αληθινό μάς βγήκε.

ΖΑΧΑΡΟΥΛΑ Τι καλύτερο θέλεις; Γεύμα κάτω από τα άστρα.
Πάρα πολύ ρομαντικό.

ΓΙΑΝΝΗΣ Έτσι, μού 'ρχεται να τραγουδήσω.

ΖΑΧΑΡΟΥΛΑ Τι τραγούδι;

ΓΙΑΝΝΗΣ (την κοιτάζει πονηρά)
Μια βοσκοπούλα αγάπησα.

ΤΖΩΝΥ Όπα και τα ερωτικά. Προβλέπονται εξελίξεις.

69



ΛΑΚΗΣ Γιατί, βρε ζηλιάρη; Εσύ τι έπαθες; επειδή η αγαπημένη          
σου προτίμησε το πάρτι του Θόδωρου;

ΤΖΩΝΥ Σιγά το μπάμια, ούτε πενήντα μέτρα δεν μπορεί να τρέξει και 
λαχανιάζει. Εγώ αυτούς τους μασάω για τσίχλα.

ΓΙΑΝΝΗΣ Εγώ λέω να σταματήσετε. Εξάλλου, εδώ είναι και η αδελφή 
μου που όταν δε μου σπάει τα νεύρα είναι μια χαρά μανούλι.

ΛΑΚΗΣ Συμφωνώ απόλυτα.

(κοιτάει με νόημα τη Μάρθα) 
Και μανούλι και ζουζούνι. Κόλα το, Γιάννη, μια μέρα θα συγ-
γενέψουμε.

ΓΙΑΝΝΗΣ Ναι, μόλις ανοίξεις το μαγαζί σου.

ΛΑΚΗΣ Ποιο μαγαζί;

ΓΙΑΝΝΗΣ Ένα πρατήριο λεμονάδας να τα πίνει ο φίλο σου και να 
δυναμώνει.

ΤΖΩΝΥ Α, ρε Γιαννάκη, δεν το χώνεψες ακόμη το μεγαλοφυές σχέδιό 
μας.

ΓΙΑΝΝΗΣ Ναι, αλλά ο εμπνευστής ήταν πάλι ο Αχλάδιος. Εσείς ακολου-
θήσατε. Πού είναι αυτό το παλικάρι;

70



(ψάχνει)

(έρχεται τρέχοντας, φέρνοντας το κουτί)
Ουφ, τελείωσα. Πήγα τα σουβλάκια στον κυρ-Θόδωρο και σε 
ένα τέταρτο θα πάω να τα πάρω. 

(αφήνει το κουτί στο τραπέζι)
Γιαννάκη, ο μεγάλος σου έρωτας στο κουτί.

ΤΖΩΝΥ-ΛΑΚΗΣ Ναι, μετά τη Ζαχαρούλα.

ΑΧΛΑΔΙΟΣ Και γιατί όχι; χρειαζόμαστε στο σόι μας κι έναν καλλιτέχνη. 
Καλώς μας ήρθες, σύντεκνε, κόλλα το, Γιάννη-Αγιάννη

(δίνουν τα χέρια)
Άντε να βλέπω ποτήρια να τσουγκρίζουν. Τζώνυ, πού είναι οι 
λεμονάδες;

ΤΖΩΝΥ Θα πάω να τις φέρω. Προς το παρόν υπάρχει μία.

(μπαίνει μέσα και βγαίνει με ένα μπουκάλι και ποτηράκια. Τα 
μοιράζει και βάζει σε όλους λεμονάδα)
Άντε, Αχλάδιε, άρχεται η συνεδρίαση

ΟΛΑ ΤΑ ΠΑΙΔΙΑ Λόγο, λόγο, λόγο...

ΑΧΛΑΔΙΟΣ Crazy boys, θα τον έχετε το λόγο που ζητήσατε.

71



Λοιπόν, σύντροφοι στο σχολείο και στην πλάκα, μαζευτήκαμε 
εδώ σήμερα για να γιορτάσουμε, να γιορτάσουμε λέω την 
απόφασή μας.

ΤΖΩΝΥ Ποια απόφαση;

ΑΧΛΑΔΙΟΣ Της αιώνιας φάρσας.

ΦΑΝΗΣ Μέχρι πότε;

ΑΧΛΑΔΙΟΣ Μέχρις ότου γίνουμε πολύ γέροι και δεν μπορούμε να περπα-
τήσουμε.

ΖΑΧΑΡΟΥΛΑ Α, μέχρι τότε θα κάνουμε φάρσες;

ΑΧΛΑΔΙΟΣ Φυσικά, αγαπητή μου ξαδέλφη, μόνο έτσι θα είμαστε πάντα 
σε φόρμα.

ΟΛΟΙ ΜΑΖΙ Πάντα σε φόρμα, πάντα σε φόρμα.

ΑΧΛΑΔΙΟΣ Άντε ας πει ο καθένας και από μία ευχή.

(σηκώνουν τα ποτήρια)

ΖΑΧΑΡΟΥΛΑ Στην αιώνια φάρσα.

ΓΙΑΝΝΗΣ Στην ανθρώπινη φαντασία.

72



ΦΑΝΗΣ Στην καλή παρέα.

ΛΑΚΗΣ Στην αιώνια φιλία.

ΤΖΩΝΥ Στη ζουζουνοπαρέα.

ΜΑΡΘΑ Στα φιλαράκια μας

ΑΧΛΑΔΙΟΣ Άντε τώρα, ας πάει ο καθένας σπίτι του να φέρει ό,τι υποσχέ-
θηκε. Μας περιμένει δουλειά και ακολουθεί το γλέντι. Εμπρός 
μαρς...

ΤΕΛΟΣ Ε΄ ΣΚΗΝΗΣ

73



74



6η σκηνή
Στην αυλή του Φάνη-Μπριζολάκη όλα είναι έτοιμα επάνω στο τραπέζι. Τα παιδιά  
ετοιμάζονται να καθίσουν. Πρώτος κάθεται ο Αχλάδιος στην κορυφή, δίπλα του  
η Ζαχαρούλα, ο Γιάννης, ο Φάνης, η Μάρθα, ο Λάκης και τελευταίος ο Τζώνυ.  

Τα μικρά ψάχνουν πού να καθίσουν.

ΖΟΥΖΟΥ Πού σα κάτσω εγώ;

ΜΑΡΘΑ Δίπλα μου, ζουζουνάκο. Δε θέλεις;

ΖΟΥΖΟΥ Σέλω για να είμαι ζίπλα στο Φάνη.

ΧΑΡΟΥΛΑ Και εγώ σέλω δίπλα στο Φάνη.

ΤΖΩΝΥ-ΛΑΚΗΣ Ένα είναι σίγουρο: ότι εμείς δεν κινδυνεύουμε.
(τα μικρά κάθονται ανάμεσα στο Φάνη και τη Μάρθα)

ΖΑΧΑΡΟΥΛΑ Τζώνυ, θα βάλεις λεμονάδα στο ποτήρια;

ΤΖΩΝΥ Ευχαρίστως, αλλά είμαι μακριά. Λέω να πάρετε μία λεμονάδα 
στο μέρος σας.

ΖΟΥΖΟΥ Εγώ σέλω μία μόνος μου.

ΤΖΩΝΥ Σιγά να μην πιεις ένα λίτρο μόνο σου.

ΖΟΥΖΟΥ Σέλω μια μικρή με καλαμάκι.

75



ΧΑΡΟΥΛΑ Κι εγώ σέλω.

ΤΖΩΝΥ Δεν έχουμε, θα πιείτε από αυτή τη λεμονάδα.

ΦΑΝΗΣ Νομίζω έχω καλαμάκια, πάω να τα φέρω. (φεύγει)

ΛΑΚΗΣ (στο Ζουζού)
άντε πάλι τακτοποιήθηκες.

ΑΧΛΑΔΙΟΣ Μάρθα, μου δίνεις δύο κεφτεδάκια από το κέντρο;

ΜΑΡΘΑ Οπωσδήποτε, αρχηγέ. Την άλλη φορά θέλω κι εγώ να είμαι 
από την αρχή στο σχέδιο κι όχι στο τέλος.

ΑΧΛΑΔΙΟΣ Ό,τι πεις συναιτεράκι, Μάρθα. Είσαι ευπρόσδεκτη στο σύλλο-
γό μας.

ΦΑΝΗΣ Ποιο σύλλογο, αστροπελέκι μου;

ΑΧΛΑΔΙΟΣ Στο ΣΑΦ.

ΦΑΝΗΣ Που θα πει;

ΑΧΛΑΔΙΟΣ Σύλλογος Ατέλειωτης Φάρσας.

ΦΑΝΗΣ Α, ρε νονέ, όλο βαφτίζεις.

ΑΧΛΑΔΙΟΣ Ναι, Φανούλη. Είμαι πολύ καλός νονός, αλλά γνωρίζεις 

76



κάποιον καλύτερο.

ΦΑΝΗΣ Ποιον; 

ΑΧΛΑΔΙΟΣ Το Τζώνυ, που είναι ο νονός της Μαφίας.

ΦΑΝΗΣ Ε, τα παραλές, απλώς έχει το νου του.

ΑΧΛΑΔΙΟΣ Μάλλον τον παραέχει.

ΤΖΩΝΥ Αχλάδιε, να σε ρωτήσω κάτι;

ΑΧΛΑΔΙΟΣ Ό,τι θέλεις.

ΤΖΩΝΥ Τι θα γίνεις όταν μεγαλώσεις;

ΑΧΛΑΔΙΟΣ Να σου πω, μικρός ήθελα να γίνω περιβολάρης, μετά 
ναυτικός, τώρα λέω να γίνω πυροσβέστης.

ΖΑΧΑΡΟΥΛΑ Μ' αρέσει η σταθερότητά σου. Πάντως ένα διάστημα έλεγες 
που σου αρέσει και αεροπόρος.

ΑΧΛΑΔΙΟΣ Ναι μου αρέσει κι αυτό, όπως μου αρέσει και το συγγραφέας-
ακροβάτης.

ΛΑΚΗΣ (κοιτάει το Τζώνυ)
Τι τό 'θελες και ρώτησες; Πάλι μας μπέρδεψε.

77



ΤΖΩΝΥ Μη κωλώνεις, πάντα τα βγάζουμε πέρα μαζί του.

ΑΧΛΑΔΙΟΣ Εσύ, Τζώνυ, τι θα γίνεις όταν μεγαλώσεις;

ΤΖΩΝΥ Ντετέκτιβ φυσικά.

ΜΑΡΘΑ Αν χρειαστείς βοηθό να με φωνάξεις.

ΤΖΩΝΥ Δε νομίζω να προφταίνεις, έχεις σοβαρότερες δουλειές.

ΜΑΡΘΑ Τι δουλειές;

ΤΖΩΝΥ Θά 'σαι μέλος του ΣΑΦ και μπορεί να γίνεις και γραμματέας 
του.

ΜΑΡΘΑ Καλά. Θα έχω όμως και ελεύθερο χρόνο αρκετό. Πρέπει να 
ασχοληθώ και με άλλα πράγματα. Μάλλον θα γίνω χορεύτρια.

ΛΑΚΗΣ-ΤΖΩΝΥ Αυτοί όλοι κόλλησαν από τον Αχλάδιο θέλουν να γίνουν 
πολλά πράγματα μαζί.

ΖΑΧΑΡΟΥΛΑ Γιατί όχι; μια δουλειά είναι βαρετή, όλο τα ίδια και τα ίδια. 
Όταν όμως αλλάζεις η ζωή σου έχει κάποιο ενδιαφέρον. Εσύ, 
Λάκη, τι θα γίνεις;

ΛΑΚΗΣ Μάλλον έμπορος, μου αρέσει να αγοράζω και να πουλάω 
πράγματα.

78



(ψάχνει για το πορτοφόλι, αλλά δεν το βρίσκει. Φωνάζει)
Πού είναι το πορτοφόλι μου; Ε, δε μου λέτε; Ποιος το 
βούτηξε;

ΑΧΛΑΔΙΟΣ Σιγά, ρε φίλε, μην κάνεις έτσι. Κάπου θα το ξέχασες.

ΛΑΚΗΣ Αποκλείεται πάντα το έχω μαζί μου. Κάποιος μου κάνει πλάκα.

ΖΟΥΖΟΥ (κρατάει το πορτοφόλι στα χέρια του)
Αυτό εζώ τι είναι;

ΛΑΚΗΣ Α, εσύ το έχεις, πουλάκι μου
(του το παίρνει)

ΖΟΥΖΟΥ Γιατί το παίρνεις; εγώ το είζα που ήταν μόνο 
του και το ήσελα.

ΦΑΝΗΣ Πάλι το είδε, του άρεσε και το πήρε.

ΖΟΥΖΟΥ Να, το έχω για λίγο;

ΦΑΝΗΣ Τι να το κάνεις;

ΖΟΥΖΟΥ Να το προσέχω μη το χάσει ο Λάκης.

ΛΑΚΗΣ Όχι, ευχαριστώ. Προτιμώ να το έχω στην τσέ-
πη μου. (το βάζει)

79



ΑΧΛΑΔΙΟΣ Να σε ρωτήσω κάτι, Λάκη; Γιατί έχεις πάντα το πορτοφόλι 
μαζί σου;

ΛΑΚΗΣ Για να βάζω τα λεφτά μου.

ΑΧΛΑΔΙΟΣ Έχεις πάντα λεφτά;

ΛΑΚΗΣ Όχι, αλλά αν μου δώσουν, πού θα τα βάλω;

ΖΑΧΑΡΟΥΛΑ Α! αν είναι έτσι να το έχεις πάντα μαζί σου. Λοιπόν 
συνεχίζουμε. Εσύ, Φάνη, τι θέλεις να γίνεις;

ΦΑΝΗΣ Μάλλον εστιάτορας. Ο μπαμπάς μου και η μαμά μου όμως 
θέλουν να γίνω ή δικηγόρος ή γιατρός.

ΑΧΛΑΔΙΟΣ Πολύ πρωτότυπο. Όλοι οι γονείς το ίδιο θέλουν.

ΖΑΧΑΡΟΥΛΑ Μη μου πεις ότι κι από εσένα θέλουν το ίδιο;

ΑΧΛΑΔΙΟΣ Όχι, εγώ τους τον έκοψα το βήχα. Εξάλλου, εγώ έχω μεγάλες 
φιλοδοξίες.

ΖΑΧΑΡΟΥΛΑ Δηλαδή;

ΑΧΛΑΔΙΟΣ Μόλις τελειώσω το περιβόλι μου και γίνω καπετάνιος μετά θα 
προστατεύσω όλα τα δάση της Ελλάδας.
(φεύγει ο Ζουζού)

80



ΜΑΡΘΑ Με ποιο τρόπο;

ΑΧΛΑΔΙΟΣ Θα συλλάβω τους εμπρηστές με τη βοήθεια του Τζώνυ. Τι 
ντετέκτιβ θά 'ναι, αν δεν μπορεί να βρει εκατό εμπρηστές;

ΜΑΡΘΑ Ως εδώ καλά. Συγγραφέας πότε θα γίνεις;

ΑΧΛΑΔΙΟΣ Μόλις ολοκληρωθεί ο κύκλος όλων των επαγγελμάτων θα 
γράφω την αυτοβιογραφία μου.

ΦΑΝΗΣ (σηκώνει το ποτήρι του)
Στην υγεία του Αχλάδιου του μεγάλου, του ανθρώπου για 
όλες τις δουλειές.

ΟΛΟΙ ΜΑΖΙ (σηκώνουν τα ποτήρια τους)
Στην υγεία όλων μας.

ΖΑΧΑΡΟΥΛΑ Έχω την εντύπωση ότι κάποιος λείπει.

ΦΑΝΗΣ Ναι, ο Ζουζού. Πού πήγε;

ΖΟΥΖΟΥ (ακούγεται μια φωνή)
Βοήθεια, με ζέρνουν.

ΖΑΧΑΡΟΥΛΑ Τι έκανε πάλι το ζουζούνι και το δέρνουν; πάμε να δούμε τι 
τρέχει.

81



Φεύγουν όλοι. Γυρίζουν πίσω οι τέσσερις για να πάρουν το φορείο.
Σε λίγο φέρνουν το Ζουζού επάνω στο φορείο λίγο ξεμαλλιασμένο.

ΖΑΧΑΡΟΥΛΑ Εδώ που τα λέμε δεν έχει τίποτα. Μόνο ένα γδαρσιματάκι στο 
γόνατο από το πέσιμο.

ΖΟΥΖΟΥ Ναι, ναι έπρεπε να μου ζέσετε το πόδι και το κεφάλι.

ΖΑΧΑΡΟΥΛΑ Εσύ αγοράκι μου είσαι ολόκληρος για δέσιμο.

ΧΑΡΟΥΛΑ Ναι, Ζαχαρούλα, να τον δέσουμε ολόκληλο.

ΖΟΥΖΟΥ (κοιτάει τη Χαρούλα)
Εσύ το μυαλό σου όλο εκεί το έχεις.

ΧΑΡΟΥΛΑ Σα σε δέζουμε για να είσαι φλόνιμος.

ΖΟΥΖΟΥ Να ζέσουμε εσένα, τρελοχαρούλα.

ΧΑΡΟΥΛΑ Τελός είσαι και φαίνεσαι.

ΖΑΧΑΡΟΥΛΑ Ουφ, σταματήστε, μας ζαλίσατε. Κατεβάστε το θηρίο από το 
φορείο. 
(τον κατεβάζουν)

ΖΟΥΖΟΥ (πιάνει το γόνατό του)
Ωχ, το πόζι μου, με κουτσάνανε.

82



(κάνει πως κουτσαίνει)

ΖΑΧΑΡΟΥΛΑ Αχ, βρε ψεύτη, ούτε αίμα δεν έβγαλε.

(βάζει τα χέρια στη μέση της)
Δε μου λες γιατί σε δείραν;

ΖΟΥΖΟΥ Ζατί ήταν κακά παιζιά.

ΤΖΩΝΥ Μήπως τούς πήρες κάτι;

ΖΟΥΖΟΥ Όχι, εγώ ήσελα να ζω την μπάλα τους.

ΛΑΚΗΣ Κατάλαβα. Την είδε, του άρεσε και ήθελε να την πάρει.

ΖΟΥΖΟΥ Πού το τσέλεις;

ΛΑΚΗΣ Το φαντάστηκα. Τέλος πάντων θα μπορούσαν να σε
δείρουν και περισσότερο. Φτηνά τη γλίτωσες.

ΖΟΥΖΟΥ (θυμωμένα)
Δε σε χωνεύω.

ΛΑΚΗΣ Δεν πειράζει. Εγώ σε βρίσκω πολύ γλυκούλη
(του χαϊδεύει το μάγουλο)

ΑΧΛΑΔΙΟΣ Λοιπόν, το επεισόδιο με το Ζουζού έληξε. Τέλος καλό 

83



όλα καλά. Ας καθίσουμε.
(κάθονται όλα τα παιδιά)
Τι λέτε να τραγουδήσουμε;

ΓΙΑΝΝΗΣ Είμαστε λεβέντες, διαλεχτά ζουζούνια μες την πιάτσα.

ΖΑΧΑΡΟΥΛΑ Άντε πάμε (αρχίζουν)

ΟΛΟΙ ΜΑΖΙ Είμαστε λεβέντες
διαλεχτά ζουζούνια μες την πιάτσα
και δεν την τρομάζουν
οι φουρτούνες τη δική μας ράτσα...
(σηκώνουν τα ποτήρια τους)

ΑΧΛΑΔΙΟΣ Παιδιά περάσαμε καλά;

ΓΙΑΝΝΗΣ Απίθανα

ΜΑΡΘΑ Ζουζουνιάρικα (τρώει μια μπανάνα)

ΖΑΧΑΡΟΥΛΑ Γλυκούλικα (τρώει μια τρούφα)

ΦΑΝΗΣ Γαργαλιστικά (τρώει ένα κεφτεδάκι)

ΤΖΩΝΥ Κατασκοπευτικά (πίνει λεμονάδα)

ΛΑΚΗΣ Τρελιάρικα

84



ΧΑΡΟΥΛΑ Μαϊμουδίστικα

ΖΟΥΖΟΥ Χαζοπαιζιάστικα

ΖΑΧΑΡΟΥΛΑ Φάνη, θα βάλεις λίγη μουσική να χορέψουμε;

ΦΑΝΗΣ Τι μουσική;

ΖΑΧΑΡΟΥΛΑ Τον Καραγκιόζη γιατί η παράσταση έλαβε τέλος. Η φάρσα 
μπριζόλα τέρας τελείωσε πάμε για άλλα.
Φιλαράκια και κατασκοπάκια ελάτε να δώσουμε τα χέρια 
χορεύοντας και χαιρετώντας ο προηγούμενος τον επόμενο.
(πιάνονται και αρχίζουν να χορεύουν, ακούγεται η μουσική 
του Καραγκιόζη)

ΑΧΛΑΔΙΟΣ Γεια σου, Ζαχαρούλα, ξαδελφούλα, συνέταιρε στο παιχνίδι και 
τη φάρσα.

ΖΑΧΑΡΟΥΛΑ Γεια σου, Γιάννη, ζωγράφε της παρέας.

ΓΙΑΝΝΗΣ Γεια σου, Μάρθα, αδελφούλα, πειραχτήρι.

ΜΑΡΘΑ Γεια σου, Φάνη, εστιάτορα με τις ωραίες σου γιορτές.

ΦΑΝΗΣ Γεια σου, Τζώνυ, κατάσκοπε με τα σχέδιά σου.

ΤΖΩΝΥ Γεια σου, Λάκη, φιλαράκο με τα ρομαντικά σου τραγούδια.

85



ΛΑΚΗΣ Γεια σου, Χαρούλα, με τα γλυκά σου μαγουλάκια.

ΧΑΡΟΥΛΑ Γεια σου, Ζουζού, τελλό τελατάκι.

ΖΟΥΖΟΥ (μένει μόνος του)
Γεια σου, γεια σου

(κοιτάζει δεξιά-αριστερά)
Σεν έχει άλλο,

(κοιτάει το κοινό)
Ε, γεια σου και σ' εμένα. Σα ξανάρσω, τι νομίζετε; Φεύγω 
μόνο για τώρα. Γεια σας χαζοπαίζια.

(φεύγει τρέχοντας)

ΑΥΛΑΙΑ

86



87



Η μπριζολαχλαδότρουφα
© Γιούλα Οικονόμου
Θεσσαλονίκη 2013
ISBN: 978-960-93-4847-8 

Το παρόν εκδόθηκε σε περιορισμένο αριθμό αντιτύπων και σε ηλεκτρονική 
μορφή. 
Το εξώφυλλο και τις εικόνες επιμελήθηκε ο Δήμος Χλωπτσιούδης.

88



89



90


