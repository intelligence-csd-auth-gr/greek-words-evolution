



































 



Γεώργιος Γαλάτσης 
 
 
 

Στην Γειτονιά των 
Αγγέλων 

 
 
 
 
 
 
 
 

 
 
 
 
 
 
 
 
 
 
 
 
 

ΛΑΓΚΑΔΑΣ  2001 
 
 



 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



ΣΤΗΝ ΓΕΙΤΟΝΙΑ ΤΩΝ ΑΓΓΕΛΩΝ 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 
 
 
 
 
 
 
 
 
 
 
 
 
 
 
 
 
 
 
Γεωργίου Γαλάτση 
ΣΤΗΝ ΓΕΙΤΟΝΙΑ ΤΩΝ ΑΓΓΕΛΩΝ 
 
Copyright: Γεώργιος Γαλάτσης 
Λαγκαδάς 2001 
 
Τηλ. 6981468388 
 
Ανατύπωση: Αύγουστος 2018  
 
Η αναδημοσίευση, ή η μετάδοση από ραδιοφωνικούς σταθμούς 
μέρους ή όλου του βιβλίου, επιτρέπεται μόνο μετά από την 
άδεια του συγγραφέα. 
 
 



 
 
 
 
 

Αφιερώνεται… 
Στην σύζυγό μου Ελένη, 

σ’ αυτόν τον βράχο που με τη βοήθεια του Χριστού 
κατόρθωσε τα ακατόρθωτα…! 

 
 
 
 
 
 
 
 
 
 
 
 
 
 
 
 
 
 
 
 
 
 
 
 

3 



Λίγα λόγια… 
 
   Το να μπορείς και να έχεις το κουράγιο να μετατρέψεις 
κάποιο περιστατικό σου σε ύμνο και σε δοξολογία προς 
τον καλό Θεό είναι ό,τι καλύτερο. Τίποτα δε μένει 
απαρατήρητο στα μάτια του Θεού. Τα πάντα ελέγχονται 
και όλα εποπτεύονται από το άγρυπνο μάτι του Κυρίου. 
Αυτός ξέρει γιατί πρέπει να γίνουν ορισμένα γεγονότα. 
Εμείς αρκεί να λέμε «Γενηθήτω το θέλημά Σου». Από 
εκεί και πέρα, τα πάντα ρυθμίζονται με ευλογία και θεία 
Οικονομία. 
 
 
 
 
 
 
 
 
 
 
 
 
 
 
 
 
 
 
 
 
 
 
4 



Το θαύμα 
 
Και η δημιουργία επήλθε, 
όνειρο φανταστικό, θαύμα καλοκαιρινό 
ακούστηκες με χαρμόσυνο ήχο ονειρικό 
τα πάντα πήραν μια ατμόσφαιρα μαγική 
ήσουν η χαρά, η ζωή, το Θείο Θαύμα 
χίλια τραγούδια ακούστηκαν στον ερχομό σου 
Του καλού Θεού δημιουργία, που δίνει 
μέσα από προσευχές και παρακαλετά 
Ταξιάρχης, Άγιος Ραφαήλ, πρεσβευτές, 
Αγία Άννα, Θεομήτωρ, Μήτηρ Παναγία 
σύλληψη που υμνεί το Θεό, των πάντων 
η κτίση χαίρεται, τα ουράνια αγάλλουν 
ήρθες σαν ήλιος, σαν αστραπή, σαν φως 
αναπέμπονται ωδές ευχαριστήριες, 
δυναμικές, βάθη ωκεανών εσύ 
εσύ που είσαι το θαύμα, έκανες το θαύμα 
τώρα ακούγονται χίλια ευχαριστώ 
τώρα ακούγονται μύρια ευχαριστώ 
τώρα ακούγεσαι μόνο εσύ, 
ευχαριστώ Θεέ μου, ευχαριστώ. 
 
 
 
 
 
 
 
 
 
 
 

5 



Ο πρώτος μήνας 
 
Έγινες κιόλας 30 ημερών, 
ακούσαμε για πρώτη φορά τη μικρή 
την καρδούλα σου να χτυπά δυνατά 
Θεέ μου, η πανσοφία Σου είναι μεγάλη 
τα πλάσματά Σου σε υμνούν για όλα 
«συ που κόσμους κυβερνάς 
και ζωή παντού σκορπάς» 
μαθαίναμε αυτούς τους στίχους 
στο κατηχητικό μικρά παιδιά. 
Νάτο λοιπόν το θαύμα, να τη η δημιουργία 
απάντηση στους φιλοσόφους και σ’ όλους 
που αναιρούν την ύπαρξή Σου. 
Η καρδούλα σου άρχισε να χτυπά, μωρό μου, 
δεν μπορώ να περιγράψω τα λόγια, 
τις κουβέντες, τα ευχαριστώ… 
νιώθω να χάνω τα λογικά μου, 
νιώθω να χάνεται η ύπαρξή μου, 
τα πάντα, τα εντός μου, η καρδιά μου 
αναπέμπει ένα μεγάλο ευχαριστώ 
σε Σένα Χριστέ μου, τον Δημιουργό 
της όλης κτίσης. 
 
 
 
 
 
 
 
 
 
 
6 



Τα πρώτα όνειρα 
 
Και να που τα πρώτα όνειρα άρχισαν 
άραγε τι να ’σαι, αγόρι ή κορίτσι; 
Με τι ρούχα θα σε ντύσουμε όταν γεννηθείς; 
Τι πράγματα θα σου πάρουμε όταν γεννηθείς; 
Τι τραγούδια θα σου πούμε όταν γεννηθείς; 
Τι όνομα θα σου δώσουμε όταν γεννηθείς; 
Πώς να ’σαι άραγε τώρα που μιλούμε 
για σένα μωρό μου, άγγελέ μου; 
Χίλιες ιδέες και όνειρα χτίζονται 
για σένα, για το αύριο 
άραγε πώς να ’σαι, τι χαρακτηριστικά να ’χεις; 
Σου τραγουδώ νύχτα μέρα και συ μ’ ακούς 
και μου κάνεις παρέα στη μοναξιά μου 
είσαι μαζί μου σε κάθε αναπνοή μου  
είσαι μαζί μου σε κάθε στεναγμό μου 
όταν στεναχωριέμαι ξέρω πως είσαι εσύ μαζί μου,  
κοντά μου να μου πάρεις τη λύπη 
και να μου γεμίσεις την καρδιά. 
Ακούω την καρδούλα σου, μωρό μου, 
και παίρνω δύναμη και κουράγιο, 
τα όνειρά μου για σένα 
είναι τα πάντα, καρδούλα μου. 
 
 
 
 
 
 
 
 
 

7 



Οι πρώτοι χτύποι 
 
Ήδη άρχισαν οι πρώτοι χτύποι μέσα μου 
σε νιώθω, παιδί μου, που κινείσαι 
τα σωθικά μου ζητωκραυγάζουν, 
το σώμα σου αρχίζει να πλάθεται, 
τα χεράκια σου, τα πόδια σου 
Θεέ μου Παντοδύναμε τι σοφία! 
Τα βράδια δεν μπορώ να κοιμηθώ 
γιατί ακούω εσένα που με ξυπνάς 
άραγε τι να προσπαθείς να μου πεις; 
Είσαι ένας ζωντανός οργανισμός, 
μια ψυχούλα κι εσύ όπως τις άλλες 
ζεις, αναπνέεις, τρέφεσαι. 
Μα δεν είναι μόνο αυτό. 
Αφουγκράζεσαι τις αδυναμίες σου, 
τον πόνο μου, τις ευαισθησίες μου, 
μου είναι αδύνατο να το πιστέψω 
ότι σ’ έχω μέσα μου, 
σε νιώθω κάθε δευτερόλεπτο μαζί μου, 
αλήθεια υπάρχεις και σε κουβαλώ μέσα μου. 
Σ’ αγαπώ, μωρό μου, σ’ αγαπώ. 
 
 
 
 
 
 
 
 
 
 
 
8 



Ξενυχτώ 
 
 Ξενυχτώ νύχτες ατέλειωτες 
για να ’ρθεις, 
προσπαθώ να σε φανταστώ 
άραγε πώς να ’σαι; 
 
Ζω σ’ ένα όνειρο, σε μια ελπίδα… 
Τα ματάκια σου άραγε να μου μοιάζουνε; 
Τα χείλη σου κι αυτά το ίδιο; 
Το βλέμμα σου να είναι άραγε χαρούμενο; 
Άραγε πώς να ’σαι; 
 
Ξαγρυπνώ γιατί εσύ το ζήτησες απόψε… 
Δεν κοιμάσαι κι εγώ σου κάνω παρέα. 
Δε σ’ αφήνω μόνο.  
Θα σου διαβάσω ένα μικρό παραμύθι 
μήπως και σε πάρει ο ύπνος 
και σε ανεβάσει στο μαγικό χαλί του 
και σε πάει στη Χώρα των Ονείρων. 
Το ξέρω ότι με ακούς, με αφουγκράζεσαι… 
Είσαι κι εσύ μια ψυχούλα, 
όμως πότε επιτέλους θα σε ανταμώσω; 
Δεν αντέχω άλλο  
και είσαι ακόμη μόνο 17 εβδομάδων. 
Κύριε Των Δυνάμεων 
φύλαξον το μωράκι μου... 
 
 
 
 
 
 

9 



Μοιάζεις σαν όνειρο  
 
Μοιάζεις σαν όνειρο 
σαν οπτασία, σαν γιορτή 
ουράνιο πανηγύρι 
όταν πια θα ’ρθεις. 
 
Περιμένω να ’ρθεις 
τόσο να σε δω 
πρέπει να ’σαι όμορφο 
και τόσο αγγελικό. 
 
Μωρό μου σ’ αγαπώ 
και τόσο σε λατρεύω 
είσαι ο κόσμος όλος 
κομμάτι της ψυχής μου. 
 
Μικρό μου κάθε μέρα 
μωρό μου κάθε νύχτα 
αγάπη μου κάθε λεπτό 
θα σ’ αγαπώ, θα σ’ αγαπώ. 
 
 
 
 
 
 
 
 
 
 
 
 
10 



Σε νανουρίζω μικρό μου 
  
Σε νανουρίζω μικρό μου 
συνεχώς σου τραγουδώ 
λόγια σου λέω όμορφα 
κάθε λεπτό, κάθε στιγμή. 
 
Έχεις γίνει ένα 
με την ύπαρξή μου 
έγινες ζωή, 
είσαι η ψυχή μου. 
 
Σε νιώθω σαν το φως 
μέσα στα σωθικά μου 
σαν ήλιος δυνατός 
να καίει την καρδιά μου. 
 
Φύλαγέ το Θεέ μου 
έχε το γερό 
είναι η ζωή μου 
σαν ένα φυλακτό. 
 
 
 
 
 
 
 
 
 
 
 
 

11 



Στην γειτονιά των Αγγέλων 
 
Έφυγες πρωί χωρίς να χαιρετίσεις 
ούτε εμένα, ούτε κανέναν, 
δεν σκέφτηκες τίποτα 
βιαζόσουνα, είπες, να βρεθείς 
εκεί κοντά στην αγκαλιά των Αγγέλων 
παραδεισένια ομορφιά. 
Γίνηκες Άγγελος φωτεινός, 
αστραπόμορφος, φανταχτερός 
σαν ήλιος και σαν φως 
εκεί που ακούγονται νυχθημερόν 
ύμνοι και τραγούδια και ωδές. 
 
Έφυγες πρωί 
βιαζόσουν είπες 
ν’ αντικρίσεις το Θεό 
να του μιλήσεις, 
να τον προσκυνήσεις·  
σου φώναξα «μη φεύγεις» 
μα συ άνοιξες τα φτερά 
και πέταξες μακριά. 
Ήταν τόσο λίγες οι στιγμές 
που έζησες εδώ κάτω 
ήταν η μοίρα σου να φύγεις 
χωρίς να γνωρίσεις καν  
τον κόσμο, την ψευτιά… 
οι σκέψεις σου αγγελικές, 
το πνεύμα σου φωτεινό. 
 
Έφυγες βιαστικά 
τα πάντα σώπασαν τριγύρω 
 
12 



δεν φώναξες πατέρα, 
δεν φώναξες μητέρα, 
διάλεξες τον Παντοδύναμο 
να σκεπάσει το κορμί σου 
με τη Θεία Χάρη Του, 
βαπτίστηκες με Πνεύμα Άγιο 
παρέα με τους Αγίους Αγγέλους, 
Κοινώνησες στον Άγιο Θρόνο 
Χριστού Χάρη – Άγιο Πνεύμα. 
 
Τώρα θα σε βλέπουμε 
μέσα από τα όνειρά μας 
εκεί θα συνομιλούμε  
μυστικώς τις νύχτες 
ώσπου να ’ρθει η ώρα 
η ευλογημένη, η ιερή, 
να κοιταχτούμε μες στα μάτια, 
να σ’ αγκαλιάσουμε, 
να ψηλαφίσουμε τα χέρια σου, 
τα μάτια σου, το πρόσωπό σου 
που θα φωτίζει από χαρά και χάρη… 
θ’ ανταμώσουμε ξανά 
όταν δεν θα μας ξαναχωρίσει  
τίποτα, κανένα χέρι, 
θα είμαστε μαζί για πάντα 
αιώνια, 
στους αιώνες των αιώνων. 
 
 
 
 
 
 

13 



Ω, συ Θεέ μου 
 
Ω, συ Θεέ μου, Πατήρ μου 
έχε τον άγγελό μου κοντά σου 
μέσα στη αγκαλιά σου, 
μην τον αφήνεις από τα μάτια σου. 
Παναγιά μου, γλυκιά και λατρευτή 
φύλαγέ το υπό την σκέπη σου, 
έχε το υπό την προστασία σου, 
σε παρακαλώ από την καρδιά μου, 
έχε το στα γόνατά σου τα Θεία 
όπως και τ’ άλλα αγγελάκια. 
Κάνε το Άγγελο φωτεινό 
η καρδούλα του να χτυπά  
στη Θεία Αγκαλιά σου. 
 
Κατάταξέ το, Κύριε των Δυνάμεων, 
στη χορεία των Αγγέλων 
να ψάλει μαζί τους, στο Θρόνο σου 
ύμνους αγγελικούς στο Πρόσωπό Σου, 
να σε υμνεί νύχτα μέρα ακατάπαυστα, 
να σε αναπέμπει τις προσευχές μας 
σαν πρέσβης ουρανού και γης 
ωσάν κλίμαξ ανθρώπων κι Αγγέλων, 
έχε το στην αγκαλιά σου, Χριστέ μου, 
στο ζητώ σαν μια χάρη. 
 
 
 
 
 
 
 
14 



Έφυγες Χριστούγεννα 
 
Πήρες την απόφασή σου κι έφυγες 
δυο μέρες πριν τα Χριστούγεννα, 
είπες πως βιαζόσουνα να μάθεις 
τους ύμνους που θα έψελναν εκεί 
τον Ερχομό του Θείου Λυτρωτού. 
 
Έπρεπε να προλάβεις, είπες, 
να μάθεις να ψέλνεις, 
να μάθεις να τραγουδάς 
γύρω από τον Θρόνο Του 
ύμνους και ωδές στον Κύριο. 
 
Με μάλωσες και μου ’πες 
ότι ήδη είχες αργήσει  
-όλα ήταν έτοιμα εκεί 
για το μεγάλο πανηγύρι 
που έστησαν οι Άγγελοι. 
 
Η γιορτή θα ’ρχόταν 
και συ είχες τόση χαρά, 
θα ’σουν εκεί κοντά Του, 
μέσα στην αγκαλιά Του, 
μέσα στη Θεία γιορτή Του. 
Έχε γεια λοιπόν μικρό μου αγγελούδι. 
 
 
 
 
 
 
 

15 



Γίνηκες αστέρι   
 
Γίνηκες αστέρι  
γίνηκες βροχή 
έγινες μια λάμψη 
μια σπίθα Θεϊκή. 
 
Έφυγες μια μέρα 
σαν ήλιος λαμπερός 
χάθηκες για πάντα 
σε δρόμο φωτεινό. 
 
Γίνηκες στα τόξο 
ουράνιο φωτεινό 
έγινες αέρας  
και άστρο λαμπερό. 
 
Τώρα θα μας φωτίζεις 
για πάντα εκεί ψηλά 
μέχρι να σε δούμε  
και πάλι από κοντά. 
 
 
 
 
 
 
 
 
 
 
 
  
16 



Επίλογος 
 
Σαν επίλογο, στο μικρό αυτό έργο, θα ήθελα να κλείσω 
με ορισμένα λόγια του Γέροντα Εφραίμ του Κατου-
νακιώτη, τα οποία εναρμονίζονται πλήρως με τη σκέψη 
μου. Και αρχίζω: 
 
   Μα πότε θα έρθει η ευλογημένη εκείνη ημέρα;  
Η μεγάλη κι επιφανής, που όλοι μαζί, Άγγελοι και 
άνθρωποι, θα ενωθούν εις δοξολογίαν Θεού; 
Μέσα στο αιώνιον και ανεκδιήγητον φως; 
Μέσα στην αιώνια χαράν; 
Ω! Τι αιώνιος χαρά περιμένει τους χριστιανούς!  
Ω! Έρωτας του γλυκυτάτου και ωραιοτάτου Ιησού! 
Ω! Βασιλική ερωτική μέθη! 
Ω! Αθάνατος ψυχή! Χριστιανική ψυχή!  
Τι έχεις να κληρονομήσεις! Τι έχεις να απολαύσεις! 
Τι σου έχει ετοιμάσει ο γλυκύτατος Νυμφίος σου Ιησούς! 
   Ένα θα γίνεις με Αυτόν 
«και ο αγιάζων και οι αγιαζόμενοι εξ ενός πάντες»    
                                                        (Εβρ.2,12) 
που θα Τον βλέπεις πρόσωπον προς πρόσωπον αιωνίως. 
   Και θα Τον φιλής. Θα Τον φιλής, θα Τον φιλής στα 
μάτια, στο στόμα, στα χέρια Του, στην πλευράν Του, στο 
στήθος Του. Και όσον Τον φιλής, τόσο και περισσότερον 
θα καίγεσαι από ζέστη πνευματική, από αγάπη να Τον 
φιλής. 
   Ω! Ερωτικό ξεχείλισμα της ασματικής Νύμφης, της 
ορθοδόξου χριστιανικής ψυχής προς τον γλυκύτατον 
Νυμφίον της, τον Ιησούν. 
   
 
 

17 



   Που στόμα και μάτια ενώθηκαν. Έγιναν ένα στο ίδιο το 
σώμα. 
   Τα μεν μάτια να αναλύονται, να λιώνουν σε ερωτικά 
δάκρυα, δάκρυα χαράς, σε δάκρυα ειρήνης και 
γλυκύτητος, 
   το δε στόμα σε ατελείωτα ερωτικά άσματα, 
σε ερωτικούς ύμνους δοξολογίας, ευχαριστίας χωρίς τέλος, 
όπως Αυτός ο ίδιος ο Νυμφίος της την έχει μάθει, την έχει 
διδάξει από πολλήν αγάπη προς αυτήν. 
 
Επίλογος 
«Ο ουρανός και η γη παρελεύσεται, οι δε λόγοι μου ου μη 
παρελεύσονται» (Ματθ. 24,35) 
Αμήν. 
 
Πιστεύω, ψυχούλα μου μικρή, τότε εκεί πάνω να 
συναντηθούμε και να ανταμώσουμε. Να ψηλαφίσω το 
προσωπάκι σου το Αγγελικό, το λαμπερό. Τότε πια 
κανένα χέρι και κανείς δεν θα μπορέσει να μας ξεχωρίσει. 
Θα είμαστε μαζί, θα βλεπόμαστε πρόσωπο με πρόσωπο, 
και η αγάπη μας δεν θα σταματήσει ποτέ. Θα είναι α ι ω- 
ν ι α. Άλλωστε «ουκ έχομεν ωδέ μένουσαν Πόλιν, αλλά 
την μέλλουσαν επιζητούμεν.» (Εβρ. ιγ΄ 14) 
Φύλαγέ το Κύριε το Αγγελούδι μου κοντά Σου, με την 
Αγάπη Σου τη Θεϊκή. 
Είη Το Όνομα Κυρίου Ευλογημένον εις τους αιώνας των 
αιώνων. ΑΜΗΝ 
Και στο Θεό, Δόξα… 
 
[Διάρκεια συγγραφής έργου:  από 28/6/1999 έως 
19/7/2001] 
 
 
18 



Ευχαριστίες 
 
   Όταν υπάρχουν άνθρωποι που σ’ αγαπούν, είναι ό,τι 
συγκινητικό και όμορφο υπάρχει στον κόσμο αυτό. Το 
μικρό αυτό έργο ενώ βρισκόταν στην αρχή σε μια 
πρωτόγονη κατάσταση από άποψη καλαισθησίας και 
γραφής, κατ’ Οικονομίαν Θεού, υπήρξε μια ατομική 
πρωτοβουλία και προσπάθεια να αλλαχθεί όλη η εικόνα 
που υπήρχε πριν. Με μεράκι και προσπάθεια, κλέβοντας 
πολύτιμο χρόνο από τις σπουδές της στο πανεπιστήμιο, η 
Αργυρώ, έδωσε έναν αέρα ομορφιάς στο έργο μου. Δεν 
μπορώ λοιπόν να αγνοήσω και να λησμονήσω το κορίτσι 
αυτό, και να μην την αναφέρω στην εργασία μου αυτή. 
Εύχομαι τα όνειρά της να γίνουν πραγματικότητα και 
πιστεύω ότι θα πραγματοποιηθούν γιατί έχει φιλότιμο. 
Και τους φιλότιμους και ταπεινούς ο καλός Θεός τους 
ευλογεί με τα δύο χέρια. 
Ευχαριστώ επίσης όλους τους φίλους και συγγενείς που 
στάθηκαν άγρυπνοι στη δοκιμασία που πέρασα και 
δάκρυσαν μαζί μου. Σας αγαπώ όλους από ψυχής. 
Και τέλος άφησα το μεγάλο ευχαριστώ σε σένα Κύριε. 
Εσένα που μας βλέπεις από εκεί ψηλά και δεν μας ξεχνάς 
ποτέ, σ’ ευχαριστώ… Μου δίνεις κουράγιο να συνεχίσω τη 
ζωή μου, ξεπερνώντας κάθε δύσκολη κατάσταση. 
Άλλωστε Εσύ ξέρεις καλύτερα από όλους γιατί πρέπει να 
γίνονται όλα όσα συμβαίνουν στην καθημερινή μας ζωή. 
Εσύ γνωρίζεις! 
Σ’ ευχαριστώ Κύριε…   
 
 
 
 
 

19 



Περιεχόμενα 
 
 5   Το Θαύμα 
 6   Ο πρώτος μήνας 
 7   Τα πρώτα όνειρα 
 8   Οι πρώτοι χτύποι 
 9   Ξενυχτώ 
10  Μοιάζεις σαν όνειρο 
11  Σε νανουρίζω μικρό μου 
12  Στη γειτονιά των Αγγέλων 
14  Ω, συ Θεέ μου 
15  Έφυγες Χριστούγεννα 
16  Γίνηκες αστέρι 
 
 
 
 
 
«Όσα παιδάκια κοιμηθούν μικρά (δηλαδή πεθάνουν) πάνε 
κατευθείαν στον Παράδεισο, σαν Αγγελούδια. Και όταν 
με τη σειρά τους κοιμηθούν οι γονείς τους (δηλαδή 
πεθάνουν), αυτά τα Αγγελάκια τους υποδέχονται με 
λαμπάδες αναμμένες. Οι γονείς έχουν πνευματικό μισθό 
γι’ αυτά τα αγγελούδια τους. 
 

Γέροντας Παΐσιος  
 
 
 
 
 
 
 
 



 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 


