






























































































ΟΔΗΓIΕΣ ΓΙΑ ΝΑ ΜΕΤΡHΣΕΙΣ ΤΗ ΖΩΗ 

Παίρνεις ένα κομμάτι σπάγγο, σε όποιο μέγεθος θέλεις 
και αρχίζεις να το βάζεις στη δεξιά τσέπη του παντελονιού 
σου μέχρι να συμβεί κάτι απ' τα παρακάτω: 
α) να γεμίσει η τσέπη σπάγγο 
β) να κουραστείς να βάζεις σπάγγο στην τσέπη σου. 

Όταν συμβεί κάτι απ' τα δύο προαναφερθέντα, ή και τα 
δύο, περίμενε κάποιο βροχερό βράδυ. Τη στιγμή ακριβώς 
που η βροχή αρχίζει να είναι αβέβαιη για το αν θα πέσει ή 
όχι στη γη, βγαλ' το σπάγγο και πέταξε τον ψηλά, όσο πιο 
ψηλά μπορείς, με μαγικές κινήσεις, και ταυτόχρονα ψιθύ-
ρισε τα παρακάτω λόγια: "Κοιτώ, μετράω, υπάρχω, η ζωή". 
Αν έχουν ακολουθηθεί οι οδηγίες κατά γράμμα, ο σπάγγος 
θα παραμείνει ακίνητος στον αέρα για μερικές στιγμές 



πριν επιστρέψει στη γη ένα μάτσο νήματα. 
Μ' αυτόν τον τρόπο έχεις μετρήσει ένα κομμάτι ζωής. 

Αν, παρ' όλο που έχεις ακολουθήσει τις οδηγίες σωστά, το 
σκοινί δεν ανταποκρίνεται στα όσα είπαμε παραπάνω, μην 
ανησυχείς και δοκίμασε μ' άλλον σπάγγο. Καμιά φορά 
υπάρχουν και σπάγγοι που αρνούνται πεισματικά να μετρή-
σουν τη ζωή (έχουν ήδη αρκετά προβλήματα -λένε- με το 
να δένουν μπότες, παπούτσια και άλλα απίθανα πράγμα-
τα). 

Ζούγκλα Λακαντόνα, Τσιάπας, 
Μεξικό, 1984-1989 

Απ' τα βουνά του μεξικάνικου νότου 
Subcomandante Insurgente Marcos 




