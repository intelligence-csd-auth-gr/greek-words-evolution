











































 
 
 
 
 
 
 

 

  

Ρένα Τσαβαρή - Βασίλης Χατζάκης 



Ρένα Τσαβαρή 

1 

 

  
 
  



Βασίλης Χατζάκης 

2 

 

 
 
 
 
 
 
 

 
  

Το γράμμα 

Ρένα Τσαβαρή - Βασίλης Χατζάκης 



Ρένα Τσαβαρή 

3 

 

"Το Δικαστήριο ομόφωνα αποφάσισε για τον Γιώργη 

Χατζηδάκη ΈΝΟΧΟΣ." Τα λόγια περιστρέφονταν στο μυαλό 

της ηλικιωμένης γυναίκας αυτές τις τελευταίες ώρες της ζωής 

της σαν ανεμοστρόβιλος, γεμίζοντας τα μάτια της δάκρυα 

απόγνωσης, δεν γινόταν να "φύγει" και να θάψει το ένοχο 

μυστικό της μαζί με το άψυχο σώμα της. Ήταν βαρύ για μια 

ψυχή να κουβαλάει μια αδικία την οποία τη γνώριζε μόνο 

αυτή. Κάλεσε την ψυχοκόρη της και της ζήτησε να πάρει 

χαρτί και μολύβι και να γράψει όσα είχε να της πει και να τα 

στείλει μετά στον Γιώργη. Όση ώρα κατέγραφε η Λευτερία 

αυτά που άκουγε από την μέντορα της ζωής της δεν πίστευε 

στα αυτιά της και τα μάτια της πότε σκοτείνιαζαν και πότε 

θόλωναν απ’ τα δάκρυα που ανέβαιναν αβίαστα απ' τα 

γεγονότα και χύνονταν σαν καταρράκτες βρέχοντας τα 

χαρτιά που κρατούσε τις σημειώσεις. Η Κυρά Κατίνα με 

βραχνή φωνή ξεδίπλωνε μια ιστορία και εκείνη κατέγραφε 

το απόλυτο άδικο που κόστιζε την ελευθερία ενός αθώου. 

Γρήγορα η Λευτερία κάλεσε τον δικηγόρο να πιστοποιήσει 

τα λεγόμενα της, ξέροντας πως δεν είχε πολύ χρόνο η κυρά 

Κατίνα. Οι τελευταίες λέξεις της πριν κλείσει τα μάτια της 

ήταν "συγχώρα με Γιώργη μου". Ίσαμε που πρόλαβε η 

Λευτερία να καταγράψει το όνομα του άδικο φυλακισμένου 

Γιώργη και ο Δικηγόρος να τα επικυρώσει. Ήταν η σειρά της 

να κάμει το χρέος της απέναντι στον Γιώργη.  



Βασίλης Χατζάκης 

4 

 

Απόφαση απου στερεί ζωή και όνειρά μου 
είναι αυτή που ακούσανε σήμερο τα αυτιά μου 

ΕΝΟΧΟΣ η απόφαση κι ας μην έχω σκοτώσει 
και θα χαθεί στη φυλακή η νιότη μου η τόση 

Στεφάνι μέσα σ’ εκκλησιά δε θα χαρώ ποτέ μου 
ούτε κοπέλι ασερνικό να το φωνάζω ’’γιέ μου’’ 

Να κάμω οικογένεια ποτέ δε θα μπορέσω 
αφού χρεώθηκα ζωή χωρίς να αφαιρέσω 

Θεέ μου και είντα φυλακή εδά με περιμένει 
για μια ζωή τη μοναξιά θα έχω αγκαλιασμένη 

Φίλους θα ‘χω τα κάγκελα τους τοίχους αδερφούς μου 
και δε θα ξαναδώ ποτέ κάποιον απ’ τους γνωστούς μου 

Θα ζήσω χρόνια τση σιωπής μα θα το συνηθίσω 
και πίσω από τα κάγκελα  έτσα βουβός θα σβήσω 

Θα πρέπει μάνα ν’ αρνηθώ και αδερφή ακόμα 
να πουν κι αυτές πως χάθηκα και βρίσκομαι στο χώμα 

Τον ήλιο δε θα ξαναδώ  παρέες μπλιό δε θα ‘χω 
θα ανασαίνω τυπικά όμως δε θα υπάρχω 

Έτσα λογιώς θα ΄ναι από δα και πέρα η ζωή μου 
αφού καταδικάστηκα να ζω στη φυλακή μου



Ρένα Τσαβαρή 

5 

 

-Γιώργη Χατζηδάκη έχεις γράμμα φώναξε ο φύλακας και 
πέταξε κάτω από την σιδερένια πόρτα σύροντας μες στο κελί 
του το άσπρο φάκελο. 

Ο Γιώργης παραξενεμένος άνοιξε το γράμμα και άρχισε να 
ξετυλίγεται στα μάτια του μπροστά η μοναδική αλήθεια. 

Ήταν Χειμώνας και τα μαγαζιά στην πλατεία του χωριού 
έκλειναν νωρίς, η κυρά Κατίνα είχε βγει να ψάξει την 
μοναχοκόρη της, όπου μετά από την επιστροφή της από την 
Αθήνα που έκανε τις σπουδές της, συνέχεια μέσα απ' τα 
μοναστήρια την μάζευε. Είχε αποτρελαθεί απ' τα γράμματα 
το κορίτσι της, δεν έβρισκε άλλο λόγο η δόλια μάνα για την 
συμπεριφορά της. Τις σκέψεις τις διέκοψε μια μπαλωθιά, 
Παναγιά μου φώναξε, έπιασε το κεφάλι της και άρχισε να 
τρέχει προς τα εκεί που ακούστηκε ο πυροβολισμός. Από τον 
τόπο του εγκλήματος είδε να τρέχει μακριά η κόρη της το 
Λενιώ. Παρόλο το ξάφνιασμα της, δεν τα έχασε πλησίασε τον 
άνθρωπο που βρισκόταν στον δρόμο με το πρόσωπο του να 
κοιτάζει τον θεό. Ο Μανωλιός ξέπνοα της είπε: 

 - Συγγνώμη κυρα Κατίνα πες της πως την αγάπησα πολύ 
αλλά τώρα πια μετά από αυτό είναι αργά για μένα και το 
Λενιώ. έκλεισε τα μάτια του Και έφυγε για το μεγάλο ταξίδι 
δίχως γυρισμό. Κοίταξε γύρω της και κανείς δεν φάνηκε να 
έχει ακούσει τον πυροβολισμό. Τρομαγμένη και μπερδεμένη 
το έβαλε στα πόδια έτσι ώστε να μην μπορέσει κανείς να 
συνδυάσει το φονικό με εκείνην ή την κόρη της. Όταν 
έφθασε στο σπίτι το Λενιώ κοιμόταν στο δωμάτιο της. "Δεν 
θα της πω τίποτα σκέφτηκε καλύτερα να μην ξέρει πως 
γνωρίζω την πράξη της. Συγχώρα με Παναγιά μου συγχώρα 
με αλλά δεν θα τ' αντέξω να την χάσω και αυτήν πως θα ζήσω 
το μετά;" 



Βασίλης Χατζάκης 

6 

 

Το φονικό που πάνω μου το είχα φορτωμένο 
ποιός το ‘χει κάνει αληθινά εδά καταλαβαίνω 

Ποιά χέρα στέρησε ζωή από ‘να παλικάρι 
και ποιά σιωπή κατάφερε τα νιάτα να μου πάρει 

Φαίνεται είναι ψέματα  τα όσα δα διαβάζω 
και κάνουνέ με να πονώ και να αναστενάζω 

Ποιά αφορμή να όπλισε ει τση Λενιώς τη χέρα 
και σκότωσε  το Μανωλιό  εκείνη να τη μέρα 

Ερώτημα που δε μπορώ Θεέ μου ν’ απαντήσω 
γιάντα να πρέπει ενός νεκρού εγώ ζωή να ζήσω 

Να συγχωρέσω δε μπορώ Κατίνα τη σιωπή σου 
θυσίασες τα νιάτα μου να ζήσει το παιδί σου 

Θέλω δε θέλω ζωντανό  το έθαψα το σώμα 
σε ένα τάφο φυλακής το ‘χω και λιώνει ακόμα 

Δε σκέφτηκες με τούτονα την εδική μου μάνα 
πως είχε γιό τση παντριάς κι εδά δεν έχει πράμα ; 

Μιάν αδερφή απάντρευτη πως άφησα ξωπίσω 
Κατίνα δεν εσκέφτηκες είντα ζωή θα ζήσω ; 

Ότι κι αν πω εδά ‘ναι αργά κι οπίσω δε γυρίζει 
η μοίρα πάντα τσι ζωές όλων μας θα ορίζει 

 
  



Ρένα Τσαβαρή 

7 

 

Άφησε τις σκέψεις του να τις πάρει ο αγέρας και συνέχισε ο 

Γιώργης να διαβάζει το γράμμα της. 

Την επόμενη μέρα το χωριό αναστατωμένο από το φονικό 

δεν πήρε χαμπάρι πως είχε εξαφανισθεί το Λενιώ, μόνο η 

μάνα της την έψαχνε στα ποτάμια και στα μοναστήρια και 

καθώς περνούσε η ώρα, η μαύρη σκέψη της πως είχε δώσει 

τέλος στην ζωή της πλησίαζε ολοένα την πραγματικότητα. 

Χριστέ μου Βεντέτα θα πιάσει τις οικογένειες μας, οι 

απόγονοι μας θα γεννιούνται καταραμένοι και θα 

αλληλοσκοτώνονται τα κοπέλια μας. Έτσι αποφάσισε η κυρά 

Κατίνα να κλείσει το στόμα της και το πένθος της και να πει 

πως το Λενιώ επέστρεψε στην Αθήνα, αν την ρωτούσαν. 

Ωστόσο στο χωριό οι φήμες λέγαν πως το φονικό το έκανε ο 

Γιώργης που είχαν οι οικογένειες τους βεντέτα χρόνους 

πολλούς πάππου προς πάππου για ένα χωράφι. Συνελήφθη ο 

Γιώργης το τελευταίο κοπέλι της μιας οικογένειας και το 

στερνό κοπέλι της άλλης οικογένειας ήταν πια νεκρό. Θα 

έσβηνε η βεντέτα που είχε σκοτώσει όλες τις γενιές. 

Καλύτερα έτσι έλεγε και ξανάλεγε μέσα της η Κυρα Κατίνα 

προσπαθώντας να νιώσει καλύτερα νομίζοντας πως έκανε το 

σωστό να μην μιλήσει. 

 



Βασίλης Χατζάκης 

8 

 

Δίχως να φταίω πουθενά επήρα την ευθύνη 
για τούτονα το φονικό που στο χωριό 'χε γίνει 

Διαβάζει ο Γιώργης τη γραφή που του 'πεψε η Κατίνα 
και τρέχουνε τα μάθια του με τούτανα κι εκείνα 

Του γράφει για το φονικό  ποιός το ‘κανε του λέει 
τον πιάνει το παράπονο και ξεκινά να κλαίει 

Πήρα ευθύνη τούτονα μήπως και σταματήσει 
κι ανάθεμα σ' όποιον ξανά αίμα αλλωνού θα χύσει 

Σαν είμ' εγώ στη φυλακή κοπέλια δε θα κάνω 
για να τα δω απ' του φονιά  τη χέρα να τα χάνω 

Γι’ αυτό λοιπόν και δέχτηκα και πήρα την ευθύνη 
μήπως και άλλο φονικό στον τόπο μας δε γίνει 

Τα δάκρυα στα μάθια του με δυσκολία στένει 
και προσπαθεί το να μη βγουν μα δεν το καταφέρνει 

Κατίνα δες τι έκανες μ’ αυτή τη σιωπή σου 
στο θάνατο οδήγησες η ίδια το παιδί σου 

Ανε μιλούσες τότεσας έστω φυλακισμένη 
θα ήτο τώρα το Λενιώ και όχι σκοτωμένη 

Εφτά χρονιές περάσανε ‘πο κείνηνα τη μέρα 
κι εδά ζητάς συγχώρεση να δώσω απο ‘δω πέρα 

Από την άλλη ζείς κι εσύ με το δικό σου δράμα 
το μαρτυρούν τα λόγια σου σ’ ετούτονε το γράμμα 



Ρένα Τσαβαρή 

9 

 

Ποτέ δεν κατάλαβε η Κυρά Κατίνα γιατί Ο Γιώργης δέχτηκε 

να φυλακιστεί και παραδέχτηκε πως ήταν ένοχος αυτό 

έμεινε άλυτος γρίφος για την χαροκαμένη μάνα που ήξερε 

ποιος ήταν ο πραγματικός ένοχος. Έψαξε πολύ η Κυρά 

Κατίνα μα δεν κατάφερε να βρει την κόρη της νεκρή ή 

ζωντανή, μέσα της όμως ήξερε πως το κορίτσι της είχε δώσει 

τέλος στην ζωή της, μετά το φονικό δεν άντεξε η ψυχούλα της 

το βάρος της πράξης της. Αρρώστησε το σώμα της μεγάλης 

γυναίκας γιατί η ψυχή της είχε γεράσει πολλά χρόνια πριν 

και δεν άντεξε... Έφυγε... με μια φράση μόνο "Συγχώρα με 

Γιώργη μου για το κακό που σου κάμα" 

Αγαπητέ Γιώργη Χατζηδάκη το όνομα μου είναι Λευτερία 

και όλα αυτά που σου γράφω αποδεικνύουν την αθωότητα 

σου. Τα έχει καταγράψει και ο δικηγόρος της κυρά Κατίνας 

για να σε υπερασπιστεί στο δικαστήριο και να αθωωθείς. 

Περιμένω γράμμα σου. Με εκτίμηση Λευτερία Αγγελιδάκη. 

 



Βασίλης Χατζάκης 

10 

 

Το πώς δεν είμαι ένοχος το ξέρουν τώρα κι άλλοι 
και ανακούφιση γι’ αυτό  νιώθω πολύ μεγάλη 

Δεν είμαι ‘κείνος ο ’’φονιάς’’ όπως νομίζαν όλοι 
που ρίχνοντας μια μπαλωθιά  σκότωσε τον Μανώλη 

Με τη γραφή ετούτηνα που στέλνει η Λευτερία 
 τα γεγονότα αλλάζουνε σ’ αυτή την ιστορία 

Θα μαθευτεί τον Μανωλιό δεν έχω εγώ σκοτώσει 
κι απ’ τη βεντέτα το χωριό ποτέ δε θα γλυτώσει 

Απ’ την αρχή τα φονικά πάλι θα ξεκινήσουν 
κι ο γείς τ’ αλλού ασερνικό κοπέλι δε θ’ αφήσουν 

Θα παντρευτώ την ’’αγαπώ’’ να κάνω και κοπέλια 
να τα θωρώ να παίζουνε  να σκάνε απ’ τα γέλια 

Μα αν θα βγούν ασερνικά Θεέ μου και τι θα κάνω 
ανε τα δω ‘πο του φονιά  τη χέρα να τα χάνω ; 

Τον εαυτό μου ύστερα πως θα τον συγχωρήσω 
που θα ‘μαι αιτία κι αφορμή να τα νεκροφιλήσω 

Κι αν κάνω δυο ασερνικά το ‘να που θα πομείνει 
για τον χαμένο του αδερφό κι αυτός φονιάς θα γίνει 

Γιαυτό καλιά στη φυλακή να ‘μαι σαν ποθαμένος 
παρά να βγω κι ένας γονιός να ‘μαι χαροκαμμένος 

Καλιά να ζω το θάνατο την κάθε μια μου μέρα 
απ’ το να χάσω όνειρα απ’ του φονιά τη χέρα 

Δεν το μπορώ το δίλημμα ετούτο το μεγάλο 
να πρέπει για το μέλλον μου  απόφαση να βγάλω 
  



Ρένα Τσαβαρή 

11 

 

Τα ‘χασε ο Γιώργης δεν ήξερε τι να κάνει, η ζωή του 
χαμογελούσε και εκείνος φοβόταν να την πιάσει απ' τα 
φτερά και να πετάξει ελεύθερος. Παιδευόταν δυο μέρες και 
δυο νύχτες ο άμοιρος να πάρει απόφαση να γράψει τις 
αποφάσεις του στην Λευτερία ώσπου τα κατάφερε. 

Αγαπημένη Λευτερία. Σε ευχαριστώ πολύ για την χαρά που 
μου έδωσες πως γνωρίζει ένας άνθρωπος πάνω στην γη την 
αθωότητα μου. Συγχωρώ την κυρά Κατίνα μιας εξ αρχής 
γιατί δική μου ήταν η απόφαση να δηλώσω ένοχος και θα σου 
εξηγήσω τους λόγους. Είμασταν 5 κοπέλια στην οικογένεια 
και μια αδερφή και από όλα αυτά τα παιδιά η μάνα μου έχει 
μόνο εμένα και την αδελφή μου. Όλα τα αδέλφια μου 
σκοτώθηκαν μεταξύ με τα αδέλφια του Μανωλιού όπως και 
οι θείοι μου τα αδέρφια του πατέρα μου που δεν γνώρισα 
ποτέ λόγο της βεντέτας. Με απασχολούσε χρόνια αυτή η 
ιστορία και έφτασα 30 ετών και δεν έκανα οικογένεια γιατί 
ήμουν σίγουρος πως αν κάμω παιδιά θα σκοτωνόντουσαν και 
αυτό δεν θα το άντεχα. Δεν γνώρισα πατέρα, δεν χάρηκα 
αδέλφια και μεγάλωσα με μια μάνα άρρωστη από μίσος. 
Όταν δολοφονήθηκε ο Μανωλιός πήρα το θάρρος να 
δηλώσω ένοχος για να σταματήσει επιτέλους το αίμα μας να 
χύνεται. Γι’ αυτό και δεν θα αποδεχτώ ποτέ τα λόγια της 
Κυρά Κατίνας. Είναι η απόφαση μου και θέλω να την 
σεβαστείς. 

Με εκτίμηση Γιώργης Χατζηδάκης. 

 
  



Βασίλης Χατζάκης 

12 

 

Θέε μου και δώσ’ μου δύναμη με την απόφασή μου 
ν’ αντέξω μες στη φυλακή για όλη τη ζωή μου 

Χρόνοι εφτά περάσανε και θα περάσουν κι άλλοι 
να βασανίζω το κορμί με μια αδικιά μεγάλη 

Οι μέρες θα ‘ναι σκοτεινές θα έχουνε και πόνο 
σαν το κερί έτσι κι εγώ  σιγά σιγά θα λιώνω 

Νύχτες χωρίς ξημέρωμα  πόσες δε θα περάσω 
και θα ‘μαι ζωντανός νεκρός  ίσαμε να γεράσω 

Τα καλοκαίρια θα περνούν το ‘να μετά το άλλο 
και με ρυτίδες θα ‘μαι πια κι άσπρα μαλλιά θα βγάλω 

Χειμώνες δε θα αισθανθώ βροχή δε θα με πιάνει 
όμως το δάκρυ ποταμό  στα μάγουλα θα κάνει 

Θα καταλώ τη νιότη μου θα χάνω το μυαλό μου 
και εφιάλτης θα γενεί το κάθε όνειρό μου 

Ένα σταυρό θα κουβαλώ σαν τον Χριστό στον ώμο 
που ανέβηκε αναμάρτητος του Γολγοθά το δρόμο 

Αναρωτιούμαι δύναμη το πού θα βρω ν’ αντέχω 
καθημερνώς τα μάθια μου  με δάκρυα να βρέχω 

Άραγες έχω αντοχές ν’ αντέξω τόσο πόνο ; 
ή θα ποθάνω απ’ τον καημό μέσα σε λίγο χρόνο ; 

 



Ρένα Τσαβαρή 

13 

 

Η Λευτερία μόλις διάβασε το γράμμα πήρε τηλέφωνο τον 
δικηγόρο να τον συμβουλευτεί.  

- Δεν μπορείς να κάνεις τίποτα άλλο κόρη μου αν δεν το θέλει 
ο ίδιος καλό είναι να σεβαστείς το θέλημα του.  

- Αν όμως ποτέ το θελήσει θα μπορούμε να τον βοηθήσουμε;  

- Φυσικά και θα μπορούμε αρκεί να είναι σύμφωνος ο 
Γιώργης. Έκλεισε το τηλέφωνο η Λευτερία και ετοιμάστηκε 
να πάει στην φυλακή που ήταν 20 χιλιόμετρα μακριά απ' το 
χωριό της. Δεν μπορούσε να χωρέσει το κεφάλι της την 
απόφαση του Γιώργη που θα σκορπούσε τα νιάτα του στην 
φυλακή για μια ιδέα. Παρόλα αυτά και χωρίς να τον γνωρίζει 
καλά ένιωθε να τρέφει η καρδιά της ιδιαίτερα συναισθήματα 
για αυτόν τον άνθρωπο που θα θυσιαζόταν για το καλό των 
άλλων. Σε δυο ώρες ήταν μπροστά στον Γιώργη και 
προσπαθούσε να βρει λόγια να ξεκινήσει την κουβέντα.  

- Γιώργη δεν λυπάσαι τα νιάτα σου; Αν μαθευτεί η θυσία σου 
θα σε κάνουν ήρωα στην Κρήτη, λογικέψου και πάρε την ζωή 
σου πίσω.  

Ο Γιώργης την κοίταξε βαθιά μέσα στα μάτια σηκώθηκε και 
χωρίς να πει κουβέντα βγήκε από το δωμάτιο. 

 



Βασίλης Χατζάκης 

14 

 

Έκεια που το ‘χα μπλιό δεχτεί στη φυλακή να ζήσω 
θα πρέπει από την αρχή  να αναθεωρήσω 

Τση Λευτερίας τη φωνή έχω και με παιδεύει 
και κάθε μια τση συλλαβή γλυκά να με χα’ι’δεύει 

Ετούτηνε η κοπελιά απου ‘χει καλοσύνη 
για να αθωωθώ εγώ αγώνα τώρα δίνει 

Έχει περίσσια ομορφιά έχει πολλά τα κάλη 
κι ειν’ αφορμή τη σκέψη μου πάνω τση να ‘χω πάλι 

Δεν πρέπει να την σκέφτομαι  για θα με κουζουλάνει 
μα πώς ; που για να βγώ από δω αυτή αγώνα κάνει 

Ίσως αν δεν την ξαναδώ δεν ‘κούσω τη φωνή της 
να μην αλλάξει η γνώμη μου  με την επιμονή της 

Κι αυτή θ’ απογοητευτεί  και γνώμη θα αλλάξει 
κι όσα  η Κατίνα τση ‘πενε  καλά να τα φυλάξει 

Μα πάλι τόση ομορφιά που ‘χει πώς να ξεχάσω 
αν ειν’ η ευκαιρία μου γιάντα να τηνε χάσω ; 

Σκέφτομαι ανε ξαναρθεί να μη την συναντήσω 
μα μέχρι πότε τούτονα που λέω θα κρατήσω ; 

Νιώθω ότι την αγαπώ χωρίς καλά ακόμα 
τα χείλη μου να σμίξουνε με το δικό τση στόμα 

Θεέ μου και πώς να το δεχτώ  κι εκείνηνε να βάλω 
το Γολγοθά απου περνώ ν’ ανέβει τον μεγάλο 

Γι’ αυτό το πήρα απόφαση  και θα την αγνοήσω 
αν έρθει πάλι να με βρει και δε θα τση μιλήσω 

 



Ρένα Τσαβαρή 

15 

 

Η Λευτερία όμως δεν το βάλε κάτω κάθε μέρα την ίδια ώρα 
εκείνη πήγαινε και τον περίμενε μέχρι που έληγε το 
επισκεπτήριο. Οι άλλοι φυλακισμένοι του έλεγαν πόσο 
θλιμμένη ήταν όση ώρα τον περίμενε και εκείνος βούρκωνε 
με το πείσμα της. Αυτό το κορίτσι εκτός από αγγελική μορφή 
είχε και καρδιά αγγέλου. Αν ήταν ελεύθερος έξω απ την 
φυλακή θα την ερωτευόταν σαν τρελός, όμως τώρα δεν είχε 
το δικαίωμα αυτό. Η Λευτερία είχε ορκιστεί στην κυρα 
Κατίνα πως θα τον αθώωνε όμως δεν ήταν μόνο ο όρκος που 
την έδενε αλλά και το ήθελε πραγματικά γιατί το άξιζε ο 
Γιώργης αυτός ο ψηλός γίγαντας με την καρδιά παιδιού. Θα 
τον έβγαζε από την φυλακή το είχε πάρει απόφαση και θα 
τον φυλάκιζε στην καρδιά της. Ήταν ερωτευμένη μαζί του 
και δεν υπάρχει τίποτα πιο δυνατό σε αυτή την ζωή από μια 
γυναίκα που αγαπά σκέφτηκε και χαμογέλασε. Μετά από 
τρεις μήνες... Όταν βγήκαν απ το δικαστήριο ο δικηγόρος 
έδωσε το χέρι στον Γιώργη και φίλησε το χέρι της Λευτερίας.  
- Καλός πολίτης φίλε μου και να την αγαπάς δεν έχω ξανά 
συναντήσει άλλον άνθρωπο τόσο πεισματάρη από αυτή την 
κοπέλα. Είπε πως θα σε βγάλει απ την φυλακή και τα 
κατάφερε. Ένωσε τα χέρια τους και τους ευχήθηκε "καλή 
ζωή".  
Η Λευτερία του έσφιξε το χέρι και του είπε: - Η Αγάπη 
παίρνει ζωές αλλά και χαρίζει Γιώργη μου, και η δική μου 
αγάπη ξέρει να πολεμά.  
- Παντρέψουμε Λευτερία θέλω τα παιδιά σου να είναι 
πεισματάρικα και να φέρουν το όνομα μου. Σφράγισαν την 
υπόσχεση τους με ένα φιλί. Στο χωριό οι οικογένειες δώσανε 
τα χέρια στο όνομα της αγάπης και υποσχέθηκαν να μην 
αφήσουν το μίσος ποτέ να σκοτώσει τόσο άδικα άλλες ζωές. 
Η παρ’ ολίγον θυσία του Γιώργη και η αγάπη της Λευτερίας 
έφεραν την ειρήνη στην ζωή τους και την ευτυχία στο χωριό 
τους. 



Βασίλης Χατζάκης 

16 

 

Η Λευτερία φρόντισε ν’ αλλάξει η ζωή μου 

και μ’ έβγαλε η αγάπη τση από τη φυλακή μου 

Ο έρωτας καμιά φορά δες δύναμη που έχει 

σε ξεραμένο ποταμό κάνει νερό να τρέχει 

Κινεί βουνά και θάλασσες μέχρι και πέτρες σκίζει 

κι άνθρωπο που ‘χασε όνειρα  κάνει ξανά να ελπίζει 

Αν είναι αγάπη δυνατή ακόμα και το μίσος 

από βεντέτα που κρατεί μπορεί να σβήσει ίσως 

Μπορεί η αγάπη κάποτε άνθρωπο να σκοτώσει 

τση Λευτερίας όμως δες ήρθε να με γλυτώσει 

Τρείς μήνες με υπομονή και με περίσσιο θάρρος 

πάλευε για ν’ απαλλαγώ τση φυλακής το βάρος 

Ήρθε η μέρα που ξανά θωρώ τα όνειρά μου 

να παίρνουν σάρκα και οστά μέσα στην αγκαλιά μου 

Η πεθυμιά μου ήτονε να μη χαθεί αίμα άλλο 

κι η Λευτερία έκανε το θαύμα το μεγάλο 

Οι σκοτωμοί σταμάτησαν στις οικογένειές μας 

και μόνο γέλια των παιδιών θα ‘χουμε στις αυλές μας 

Θα έχω για γυναίκα μου εδα τη Λευτερία 

που ‘ρθε με την αγάπη της κι άλλαξε η ιστορία 

Έστω την ύστερη στιγμή με αφορμή ένα γράμμα 

με γλύτωσε απ’ το να ζω τση φυλακής το δράμα 

Αγάπη που δεν πίστευα ποτέ μου πως θα ζήσω 

σε γράμμα που να φανταστώ πως θα τη συναντήσω 

Κατίνα απου έζησες με το δικό σου δράμα 

σ’ ευχαριστώ έστω κι αργά που έστειλες το γράμμα 

Αυτό το γράμμα π’ άλλαξε για πάντα τη ζωή μου 

κι ελπίδες πάλι γέμισε την κάθε μια στιγμή μου 



Ρένα Τσαβαρή 

17 

 

 
 
  



Βασίλης Χατζάκης 

18 

 

 
 

  

Το γράμμα 

Ρένα Τσαβαρή - Βασίλης Χατζάκης 



Ρένα Τσαβαρή 

19 

 

Η Ρένα Τσαβαρή 
γεννήθηκε στην Αθήνα 
και σήμερα ζει και 
κατοικεί στην Σαλαμίνα. 
Είναι παντρεμένη & έχει 
μια κόρη. Το ένα 
μεγαλύτερο όνειρο της, 
ήταν η υποκριτική και 
το αμέσως επόμενο 
ήταν να σπουδάσει 
Νηπιαγωγός Ειδικής 
Αγωγής. Κάτι το οποίο 
συνδύασε τα τελευταία 
δέκα χρόνια έχοντας 
δικό της team θεατρικής 
ψυχαγωγικής ομάδας 
για παιδιά. Χάρισε το 
γέλιο σε πολλά παιδιά 
συμμετέχοντας σε 
εκδηλώσεις Σχολείων, 

Δήμων και Κοινοτήτων, καθώς και σε πολλούς συλλόγους 
όπως το Χαμόγελο του Παιδιού, καθώς και σε συλλόγους 
Α.Μ.Ε.Α. Έχει δημοσιεύσει κατά καιρούς άρθρα σε τοπικές 
εφημερίδες και έχει ασχοληθεί με τα κοινά σε τοπικούς 
συλλόγους. Σήμερα είναι και Ραδιοφωνικός παραγωγός στο 
radiosalamis στην εκπομπή "ψιθυρόραμα". Η μεγαλύτερη 
αγάπη της όπως δηλώνει ήταν, είναι και θα είναι, «Η πένα 
της καρδιάς της»  
  



Βασίλης Χατζάκης 

20 

 

Ο Βασίλης Χατζάκης 
γεννήθηκε και μεγάλωσε 
στο Ηράκλειο Κρήτης το 
1973 . Είναι απόφοιτος 
σχεδιαστής δομικών 
έργων και τώρα 
εργάζεται στον κρατικό 
αερολιμένα Ηρακλείου 
Νικ. Καζαντζάκης. Είναι 
παντρεμένος με τη 
Μαρία Φράρου κ έχουν 
δυο παιδιά, τον Μιχάλη κ 
τον Κωνσταντίνο. 

Αγαπημένη του ενασχόληση είναι η γραφή των σκέψεών του 
δημιουργώντας μαντινάδες. Μ' αυτό τον τρόπο προτιμά να 
εκφράζεται αλλά και να εκφράζει συναισθήματα δικά του 
και των ανθρώπων γενικότερα ! 
 
  



Ρένα Τσαβαρή 

21 

 

 
  



Βασίλης Χατζάκης 

22 

 

 
 
 
 
 
 
 
 
 
 
 
 
 

 

 
Η επιμέλεια της έκδοσης και του εξωφύλλου 

έγινε από τον Κώστα Θερμογιάννη 

 

kthermoyiannis@outlook.com 

www.nthermo.com 

www.tovivlio.net 

 
 

[Αναφορά προέλευσης - 

Μη Εμπορική Χρήση - 

Παρόμοια Διανομή] 

 

 

 
  

Διανέμεται ελεύθερα με άδεια Creative Commons 
Η αρχική εικόνα που χρησιμοποιήθηκε για το εξώφυλλο είναι από το   

Flickr 

http://www.flickr.com/photos/31385766@N08/3834550002/ 

 

mailto:kthermoyiannis@outlook.com
www.nthermo.com
www.tovivlio.net


Ρένα Τσαβαρή 

23 

 

 

Μίσος και αγάπη, φόβος και πάθος, μυστικά κι 
αλήθειες, όλα αποτελούν συστατικά της ζωής και 
όλα είναι απαραίτητα. Μπορούν άραγε να παίξουν 
καθοριστικό ρόλο όταν οι συγκυρίες το επιτρέπουν 
ή ο άνθρωπος είναι απλώς ένα άβουλο όν που στην 
πραγματικότητα δεν μπορεί να αποφασίσει για τη 
μοίρα του; Η Λευτερία ξέρει καλύτερα! 
 
 
 
 
 
 
 
 
 
 
 
 

Η ιστορία αυτή γράφτηκε για τις 

Ιστορίες με δυο όψεις 


