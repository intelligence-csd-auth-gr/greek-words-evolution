




















































ΑΠΑΓΟΡΕΥΣΗ ΚΥΚΛΟΦΟΡΙΑΣ


   

  Απαγόρευση κυκλοφορίας 

Ο Παναγιώτης Παπαθεοδωρόπουλος φωτογραφίζει  

                                                        και η Χλόη Κουτσουμπέλη σχολιάζει ποιητικά 



 2 

 



 3 

 

       Απαγόρευση κυκλοφορίας 

Η Χλόη Κουτσουμπέλη γεννήθηκε στην Θεσσαλονίκη το 1962.  

Σπούδασε Νομική, εργάστηκε σε Τράπεζα.      

Έχει εκδώσει έξι ποιητικές συλλογές, ένα μυθιστόρημα, ένα θεατρικό, 

δύο βιβλία για παιδιά.  

Ο Παναγιώτης Παπαθεοδωρόπουλος γεννήθηκε στην Πάτρα το 

1958.    Πολιτικός  Μηχανικός  με Μεταπτυχιακή Ειδίκευση στον 

Περιβαλλοντικό Σχεδιασμό Έργων Υποδομής. Εργάζεται στην 

ΔΕΥΑ Πάτρας. Τις ελεύθερες ώρες του κλέβει στιγμές των δρόμων 

και των ανθρώπων και τις κλείνει σε φωτογραφίες  



 4 

 

Συνεργαστήκαμε πρώτη φορά μετά από προτροπή του κοινού μας φίλου Δημήτρη Τριανταφυλ-

λίδη σε μια σειρά εννέα φωτογραφιών με ποιητικό σχολιασμό  (μερικές εκ των οποίων περιέχο-

νται σε αυτόν τον τόμο) για το ηλεκτρονικό περιοδικό "Bibliotheque - Τεθλασμένη Ψηφιακή 

Βιβλιοθήκη" (http://bibliotheque.gr) με τον γενικό τίτλο "Poetry – Camera Obscura" 

Το αναπάντεχα όμορφο δέσιμο της ποίησης και της φωτογραφίας, η χαρά της συνεργασίας δυο 

ανθρώπων με παρόμοιες ανησυχίες,  προβληματισμούς και οπτική και τέλος η επιτυχία της 

Camera Obscura μας οδήγησαν στην απόφαση να κάνουμε ένα ακόμα βήμα. 

 

 Μετά από πολύμηνη ανταλλαγή απόψεων, αναθεωρήσεις, σβησίματα και διαγραφές καταλήξαμε σε αυτό το "Φώτο - 

ποιητικό" βιβλίο με 25 φωτογραφίες και ισάριθμα συν ένα ποιήματα τα περισσότερα γραμμένα ειδικά για τις φωτογραφίες 

(με εξαίρεση αυτά που ο φωτογράφος επέμενε ο ίδιος να αλιεύσει από το δημοσιευμένο έργο της Χλόης) 

Θέλαμε να είναι προσιτό σε όλους το αποτέλεσμα αυτής της απόπειρας. Για τούτο και επιλέξαμε από την αρχή την ηλε-

κτρονική αυτοεκδοση.  

Το αφιερώνουμε στους μοναχικούς ανθρώπους που περιπλανιούνται στους δρόμους της πόλης,  κάθε πόλης  του κόσμου  

και αποτέλεσαν σταθερή έμπνευση και των δυο μας. 

Πρωτοχρονιά 2013 

Χλόη Κουτσουμπέλη 

Παναγιώτης Παπαθεοδωρόπουλος 

http://bibliotheque.gr/


 5 

 

                                                Η κλωστή  

 

Τόμαθες; 

Καταργήθηκε το πλοίο της γραμμής 

που έκανε την διαδρομή ανάμεσά μας 

το λεωφορείο σταμάτησε στα σύνορα 

ο οδηγός μετέωρος στον χρόνο  

αποκοιμήθηκε πάνω στο τιμόνι. 

Τα αποδημητικά αεροπλάνα 

πέταξαν σε σμήνη 

σε χώρες του Βορρά. 

Τα τηλέφωνα έχουν πρόβλημα ακοής 

δεν φαίνονται τα δάκρυα στο καλώδιο 

τα ηλεκτρονικά μηνύματα μπερδεύονται 

κι έρχονται απαντήσεις 

από αγνώστους ξένους 

που ποτέ δεν ρώτησα, 

μια κλωστή λοιπόν απέμεινε όλη κι όλη 

αυτό το τροπικό δάσος από λέξεις 

που ξεπηδά ορμητικά από το χώμα 

ένα μετά το άλλο τα δέντρα του ξαπλώνουν 

να σχηματίσουν γέφυρα 

μήπως και σε φτάσει 

αυτό εδώ το χάδι που σου στέλνω.  



 6 

 



 7 

 

Το όνειρο 
  
Είμαστε μόνοι, λέει οι δυο μας, 
σ’ ένα σπίτι άγνωστο και οικείο που δεν θα κατοικήσουμε ποτέ. 
Το στόμα μου φωλιάζει στο λαιμό σου. 
Καμία πατρίδα πιο γυμνή 
από την αγκαλιά σου. 
 
Όμως, 
τα όνειρα είναι νυχτοπεταλούδες 
κολλούν επάνω μας τα βράδια., 
Ύστερα τα ξεσκίζει σε κουρέλια η αυγή. 
Μερικές φορές κάποιο αδιόρατο νήμα 
Ένα κόκκινο πανί προφταίνει να σκαλώσει 
Όπως σε έρημο τρένο σε σταθμό. 



 8 

 



 9 

 

Πηνελόπη ΙV  

 

Της έλειπε πολύ.  

Όχι γιατί ήλπιζε ή φοβόταν. 

Αλλά γιατί κάποια βράδια το ίδιο το νησί 

ξεκολλούσε από το σώμα της  

και χανόταν στην μαύρη θάλασσα που 

άχνιζε  



 10 

 



 11 

 

Νόμοι της Φυσικής 
 
H βραδύτητα τραβάει το μήλο προς τα κάτω. 

(ποτέ το βέλος του Γουλιέλμου 

δεν κατάφερε να αναχαιτίσει την πορεία). 

 

Ένα παγκάκι μένει πάντα στατικό. 

 

Εγώ θα τρέχω πάντα πιο γρήγορα από σένα. 

 

Κι εσύ θα φεύγεις πριν σε φτάσω. 



 12 

 



 13 

 

Ο κολυμβητής 

 

Ίσως επειδή φορούσε πάντα μαύρα, 

ή έβαφε με κάρβουνο τα μάτια 

ή είχε μια γάτα έβενο γύρω απ' το λαιμό 

λευκό το δέρμα, φόρεμα η νύχτα, 

ή ίσως έφταιγε εκείνη η παράξενη συνήθεια 

να οδηγεί ένα λεωφορείο 

με κοράκια, 

ή να γεμίζει μπογιά έναν κουβά 

και να βάφει τους τοίχους με σκοτάδι. 

Ή ίσως πιο πολυ να πείραζε 

που κάποια βράδια τον ξυπνούσε, 

τον ρωτούσε για την έρημο 

για τους νομάδες 

για τα σπίτια που πετούν απ' το παράθυρο 

για τα περιγράμματα ανθρώπων που χαθήκαν. 

Όπως και νάχει αυτός δεν άντεξε. 

Γλίστρησε μια μέρα μες την θάλασσα. 

Ήταν άλλωστε δεινός κολυμβητής. 

Στον κόσμο αυτό 

υπάρχουν πολλοί κολυμβητές 

που επιπλέουν με χάρη στον αφρό. 

Και λίγοι ελάχιστοι οι δύτες.  



 14 

 



 15 

 

Η ‘Aρνηση 
 
Δεν ήταν οι βράχοι  

που με πλάκωσαν στο στήθος 

 

η γέφυρα ήταν 

που έλιωσε στην θάλασσα. 

 

Με εκείνο το καυστικό οξύ του Όχι σου. 



 16 

 



 17 

 

Το κίτρινο ταξί  

 

Όχι κύριε με μπερδεύετε με κάποια άλλη. 

Δεν ήμουνα εγώ αυτή 

στο κίτρινο ταξί 

ούτε καθόμουνα ποτέ στο πίσω κάθισμα μαζί σας. 

Ούτε χιόνιζε, είμαι βέβαιη για αυτό 

και όχι δεν έπεφταν νιφάδες στα μαλλιά μου. 

Δεν έχω άλλωστε μαλλιά. 

Δεν με φιλήσατε ποτέ, αλλιώς θα το θυμόμουν. 

Και αν με φιλήσατε, εγώ δεν ήμουνα εκεί. 

Ούτε ο οδηγός γύρισε καμία φορά πίσω το κεφάλι. 

Σιωπηλά διέσχισε την λίμνη ως το τέλος 

και που και που βύθιζε το κουπί 

στα μαύρα ολόγυρα νερά.  



 18 

 



 19 

 

Απαγόρευση 

 
Κάποιος γδύνεται στο σκοτάδι. 

 
Κάποιος τρώει ένα μήλο. 

 
Κάποιος -πλάσμα από ψωμί και όνειρο- 

 
δεν θα αγγίξει ποτέ τον ουρανό.  



 20 

 



 21 

 

Κόκκινο παλτό  

 
Αγαπήθηκαν μέσα σε ένα βαγόνι 

που κυλούσε στα βράχια. 

 

Την ώρα που το εγκατέλειπαν 

αυτή άφησε το κόκκινο παλτό της 

στην κρεμάστρα. 



 22 

 



 23 

 

Οδύσσεια  
 

Ένα πλοίο αποχωρεί 

ένα άλλο φτάνει. 

 

Ανάμεσα σε θάλασσα και σε στεριά. 

Στ' αυτιά του ακούει ακόμα τις Σειρήνες. 

 

Μία άγνωστη γυναίκα περνάει από μπροστά. 

Περπατάει σκυφτά  

και κρατάει από το χέρι τον Τηλέμαχο. 



 24 

 



 25 

 

Μόνοι μαζί;  

Και κάποτε άνθρωποι αμφίβια 

βγήκαν απ’ την θάλασσα. 

 

Έπλεαν μέσα στο εμβρυακό υγρό. 

Όσο προχωρούσαν 

Τα βράγχια γίνονταν πνεύμονες 

Τα λέπια δέρμα 

 

Δεν άγγιζαν ούτε τους άγγιζε κανείς. 

Μόνοι διέσχισαν τους αιώνες. 

Όλοι οι μοναχικοί άνθρωποι μαζί.  



 26 

 



 27 

 

ΜΟΝΑΞΙΑ 
 
Πόσο στοργικά απλώνει τα χέρια του 

ο τοίχος. 

 

Σε μία γυναίκα που περπατάει μόνη. 

Σε έναν δρόμο.  

Σε μία πόλη.  

Σε μια χώρα. 

 

Κάπου εκεί. 

Στην άκρη του κόσμου  



 28 

 



 29 

 

H τέλεια μέρα   

 

Δεν ήταν οι φέτες τα παγκάκια 

με την παχύρρευστη μοναξιά 

του άδειου τους κενού 

 

ειναι πως χθες βράδυ ονειρεύτηκα 

ότι έστω για μία φορά 

φορά πρώτη, φορά θάνατος 

ήρθες μέσα μου 

πίσω από την ψυχή 

κάτω από τα στόματα του κορμιού 

ήρθες και έμεινες  



 30 

 



 31 

 

Η Πτήση 
 
Αν στην καρδιά μιας μέρας 

στην μέση ενός δρόμου 

δεις ξαφνικά στον ουρανό 

μια κόκκινη ομπρέλα να πετά 

μην ξαφνιαστεις. 

 

Οι χαμένες αγάπες 

δεν πετούν ποτέ σε σμήνη. 



 32 

 



 33 

 

Προαστιακός 

 

Εκτελεί το δρομολόγιο 

ανάμεσα στα μάτια 

και στο χάδι που δεν. 

Συνέχεια αναχωρεί 

σπάνια όμως αναγγέλλεται μία άφιξη. 

Είναι το τρένο που όλοι περιμένουμε. 

Συνήθως φτάνει σε μία πόλη που έχει φύγει. 

Συνδέει τον χρόνο του ίσως με το όχι. 

Εντελώς αναξιόπιστος 

περνάει από το τούνελ του κορμιού μας 

ανεξέλεγκτος. 

Γι αυτό πρέπει κανείς 

να επιβιβάζεται 

μόνο σε τρένα υψίστης ασφαλείας  



 34 

 



 35 

 

Θησέας  

 

Όχι δεν ξέχασα μαύρα τα πανιά. 

 

Είναι που το άσπρο τελικά  

δεν είναι το δικό μου χρώμα 

 

ακόμα κι όταν ερωτεύομαι πενθώ 

 

ακόμα κι όταν νικητής γυρνώ 

 

μέσα μου ξέρω την βαθιά μου ήττα.  



 36 

 



 37 

 

Ιστορίες ανθρώπων   

Όλες οι ιστορίες των ανθρώπων είναι ίδιες. 

 

Μία γυναίκα ένας άντρας 

ένα κόκκινο φουστάνι 

αυτός την αγκαλιάζει 

οι ίσκιοι προηγούνται  

γιατί πάντα γνωρίζουν 

πίσω αναβοσβήνει ένας φάρος. 

 

Και η στροφή τους καταπίνει. 

 

Μία φωτογραφία είναι ήδη το τέλος μιας στιγμής. 



 38 

 



 39 

 

ΟΜΠΡΕΛΕΣ  

 
Οι ομπρέλες δεν είναι αποδημητικές. 

 

Μεγαλώνουν και γερνούν  

στην ίδια πλατεία που βρεθήκαμε. 

 

Γι αυτό εκεί μπορεί κανείς να δει 

δύο ομπρέλες ξεχασμένες 

με απλωμένα τα σπασμένα τους φτερά. 



 40 

 



 41 

 

Το είδωλο   

 

Σε κάθε καθρέφτη 

υπάρχει πάντα ένα είδωλο 

που κρύβεται από πίσω. 

Κανείς ποτέ δεν νοιάζεται γι αυτό. 

Γυάλινη γλιστράει η ζωή του 

στην αθόρυβη επιφάνεια. 

Κανείς δεν το αγγίζει 

κι ούτε κι αυτό αναγνωρίζει 

τον ξένο που κάθε φορά  

στέκεται μπροστά του. 

Μηχανικά μιμείται τις κινήσεις. 

Όταν ο ξένος σηκώνει το δεξί 

αυτό κινεί το αριστερό 

όταν ο ξένος βήχει 

αυτό κoυνάει άηχα τα χείλη. 

Μόνο όταν το σπίτι ερημώνει, 

το είδωλο παίρνει το ξυράφι 

το ακουμπά στις φλέβες των καρπών του 

έτσι για να νιώσει ότι είναι ζωντανό.  

Όμως μόνο κενό αντικρίζει απέναντί του. 

Γι αυτό με προσοχή κοιτάξτε τους καθρέφτες. 

Αν είστε τυχεροί, 

μπορεί και να το δείτε. 

Πίσω από το πρόσωπό σας. 

Το είδωλο που ουρλιάζει.  



 42 

 



 43 

 

Η ΣΤΙΓΜΗ ΚΥΚΛΩΝΑΣ 
 
Ένας κυκλώνας 

ή ένα σμάρι γρήγορα πουλιά. 

Στο βάθος ένας γερανός. 

 

Πίσω από τον φακό ο Αντρας 

που Κυνηγάει τον Χρόνο. 

 

Στην φωτογραφία υπάρχει  

μία Γυναίκα.που δεν φαίνεται. 

Φοράει ένα λευκό φόρεμα 

και τραμπαλίζεται στην γέφυρα. 

Χαμογελάει στον φωτογράφο 

πριν την καταβροχθίσει η στιγμή. 

 

Είναι τόσο ανυπεράσπιστη η αγάπη 

στις γρήγορες φωτογραφίες. 



 44 

 



 45 

 

Παραίτηση 
 
Βρήκε βεβηλωμένους τους ναούς 
Μικρές μαιμούδες πηδούσαν στα ερείπια 
Μέσα στα καπηλειά οι σύντροφοι 
με καπέλο Ναπολέοντα 
μάλωναν μπροστά σε χάρτες εκστρατείας. 
Στους δρόμους τρέκλιζαν μεθυσμένοι οι μνηστήρες. 
Είχαν ήδη ξεπουλήσει όλα τα άνθη λεμονιάς. 
Η Πηνελόπη στολιζόταν κάθε βράδυ 
κάπνιζε βαριά τσιγάρα 
και κυκλοφορούσε με βαριά αυτοκίνητα 
μερικές φορές έγραφε στίχους 
 
Η Ευρύκλεια τον αναγνώρισε βαριεστημένα 
και βγήκε να ζητιανέψει φαγητό 
Ένα σκυλί γάβγισε παράταιρα 
Έφυγε αθόρυβα πατώντας στην πρωινή ομίχλη 
 
«Είμαι ο Κανένας» φώναξε πίσω του 
κι ακούστηκε μόνο η ηχώ από την φωνή του.  
 



 46 

 



 47 

 

Γυναίκα 
Μήπως κι εμείς πουλιά δεν είμαστε, 
Ένα σμάρι τυφλά μικρά πουλιά 
Λευκά μέσα στο μαύρο 
Απλώνουμε το π του πόνου μας 
Και φτερουγίζουμε απεγνωσμένα 
Ανάμεσα σε κτίρια πετρωμένα 
Το πριν το ίσως το μετα. 
 

Άντρας 
Κι όμως το τελευταίο βράδυ 
Ήθελα να σε φωτογραφίσω. 
Όπως πετούσες γυμνή. 
 

Γυναίκα. 
Για εκείνη την φορά και μόνο. 
Τότε μέσα στην νύχτα. 
Όταν μέσα στο δωμάτιο πετάξαμε μαζί. 
 

Άντρας 
Ναι για κείνη την φορά και μόνο. 
Που γίναμε πουλιά. 



 48 

 



 49 

 

ΘΥΡΟΚΟΛΛΗΣΗ  

 

Απαγορεύεται το άγγιγμα 

η καυτή αναπνοή 

το γυμνό κορμί 

η εξομολόγηση σε άγνωστο 

η κρέμα με κανέλα. 

 

Απαγορεύεται το κάπνισμά 

 

Το υγρό χνώτο της βροχής 

Το χιόνι με μέντα. 

Οι πόρτες θα μείνουν κλειστές  

Μέχρι νεωτέρας.  



 50 

 



 51 

 

ΕΞΟΡΙΑ 

 
Αυτός σφάλισε τις πόρτες των ματιών του. 

 

Αυτή με μία βαλίτσα χύθηκε στο σκοτάδι. 

 

Ήταν η Νύχτα των Σκιών. 

 

Κι ούτε ένα φιλί λαδοφάναρο στους δρόμους. 



 52 

 



 53 

 

Αδιέξοδο;   

 

Με τόσα απαγορευτικά σήματα 

τα χείλη σου οδηγούν σε αδιέξοδο  



 54 

 

 να σε κουνήσω μια  

να σε κουνήσω δυο  

και ύστερα να σου πω αντίο  

 

Χλόη Κουτσουμπέλη 


