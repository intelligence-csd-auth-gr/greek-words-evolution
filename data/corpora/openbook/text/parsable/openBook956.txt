




































Πώς να πετύχεις στη ζωή σου

  

1

  
 

  

ΔΗΜΙΟΥΡΓΙΚΗ   ΒΙΒΛΙΟΘΗΚΗ  

Μυστικά & Κανόνες Επιτυχίας

Ατομική
Βελτίωση

 
Σάββας  Αλοίμονος



Σάββας Αλοίμονος

2

 

 

 

Τα βιβλία της Δημιουργικής Βιβλιοθήκης 
διανέμονται σε μορφή ψηφιακού βιβλίου

με άδεια Creative Commons

Αναφορά Δημιουργού – Μη Εμπορική Χρήση
 – Παρόμοια Διανομή 4.0  (CC-BY-NC-SA) 

Διάβασε - Σύστησε - Δώρισε  τα βιβλία .  

Μια ιδέα που θα βρεις σε αυτά,
 μπορεί να αλλάξει, να βελτιώσει τη ζωή σου.0



Πώς να πετύχεις στη ζωή σου

Γιατί να διαβάσεις το βιβλίο αυτό

Από  τα  πρώτα χρόνια  της  ζωής  καθενός  μας,  ακούμε  συχνά
παραινέσεις,  που  περιλαμβάνουν  τη  λέξη  επιτυχία.  Στις
μαθητικές εξετάσεις, στα αθλήματα, στην επαγγελματική ζωή,
στις προσωπικές σχέσεις και παντού. 

Ωστόσο η έννοια αυτής της τόσο κοινής επιδίωξης,  είναι  για
πολλούς αδιευκρίνιστη. Αν μας ρωτήσουν “τι ακριβώς εννοούμε
επιτυχία και γιατί”,  δύσκολα θα απαντήσουμε πειστικά. 
Σκεπτόμαστε  πως  μάλλον  σχετίζεται  με  την  ευτυχία  ή  τη
σταδιοδρομία  ή  τον  πλούτο  ή  την  κοινωνική  αναγνώριση,
μπορεί όμως και όχι. Μπορεί να σχετίζεται με την ικανοποίηση
από  κάποιο  κατόρθωμά  μας  κι  από  τότε  επιδιώκουμε  να
πετύχουμε κάτι  παρόμοιο  ή με  την  πορεία  ζωής κάποιου/ας
που θαυμάζουμε και ονειρευόμαστε να γίνει κάπως έτσι και η
δική μας ζωή… Μπορεί…

Έτσι, αν ο στόχος που κυνηγούμε είναι απροσδιόριστος, συχνά
μας φαίνεται πως δεν τον φθάνουμε, ενώ άλλοτε, αν κι έχουμε
καταφέρει πολλά, με πολύχρονες προσπάθειες και θυσίες, δεν
είμαστε  όσο  περιμέναμε  ικανοποιημένοι  ή  ευτυχισμένοι  και
ίσως νομίσουμε πως αποτύχαμε.

Αυτή  την  έννοια  της  επιτυχίας,  επιδιώκει  να  διευκρινίσει  το
εγχειρίδιο  που  κρατάς  και  να  δώσει  χρήσιμες  εξηγήσεις  και
συμβουλές, για το “Πώς να πετύχεις στη ζωή σου.

Διαβάζοντάς το , φαντάζομαι πως θα κερδίσεις περισσότερα, αν
συνειδητοποιείς  τα  μηνύματα  που  εμπεριέχονται  σε  κάθε
παράγραφο, πριν προχωρήσεις στην επόμενη.  

Σάββας Αλοίμονος
Τήνος 2013

3



Σάββας Αλοίμονος

  

ΠΕΡΙΕΧΟΜΕΝΑ
ΘΕΜΑ Σελ

Γιατί να διαβάσεις το βιβλίο αυτό 3
# Επιτυχία και Ευτυχία 5
Ο έννοιες Επιτυχίας & Ευτυχίας – 1. Επιτυχία – 2. Ευτυχία -
Λανθασμένοι στόχοι & άγχος της επιτυχίας. 

# Νοοτροπίες που οδηγούν στην επιτυχία 14
Η νοοτροπία της επιτυχίας.   –  Είσαι  αυτό που θέλεις  να
είσαι.  –  Θετική  σκέψη  και  θετική  νοοτροπία.  -   Γίνε
μαγνήτης επιτυχίας

# Παράγοντες της επιτυχίας 26
Οι  παράγοντες  της  επιτυχίας.  -   Η  αυτοεκτίμηση.  –  
Η  αυτοπεποίθηση.  –  Η  ισχυρή  βούληση.  –  
Η αποφασιστικότητα. – Η αυτοπειθαρχία και ο αυτοέλεγχος.
Η ικανότητα προσαρμογής. – Αντοχή υπομονή και επιμονή.
– Θάρρος και αγωνιστικότητα. – Η συνεχής, η επίπονη, η
έξυπνη εργασία. - Η καθοδήγηση ενός καλού Μέντορα.

# Χαρακτηριστικά και συνήθειες επιτυχημένων 71
Χαρακτηριστικά  και  συνήθεις  των  επιτυχημένων.  -   
Η  δημιουργική  σκέψη.  –  Οι  αποφάσεις.  –  Η  μνήμη.  –  
Η νοημοσύνη της επιτυχίας. – Η σκέψη και η δράση.

# Συμπεριφορές που βοηθούν στην επιτυχία 92
Οι φιλίες και πώς να κάνεις φίλους. – Οι εντυπώσεις και πώς
να κάνεις  καλή εντύπωση.  – Η φήμη σου και  πώς να τη
διαδόσεις. – Η λέξεις και πώς να χειρίζεσαι τη γλώσσα. –  
Ο ενθουσιασμός και ο ρόλος του. – Η κατανόηση των άλλων
και ο ρόλος της. – Το μοίρασμα της δουλειάς 

# Οι παγίδες της αποτυχίας 110
Νωθρότητα και οκνηρία. -  Το άγχος

# Επίλογος 120

Βιβλιογραφία 123

4



Πώς να πετύχεις στη ζωή σου

Οι έννοιες 
Επιτυχίας & Ευτυχίας

  Η Επιτυχία 

Η ευτυχία δεν είναι προορισμός ζωής,
είναι τρόπος να την ταξιδεύεις.

Αντίθετα η επιτυχία είναι και στόχος και προορισμός.

5



Σάββας Αλοίμονος

Ας το πούμε από την αρχή.
“Επιτυχία” δεν είναι μια φιλοσοφική αοριστία, αλλά κάτι πολύ
συγκεκριμένο.  Είναι  η  θετική  έκβαση μιας  προσπάθειας  που
κάνεις, για κάτι σημαντικό στη ζωή σου, όπως όταν καταφέρεις
να ολοκληρώσεις με θετικά αποτελέσματα, ένα εγχείρημα, ένα
σχέδιο ή να πραγματοποιήσεις ένα στόχο.

 Γίνεσαι δηλαδή  επιτυχημένος  επαγγελματικά,  όταν
πραγματώνονται οι στόχοι που έχεις θέσει στη δουλειά σου,
ως υπάλληλος ή στέλεχος επιχείρησης, ως επαγγελματίας ή
ως επιχειρηματίας.

 Γίνεσαι επιτυχημένος κοινωνικά, όταν έχεις αναγνώριση για
τα επιτεύγματά σου και καλή φήμη στην κοινωνία σου.

 Γίνεσαι  επιτυχημένος  οικονομικά,  όταν  έχεις  εξασφαλίσει
οικονομική ευχέρεια από τις δραστηριότητές σου.

 Αισθάνεσαι επιτυχημένος  προσωπικά, όταν  έχεις  καλές
προσωπικές  σχέσεις  κι  έχεις  πραγματοποιήσει  εσώτερες
επιθυμίες σου.

Η επιτυχία έχει διαφορετικό περιεχόμενο για τον καθένα. 

 Πολλοί λέγοντας επιτυχία, εννοούν να είναι πρώτοι σε όλα
και αναγνωρισμένοι από την κοινωνία. 

 Για  άλλους  είναι  να  γίνουν  οι  κορυφαίοι  σε  αυτό  που
κάνουν,  όπως  ο  αθλητής  που  ικανοποιείται  μόνο  με  ένα
εθνικό ή ένα παγκόσμιο ρεκόρ. 

 Άλλοι,  το να πετύχουν ένα προσωπικό στόχο ή ένα καλό
αποτέλεσμα σε μια προσπάθειά τους και μπορούν να ζουν
με την ανάμνηση αυτή για χρόνια.

 Άλλοι  επιτυχία  εννοούν  τη  δύναμη,  που  πηγάζει  από

6



Πώς να πετύχεις στη ζωή σου

δημόσιες  θέσεις  ή  τον  πλούτο  ή  τις  διασυνδέσεις  ή  την
κομματική  ιδιότητα  και  άλλοτε  πάλι  την  ικανότητα  να
ελέγχουν, να χειραγωγούν, να εκμεταλλεύονται άλλους, με
διάφορες μεθοδεύσεις και τακτικές.  

Και τι μπορεί να σημαίνει επιτυχία στη ζωή;
Το μόνο άτομο που μπορεί να το προσδιορίσει αυτό, είσαι εσύ
και κανείς άλλος. 

 Μερικοί θεωρούν ως επιτυχία, το χρήμα, τον πλούτο.
 Άλλοι το να αποκτήσουν, να μαζέψουν πολλά αγαθά.
 Άλλοι θεωρούν επιτυχημένη, μια χαρούμενη ζωή, σε μιαν

ευτυχισμένη οικογένεια, κοντά σε φίλους και πρόσωπα που
εκτιμούν και τους εκτιμούν.

 Ορισμένοι αισθάνονται επιτυχημένοι, με το να αποκτήσουν
βραβεία ή πτυχία, άσχετα αν έχουν ή όχι αντίκρισμα, με το
να τους εξασφαλίσουν μια καλή δουλειά. 

 Πολλοί  έχουν  την  ψευδαίσθηση  της  επιτυχίας,  με  το  να
αποκτήσουν μια γνωστή μάρκα κινητού ή να φορούν ένα
επώνυμο  ρούχο  ή  να  οδηγούν  ένα  πολυδιαφημισμένο
αυτοκίνητο,  ακόμη  κι  αν  τα  χρωστούν  όλα  αυτά  στην
τράπεζα. 

Ό,τι κι αν είναι επιτυχία για σένα, είναι πολύ σημαντικό να ζεις
τη δική σου ζωή και να πορεύεσαι με τις δικές σου αξίες. 
Να μην παρασύρεσαι από τα πρότυπα άλλων, που μπορεί και
να σε  οδηγούν  σε  λάθος  δρόμο,  ίσως και  σε  μια  αγχώδη ή
αδιέξοδη και γενικά δυστυχισμένη ζωή. 

Γι αυτό πρέπει να ξεκαθαρίσεις ποια πράγματα έχουν αξία για
σένα και  τι  σε  κάνει  να  αισθάνεσαι  επιτυχημένος,  ώστε  να
εστιάσεις σε σωστά οράματα και στόχους. 

7



Σάββας Αλοίμονος

   Η  Ευτυχία

Η ευτυχία δεν είναι προορισμός ζωής,
είναι τρόπος να την ταξιδεύεις.

Αντίθετα η επιτυχία είναι και στόχος και προορισμός.

Το πώς αισθάνεσαι όταν επιτύχεις ένα σημαντικό στόχο σου,
δεν έχει σχέση με αυτή καθεαυτή την Επιτυχία. 
Μπορεί να αισθάνεσαι χαρά και ικανοποίηση, αλλά μπορεί και
το  αντίθετο.  Εξαρτάται  από  το  είδος  του  στόχου,  από  την
προσπάθεια,  από  τις  απώλειες  και  από  πολλές  ακόμη
παραμέτρους.

Πολλοί νομίζουν πως  Επιτυχία και Ευτυχία, είναι δύο στοιχεία
που συνδέονται οπωσδήποτε μεταξύ τους και πως, αν φτάσουν
ένα  σημαντικό  στόχο  που  έχουν  θέσει,  στη  δουλειά,  στα
οικονομικά ή στη ζωή τους, θα γίνουν ευτυχισμένοι. 
Αλλά  κάνουν  λάθος,  όπως  θα  διαπιστώσεις  στη  συνέχεια.  
Γιατί… 

 Η ευτυχία δεν   ακολουθεί   πάντα την επιτυχία. Το να πετύχεις
τους  επαγγελματικούς  σου  στόχους,  δεν  σημαίνει
απαραίτητα ότι θα γίνεις ευτυχισμένος. 
Πολλοί,  που  θεωρούνται  επιτυχημένοι,  βιώνουν  μια
δυστυχισμένη  ζωή.  Πάμπλουτοι  αυτοκτονούν,  γιατί  δεν
αντέχουν  τη  δυστυχία  στη  ζωή  τους.  Υποφέρουν  από
μοναξιά  ή  κατάθλιψη,  αντιμετωπίζουν  οικογενειακά
προβλήματα,  διαζύγια,  συγκρούσεις.  Ζουν  μια  ζωή
“κόλαση”.

 Η ευτυχία δεν συνδέεται απαραίτητα με την επιτυχία. “Δεν
πηγαίνουν  μαζί”.  Μπορεί  να  αισθάνεται  κανείς

8



Πώς να πετύχεις στη ζωή σου

ευτυχισμένος,  παρά  το  γεγονός  ότι  έχει  αποτύχει  στα
οικονομικά, στα επαγγελματικά ή σε άλλους στόχους του. 

 Η ευτυχία δεν βασίζεται μόνο στην επιτυχία. 
Είναι  ένα  συναίσθημα  που  εξαρτάται  από  διάφορες
εσωτερικές,  πνευματικές,  ψυχολογικές  και  άλλες
λειτουργίες.  Τη  στιγμή που σου απονέμεται  το  κορυφαίο
επαγγελματικό βραβείο ή ένα έπαθλο κι έχεις φθάσει στην
επιτυχία  των  υψηλών  στόχων  σου,  αλλά  σε  απασχολούν
σοβαρά  προσωπικά  προβλήματα,  είναι  πολύ  πιθανό  να
αισθάνεσαι βαθιά μέσα σου, δυστυχισμένος. 

Όταν  μιλάμε  για  ευτυχία,  το  νοιώθουμε  όλοι,  ότι
αναφερόμαστε  στα συναισθήματα που δημιουργούνται  μέσα
μας, όταν είμαστε εκεί και με αυτούς που πρέπει να είμαστε,
όταν  κάνουμε  αυτό  που  μας  αρέσει,  που  μας  χαρίζει
πνευματική ικανοποίηση και ψυχική πληρότητα. 

Αντίθετα, όταν μιλάμε για  επιτυχία, ο νους πηγαίνει σε  υλικά
πράγματα,  δηλαδή  στο  χρήμα,  στο  βραβείο,  στην
επαγγελματική  θέση,  που θέλουμε  να  “τρίψουμε  στη μούρη
των  άλλων”,  για  να  αποδείξουμε  ότι  “τα  καταφέραμε  και
πετύχαμε”.

Η ευτυχία, είναι ένα απόλυτα προσωπικό συναίσθημα και δεν
μπορεί να μετρηθεί με γενικά κριτήρια. 
Αντίθετα η επιτυχία κρίνεται με βάση τη γνώμη του κόσμου και
σε σύγκριση με τα επιτεύγματα άλλων. 

Για  παράδειγμα:  Οι  έννοιες  “ευτυχισμένη  κοινωνία”  ή
“ευτυχισμένη  ομάδα”  ή  “ευτυχισμένη  επιχείρηση”  ή
“ευτυχισμένη χώρα”, είναι ουτοπικές. 
Αντίθετα,  μια ομάδα μπορεί να θεωρείται  επιτυχημένη,  γιατί
κέρδισε το πρωτάθλημα, μια επιχείρηση είναι επιτυχημένη αν

9



Σάββας Αλοίμονος

έχει  αυξήσει  τα κέρδη της,  μια χώρα είναι επιτυχημένη όταν
έχει εξασφαλίσει για τους πολίτες της, ένα συγκριτικά υψηλό
και ποιοτικό επίπεδο διαβίωσης. 
Αλλά το πόσο ευτυχισμένος αισθάνεται μέσα του, καθένας από
τα μέλη της ομάδας, της επιχείρησης ή της κοινωνίας, το κρίνει
μόνος  του,  με  αποκλειστικά  δικά  του,  εντελώς  προσωπικά
κριτήρια.

Με τις διαπιστώσεις αυτές, φτάνουμε στο συμπέρασμα ότι, η
επιτυχία δεν είναι “ κλειδί” για την ευτυχία. 
Μπορεί όμως να συμβεί το αντίθετο. Όταν είσαι ευτυχισμένος
έχεις καλύτερη διάθεση και όρεξη για δράση, κι αυτό σε κάνει
καλύτερο, φοιτητή, εργαζόμενο, φίλο, επαγγελματία, κ.ο.κ.  Επί
πλέον, τον ευτυχισμένο άνθρωπο, που ακτινοβολεί θετικά, που
ελκύει  τους  άλλους,  τον  εμπιστεύονται  ευκολότερα.  Έτσι,  η
ευτυχία γίνεται συνήθως, κλειδί και για την επιτυχία. 
Γι αυτό…
 Αναζήτησε  τρόπους  ώστε,  η  επιτυχία,  οι  επιτυχίες  που

επιδιώκεις, να σχετίζονται με όσα σε κάνουν να αισθάνεσαι
ευτυχισμένος.

 Μάθε να χαίρεσαι και να πανηγυρίζεις, τα επιτεύγματα και
τις επιτυχίες σου. Να γιορτάζεις για κάθε εμπόδιο και κάθε
δυσκολία  που  ξεπέρασες.  Αυτή  η  χαρά  γίνεται  ισχυρό
κίνητρο, για να επιδιώξεις ξανά, νέες επιτυχίες.

 Διάλεξε  κατάλληλους  ανθρώπους,  που  θα  βοηθήσουν  τη
σταδιοδρομία και τους επαγγελματικούς στόχους σου, αλλά
μην  αναζητάς  την  ευτυχία  στις  επαγγελματικές
συναναστροφές.  Εκεί διαχειρίζεσαι επαγγελματικά θέματα
και συναλλαγές, που δεν έχουν σχέση με συναισθήματα.

 Γίνε όσο πλούσιος ή όσο σπουδαίος θέλεις επαγγελματικά,
αρκεί αυτό να σε κάνει ευτυχισμένο και ποτέ δυστυχή.

10



Πώς να πετύχεις στη ζωή σου

  Λανθασμένοι στόχοι και 
  το άγχος της επιτυχίας

Πολλά πράγματα αιχμαλωτίζουν το μάτι, αλλά πρέπει να κυνηγάμε 
εκείνα που αιχμαλωτίζουν την καρδιά. (Ινδική παροιμία)

Αυτή  την  εποχή  που  ζούμε,  μας  περιβάλλει  ένας  υλιστικός
κόσμος.  Ένας  πολιτισμός  που  μας  οδηγεί  να  συμπεράνουμε
λανθασμένα, ότι το να ζεις μιαν επιτυχημένη ζωή, σημαίνει να
είσαι  πλούσιος,  να  ζεις  στην  πολυτέλεια  και  να  έχεις  την
ιδιοκτησία ακριβών και εντυπωσιακών υλικών αγαθών, όπως τα
πολυτελή  σπίτια,  τα  ακριβά  αυτοκίνητα,  τα  εντυπωσιακά
κοσμήματα και φορέματα,  κ.ο.κ. 
Η  φιλοσοφία  αυτή  μας  διαπερνά  όλους  λίγο  πολύ,  σχεδόν
μονοδιάστατα στην εποχή μας. 

Θα έχεις αισθανθεί  πιθανότατα κι εσύ,  την ικανοποίηση,  την
ψευδαίσθηση  της  επιτυχίας,  όταν  αποκτήσεις  ένα  ακριβό
καινούργιο smart phone, όταν φοράς ίσως ένα επώνυμο ρούχο,
όταν οδηγείς το καινούργιο σου αυτοκίνητο, γοητευμένος από
την… πολυτελή μυρωδιά της καμπίνας του.
Δεν είναι βέβαια καθόλου άσχημο, να αποκτάς και να χαίρεσαι
όλα  αυτά  τα  όμορφα  πράγματα.  Θα  ήταν  όμως  λάθος  και
παραπλάνηση,  αν  επιδιώκοντας  να τα  αποκτήσεις  όλα αυτά,
αγνοείς και υποβαθμίζεις τις εσώτερες, τις ποιοτικές αξίες της
ζωής. 

Αυτό σημαίνει, ότι αν όλα αυτά τα “καταναλωτικά”, γίνουν ο
κύριος στόχος και η ουσία της ζωής και καθώς αργά ή γρήγορα
(μάλλον γρήγορα) παλιώνουν ή ξεπερνιούνται, θα πρέπει να τα
αναπληρώνουμε διαρκώς, με πιο καινούργια και σύγχρονα. Έτσι
καθένας μας, εγκλωβίζεται σε έναν αγχώδη, εξοντωτικό τρόπο

11



Σάββας Αλοίμονος

ζωής  κι  όλοι  μαζί,  διαμορφώνουμε  μιαν  αρρωστημένη
“καταναλωτική  κοινωνία”,  γεμάτη  με  άγχη,  συμπλέγματα,
αδιέξοδα, απογοήτευση, ταλαιπωρία.

Πώς να αισθανθώ ευτυχισμένος, αφού δεν μπορώ να αποκτήσω
ένα ακριβό αυτοκίνητο, αφού δεν μπορώ να ζήσω τη λαμπερή
ζωή των επώνυμων που βλέπω στην τηλεόραση;
Πώς μπορώ να πετύχω κάτι σημαντικό στη ζωή μου, αφού δεν
πλησιάζω  καν  το  πρότυπο  του  αρσενικού  ή  του  θηλυκού
μοντέλου, που προβάλλουν τα μέσα ενημέρωσης ;
Πώς  θα  διακριθώ  στον  κόσμο  αυτό,  αφού  δεν  έχω  τόσο
χαρισματική φωνή, τόση ευφυΐα, τόση ομορφιά και στιλ, τόσο
ταλέντο  ή  τόση  έμπνευση,  σαν  αυτά  που  φαίνονται  να
διαθέτουν “επώνυμοι” ποδοσφαιριστές, μοντέλα, τραγουδιστές
και τραγουδοποιοί ή τόσοι άλλοι, που κερδίζουν μυθικά ποσά;

Παρόμοιες  νοοτροπίες,  που  διαμορφώνονται  από  πλατιά
διαδεδομένες, σύγχρονες αντιλήψεις,  για το τι  είναι επιτυχία,
μπορεί  να  αποδειχθούν  για  πολλούς,  ψυχοφθόρες  και
αυτοκαταστροφικές. 
Όταν  βάζουμε  λάθος  στόχους  και  στην  προσπάθεια  να
φτάσουμε  γρήγορα  και  εύκολα  ως  εκεί,  υπό  δυσανάλογες
μάλιστα συνθήκες, διαμορφώνουμε όλοι με τους γύρω μας, ένα
αχρείαστα σκληρό, άκριτα ανταγωνιστικό, αγχώδες περιβάλλον.

Μα … θα πει κανείς,  το ανταγωνιστικό περιβάλλον, είναι μια
φυσιολογική κατάσταση στις ανθρώπινες κοινωνίες.  
Ναι,  έτσι  είναι,  εφόσον όμως αιτίες  του  ανταγωνισμού είναι
στόχοι  λογικοί  και  χρήσιμοι,  που  ικανοποιούν  δικές  μας
εσώτερες ανάγκες και δεν υπαγορεύονται από ξένα πρότυπα,
σαν αυτά που αντιγράφουμε άκριτα, εντυπωσιασμένοι από τα
μέσα ενημέρωσης, το internet ή άλλες πηγές.

12



Πώς να πετύχεις στη ζωή σου

Πρόσεξε λοιπόν τι εύχεσαι, ποια είναι τα όνειρα, οι στόχοι σου.
Σκέψου τι θα σήμαινε για την ποιότητα ζωής καθενός, αλλά και
για  τις  κοινωνίες  μας  γενικότερα,  αν  αντί  για  τις  πλατιά
διαδεδομένες, καταναλωτικές και άλλες αδιέξοδες νοοτροπίες,
που  μας  “μπολιάζουν”  για  δικούς  τους  λόγους  τα  μέσα
ενημέρωσης, εμείς προσδιορίζαμε και επιδιώκαμε την επιτυχία,
σαν “στόχο για μιαν ευτυχισμένη ζωή, σε αρμονία με τον εαυτό
μας  και  με  το  περιβάλλον,  όπου  καθένας  και  όλοι  μαζί,  θα
προσπαθούσαμε  να  κάνουμε  τον  κόσμο  μας,  ένα  καλύτερο
μέρος για να ζούμε”.

Ας  δούμε  όμως  αναλυτικά  όσα  επηρεάζουν  τις  προοπτικές
καθενός  και  τι  μπορούμε  να  κάνουμε,  για  να  φτάνουμε  με
επιτυχία σε μικρούς και μεγάλους στόχους. 
Στα κεφάλαια που ακολουθούν θα δούμε χρήσιμες ιδέες για:
# Τις νοοτροπίες που οδηγούν στην επιτυχία.
# Τους παράγοντες της επιτυχίας.
# Τα χαρακτηριστικά και τις συνήθειες των επιτυχημένων
# Τις συμπεριφορές που βοηθούν στην επιτυχία
# Τις παγίδες της αποτυχίας

13



Σάββας Αλοίμονος

Νοοτροπίες
που οδηγούν στην επιτυχία 

Είμαστε σήμερα, αυτό που είχαμε ονειρευτεί χθες. 
Γινόμαστε στο μέλλον αυτό που θέλουμε, 

οτιδήποτε θέλουμε, αν το επιθυμούμε πραγματικά.

  Η νοοτροπία 
  της επιτυχίας

Οι  περισσότεροι  από  εμάς,  κάποιες  στιγμές  θα έχουμε  ίσως
αναρωτηθεί γιατί δεν βιώνουμε στη ζωή μας την επιτυχία που
μας αξίζει! 
Γιατί άραγε μερικοί μόνον άνθρωποι, είναι επιτυχημένοι σε ότι
κι αν κάνουν ; 
Γιατί όχι κι εμείς, αφού προσπαθούμε τόσο πολύ, δεν έχουμε
την πρόοδο που θα θέλαμε στην καριέρα μας ;  
Μήπως  τελικά  υπάρχει  κάποια...  αξεπέραστη  αιτία  που
συμβαίνει αυτό, κι όλα τα όνειρα για μιαν επιτυχημένη ζωή, με
επάρκεια  αγαθών,  με  αναγνώριση  και  καταξίωση,  θα
παραμείνουν όνειρα; 
Υπάρχει  κάτι  που  μπορεί  να  γίνει,  για  να  αλλάξουν  οι
προοπτικές μας ;

14



Πώς να πετύχεις στη ζωή σου

Πολλοί αναζητούν το μυστικό της επιτυχίας, αποκτώντας κάθε
τόσο  κι  από  ένα  πτυχίο.  Άλλοι  το  συνδέουν  με  εξωτικές
διδασκαλίες, με απόκρυφες φιλοσοφίες ή με την τύχη. 
Αλλά το μυστικό της επιτυχίας δεν βρίσκεται κάπου “έξω”. 
Βρίσκεται μέσα μας! 
Καθένας  από  εμάς  διαθέτει  ήδη,  όλα όσα  χρειάζεται  για  να
πετύχει στη ζωή του. 
Μπορούμε  να  γίνουμε  τόσο  επιτυχημένοι,  όσο  εκείνοι  τους
οποίους θαυμάζουμε. Η διαφορά μας με αυτούς, είναι μάλλον
μέσα στο μυαλό μας,  στις  πεποιθήσεις  και  στις  καθημερινές
συνήθειες μας, στα κίνητρα και στις φιλοδοξίες μας, στην πίστη
μας ότι θα τα καταφέρουμε και στην αυτοπεποίθησή μας.
Όλα  αυτά  έχουν  απίστευτη  δύναμη,  ικανή  άλλοτε  μεν  να
αφανίσει  και  άλλοτε  να  μεγιστοποιήσει,  τις  πιθανότητες  να
κατακτήσουμε την επιτυχία.

15



Σάββας Αλοίμονος

Ο δρόμος προς την επιτυχία, ο τρόπος για να τη φτάσουμε, δεν
είναι μόνο μια πρακτική διαδικασία ή μια μεθοδολογία, αλλά
κυρίως μια νοητική διεργασία. 
Εάν  αισθανόμαστε  ανεπαρκείς,  αδύναμοι  ή…  άτυχοι,  αν
συνεχίζουμε να κάνουμε τα ίδια πράγματα που κάναμε πάντα
και να διατηρούμε τις ίδιες αρνητικές νοοτροπίες, θα έχουμε τα
ίδια αποτελέσματα. Δεν θα αλλάξει τίποτε στη ζωή μας.

Για να αρχίσεις να βιώνεις αυτό που σου διέφευγε ως τώρα,
πρέπει να διαμορφώσεις μια νέα “νοοτροπία για την επιτυχία”.
Πρέπει δηλαδή…

 Να αλλάξεις τον τρόπο που αντιλαμβάνεσαι την επιτυχία.
Να τη δεις σαν κάτι φυσιολογικά προσιτό.

 Να  απαλλάξεις  το  μυαλό  σου  από  τοξικές  σκέψεις  και
βλαβερές  αντιλήψεις,  που  εμποδίζουν  την  πρόσβαση  σε
οποιοδήποτε επιθυμητό αποτέλεσμα. 

 Να πιστέψεις στον εαυτό σου και στις δυνατότητές σου. Να
αποδεχθείς ότι  τίποτε δεν είναι αδύνατο για σένα, ότι τα
πάντα είναι εφικτά. 

 Να  αντιμετωπίζεις   με  αισιοδοξία,  οσαδήποτε  σου
συμβαίνουν. 

 Να μην εγκαταλείπεις ποτέ ένα όνειρό σου, μέχρι να το δεις
να γίνεται πραγματικότητα.

Τέτοιες σκέψεις και παρόμοια συναισθήματα, διαμορφώνουν 
τη “νοοτροπία της επιτυχίας” !

16



Πώς να πετύχεις στη ζωή σου

  Είσαι αυτό που 
  θέλεις να είσαι

Να έχεις το θάρρος, την αποφασιστικότητα και τη θέληση 
να γίνεις αυτό που πιστεύεις ότι σου αξίζει να είσαι.

Τα μόνα όρια στη σταδιοδρομία,  στους στόχους,  στα όνειρα,
στη ζωή μας γενικότερα, είναι αυτά που βάζουμε οι ίδιοι στους
εαυτούς μας. 
Οι φόβοι,  οι επιφυλάξεις,  οι ανασφάλειες, οι αδυναμίες, που
σχετίζονται με τις προοπτικές μας, είναι κατασκευάσματα του
νου. Τα δημιουργούμε εμείς με το μυαλό μας, από λανθασμένη
διαπαιδαγώγηση,  από  ελλιπή  καθοδήγηση,  από  άγνοια  των
δυνατοτήτων μας. 
Στην πράξη μπορείς να πετύχεις τα πάντα, αρκεί να εξαλείψεις
τους  εσωτερικούς  φραγμούς,  που  ως  τώρα  δεν  σου  το
επιτρέπουν. 

Έχουμε όλοι την ικανότητα, να αντικαταστήσουμε καθένα από
τα  αρνητικά  δημιουργήματα  του  νου,  που  εμποδίζουν  τις
τεράστιες  πνευματικές  και  ψυχολογικές  δυνατότητες,  που
ενυπάρχουν  σε  κάθε  άνθρωπο  και  στη  θέση  τους  να
εγκαθιδρύσουμε  άλλα,  θετικά,  που  ενδυναμώνουν  την
αυτοπεποίθηση  και  τη  θέληση.  Και  με  τα  στοιχεία  αυτά,  να
δρομολογήσουμε τις προοπτικές μας.

Βέβαια  ορισμένες  από  τις  καταστάσεις,  είναι  λογικό  να  μην
μπορείς να τις ελέγξεις απόλυτα, γιατί στα παιχνίδια της ζωής
δεν είσαι μόνος/η. Έχεις αρνητικές επηρροές, ανταγωνιστές και
αντιπάλους με αντίθετα συμφέροντα και επιδιώξεις. 
Το μεγαλύτερο εμπόδιο όμως, παραμένει ο εαυτός σου. 
Όταν μάθεις να αγνοείς τους περιορισμούς που υπάρχουν στο

17



Σάββας Αλοίμονος

μυαλό σου, μπορείς να πετύχεις κυριολεκτικά τα πάντα και να
γίνεις ό,τι θελήσεις. 

Μια απλή τεχνική είναι να εξαφανίσεις από το λεξιλόγιό σου,
λέξεις όπως: 
Δεν  μπορώ,  αυτό δεν γίνεται,  είναι  αδύνατο,  πολύ δύσκολο,
απίθανο  να  γίνει,  ακατόρθωτο,  χωρίς  καμιά  ελπίδα,  τα
παρατάω,  φοβάμαι, αποχωρώ και κάθε άλλη αρνητική λέξη ή
σκέψη, που περιορίζουν τις δυνατότητές σου. 
Είναι  απόλυτα  σίγουρο  ότι  για  όλα,  υπάρχουν  τρόποι  να
προχωρήσουν  και  να  γίνουν,  αρκεί  να  υπάρχει  θέληση,
αισιοδοξία, πίστη και προσπάθεια. 

Κάθε φορά που λες Μπορώ ή Δεν μπορώ, λες μιαν αλήθεια. Ότι
δηλαδή είναι στο χέρι σου, να μπορείς ή να μην μπορείς. 
Πρόσεχε  λοιπόν  το  πώς  τοποθετείσαι  απέναντι  σε  μια
κατάσταση. 
Αν  σταματήσεις  να  τοποθετείσαι  αρνητικά,  θα  οδηγείσαι
οπωσδήποτε, σε καλύτερα για σένα αποτελέσματα. 

18



Πώς να πετύχεις στη ζωή σου

  Θετική σκέψη και 
  θετική νοοτροπία

 Πρόσεχε τις σκέψεις σου…
Γίνονται λέξεις !

 Πρόσεχε τις λέξεις…
Γίνονται πράξεις!

 Πρόσεχε τις πράξεις…
Γίνονται συνήθειες!

 Πρόσεχε τις συνήθειες…
Γίνονται η προσωπικότητά σου !

 Πρόσεχε την προσωπικότητά σου …
Γίνεται το πεπρωμένο σου !

Lao Tzu

Είμαστε αυτό που σκεπτόμαστε ! 
Αρχικά  οι  σκέψεις  και  οι  πεποιθήσεις,  στη  συνέχεια  δε  οι
πράξεις μας, είναι που οδηγούν σε αυτό το αποτέλεσμα. 

Η  νοοτροπία  μας,  δηλαδή το  πώς  τοποθετούμαστε  απέναντι
στις  καταστάσεις,  είναι  ζήτημα  δικής  μας  επιλογής,  δεν  μας
επιβάλλεται από κανένα και δεν είναι αποτέλεσμα εξωτερικών
επιρροών και περιστάσεων.  

Έτσι … 
 Μπορείς να τοποθετείσαι θετικά ή αρνητικά, να πιστεύεις ή

να  αμφιβάλλεις,  για  πράγματα  που  σε  περιβάλουν,  για
καταστάσεις που αντιμετωπίζεις, για όσα σου συμβαίνουν. 

 Μπορείς να άγεσαι και να φέρεσαι από τις περιστάσεις ή να
δημιουργείς εσύ τις καταστάσεις που θα σε ευνοήσουν. 

 Μπορείς  να ρισκάρεις  για  το  καλύτερο ή  να μένεις  στην

19



Σάββας Αλοίμονος

παθητικότητα και στη μετριότητα. 
 Μπορείς να βλέπεις το ποτήρι  μισογεμάτο και να λες π.χ

“όλα καλά” ή “δόξα τω θεώ” όταν σε ρωτήσουν τι κάνεις ή
να παραπονιέσαι  διαρκώς παριστάνοντας  το  θύμα  (τι  να
σου πω, όλα χάλια, κι από το κακό στο χειρότερο). 

 Μπορείς  να  επιμένεις  ή  να  εγκαταλείπεις  εύκολα  μια
προσπάθεια. 

 Μπορείς τελικά να πετυχαίνεις ή να αποτυγχάνεις. 
Όλα αυτά είναι αποκλειστικά δικές σου επιλογές ! 

Τελικά  λοιπόν,  η  ευόδωση των  προσπαθειών,  η  επιτυχία,  οι
προοπτικές μας, καθορίζονται αποκλειστικά και μόνο από τον
εαυτό  μας,  ξεκινούν  από  το  μυαλό  μας,  από  το  πώς
σκεπτόμαστε.

Το βλέπεις κι εσύ ότι έτσι λειτουργούν τα πράγματα; 
Αν  σκέπτεσαι  διαφορετικά,  αν  πιστεύεις  δηλαδή  ότι  όλα
εξαρτώνται  από  το  περιβάλλον,  από  τις  συνθήκες,  από  τους
άλλους, γιατί θεωρείς ότι άλλοι εξουσιάζουν και κατευθύνουν
τη ζωή σου, τότε έχεις ανακαλύψει το λόγο, για τον οποίο δεν
μπορείς να πετύχεις τους στόχους σου. 
Αν συνεχίσεις να σκέπτεσαι έτσι, δεν θα μπορέσεις να φτάσεις
σε κανενός είδους επιτυχία.

Αντίθετα,  όσο  ελέγχεις  τις  σκέψεις  και  τις  νοοτροπίες  σου,
ελέγχεις τη ζωή και το πεπρωμένο σου. 
Αν το παραδεχθείς αυτό, δεν θα επιτρέπεις στις καταστάσεις,
στα όσα συμβαίνουν γύρω σου, στον ιδιωτικό ή στο δημόσιο
περίγυρο,  να  προσδιορίζουν  τις  σκέψεις,  τα  πιστεύω,  τη
νοοτροπία, τη διάθεσή σου. Έτσι, σε ό,τι κι αν συμβεί, όπως κι
αν εξελιχθούν τα πράγματα, θα μπορείς να έχεις πάντα τις δικές
σου επιλογές. 

20



Πώς να πετύχεις στη ζωή σου

Με  την  παραδοχή  αυτή,  μπαίνεις  στην  κατηγορία  των
ανθρώπων που σκέπτονται  θετικά, που καταλαβαίνουν ότι οι
μόνοι περιορισμοί στις δυνατότητες και στις προοπτικές τους,
είναι αυτοί που θέτουν οι ίδιοι. 
Γι αυτό ελέγχουν τις σκέψεις τους, επιλέγουν ποιες νοοτροπίες
θα  κατευθύνουν  τη  ζωή  τους,  καθησυχάζουν  τους  φόβους,
εξαλείφουν  τις  αμφιβολίες,  δεν  νοιάζονται  για  το  πώς
σκέπτονται οι άλλοι, εστιάζουν στις δικές τους σκέψεις και στα
πράγματα που τους οδηγούν σε θετικά αποτελέσματα. 

Τελικά η θετική σκέψη, η εμπιστοσύνη στον εαυτό σου και στις
δυνατότητές σου, η πίστη στα όνειρα και στους στόχους σου, σε
κάνει πιο υγιή, σου δίνει δύναμη, ενέργεια και αυτοπεποίθηση.
Προσελκύει γύρω σου ανθρώπους με τις ίδιες νοοτροπίες και
βοηθά να δημιουργήσεις σχέσεις και γνωριμίες, που οδηγούν
σε ακόμη καλύτερες προοπτικές και για επιτυχίες στη ζωή σου.

21



Σάββας Αλοίμονος

Γίνε 
“Μαγνήτης επιτυχίας”

Η έκφραση “Μαγνήτης επιτυχίας” δεν είναι τυχαία. 
Είναι  διαπιστωμένο στην πράξη,  ότι  είτε με νοητικές, είτε με
άλλες διεργασίες,  που αναφέρονται  σε  μη χαρτογραφημένες
επιστημονικά ανθρώπινες ή φυσικές λειτουργίες, καθένας που
εστιάζει  τις  σκέψεις  και  τα  πιστεύω  του  σε  κάτι  που  τον
ενδιαφέρει πολύ, καλό ή κακό, λειτουργεί σαν μαγνήτης που
το έλκει αυτό, ώστε να του συμβεί.

Μπορείς δηλαδή να γίνεις πραγματικός “Μαγνήτης επιτυχίας”
αν σε ενδιαφέρει πολύ να επιτύχεις και υιοθετώντας σκέψεις
και  νοοτροπίες  σαν  αυτές  που  ακολουθούν  στην  επόμενη
σελίδα. 
Να είσαι σίγουρος/η, ότι όλη η ζωή σου θα γίνει καλύτερη, αν
μάθεις... : 

• Να τις επαναλαμβάνεις με κάθε ευκαιρία. 
• Να  “εξορκίζεις”  με  αυτές,  κάθε  αμφιβολία  και

ανασφάλεια. 
• Να  αντικαθιστάς  με  αυτές,  όποιες  αρνητικές

πεποιθήσεις,  βραχυκυκλώνουν  ως  τώρα  τις  καλές
προοπτικές σου. 

Κάνε τα πιστεύω σου να είναι προσηλωμένα, σε όσα οδηγούν
σε επιτυχίες και  αργά ή γρήγορα θα κάνεις  τις  επιτυχίες,  να
συμβαίνουν συνεχώς στη ζωή σου !

22



Πώς να πετύχεις στη ζωή σου

Γίνε "Μαγνήτης Επιτυχίας” 
υιοθετώντας νοοτροπίες σαν αυτές:

 Πιστεύω  στον  εαυτό  μου  και  στις  δυνατότητές
μου.

 Διαθέτω ταλέντα και αστείρευτες  ικανότητες, για
επιβίωση και πρόοδο. 

 Είμαι  μαγνήτης  επιτυχίας.   Όλα  όσα  θέλω  και
αναζητώ, θέλουν και αναζητούν εμένα. 

 Προσελκύω  ευκαιρίες,  καταστάσεις  και
ανθρώπους, που φέρνουν ευημερία στη ζωή μου. 

 Ενεργώ με σύνεση, αλλά και η διαίσθησή μου με
καθοδηγεί και μου δείχνει το σωστό δρόμο.

 Έχω  όλα  όσα  χρειάζομαι  για  να  νικήσω  και  να
θριαμβεύσω. 

 Διαθέτω αποφασιστικότητα και μπορώ να παίρνω
ρίσκα. 

 Μπορώ να  αντιμετωπίσω  τα  πάντα,  με  ευελιξία
και ικανότητα προσαρμογής. 

 Τα όνειρα, οι ανάγκες και οι επιθυμίες μου, είναι
λογικά και εφικτά. 

 Μπορώ να ενεργώ με υπομονή και επιμονή.
 Πιστεύω  στην  αξία  μου  και  ότι  μπορώ  να

προσφέρω πολλά και στους άλλους. 
 Διαθέτω  και  μπορώ  να  αποκτήσω,  όσες

23



Σάββας Αλοίμονος

δυνατότητες  χρειάζονται,  για  επιτυχία  στην
προσωπική και στην επαγγελματική μου ζωή.

 Λατρεύω τη ζωή μου, τη φύση, τον κόσμο. Είναι
όλα  μια  τέλεια,  μια  θαυμαστή  αρμονία
αντιθέσεων. 

 Σε  ό,τι  αντιμετωπίζω,  το  υποσυνείδητο  μου
βρίσκει πάντα σωστές λύσεις. 

 Οι ελπίδες και τα όνειρα μου πραγματοποιούνται
πάντα.

 Νιώθω ευγνωμοσύνη για όλα όσα έχω πετύχει ως
τώρα στη ζωή μου. 

 Είμαι αποφασισμένος/η να πετύχω, να νικήσω, να
θριαμβεύσω. 

 Έχω την απόλυτη ευθύνη για την επιτυχία στη ζωή
μου. Μπορώ και πραγματοποιώ ό,τι σκέφτομαι. 

 Κάνω  αμέσως,  όλα  όσα  χρειάζονται  να  γίνουν,
χωρίς να αναβάλω ή να καθυστερώ. 

 Τελειώνω πάντα ό,τι αρχίζω.
 Βλέπω πάντα τη  θετική πλευρά,  σε κάθε τι  που

μου  συμβαίνει  και  σαν  ευκαιρία,  για  να  φτάσω
στην επιτυχία που επιθυμώ.

 Είναι  στο χέρι  μου,  να πραγματοποιώ τα όνειρα
και τις επιθυμίες μου.

24



Πώς να πετύχεις στη ζωή σου

25



Σάββας Αλοίμονος

Παράγοντες 
της επιτυχίας

  Οι παράγοντες 
  της επιτυχίας

Η επιτυχία δεν προκύπτει γιατί σε ευνοούν οι περιστάσεις ή το
περιβάλλον, ούτε από γνωριμίες ή από τύχη, από τις γνώσεις ή
το χρήμα,  από το  ταλέντο ή την  ηλικία,  ούτε  από οτιδήποτε
άλλο μεμονωμένο μπορείς να φανταστείς. 
Προκύπτει  από  συνδυασμούς  χαρακτηριστικών  της
προσωπικότητας κι ενεργειών, που όλα αυτά είναι ίσως εξίσου
σημαντικά.

Για  παράδειγμα,  πολλοί  κάνουμε  το  λάθος  να  θεωρούμε  το
ταλέντο,  ως  το  πιο  σημαντικό  για  την  επιτυχία,  αλλά  είναι
λάθος. 
Στην πραγματικότητα, πίσω και πέρα από την ικανότητα και την
ευχέρεια, ενός παίκτη να στοχεύσει και να ρίξει τη μπάλα στο
καλάθι, κι ενός αθλητή να ξεπεράσει τον ανταγωνιστή του ή να
σπάσει  ένα ρεκόρ,  υπάρχουν  πάντα ισχυρά κίνητρα,  όπως η

26



Πώς να πετύχεις στη ζωή σου

ισχυρή επιθυμία, η αποφασιστικότητα, η θέληση, η πειθαρχία,
η αφοσίωση, η πίστη, η αυτοσυγκέντρωση και βέβαια τελικά η
συντονισμένη προσπάθεια. 
Χρειάζεται  ακόμη  ένα  καλό  προπονητή  -  μέντορα,  που  θα
διορθώνει  τις  ατέλειές  του,  θα  τον  καθοδηγήσει  στην
αξιοποίηση των ικανοτήτων του, θα τον εμπνεύσει να κερδίσει. 
Χωρίς αυτά, το ταλέντο μόνο του, δεν έχει σχεδόν καμιά αξία. 

Αλλά πώς θα μπορούσαν να αποδώσουν τα δικά σου ταλέντα
και  όσοι  άλλοι  θετικοί  παράγοντες  διαθέτεις,  για  να φέρουν
την  επιτυχία  σου,  στις  επιχειρήσεις  ή  σε  άλλα  πεδία
δραστηριότητας ;
Πρέπει  κι  εσύ,  όπως  ένας  επιχειρηματίας  που  ετοιμάζει  μια
δουλειά ή όπως ένας απόφοιτος  που οραματίζεται  μια καλή
σταδιοδρομία: 
 Να έχεις αποκρυσταλλώσει το σκοπό σου. 
 Να σχεδιάσεις προσεκτικά τις ενέργειές σου. 
 Να κάνεις ένα χρονοδιάγραμμα των ενεργειών σου,  γιατί

δεν νοείται σχέδιο, χωρίς χρονικά σημεία για την έναρξη, τις
σημαντικές ενέργειες και τη λήξη. 

 Όταν  γίνουν  αυτά,  πρέπει  να  προχωρήσεις  με
αυτοπεποίθηση και αποφασιστικότητα και να εφαρμόσεις
το  σχέδιό  σου,  αδιαφορώντας  για  τα  εμπόδια  και  τις
αρνητικές κριτικές, από οπουδήποτε κι αν προέρχονται.

 Χρειάζεσαι  ακόμη  “καλές  συνήθειες”  που  οδηγούν  στην
επιτυχία, όπως η σχολαστικότητα και η τάξη, η εργατικότητα
και η επιμέλεια, η επιμονή και η υπομονή, η μεθοδικότητα
ώστε να ολοκληρώνεις ένα - ένα τα επί μέρους στοιχεία του
σχεδίου σου, πριν προχωρήσεις στο επόμενο.

Μην  περιμένεις  λοιπόν  την...  καλή  τύχη,  να  ευνοήσει  τις
προσπάθειές σου. Η μόνη καλή τύχη που είχαν, όσοι πέτυχαν

27



Σάββας Αλοίμονος

κάτι  σημαντικό  στη  ζωή  τους,  ήταν  η  ικανότητα  και  η
αποφασιστικότητα,  να  ξεπερνούν  τις  κακοτυχίες  και  τις
αναποδιές.
Μη βασίζεσαι αποκλειστικά στο ταλέντο ή στην ευφυΐα ή στις
σπουδές σου. Γύρω σου υπάρχουν στρατιές από ταλαντούχους,
από ευφυείς κι από άλλους φορτωμένους με πτυχία, που έχουν
αποτύχει. Ενώ υπάρχουν και πολλοί, που παρά τη στοιχειώδη
μόρφωση και με έλλειψη ταλέντων, έχουν πετύχει πολλά.

Ας ξεχωρίσουμε τους παράγοντες που συντελούν περισσότερο
στην επιτυχία.  Είναι  οι  ακόλουθοι  που θα αναπτυχθούν  στις
επόμενες σελίδες :

28

Παράγοντες επιτυχίας..
 Η αυτοεκτίμηση
 Η αυτοπεποίθηση και η αισιοδοξία
 Η ισχυρή θέληση 
 Η αποφασιστικότητα 
 Η αυτοπειθαρχία, ο αυτοέλεγχος
 Η ικανότητα προσαρμογής
 Η ανθεκτικότητα, η υπομονή, η επιμονή
 Η τόλμη και η αγωνιστικότητα
 Η συνεχής, επίπονη, έξυπνη εργασία
 Η καθοδήγηση ενός καλού μέντορα



Πώς να πετύχεις στη ζωή σου

  Η αυτοεκτίμηση 

Μπορεί να μην είμαι τέλειος/α, αλλά αγαπώ τον εαυτό μου 
όπως είναι, με τα προτερήματα και με τα ελαττώματά μου.

Αυτοεκτίμηση είναι η γνώμη που έχουμε για τον εαυτό μας, το
πώς  αισθανόμαστε  δηλαδή,  για  τα  προτερήματα  και  τα
ελαττώματά μας. 

Έχεις υγιή αυτοεκτίμηση, όταν αισθάνεσαι καλά με τον εαυτό
σου και θεωρείς ότι αξίζεις το σεβασμό των άλλων. 
Η  υγιής  αυτοεκτίμηση,  βασίζεται  σε  μια  ακριβή  και
ισορροπημένη  εικόνα  του  εαυτού  σου.  Έχεις  δηλαδή  καλή
γνώμη  για  τις  ικανότητές  σου,  αλλά  αναγνωρίζεις  και  τις
αδυναμίες και τα λάθη σου. 
Αυτό συντελεί ώστε να συμπεριφέρεσαι ισορροπημένα, πράγμα
που  κερδίζει  το  σεβασμό  των  άλλων  και  γίνεται  βάση  για
ασφαλείς  σχέσεις  κάθε  είδους,  προσωπικές,  εργασιακές,
κοινωνικές, επαγγελματικές. 
Γνωρίζοντας τα θετικά σου στοιχεία, γίνεσαι πιο δυνατός/ή να
αντιμετωπίσεις  το  άγχος  και  τις  αποτυχίες.  Γίνεται  επίσης
λιγότερο πιθανό, να αισθανθείς απόγνωση, ενοχή και ντροπή ή
ακόμη και να εμφανίσεις προβλήματα ψυχικής υγείας, όπως οι
διατροφικές διαταραχές, οι εξαρτήσεις και η κατάθλιψη.
Τέλος,  αναγνωρίζοντας  τις  ατέλειες  και  άλλα  αρνητικά  σου
στοιχεία, έχεις μεγαλύτερη κατανόηση, είσαι δικαιότερος στις
σχέσεις σου, δεν ασκείς άδικη κριτική στους άλλους, κι αυτό σε
κάνει πιο συμπαθή. 

Έχεις χαμηλή αυτοεκτίμηση,   όταν πιάνεις τον εαυτό σου να
ανησυχεί διαρκώς, πως “δεν είσαι αρκετά καλός/ή”. 

29



Σάββας Αλοίμονος

Το άτομο με χαμηλή ή με αρνητική αυτοεκτίμηση, δίνει μικρή
αξία  στις  απόψεις  και  στις  ιδέες  του.  Επικεντρώνεται  στις
αδυναμίες και στα λάθη του, υποβαθμίζοντας τα προτερήματα
και τα άλλα θετικά του στοιχεία. 
Πιστεύει ότι οι άλλοι είναι πιο ικανοί ή πιο επιτυχημένοι. 
Φοβάται την αποτυχία, κι αυτό μπορεί να γίνει αιτία να μένει
πίσω, είτε στο περιβάλλον της εργασίας ή στο σχολείο ή/και
στις κοινωνικές και προσωπικές του σχέσεις. 
Αποφεύγει να ρισκάρει, από φόβο μην αποτύχει

Έχεις  υπερβολικά  υψηλή  αυτοεκτίμηση,  όταν  αισθάνεσαι
ανώτερος/η από τους γύρω σου. 
Η διογκωμένη αίσθηση αυτοεκτίμησης,  οδηγεί  σε  αλαζονικές
συμπεριφορές και οι άνθρωποι δεν συμπαθούν καθόλου όσους
“έχουν  καβαλήσει  το  καλάμι”  ή  που  πιστεύουν  ότι  αξίζουν
ξεχωριστή μεταχείριση και ιδιαίτερα προνόμια.

Η γνώμη που έχεις για τον εαυτό σου, επηρεάζει κάθε πτυχή
της ζωής σου. 
Αν  πιστεύεις  ότι  αξίζεις  την  επιτυχία,  την  ευμάρεια,  την
κοινωνική καταξίωση, την εκτίμηση και το σεβασμό των άλλων
στο πρόσωπό σου,  όλα γίνονται  ευκολότερα και  οι  επιτυχίες
έρχονται σαν κάτι φυσιολογικό.
Αντίθετα,  είναι  αδύνατο  να  διεκδικήσεις  κάτι  καλύτερο,
οπουδήποτε, αν πιστεύεις, αν φοβάσαι, ότι δεν το αξίζεις. 

Η  αυτοεκτίμηση  αρχίζει  να  διαμορφώνεται  στην  πρώιμη
παιδική  ηλικία,  στους  δε  παράγοντες  που  την  επηρεάζουν,
περιλαμβάνονται:
 Το  πώς  μας  συμπεριφέρονται  άτομα  του  περιβάλλοντός

μας.
 Οι σκέψεις και οι πεποιθήσεις που έχουμε για τον εαυτό

30



Πώς να πετύχεις στη ζωή σου

μας.
 Οι εμπειρίες στο σχολείο, στην εργασία, στην κοινωνία.
 Ασθένειες, τραυματισμοί, αναπηρίες. 
 Η παιδεία, η καθοδήγηση, η μόρφωση.
 Ο ρόλος και η θέση μας στην κοινωνία.

Ισχυρότερες επιδράσεις στην αυτοεκτίμηση, έχουν οι σχέσεις με
κοντινά πρόσωπα, με γονείς, αδέλφια, συμμαθητές, δασκάλους
και άλλες σημαντικές επαφές. Πολλές από τις πεποιθήσεις που
έχεις σήμερα για τον εαυτό σου, προέρχονται  από μηνύματα
που έχεις λάβει από αυτά τα άτομα, στη διαδρομή της ζωής
σου. 

Αν  δέχεσαι  γενικά  θετικές  συμπεριφορές,  από  πρόσωπα  με
ισχυρές μεταξύ σας σχέσεις,  είναι πιο πιθανό να σχηματίσεις
μιαν υγιή θετική αυτοεκτίμηση. 
Αν αντίθετα, δέχεσαι ως επί το πλείστον αρνητικές αντιδράσεις,
στην επικοινωνία σου με τα πρόσωπα αυτά, όπως είναι η συχνή
αρνητική κριτική τους και οι υποτιμητικές συμπεριφορές τους
απέναντί  σου,  είναι  πολύ  πιθανό  να  διαμορφώσεις  χαμηλή
αυτοεκτίμηση.

Αλλά και οι δικές σου σκέψεις,  έχουν μεγάλη επίδραση στην
αυτοεκτίμησή σου. Το πώς σκέπτεσαι εσύ για τον εαυτό σου,
είναι καθοριστικό. 
Ευτυχώς οι σκέψεις αυτές είναι κάτω από το δικό σου έλεγχο.
Έτσι  αν  έχεις  την  τάση  να εστιάζεις  στις  αδυναμίες  και  στις
ατέλειές σου, μπορείς και πρέπει να μάθεις, πώς να στρέφεις
την προσοχή, στα προτερήματά σου περισσότερο. 

Η αυτοεκτίμηση παρουσιάζει κάθε τόσο διακυμάνσεις, ανάλογα
και  με  τις  περιστάσεις.  Είναι  φυσιολογικό  να  υπάρχουν
περίοδοι, που αισθάνεσαι άσχημα για τον εαυτό σου και άλλοτε

31



Σάββας Αλοίμονος

πολύ καλά. 

Σε  κάθε  περίπτωση,  μάθε  να  αποδέχεσαι,  να  σέβεσαι,  να
αγαπάς τον εαυτό σου, έτσι όπως είναι, γι αυτό που είναι, με
όλα τα ελαττώματα και τα προτερήματά σου. 
Ποτέ μην ντρέπεσαι γι’ αυτό που είσαι, γιατί αυτό που είσαι,
είναι αρκετό.

Ο  δεκάλογος  που  ακολουθεί,  μπορεί  να  βελτιώσει  την
αυτοεκτίμησή σου.

32



Πώς να πετύχεις στη ζωή σου

Ο 10λογος
της Αυτοεκτίμησης

1. Μάθε να αποδέχεσαι, να σέβεσαι, να αγαπάς τον
εαυτό σου, έτσι όπως είναι, γι αυτό που είναι, με
όλα τα ελαττώματα και τα προτερήματά του.

2. Ποτέ μην ντρέπεσαι για τον εαυτό σου. Αυτό που
είσαι, είναι αρκετό.

3. Είναι δική σου δουλειά, να εκτιμήσεις δίκαια την
αξία σου. Μη στηρίζεσαι στην αξιολόγηση άλλων.
Κρίνουν τους άλλους με τα δικά τους μέτρα και
κρατούν την καλύτερη θέση για τον εαυτό τους.

4. Να είσαι ο εαυτός σου και να είσαι περήφανος γι
αυτόν.  Μη συγκρίνεσαι  διαρκώς  με άλλους.  Δεν
είναι τέλειοι, ούτε κι εσύ θα γίνεις ποτέ. 

5. Μη γίνεσαι δυστυχισμένος, για το πώς νομίζεις ότι
σε  βλέπουν  οι  γύρω  σου.  Μην  αισθάνεσαι
υποχρεωμένος να τους εξευμενίζεις διαρκώς, για
να σε επικροτούν. Δεν μπορείς και δεν χρειάζεται,
να τους ικανοποιήσεις όλους.

6. Μην επιμένεις σε αόριστες αρνητικές εντυπώσεις
για  τον  εαυτό σου.  Αντίθετα σκέψου με πόσους
τρόπους μέχρι τώρα, έχει αποδειχθεί η αξία σου
και  προβληματίσου,  γιατί  άραγε  πρέπει  να  σε

33



Σάββας Αλοίμονος

επηρεάζει  τόσο  πολύ,  αυτό  το  πρόσωπο  ή  τα
πρόσωπα που δεν την παραδέχονται;

7. Κατανόησε όσα σε κάνουν να αισθάνεσαι καλά με
τον εαυτό σου και  επιδίωξέ  τα.  Κάνε παρέα και
σχέσεις,  με  όσους  βγάζουν  από  μέσα  σου,  τον
καλύτερο εαυτό σου.

8. Συνειδητοποίησε  όσα  σε  κάνουν  να  αισθάνεσαι
άσχημα κι αν δεν διορθώνονται,  φρόντισε να τα
αποφεύγεις.  Απόφυγε  ανθρώπους,  παρέες,
χώρους,  όπου  δεν  ταιριάζεις  και  δεν  σου
ταιριάζουν  και  γι  αυτό,  είτε  σε  κάνουν  να
λειτουργείς αρνητικά, είτε να αισθάνεσαι άσχημα.
Απόφυγε  τους  αρνητικούς  ανθρώπους,  ιδιαίτερα
εκείνους  που  σου  ασκούν  διαρκώς  αρνητική
κριτική. Καταστρέφουν την αυτοεκτίμησή σου.

9. Να βοηθάς συνανθρώπους,  όποτε σου δίνεται  η
ευκαιρία. 

10.Να προσέχεις  τον εαυτό σου. Δείξε σε όλους με
ένα  χαμόγελο,  ότι  σήμερα  τον  αγαπάς
περισσότερο από χθες

34



Πώς να πετύχεις στη ζωή σου

  Η αυτοπεποίθηση

Πιστεύω στον εαυτό μου.

Αυτοπεποίθηση, είναι η “σιγουριά ότι μπορώ”. Ξέρω ποιός/ά
είμαι και εμπιστεύομαι την ικανότητά μου να τα καταφέρω.

Έχεις  αυτοπεποίθηση,  όταν  μπορείς  να  συνεχίζεις  τις
προσπάθειές σου, ακόμη κι όταν έχεις αποτυχίες, όταν κάνεις
λάθη ή  όταν  σε  απορρίπτουν.  Όταν  αντιμετωπίζεις  τα  όποια
προβλήματα με το κεφάλι ψηλά και δεν υποχωρείς, μέχρι να
βρεις καλύτερες λύσεις.

Σκέψου ότι… Για να φτάσεις  έναν υψηλό στόχο,  όπως το να
πραγματοποιήσεις ένα όνειρο ζωής, χρειάζεται να συνδυαστούν
πολλά:  Πεποιθήσεις,  νοοτροπίες,  ενέργειες,  που  όλα  μαζί
διαμορφώνουν ένα πλαίσιο “κανόνων για την επιτυχία”.  
Ανάμεσά τους, δεν υπάρχουν κανόνες περισσότερο ή λιγότεροι
σημαντικοί.  Ωστόσο,  αν  λείψει  ένα  συγκεκριμένο
χαρακτηριστικό  από  την  προσωπικότητα,  ίσως  κανένας  από
τους  κανόνες  αυτούς,  δεν  μπορεί  να  λειτουργήσει
αποτελεσματικά. 
Κι αυτό το χαρακτηριστικό, είναι η αυτοπεποίθηση !

Σκέψου και ότι…  Για να πετύχεις οτιδήποτε σημαντικό στη ζωή,
πρέπει να είσαι έτοιμος να διακινδυνέψεις. 
Για να ρισκάρεις όμως, πρέπει να μπορείς να ξεπεράσεις τους
φόβους και τις επιφυλάξεις σου, να αδιαφορήσεις για τις φωνές
από το περιβάλλον σου, που προσπαθούν να σε αποτρέψουν,
να πάρεις δύσκολες αποφάσεις και να περάσεις από διάφορες
δοκιμασίες και εμπόδια. 

35



Σάββας Αλοίμονος

Για να γίνουν όλα αυτά, χρειάζεται αυτοπεποίθηση.

Πολλές φορές πίσω από την αποτυχία έντονων προσπαθειών,
που όλοι απορούν γιατί δεν έφεραν αποτέλεσμα, βρίσκεται η
μειωμένη  εμπιστοσύνη  στις  ικανότητες  και  στις  δυνατότητές
σου. Η έλλειψη αυτοπεποίθησης.

Η λύση λοιπόν είναι να αναπτύξεις την αυτοπεποίθησή σου και
ευτυχώς υπάρχουν τρόποι για να γίνει αυτό. 
Δεν  είναι  τόσο εύκολο,  δεν  είναι  κάτι  που το  σκέπτεσαι  και
γίνεται από τη μια μέρα στην άλλη. 
Χρειάζεται επίμονη προσπάθεια και αυτοπειθαρχία. 
Οι συμβουλές που ακολουθούν μπορούν να βοηθήσουν. 

1. Αναζήτησε  το  γιατί, σου  δημιουργούνται  κάθε  τόσο
αμφιβολίες και εξάλειψέ τες 

Μην επιτρέψεις ποτέ πια στον εαυτό σου να πει “Δεν μπορώ να
το κάνω”. Μη λες ποτέ ότι κάτι “είναι αδύνατο να γίνει”. Μην
προφασίζεσαι  ότι  χρειάζεσαι  περισσότερο  χρόνο,  χρήμα,
γνώσεις ή υποστήριξη, για να φτάσεις τους στόχους σου. 
Μπορείς να γίνεις ό,τι  θελήσεις, με τις δυνάμεις και τα μέσα
που ήδη διαθέτεις, αρκεί να πιστέψεις στον εαυτό σου και να
πεις “Μπορώ και θα το κάνω”.

2. Αντιμετώπισε τους φόβους σου 
Συνήθως κρύβονται πίσω από προφάσεις. 
Αποκάλυψέ τους και βγάλε τους στην επιφάνεια έναν-ένα. 
Ανάλυσέ τους και βρες από πού προέρχονται. Θα διαπιστώσεις
ότι  οι  περισσότεροι  είναι  πλασματικοί,  ότι  δεν  στέκουν  στη
λογική, ότι δεν αντέχουν σε καμιά ανάλυση.
Διακωμώδησέ  τους,  γέλασε  με  την  αφέλειά  σου  να  σε
φοβίζουν, κάνε ό,τι πρέπει μέχρι να ξεθωριάσουν. 
Δεν μπορείς να βελτιώσεις την  αυτοπεποίθησή σου,  ούτε  να

36



Πώς να πετύχεις στη ζωή σου

πραγματοποιήσεις  κανένα  από  τα  όνειρά  σου,  αν  δεν
αντιμετωπίσεις τους φόβους σου. 
Ίσως δυσκολευτείς να το κάνεις, μη διστάσεις όμως να ζητήσεις
βοήθεια, όπου τη χρειαστείς. 

3. Μην απογοητεύεσαι. Αποτυχίες και λάθη, δεν σημαίνουν
ότι είσαι αποτυχημένος/η

Κάθε λάθος και κάθε αποτυχία προς τον τελικό σου στόχο, είναι
ένα μάθημα για να γίνεις καλύτερος. “ Ό,τι δεν σε σκοτώνει σε
κάνει πιο δυνατό ”. 
Μην  απογοητεύεσαι  λοιπόν.  Τα  λάθη  και  οι  αποτυχίες  δεν
σημαίνουν ότι είσαι ανίκανος, ούτε αποτυχημένος. 
Μάθε από αυτά και συνέχισε θαρραλέα..

4. Κυριάρχησε επάνω στις σκέψεις και στις πεποιθήσεις σου 
Η αυτοπεποίθηση ξεκινά από τις σκέψεις μας. Αλλά ένα από
μεγάλα μυστικά της ζωής, είναι το πώς να ελέγχουμε τη σκέψη
και  πώς  να  την  κατευθύνουμε  σε  σωστές  αντιλήψεις  και
πεποιθήσεις. 
Στάσου απέναντι στον εαυτό σου και σκέψου σαν καπετάνιος
της σκέψης και της ψυχής σου, σαν οδηγός της μοίρας σου, σαν
ικανός χειριστής των αποφάσεών σου και με τις εικόνες αυτές,
οδήγησέ τον στη “χώρα της αυτοπεποίθησης”. Εκεί όπου “και
θέλεις και μπορείς”.

5. Να είσαι θετικός σε όλα στη ζωή σου 
Να μιλάς με θετικά λόγια, να σκέπτεσαι με θετικές σκέψεις, να
κάνεις θετικά πράγματα. 
Να σκέπτεσαι, να μιλάς και να ενεργείς με εμπιστοσύνη στον
εαυτό σου. 
Βελτιώνεται η αυτοπεποίθησή σου, με το να είσαι θετικός σε
όλα στη ζωή. 

37



Σάββας Αλοίμονος

  Η ισχυρή  θέληση

Όλα γίνονται, αρκεί να υπάρχει θέληση.

Τι είναι η θέληση; Πώς εκφράζεται η δύναμη της θέλησης; 
Για να διαχειριστούμε αυτή τη δύναμη, που ενυπάρχει σε κάθε
άνθρωπο, πρέπει να την κατανοήσουμε.
Θέληση  λοιπόν,  είναι  η  ικανότητα  να  κάνουμε  συνειδητές
επιλογές. 
Όλοι έχουμε την ελεύθερη βούληση να επιλέγουμε, ακόμη κι
αν επιλογή μας είναι, να υπακούμε στις εντολές άλλων. 

Η αντιμετώπιση δυσκολιών χρειάζεται ισχυρή θέληση. 
Η  επίτευξη  μακρόπνοων  στόχων,  χρειάζεται  μια  σταθερά
θεληματική προσωπικότητα.

Η θέληση σχετίζεται με την επιθυμία. Αν δεν επιθυμείς κάτι
πολύ, δεν  έχεις  ισχυρή  θέληση  να  το  αποκτήσεις,  γι  αυτό
εύκολα υποχωρείς και παραιτείσαι. 
Αντίθετα,  όταν  υπάρχει   ισχυρή  θέληση,  επιμένεις  στις
αποφάσεις σου, αντιμετωπίζεις αποφασιστικά τις αντιρρήσεις
– αντιδράσεις που αναπτύσσονται στο περιβάλλον σου και τα
εμπόδια  που  συναντάς  στο  δρόμο  σου.  Κάνεις  όσα
χρειάζονται, για να πείσεις και τους άλλους να εργαστούν για
τον ίδιο σκοπό. 

Με τη δύναμη της θέλησης, επιδράς δυναμικά στο περιβάλλον
σου. 
Έτσι  εξηγείται  το  πώς  οι  ισχυροί,  οι  θεληματικοί  άνθρωποι,
επιβάλλουν τις επιλογές και τη θέλησή τους, όχι μόνο στο στενό
περιβάλλον  τους,  αλλά  και  ευρύτερα,  ως  πολιτικοί  στην
κοινωνία τους, ως ηγέτες ή επιχειρηματίες, σε διεθνές και σε

38



Πώς να πετύχεις στη ζωή σου

παγκόσμιο επίπεδο. 

Για να έχεις όμως ισχυρή επίδραση στους άλλους, χρειάζεται
κάτι ακόμη… 
Να  ξέρεις  τι  θέλεις και  να  το  επιδιώκεις  σταθερά  και
αποφασιστικά. 
Να  το  κάνεις  με  αυτοπεποίθηση,  που  αναπαράγει  ακόμη
περισσότερη δύναμη και πειθώ.

Η θέληση …
 Εκφράζεται  αφενός  μεν  ως  εσωτερική  δύναμη, με  τον

αυτοέλεγχο, με τον έλεγχο της σκέψης και των ενεργειών
μας,  με  την  αποφασιστικότητα  και  την  επιμονή.  Έτσι
διαμορφώνεται τελικά “η προσωπικότητα που θέλουμε να
είμαστε”.

 Εκφράζεται  αφετέρου  δε  ως  εξωτερική  δύναμη, με
συμπεριφορές  ελαφριάς  ή  ισχυρής  κυριαρχίας  επάνω
στους  άλλους,  όταν  τους  επιβάλλουμε  με  διάφορους
τρόπους, ήπιους έως πιεστικούς, να συμμορφώνονται με
τις αντιλήψεις και τα “θέλω” μας.  

Η δύναμη  της  θέλησης…  είναι  απαραίτητο  στοιχείο  για  να
πετύχεις  τους  στόχους  σου,  αλλά  μερικές  φορές  εξασθενεί,
από διάφορες σωματικές, πνευματικές ή ψυχολογικές αιτίες,
όπως αυτές που ακολουθούν. 

1. Η χαμηλή γλυκόζη στο αίμα
Η δύναμη της θέλησης μπορεί να μειωθεί, όταν τα επίπεδα της
γλυκόζης  στο  αίμα  είναι  χαμηλά.  Η  υπογλυκαιμία  δεν
αποδυναμώνει μόνο το μυϊκό σύστημα, αλλά και τις ψυχικές
δυνάμεις  και  χρειάζονται  αποθέματα  από  αυτές,  για  να
ασκήσεις ισχυρή θέληση.

39



Σάββας Αλοίμονος

Η γνώση αυτή οδηγεί τους ανακριτές σε μεθόδους εξάντλησης
των  κατηγορούμενων  στην  ανάκριση,  αλλά  ακόμη  και  τα…
μικρά  παιδιά,  που  από  ένστικτο  εξαντλούν  την  αντοχή  και
κάμπτουν  τη  θέλησή  σου  με  τη  γκρίνια  τους,  μέχρι  να
πετύχουν το σκοπό τους. 

Η Λύση : Να έχεις κανονικά επίπεδα γλυκόζης στο αίμα, όταν
πρόκειται να χειριστείς θέματα, που απαιτούν ισχυρά ψυχικά
αποθέματα  και  ισχυρή  θέληση.  Αν  πρόκειται  λοιπόν  να
χρειαστείς αυξημένο αυτοέλεγχο ή να επιβάλλεις τη θέλησή
σου σε άλλους, ένα αναψυκτικό με ζάχαρη ή ένα από τα ποτά
γλυκόζης που πίνουν οι αθλητές, μπορεί να αποκαταστήσει τις
δυνάμεις σου και να ενισχύσει τη θέλησή σου..

2. Η έλλειψη πίστης
Η  έλλειψη  πίστης  σε  ένα  σκοπό,  μειώνει  τη  δύναμη  της
θέλησης να τον πετύχουμε. 
Εκφράζεται με αμφιβολίες, με αρνητικές σκέψεις και έλλειψη
αυτοπεποίθησης. Όταν λες “δεν είμαι ικανός/ή” και “δεν ξέρω
αν θα τα καταφέρω” ή “φοβάμαι πως δεν γίνεται”, η πίστη σου
έχει κλονιστεί.

Η Λύση :  Χρειάζεσαι ενδυνάμωση της πίστης σου, στο σκοπό
που επιδιώκεις.   Ενισχύοντας την πίστη, γίνεσαι πιο σταθερός
στις απόψεις σου και επιβάλλεις ευκολότερα τη θέλησή σου
στους άλλους.
Ένας  τρόπος  για  να  ενδυναμώσεις  την  πίστη,  είναι  να  την
κάνεις  πιο  συγκεκριμένη.  Δηλαδή,  δεν  φτάνει  να  πιστεύεις
αόριστα στο σκοπό σου, γιατί πέφτεις εύκολα σε αμφιβολίες
όταν δεχθείς ισχυρά ενάντια επιχειρήματα. Πρέπει να τον έχεις
εξετάσει πολύ καλά, ως τις μικρές του λεπτομέρειες, ώστε να
αποκτήσεις βεβαιότητα,  που ενδυναμώνει την πίστη σου σε

40



Πώς να πετύχεις στη ζωή σου

αυτόν. 

3. Η καταστροφική αυθυποβολή
Είναι πραγματική καταστροφή για τη δύναμη της θέλησης, το
να  στέλνεις  μηνύματα  στον  εαυτό  σου  του  τύπου,  “θα
αποτύχω” “δεν αξίζει  αυτό”  “τι  θέλω κι  ανακατεύομαι” “θα
χάσουμε”  κ.ο.κ.  Τέτοια  μηνύματα  –  φωνούλες,  είναι
αποκαρδιωτικά  και  χωρίς  να  το  καταλάβεις,  καταστρέφουν
κάθε  προοπτική  για  επιτυχία.  Αν  συνεχίσουν,  είναι  ζήτημα
χρόνου να εγκαταλείψεις τις προσπάθειες προς το σκοπό σου. 

Η Λύση : Πρέπει να σταματήσεις αυτές τις ύπουλες φωνούλες
ή να αλλάξεις το περιεχόμενό τους και υπάρχουν τρόποι για να
το κάνεις αυτό, όπως:
 Διαφώνησε έντονα με τον εαυτό σου και με τα αρνητικά

μηνύματά  του,  αμέσως  μόλις  αρχίσουν  να  εκπέμπονται.
Πρόβαλε  στον  εαυτό  σου  επιχειρήματα  που  τα
απορρίπτουν  ή  συμβούλεψέ  τον  ότι  πρέπει  να  τα
σταματήσει, γιατί μόνο ζημιά κάνουν.

 Αντικατάστησε το αρνητικό περιεχόμενο κάθε φωνούλας-
μηνύματος, με κάτι ενθαρρυντικό. 

 Πες  στις  φωνούλες  μέσα  σου…  “σκάστε  πια,  δεν  με
ενδιαφέρει τι λέτε”

Στις  επόμενες  2  σελίδες,  μέσα  σε  πράσινο  φόντο,
εξηγούνται  οι  4  τύποι  συμπεριφοράς  σε  σχέση  με  τη
θέληση. 
Γνωρίζοντάς τους, κατανοούμε καλύτερα τον εαυτό μας και
τους άλλους.

41



Σάββας Αλοίμονος

Οι 4 τύποι συμπεριφοράς σε σχέση με τη θέληση.
Η θέληση ασκείται με τέσσερις τρόπους, που διαμορφώνουν 4 
αντίστοιχους τύπους :

1. Τον καθοδηγητικό 
2. Τον αυταρχικό – κυριαρχικό 
3. Τον ανεξάρτητο 
4. Το χαλαρό

1. Ο καθοδηγητικός τύπος : 
Είναι  άτομο  με  υψηλό  αυτοέλεγχο,  που  προβάλλει  στους
άλλους τη θέλησή του, με τον ίδιο τρόπο που το κάνει στον
εαυτό του. Κατευθύνει τα πράγματα, με κριτήριο το τι πρέπει
και τι είναι το σωστό να γίνει.
Συνήθως  τείνει  να  υποδεικνύει  με  παραδείγματα  και  να
καθοδηγεί “να πώς να το κάνεις”, να υπαγορεύει “κάνε το έτσι
κι έτσι”.
Δεν  συγχωρεί  εύκολα  όσους  δείχνουν  χαμηλό  αυτοέλεγχο,
θεωρώντας  τους  αδύναμους  και  ότι  έχουν  ανάγκη  από
καθοδήγηση.
Οι καθοδηγητικοί τύποι γίνονται συνήθως καλοί προϊστάμενοι
και  εργοδότες,  αν  και  ορισμένοι  με  υπέρμετρο  εγωισμό,
καταλήγουν πιεστικοί.

2. Ο αυταρχικός τύπος : 
Αντίθετα από τον προηγούμενο τύπο, που υποδεικνύει “Κάνε
όπως εγώ” o αυταρχικός τύπος επιβάλλει τη θέλησή του, με
την  εντολή “Κάνε το  όπως σου λέω”.   Δεν  ενδιαφέρεται  να
καθοδηγήσει,  αλλά  να  πειθαναγκάσει.  Ενεργεί  δηλαδή  σαν
δυνάστης.
Θεωρεί τους γύρω του ως αντιπάλους με αντίθετες επιδιώξεις
και  ως  στόχους  που  πρέπει  να  εξουδετερωθούν,  σε  ένα
“πόλεμο για την επιβολή της δικής του θέλησης”.

42



Πώς να πετύχεις στη ζωή σου

Τέτοιες  συλλογιστικές  οδηγούν  σε  ψευδαίσθηση
παντοδυναμίας. Οι τύποι αυτοί πιστεύουν τελικά ότι η δουλειά
είναι  κάτι  που  αφορά  μόνο  τους  άλλους,  ενώ  οι  ίδιοι
παραδίδονται σε συμπλεγματικές φαντασιώσεις.

3. Ο ανεξάρτητος τύπος : 
Έχει  ισχυρό  αυτοέλεγχο,  αλλά  μικρότερη  ικανότητα  στο  να
κατευθύνει τους άλλους, να κάνουν πράγματα που επιθυμεί.
Αισθάνεται καλύτερα με το να κατευθύνει τον εαυτό του για
να φτάσει σε ένα στόχο και αποφεύγει να εμπλέξει άλλους.
Με τις συμπεριφορές αυτές, δεν τα καταφέρνει καλά στο να
πείσει, να επιβάλλει ή να καθοδηγήσει άλλους τι να κάνουν.
Αντίθετα τους προδιαθέτει να ενεργούν χωρίς έλεγχο.
Οι τύποι αυτοί μπορεί να είναι καλοί στην ομαδική δουλειά,
αλλά  μόνο  αν  κατανοήσουν  ότι  πρέπει  να  ακολουθούν  τις
μεθόδους και τους στόχους της ομάδας. Λειτουργούν συνήθως
ικανοποιητικά, σε εργασίες χωρίς εποπτεία.

4.  Ο χαλαρός τύπος : 
Είναι  επιπόλαιος  και  ασταθής.  Παρασύρεται  εύκολα,
ασχολούμενος κάθε τόσο προσωρινά με κάτι που τραβάει την
προσοχή και το ενδιαφέρον του ή με κάτι που του ζητούν οι
άλλοι  να  κάνει.  Είναι  ένας  τύπος  καλόβολος,  ευπειθής,
ενδοτικός,  συγκαταβατικός,  είτε  κάνει  κάτι  με  τη  δική  του
θέληση,  είτε  με  τις  εντολές  άλλων.  Οι  τύποι  αυτοί  γίνονται
καλοί υπάλληλοι, όταν ο ρόλος τους είναι να κάνουν ακριβώς
αυτό  που  θα  τους  πουν.  Ίσως  αποδειχθούν  λιγότερο
αποτελεσματικοί, αν πρέπει να πάρουν πρωτοβουλίες και να
λειτουργήσουν χωρίς εποπτεία.

Καθένας  από  τους  τύπους  αυτούς, μπορεί  να
συμπεριφέρεται διαφορετικά σε διάφορα περιβάλλοντα. 
Για παράδειγμα μπορεί κάποιος να είναι αυταρχικός και σαν
δυνάστης  στο  σπίτι  του,  αλλά  καθοδηγητικός  και
συνεργάσιμος στο περιβάλλον της δουλειάς, κ.ο.κ.

43



Σάββας Αλοίμονος

  Η αποφασιστικότητα

Ακόμη κι όταν κανείς δεν πιστεύει σε μένα, 
όταν κανείς δεν με στηρίζει, 

όταν κανείς δεν αναγνωρίζει τις προσπάθειές μου, 
εγώ θα συνεχίσω να προσπαθώ, γιατί είμαι αποφασισμένος/η.

Η αποφασιστικότητα  είναι ένα θετικό συναίσθημα, που έχει
σαν αποτέλεσμα την επίμονη δράση, προς ένα δύσκολο στόχο,
ενάντια στα όποια εμπόδια. 
Είναι  η  εσωτερική  δύναμη  του  ανθρώπου,  που  κάνει  “το
αδύνατο, να γίνει δυνατό”.

Ο ρόλος της αποφασιστικότητας είναι  πολύ σημαντικός, κάθε
φορά που πρέπει να πετύχουμε έναν υψηλό στόχο. 
Θα  μπορούσε  και  να  προβλέψει  κανείς,  αν  μια  δύσκολη
προσπάθεια θα οδηγηθεί ή όχι σε καλό αποτέλεσμα και μόνο
από το πόση αποφασιστικότητα υπάρχει πίσω της.

Σε κάθε μας προσπάθεια, η επιθυμία και οι φιλοδοξίες είναι
πάντα  το  κίνητρο,  αλλά  είναι  η  αποφασιστικότητα που
κινητοποιεί τις κατάλληλες συμπεριφορές και που ενεργοποιεί
όσες λειτουργίες απαιτούνται, (το πείσμα, την ενεργητικότητα,
τη  σιγουριά,  την  επιθετικότητα,  την  αντοχή,  την  πνευματική
ευστροφία, κ.ο.κ.) για να υπάρξει αποτέλεσμα. 

Θα  μπορούσε  να  πει  κανείς,  ότι  τα  βασικά  συστατικά  της
αποφασιστικότητας,  είναι  η  ισχυρή  θέληση  και  η  ισχυρή
επιθυμία.
Ισχυροποιώντας  τη  θέληση και  τροφοδοτώντας  την  επιθυμία
“με  την  ελκυστική  εικόνα  της  τελικής  επιτυχίας  και  της
επίτευξης  του  σκοπού”,  που  σε  περιμένει  στο  τέλος  μιας

44



Πώς να πετύχεις στη ζωή σου

δύσκολης  διαδρομής,  τα  επιδιώκεις  αυτά  με  μεγαλύτερη
αποφασιστικότητα.

Δηλαδή, όταν θέλεις κάτι πολύ, χωρίς να λογαριάζεις το κόστος
και τις θυσίες που απαιτούνται, κάνεις τα αδύνατα δυνατά για
να το πετύχεις. 

45



Σάββας Αλοίμονος

  Η αυτοπειθαρχία και ο αυτοέλεγχος

Η αυτοπειθαρχία είναι κάτι σαν τους μύες. 
Όσο τη γυμνάζεις, τόσο ισχυρότερη γίνεται.

Αυτοπειθαρχία σημαίνει “πειθαρχώ σε όρους και κανόνες, που
έχω θέσει στον εαυτό μου”. 
Κάτι τέτοιο απαιτεί αυτοέλεγχο, δηλαδή την εσωτερική δύναμη,
που ελέγχει τις ενέργειες και τις αντιδράσεις σου. 

Αυτοέλεγχος  και  αυτοπειθαρχία  είναι  από  τα  σημαντικότερα
χαρίσματα  κάθε  προσωπικότητας.  Είναι  οι  δυνάμεις  που
οδηγούν  σε  επιτυχίες,  ιδιαίτερα  όταν  επιδιώκεις  υψηλούς
στόχους, όπως για να κερδίσεις μια καλή θέση και χρειάζεσαι
επαγγελματική βελτίωση, για να πάρεις πτυχίο και χρειάζεσαι
συστηματικό  διάβασμα,  για  να  βελτιώσεις  την  υγεία  ή  την
εμφάνιση  και  πρέπει  να  ακολουθήσεις  ένα  αυστηρό
πρόγραμμα διατροφής και διαβίωσης, κ.ο.κ. 

Αντίθετα  από  ότι  πιστεύουν  πολλοί,  αυτοέλεγχος  και
αυτοπειθαρχία δεν σχετίζονται με κανενός είδους σκληρότητα
κατά  του  εαυτού  μας,  ούτε  μια  ζωή  με  περιορισμούς  και
απαγορεύσεις. 
Είναι εσωτερικές δυνάμεις, που σε βοηθούν να αξιοποιήσεις τα
όποια προσόντα σου για την επιτυχία. Ειδικότερα σε βοηθούν…
 Να συγκρατείς τον εαυτό σου από ενστικτώδεις αντιδράσεις

φυγής  ή  παραίτησης,  παραμένοντας  νηφάλιος  στις
δυσκολίες και στις δοκιμασίες που αντιμετωπίζεις.

 Να επιμένεις αισιόδοξα σε ένα σκοπό, χωρίς να υποχωρείς,
ακόμη και μετά από επανειλημμένες αποτυχίες. 

 Να σχεδιάζεις με ψυχραιμία τις ενέργειες που απαιτούνται

46



Πώς να πετύχεις στη ζωή σου

και να τις βάζεις σε εφαρμογή με σταθερότητα και χωρίς
παλινδρομήσεις. 

 Να απορρίπτεις αποφασιστικά τις προσωρινές απολαύσεις
και την ευχαρίστηση από αντιπαραγωγικές ασχολίες, προς
όφελος ενός υψηλότερου σκοπού, που απαιτεί αφιέρωση,
συνεχείς προσπάθειες και χρόνο.

 Να  ξεπερνάς  την  τάση  για  αναβολές  και  για  παθητική
αδράνεια  και  να  συνεχίζεις  δραστήρια  ως  το  τέλος,
οτιδήποτε ξεκινάς. 

 Να αντιστέκεσαι με δύναμη σε εξαρτήσεις και εθισμούς και
να απορρίπτεις  κάθε  είδους  πειρασμούς,  που τείνουν να
σου αποσπούν την προσοχή και το ενδιαφέρον, μακριά από
τον σκοπό σου.

 Να καταπολεμάς τη χαλαρότητα και να διατηρείσαι σε καλή
φυσική κατάσταση με συστηματική άσκηση. 

 Να  είσαι  εγκρατής  σε  κακές  συνήθειες  και  καταχρήσεις,
όπως η πολυφαγία, το κάπνισμα, η κατάχρηση αλκοόλ, οι
διάφορες ναρκωτικές ουσίες, ο τζόγος και άλλες αρνητικές
συνήθειες και πάθη. 

Η  έλλειψη  αυτοελέγχου  και  αυτοπειθαρχίας,  οδηγεί  σε
προβλήματα  όχι  μόνο τη  σταδιοδρομία,  αλλά  και  σημαντικά
ζητήματα της ζωής σου, όπως οι προσωπικές σχέσεις, η υγεία,
τα οικονομικά, τα επαγγελματικά. 
Ωστόσο,  ενώ  όλοι  αναγνωρίζουν  την  αξία  τους,  ελάχιστοι
κάνουν  όσα  πρέπει  για  να  τις  αναπτύξουν  και  να  τις
ενδυναμώσουν. Γιατί  οι  δυνάμεις αυτές της προσωπικότητας,
μπορούν να βελτιωθούν, όπως κάθε άλλη δεξιότητα.

Η αυτοπειθαρχία είναι κάτι σαν τους μύες. Όσο τη γυμνάζεις,
τόσο ισχυρότερη γίνεται. Και ο καλύτερος τρόπος εκγύμνασης,

47



Σάββας Αλοίμονος

είναι η καθημερινή πρακτική. 
Εφαρμόζοντας ένα πρόγραμμα και πειθαρχώντας καθημερινά,
σε όρους και σε κανόνες που έχεις θέσει στον εαυτό σου, χωρίς
παρεκλήσεις, μπορείς να αλλάξεις, να βελτιώσεις εντυπωσιακά
τη ζωή σου.

Η τελική  επιτυχία, μπορεί να εκφραστεί και ως “το άθροισμα
μικρών  επιτυχημένων  προσπαθειών,  που  επαναλαμβάνονται
μέρα με τη μέρα”. 
Όταν δηλαδή εφαρμόζεις μιαν ή περισσότερες ορθές πρακτικές,
επί  365  μέρες  το  χρόνο,  (με  ελάχιστες  αιτιολογημένες
παραλείψεις),  έχεις  ένα  ισχυρό  αθροιστικό  αποτέλεσμα.
Δημιουργούνται έτσι καλές, χρήσιμες συνήθειες και η δύναμη
που προσδίδεται στην προσωπικότητά σου είναι τεράστια.

Αυτή η καθημερινή πρακτική, δεν είναι και δεν πρέπει σε καμιά
περίπτωση  να  αντιμετωπίζεται  σαν  μια  καταναγκαστική,
ανεπιθύμητη  διαδικασία,  αλλά  μάλλον  σαν  ένα  ευχάριστο
παιχνίδι  αυτοελέγχου,  που  διαμορφώνει  μάλιστα  μια
προσωπικότητα, με ισχυρότατη ροπή για κάθε είδους επιτυχίες.

48



Πώς να πετύχεις στη ζωή σου

  Η ικανότητα προσαρμογής

Προσαρμογή, είναι οι τρόποι που βρίσκεις, για να επιβιώσεις 
και να προοδεύσεις, μέσα σε αλλαγές που συμβαίνουν 

στο περιβάλλον σου.

Όχι  μόνο  η  επιτυχία,  αλλά  ακόμη  κι  αυτή  η  επιβίωση,
επιβάλλουν να μπορείς να προσαρμόζεσαι,  στις αλλαγές που
συμβαίνουν,  είτε  στο  περιβάλλον  της  επιχείρησης  όπου
εργάζεσαι,  είτε  της  τοπικής  κοινωνίας  ή  της  χώρας  και  της
εποχής που ζεις. 

Η χώρα και ο κόσμος όλος, αλλάζουν συνεχώς. Στις μέρες μας
αλλάζουν ραγδαία.
Οι  μεταβολές  συμβαίνουν  συχνά  με  τρόπο  δραματικό.
Ανταγωνισμοί και αντιπαλότητες, ανακατατάξεις και μεταβολές,
οικονομικές,  εργασιακές,  κοινωνικές  και  κάθε  είδους  κρίσεις
συμβαίνουν συνεχώς. 
Αυτά όλα δεν είναι έκτακτες, ούτε καταστάσεις που πρέπει να
αποφεύγει κανείς με κάθε θυσία. Δεν θα γίνουμε όλοι ερημίτες.
Απλά έτσι είναι η ζωή κι ο κόσμος και ο φυσικός ο νόμος. 
Μέσα σε αυτό το περιβάλλον, που διαρκώς αλλάζει,  είμαστε
αναγκασμένοι να προσαρμοζόμαστε, ώστε να επιβιώνουμε και
να προοδεύουμε.

Είναι γεγονός, ότι κάθε φορά αυτές οι αλλαγές, ανάλογα με το
ρυθμό και την έκτασή τους…
- Δημιουργούν  προβλήματα,  καταστρέφουν  οικονομικά

ανθρώπους, προκαλούν σε πολλούς, δυστυχία και πόνο.
- Αποδιοργανώνουν  το  γνωστό  τρόπο  ζωής  και  την

επικρατούσα τάξη των πραγμάτων. Αλλάζουν δηλαδή όσα

49



Σάββας Αλοίμονος

ξέραμε, όσα είχαμε συνηθίσει και σε όσα βασίζαμε τη ζωή
μας. 

- Ενεργοποιούν  ισχυρές  ομάδες  συμφερόντων,  που
αντιπαλεύουν  να  κυριαρχήσουν.  Απελευθερώνουν  ισχυρά
ανθρώπινα ένστικτα επιβίωσης και  ανταγωνισμού.  Κι  όλα
αυτά εκδηλώνονται με ακραίες συνήθως συμπεριφορές. 

Γι  αυτούς  τους  λόγους  δημιουργούνται  συχνά  ανεξέλεγκτες,
χαοτικές καταστάσεις,  στο στενό η στο ευρύτερο περιβάλλον
καθενός.

Ευτυχώς  όμως  δεν  υπάρχουν  μόνο  προβλήματα.  Σε  κάθε
περιβάλλον  αλλαγής,  προσφέρονται  και  νέες  δυνατότητες  ή
ευκαιρίες,  που  πρέπει  καθένας  να  λαβαίνει  υπόψη  του  όταν
αγωνίζεται  να  επιβιώσει  και  να  προκόψει,  όταν  επιδιώκει  την
επιτυχία.

Σε  κάθε  περιβάλλον  αλλαγής  λοιπόν,  έχεις  δύο  βασικές
επιλογές.
1. Να  παραμείνεις  όπως  είσαι.  Ανακυκλώνοντας  γνωστές

παλιές  συνήθειες  και  πρακτικές,  με την ψευδαίσθηση ότι
είσαι  επαρκής  και  ασφαλής,  μέσα  στα  όριά  σου,  στις
γνώσεις και στις γνωστές καθημερινές πρακτικές σου, ή… 

2. Να  προσαρμοστείς,  να  βελτιωθείς,  έτσι  ώστε  να
ανταποκριθείς στις ανάγκες που δημιούργησαν οι αλλαγές,
αξιοποιώντας τα όποια χαρίσματα ή πλεονεκτήματα έχεις,
ώστε να διεκδικήσεις μια καλύτερη θέση στον κόσμο σου.

Πρέπει ωστόσο να ξέρεις,  ότι όταν “αλλάζουν τα πράγματα”,
όπως λέει ο  guru των  επιχειρήσεων  Peter Drucker, ποτέ δεν
γυρίζουν σ’ αυτό που ελπίζεις και περιμένεις ή που εσύ θεωρείς
“το  λογικό”.   Για  να  προσαρμοστείς  λοιπόν,  χρειάζεται  να
παρακολουθείς  προσεκτικά  όσα  συμβαίνουν  γύρω  σου,

50



Πώς να πετύχεις στη ζωή σου

προσπαθώντας να κατανοήσεις και να συμπεράνεις, ποιες από
τις αλλαγές, πότε και που οδηγούν. 

Να μερικές ακόμη συμβουλές, που πρέπει να έχεις υπόψη σου:

- Πρώτο ζητούμενο σε κάθε αλλαγή, είναι η προσαρμογή σου.
Όσοι δεν μπορούν να προσαρμοστούν, χάνονται. Ό,τι κι αν
σημαίνει  “προσαρμογή”,  ξέρεις  πως  την  έχεις  καταφέρει,
μόνο από το αποτέλεσμα. Από το αν δηλαδή και σε ποια
κατάσταση, θα επιβιώσεις. 

- Προσαρμογή  δεν  είναι  να  προστατέψεις  αυτό  που  έχεις.
Είναι  να βρεις  μια θέση για σένα,  στο καινούργιο και  το
ισχυρό,  που  έρχεται  να  διαδεχτεί  το  παλιό  και  το
ξεπερασμένο.
Προσαρμογή  είναι  να  ξεφύγεις  από  αρρωστημένες
αντιλήψεις,  από  λάθος  αξίες  και  πεποιθήσεις,  από
προκαταλήψεις  και  εύκολες  συνήθειες,  βαθειά  όλα
ριζωμένα μέσα σου, που μπορεί και να καταλαβαίνεις ότι σε
καταστρέφουν, αλλά…  “βολεύεσαι” με αυτά.

- Προσαρμογή  δεν  είναι  να  εξαντλήσεις  τις  δυνάμεις  σου,
προσπαθώντας να ελέγξεις, να διορθώσεις ή να βάλεις σε…
τάξη,  όλα  αυτά  που  αλλάζουν  γύρω  σου.  Είναι  να
κατανοήσεις  τις  εξελίξεις  και  να  τις  αξιοποιήσεις  έξυπνα
προς όφελός σου.

- Για την προσαρμογή, πρώτη ανάγκη είναι και η δημιουργική
δράση. Το άτομο που δεν συμμετέχει στα τεκταινόμενα, με
πρωτοβουλίες και δημιουργικότητα, αναγκάζεται να δεχτεί
όσα αποφασίζουν και του επιβάλλουν άλλοι. 
Μόνο με τη δημιουργική δράση, μπορείς  να διεκδικήσεις
μια καλύτερη θέση στη ζωή και στον κόσμο σου.

51



Σάββας Αλοίμονος

  Αντοχή, υπομονή και επιμονή

Μυστικό επιτυχίας είναι, να έχεις την έξτρα ενέργεια 
που χρειάζεται, για να κάνεις μιαν ακόμη προσπάθεια.

Η προσπάθεια για την όποια επιτυχία επιδιώκει καθένας μας,
γίνεται  μέσα  σε  έντονα  φορτισμένο  κοινωνικό,  οικονομικό,
εργασιακό  περιβάλλον.  Σε  έναν  ανταγωνιστικό,  πολύπλοκο
κόσμο. 
Συνεχείς  αλλαγές,  τεράστιος  όγκος  οπτικών,  ακουστικών  και
κάθε είδους, όχι πάντα αξιόπιστων πληροφοριών, ψυχολογική
πίεση,  αγωνίες  και  άγχος  από  καθημερινά προβλήματα,  μας
κατακλύζουν  από  παντού.  Οικονομικές  κρίσεις,  περίοδοι
ανεργίας,  κοινωνικές  συγκρούσεις,  μεταβολές  στο  πολιτικό
σκηνικό, γεωστρατηγικές ανακατατάξεις, πόλεμοι και εμφύλιες
συγκρούσεις, μετανάστευση μαζών. 
Είναι πολλά όλα αυτά, αλλά πρέπει να τα αντέξει το μυαλό και
το νευρικό μας σύστημα. 
Πέρα  από  κάθε  άλλο  προσόν  λοιπόν,  από  αυτά  που  είναι
απαραίτητα για την επίμονη επιδίωξη ενός στόχου, επιβάλλεται
να διαθέτουμε ψυχική και φυσική αντοχή, για να τον φτάσουμε.

Βέβαια,  λίγο πολύ όλοι  βρίσκουμε τη δύναμη,  να ξεπερνάμε
δυσκολίες,  με  μεγαλύτερη  ή  μικρότερη  επιτυχία.  Πρέπει
ωστόσο να βρίσκουμε και τρόπους, που μετριάζουν τον ψυχικό
και πνευματικό φόρτο, με τον οποίο μας επιβαρύνουν τα πολλά
αρνητικά  ερεθίσματα  από  το  περιβάλλον,  ώστε  να  μη  μας
κάνουν  νευρικούς  και  αγχώδεις,  να  μην  εξαλείφουν  τη
νηφαλιότητα, την υπομονή την αντοχή.
Χρειαζόμαστε  σχετική  ηρεμία  και  αυτοέλεγχο,  ώστε  να
οδηγηθούμε υγιείς και σε καλή ψυχολογική κατάσταση,  στην

52



Πώς να πετύχεις στη ζωή σου

επιτυχία των προσπαθειών μας. 
Οι  συμβουλές  που  ακολουθούν,  ενισχύουν  την  αντοχή  και
βοηθούν  να  ξεπεράσεις  δύσκολες  καταστάσεις  και  τις
επιπτώσεις τους:
1. Να διατηρείσαι σε καλή φυσική κατάσταση, με προσεγμένη

και  υγιεινή  διατροφή,  με  καλόν  ύπνο,  με  ισορροπημένη
άσκηση και χωρίς καταχρήσεις.

2. Να  διαμορφώσεις  με  κάθε  θυσία,  να  επιβάλλεις  αν
χρειαστεί,  ένα  αρμονικό  και  ήρεμο  ιδιωτικό  περιβάλλον,
όπου  θα  αποφεύγεις  περιττές  εντάσεις  και  ανόητες
αδιέξοδες αντιπαραθέσεις, με το/τη σύζυγο, τα παιδιά, τους
συγγενείς, τους γείτονες, τους φίλους, γιατί αυτά εξαντλούν
τα φυσικά αποθέματα ενεργητικότητας και αντοχής. 

3. Να αντιμετωπίζεις συγκρατημένα όλες τις καταστάσεις που
εισβάλλουν στην επαγγελματική ή στην ιδιωτική σου ζωή.
Μην επιτρέψεις  στον εαυτό σου να γίνεται  έξαλλος,  από
οτιδήποτε, από οποιονδήποτε, οποτεδήποτε.   

4. Απόκλεισε  από  τη  ζωή σου τους  αρνητικούς  ανθρώπους.
Δηλητηριάζουν  την  ψυχή  σου και  γίνονται  με  τον  καιρό,
συντελεστές  αρνητικών  εξελίξεων.  Αν  πρέπει  να
συνυπάρξεις ή να συνεργαστείς μαζί τους, για μια μικρή ΄πη
μεγαλύτερη  περίοδο,  τουλάχιστον  βρες  τρόπους,  να
προστατέψεις τον εαυτό σου από τις επιρροές τους, 

5. Μην  αφήνεις  την  κοινωνική  αδικία,  την  κακοήθεια,  τη
μικρότητα, τη ζηλοφθονία, τη συκοφαντία και όποιες άλλες
αρνητικές  ανθρώπινες  συμπεριφορές,  που  συναντάς  στο
άμεσο ή  στο  ευρύτερο περιβάλλον  της  πόλης  σου ή  της
χώρας,  να  σε  εμποτίσουν  ή  να  επηρεάσουν  με
οποιονδήποτε τρόπο, αρνητικά τη ζωή σου. 

53



Σάββας Αλοίμονος

6. Απελευθέρωσε  τον  εαυτό  σου,  από  ενδεχόμενα  ψυχικά
τραύματα  ή  άλλες  ψυχολογικές  δυσλειτουργίες,  που
φέρνουν δυσπραγία, δυσαρμονία, δυστυχία στη ζωή σου.
Μη διστάσεις να αναζητήσεις βοήθεια.

7. Κάθε  φορά  που  δέχεσαι  κτυπήματα  από  τη  ζωή  και
καταστροφές,  να  ξανασηκώνεσαι  και  να  συνεχίζεις
απτόητος. Είναι φυσιολογικό να συμβαίνουν όλα αυτά, γιατί
έτσι λειτουργεί το αιώνιο παιχνίδι της ζωής, αυτός είναι και
ο δικός σου ρόλος. 

8. Μην  επιτρέπεις  στον  εαυτό  σου  να  συμπεριφέρεται  σαν
πληγωμένο  θύμα,  σε  καταστάσεις  που  σου  δημιουργούν
ανασφάλεια,  αβεβαιότητα,  αδυναμία.  Να  αντιδράς
αποφασιστικά, ψύχραιμα, ώριμα, αισιόδοξα.

9. Βρες τρόπους να αυξήσεις την αυτοπεποίθησή σου, ώστε να
διαχειρίζεσαι  ψύχραιμα  τις  κάθε  είδους  απροσδόκητες
εξελίξεις.    

10. Μην αφήνεις τις κακοτυχίες να σε καταβάλλουν. Μάθε να
τις  μετατρέπεις  σε  οφέλη  και  να  μαθαίνεις  από  τα
παθήματά σου.   

54

 Έχασα 9000 βολές στην καριέρα μου, έχασα 
 και σχεδόν 300 παιχνίδια. 
 26 φορές θα μπορούσα με τις 
 βολές μου να κερδίσω σημαντικά 
 παιχνίδια, αλλά απέτυχα. 
 Απέτυχα ξανά και ξανά πολλές 
 φορές στη ζωή μου, αλλά ποτέ 
 δεν παραιτήθηκα. 
 Αυτή είναι η επιτυχία μου.

 Ο Θρύλος του ΝΒΑ Michael Jordan  



Πώς να πετύχεις στη ζωή σου

  Θάρρος και αγωνιστικότητα

Θαρραλέος δεν είναι αυτός που δεν φοβάται, 
αλλά αυτός που υπερνικά τους φόβους του.

Η επιτυχία είναι ένας στόχος που χρειάζεται τόλμη και θάρρος.
Θα αναρωτηθείς ίσως γιατί και πού χρειάζονται αυτά. Και σου
απαντώ…
 Πώς αλλιώς μπορείς να προσπαθήσεις για κάτι καινούργιο ή

να επιλέξεις ένα δύσκολο στόχο, που κανείς δεν εγγυάται
την επιτυχία του; 

 Πώς θα αντιμετωπίσεις σκληρούς ανταγωνιστές, που συχνά
χρησιμοποιούν εναντίον σου ανορθόδοξες μεθόδους; 

 Πώς θα αναρρώσεις από τραυματικές καταστάσεις που σου
προξένησε η ζωή; 

Αυτά όλα χρειάζονται αγωνιστικότητα και θάρρος!

Πολλοί ανάμεσά μας, φοβούνται να πάρουν αποφάσεις ή να
πάρουν  θέση  σε  ένα  δίλημμα  που  αντιμετωπίζουν  και  το
αφήνουν να διαιωνίζεται, μπλοκάροντας τη ζωή τους όλη. 
Άλλοι φοβούνται γενικότερα να πάρουν τον έλεγχο της ίδιας της
ζωής τους, αφού κάτι τέτοιο έχει ευθύνη. Αλλά βέβαια ποτέ δεν
το συνειδητοποιούν ή δεν το ομολογούν , ούτε στον εαυτό τους.
Πολλοί, όσο κι αν φαίνεται περίεργο, φοβούνται την επιτυχία.
Αφού  επιτυχία  σημαίνει,  ότι  θα  βρίσκονται  σε  υψηλό
περίβλεπτο  σημείο,  εκτεθειμένοι  στο  κουτσομπολιό  και  στην
κριτική του κόσμου και μάλλον δεν τα αντέχουν αυτά.
Εσύ  να  αντιμετωπίζεις  με  τόλμη  και  θάρρος  τη  ζωή  σου.
Δηλαδή:
 Μη διστάζεις  να  παίρνεις  αποφάσεις  και  μη  φοβάσαι  τη

55



Σάββας Αλοίμονος

δράση. Να θυμάσαι ότι “Ο τολμών νικά”.
 Μάθε να αγωνίζεσαι για τα ζητήματά σου. Κανείς δεν θα

ενδιαφερθεί να το κάνει. Ποτέ για δικό σου όφελος.
 Να  είσαι  πάντα  έτοιμος,  να  δεχτείς  με  θάρρος  τα

αποτελέσματα των αποφάσεων και των προσπαθειών σου,
τα θετικά και τα αρνητικά. 

 Έχεις ακούσει ίσως, ότι καμιά επιτυχία δεν είναι παντοτινή
και ότι υπάρχει πάντα κίνδυνος να κατρακυλήσεις από την
κορυφή, ξανά στα χαμηλά, αλλά αυτό μη σε τρομάζει και μη
σε αποτρέπει από την προσπάθεια. 

Μπορείς  βέβαια  να  επιλέξεις  μιαν  απλή  ζωή,  σε  “χαμηλή
πτήση”  και  να  ζεις  στην  αδράνεια,  στην  αφάνεια,  να
λαθροβιώνεις.  Μπορείς  να  είσαι  οπαδός  ή  θαυμαστής  αλλά
ποτέ πρωταγωνιστής. Ένας απλός θεατής στην πλατεία και όχι
ένας ενεργός συντελεστής, στη σκηνή του θεάτρου της ζωής. 
Όλοι αυτοί οι ρόλοι είναι ζήτημα επιλογής και είναι όλοι θεμιτοί
και αποδεκτοί. Κάθε φορά όμως, που πρέπει να διεκδικήσεις
για τον εαυτό σου κάτι καλύτερο, πρέπει να τολμήσεις. 

Ένας τρόπος για να εξοπλιστείς με θάρρος και να προχωρήσεις,
ιδιαίτερα  στα  δύσκολα,  είναι  να  φανταστείς  “πώς  θα
αισθάνεσαι  στο  τέλος  της  προσπάθειας”.  Να  αισθανθείς
προκαταβολικά τη χαρά της επιτυχίας και να το φέρνεις αυτό
στο  νου  σου,  κάθε  φορά  που  αντιμετωπίζεις  εμπόδια  και
δυσκολίες, όταν χρειάζεσαι θάρρος για να τα ξεπεράσεις.

Το  θάρρος  ενισχύει  την  αγωνιστικότητα,  καταργεί  την
αβεβαιότητα,  ενισχύει  το  κουράγιο  και  τη  θέληση,  που  σε
κάνουν να θέλεις να αγωνιστής και να νικήσεις.
Αυτά  τα  ίδια  στοιχεία  είναι,  που  κάνουν  ένα  πυγμάχο
πρωταθλητή  παρά  τα  κτυπήματα  που  δέχεται,  έναν

56



Πώς να πετύχεις στη ζωή σου

επιχειρηματία ή ένα επαγγελματία και κάθε αγωνιστή της ζωής,
ικανούς  να  ξεπερνούν  τα  εμπόδια  και  να  πραγματώνουν  τις
φιλοδοξίες τους.
Να μερικές σκέψεις που μπορούν να ενισχύσουν το θάρρος και
την αγωνιστικότητά σου :

 Αγκάλιασε τους φόβους σου. Ο φόβος είναι αναπόφευκτος.
Είναι μια φυσική αντίδραση που ενυπάρχει σε όλα τα έμβια
όντα,  για  να  ενεργοποιεί  κατάλληλες  ψυχοσωματικές
λειτουργίες,  που  ενισχύουν  τη  δύναμη,  την  αντοχή,  την
αγωνιστικότητα, ώστε να ξεπεραστεί ένας κίνδυνος. 
Κανείς δεν είναι άφοβος. Το πώς χειρίζεσαι τον κίνδυνο και
το  φόβο, είναι που κάνει τη διαφορά. 

Μην  αγνοείς  το  φόβο  σου.  Μελέτησε  με  σύνεση  και
προσοχή τον κίνδυνο που τον προκαλεί, γιατί αγνοώντας τον
είναι αποκοτιά, που μπορεί να σε καταστρέψει. 

Έλεγξε το φόβο σου. Φόβος προκαλείται από το άγνωστο
που υποτίθεται ότι καραδοκεί να σε βλάψει. Προκαλείται
από  έναν  υπαρκτό  ή  ανύπαρκτο  κίνδυνο,  που  όμως
γιγαντώνεται από τη φαντασία σου. Αν αυτή δεν έχει τον
έλεγχό  σου,  θα  εκθέσει  μπροστά  στον  κίνδυνο,  έναν
ανίσχυρο εαυτό σου και τις αδυναμίες του. 

Ανάλυσε το φόβο σου ψύχραιμα. Κατανόησε το μηχανισμό
του, βάλε μπροστά του τη δύναμη της θέλησης και θα γίνει
σύμμαχος. Θα δεις έτσι τα πράγματα με πιο καθαρό μυαλό,
ώστε με αποφασιστικότητα και τόλμη, να βγεις νικητής.

 Βρες  μια  στρατηγική.  Χάνεις  το  θάρρος  σου  και
κατακλύζεσαι  από  αβεβαιότητες,  όταν  βρίσκεσαι  σε
αδιέξοδο, όταν αισθάνεσαι αδύναμος/η να αντιμετωπίσεις
αντιπάλους  (ή  καταστάσεις),  που φαντάζουν  ισχυρότεροι,

57



Σάββας Αλοίμονος

μεγαλύτεροι, ταχύτεροι, ικανότεροι από σένα. 
Αν βρεις μια μέθοδο, μια στρατηγική, που θα σε βοηθήσει
να  τους  κερδίσεις,  η  αβεβαιότητα  και  ο  φόβος  γίνονται
αποφασιστικότητα. 
Σκέψου  λοιπόν  με  ποιον  τρόπο  θα  αγωνιστείς.  Κάνε  ένα
σχέδιο. Πάντα υπάρχει ένας τρόπος. Η ταχύτητα κερδίζει τον
όγκο, η ευφυΐα τη δύναμη, η αντοχή την επιθετικότητα, ο
Δαυίδ το Γολιάθ, κ.ο.κ. Βρες τη δική σου στρατηγική, που θα
βοηθήσει να ξεπεράσεις τις αβεβαιότητες, που θα ενισχύσει
την αγωνιστικότητά σου, που θα σε βοηθήσει να νικήσεις.

 Τόλμησε  και  δράσε. Η  σκέψη δύσκολα  ξεπερνά  τις
επιφυλάξεις. Η  δράση μπορεί.  Μόλις τολμήσεις το πρώτο
βήμα, θα ακολουθήσουν αυτόματα όλα τα επόμενα. “Από
ένα πρώτο βήμα ξεκινά ο γύρος του κόσμου” “Η αρχή, είναι
το ήμισυ του παντός”. 
Κάνε το πρώτο βήμα, έστω και δοκιμαστικά και θα δεις πως
θα λυθεί ο κόμπος των επιφυλάξεων.

 Μην εγκαταλείπεις την προσπάθεια.  Να θυμάσαι ότι “όταν
μπεις στο χορό, πρέπει να χορέψεις” “όταν μπεις στη μάχη,
δεν σου μένει παρά να αγωνιστείς” και υπάρχει μόνον ένας
τρόπος για να αγωνίζεσαι. Η δύναμη και το σθένος. 
Ένα από τα μυστικά είναι, να διαλέγεις εσύ ποιες μάχες, πού
και πότε θα τις δώσεις, ώστε να μη σύρεσαι σε μάχες που
επιλέγουν άλλοι να σε εμπλέξουν. 
Μην εγκαταλείπεις όμως ποτέ τη μάχη που ξεκίνησες. 
Αν αποκλείσεις από την αρχή μιας προσπάθειας, τη λύση
της υποχώρησης, θα αγωνιστείς πιο αποφασιστικά. 
Συνεχίζοντας επίμονα μέχρι το τέλος, χωρίς να λυγίζεις, θα
δεις τις αντίπαλες καταστάσεις, να υποκύπτουν στην τόλμη,
στο θάρρος, στην επιμονή και στην αγωνιστικότητά σου. 

58



Πώς να πετύχεις στη ζωή σου

  Η συνεχής, η επίπονη, η έξυπνη εργασία

Η σκληρή δουλειά δεν εγγυάται την επιτυχία,
αλλά χωρίς αυτήν, δεν υπάρχει επιτυχία.

Μερικοί στηρίζουν την επιτυχία, στην επίπονη και στη συνεχή
δουλειά, που όμως την απολαμβάνουν. 
Είναι ο τύπος των ανθρώπων που ανυπομονούν να βρεθούν στο
περιβάλλον εργασίας και να ασχοληθούν με τις υποθέσεις τους,
με όρεξη και ενθουσιασμό. 
Βλέπουν  τη  δουλειά,  σαν  την  ουσία  της  ζωής  τους,
αφιερώνονται σε αυτήν και στους στόχους τους. Φορτίζονται με
δημιουργικό άγχος κι ενθουσιασμό, κάθε φορά που πρέπει να
πετύχουν ένα στόχο. Κάνουν θυσίες σε άλλους τομείς της ζωής
τους. Πρόθυμα θυσιάζουν τη διασκέδαση, τον ελεύθερο χρόνο
και τις διάφορες ευχάριστες δραστηριότητες. 

Αντίθετα  πολλοί  βλέπουν  τη  δουλειά  σαν  καταναγκαστική
υπόθεση,  που  θα  την  απέφευγαν,  αν  δεν  ήταν  αυτή  που
καλύπτει τις οικονομικές τους ανάγκες.

Για να γίνει η δουλειά ισχυρός παράγοντας επιτυχίας, πρέπει να
ορίσεις ξεκάθαρα τι εννοείς με τον όρο "δουλειά". 

Αν  αισθάνεσαι  ότι  το  επάγγελμά  σου,  είναι  πηγή  πλήξης  ή
απογοήτευσης, αν υποφέρεις ή αγανακτείς από τις ευθύνες και
το τρέξιμο,  σκέψου πώς αλλιώς μπορείς να αξιοποιήσεις  την
πείρα και τις ικανότητές σου, σε μια δουλειά που να σου δίνει
περισσότερη ικανοποίηση. Έτσι θα αποφύγεις την αποτυχία, θα
βελτιώσεις την απόδοσή σου και θα αυξήσεις τις πιθανότητες
για επιτυχία. 

59



Σάββας Αλοίμονος

Και  υπό τις  προϋποθέσεις  αυτές,  όσο γρηγορότερα  αλλάξεις
δουλειά, τόσο το καλύτερο.

Ωστόσο, είναι καλύτερη η έξυπνη, όχι η σκληρή δουλειά.
Μη σκεφτείς ότι με τη φράση αυτή, εννοώ να σταματήσεις τη
χειρονακτική σου δουλειά και να καταπιαστείς με αεριτζίδικες ή
άλλες, υποτίθεται “έξυπνες δουλειές”. 
Έξυπνη,  είναι  οποιαδήποτε  καλά  οργανωμένη  δουλειά,  που
αξιοποιεί παραγωγικά το διαθέσιμο χρόνο, που περιορίζει το
άγχος, που γίνεται μεθοδικά και ευχάριστα. 
Να μερικά απλά πράγματα που κάνουν τη δουλειά έξυπνη και
παραγωγική:

1. Ο προγραμματισμός
Κάθε βράδυ, να προγραμματίζεις τις δουλειές της επόμενης.
Τι δεν τέλειωσε σήμερα; Ποιές από τις εκκρεμότητες έχουν
προτεραιότητα; Πόσο χρόνο θα χρειαστεί κάθε μια από τις
δουλειές ; 
Ακόμη  καλύτερα,  κάνε  ένα  πρόγραμμα  κάθε  Κυριακή
βράδυ, για όλες τις ημέρες της εβδομάδας.

2. Ευελιξία και προσαρμογή στα απροσδόκητα
Όλος ο προγραμματισμός  σου θα είναι  άχρηστος,  αν δεν
είσαι  όσο  πρέπει  ευέλικτος  στις  τρέχουσες  ανάγκες  της
ημέρας. 
Ακόμη  και  το  καλύτερο  πρόγραμμα  εργασιών  πρέπει  να
προσαρμόζεται,  ώστε να αντιμετωπίζεις απροσδόκητα και
επείγοντα ζητήματα που μπορεί να συμβούν. 
Σε  κάθε  τέτοια  περίπτωση,  να  σκέπτεσαι:  “Είναι  τόσο
σημαντικό αυτό που παρουσιάστηκε, ώστε να με βγάλει έξω
από  το  πρόγραμμά  μου  ή  είναι  ένα  ακόμη  από  τα
ασήμαντα, που βάλθηκαν να με καθυστερήσουν;”

60



Πώς να πετύχεις στη ζωή σου

3. Οι προτεραιότητες
Λέγεται ότι το 80% των επιτευγμάτων σου, προέρχεται από
το 20% των προσπαθειών σου και να πώς μπορείς να το
αξιοποιήσεις αυτό. 
Αξιολόγησε τη σπουδαιότητα των εργασιών σου και διάλεξε
τις 2 από τις  10,  που έχουν μεγαλύτερη σπουδαιότητα ή
μεγαλύτερο κέρδος ή άλλη μεγάλη αξία. 
Βάλε σε πρώτη προτεραιότητα αυτές τις δουλειές και δώσε
τους το μεγαλύτερο ενδιαφέρον. 
Ασχολήσου και με τις υπόλοιπες, στο χρόνο που απομένει.   

4. Η οργάνωση
Πριν ξεκινήσεις και την πιο μικρή δουλειά, χειρονακτική ή
πνευματική, αφιέρωσε λίγα λεπτά ή δευτερόλεπτα, για να
τη σκεφτείς και να την οργανώσεις. 

 Πού και πώς θα στήσεις το υλικό ή τα εργαλεία σου; 
 Με ποια σειρά -  τι  πρώτα,  τι  ύστερα –  θα γίνουν οι  επί

μέρους εργασίες; 
 Ποιός είναι ο πιο παραγωγικός, εύκολος, γρήγορος τρόπος

να προχωρήσεις; 
 Πώς  μπορείς  να  απλοποιήσεις  τις  ενέργειες,  ώστε  να

κερδίσεις χρόνο. 
Η  καλή  οργάνωση,  είναι  αυτό  που  κάνει  τη  δουλειά  πιο
παραγωγική και πιο έξυπνη.

5. Μοίρασε δουλειές σε άλλους
Από τα ισχυρότερα χαρακτηριστικά των επιτυχημένων, είναι
η  συνήθεια  και  η  ικανότητα,  να  μοιράζουν  δουλειές  σε
άλλους.  Στους  υπαλλήλους  και  στους  συνεργάτες  στο
περιβάλλον  της  επιχείρησης,  στα  παιδιά  ώστε  να
συμμετέχουν στις δουλειές του σπιτιού. Παντού. 
Μοιράζοντας  τη  δουλειά,  τελειώνεις  ταχύτερα  και  πιο

61



Σάββας Αλοίμονος

ξεκούραστα, μένει χρόνος να ασχοληθείς με περισσότερα.

6. Όρισε χρόνο έναρξης και τέλους
Κάθε δουλειά, κάθε σχέδιο, που δεν προβλέπει ημέρα και
ώρα,  έναρξης  και  τέλους,  δεν  πρόκειται  ούτε  να αρχίσει,
ούτε  να  ολοκληρωθεί  κανονικά.  Προσπάθησε  να  είσαι
συνεπής, στους χρόνους που έχεις προγραμματίσει.
Δώσε σημασία  στο ξεκίνημα μιας δουλειάς. Οργάνωσέ το.
Μοίρασε αρμοδιότητες. 
Μην επιδιώκεις το τέλειο, που είναι χρονοβόρο κι ανέφικτο,
αλλά το ποιοτικό. 

62



Πώς να πετύχεις στη ζωή σου

7. Πάρε το ή Προώθησέ το ή Πέταξέ το (τα 3 Π)
Μάθε να αποφασίζεις γρήγορα τι θα κάνεις, με καθένα από
τα  διάφορα  ζητήματα  που  σου  παρουσιάζονται  τις
εργάσιμες ώρες.  Ακόμη καλύτερα,  κάνε το  αυτό με  κάθε
ζήτημα που συμβαίνει στη ζωή σου. 
Είναι  ο  πιο  απλός  και  έξυπνος  τρόπος,  για  να  μην
εμπλέκεσαι  σε  χρονοβόρες,  άχρηστες,  προβληματικές,
αδιέξοδες ή άλλου είδους καταστάσεις, που καθυστερούν
και αποπροσανατολίζουν τη δουλειά και τις υποθέσεις της
ζωής σου. 
Πριν  βάλεις  κάτι  στο  συρτάρι  λοιπόν  ή  πριν  το
καταχωρήσεις στις εκκρεμότητές σου, αποφάσισε αν πρέπει
να το Πάρεις και να το χειριστείς εσύ ή να το Προωθήσεις
να το χειριστούν άλλοι ή να το Πετάξεις στα σκουπίδια. 
Αυτά τα 3Π είναι πολύ σημαντικά για τη δουλειά, αλλά και
για τη ζωή σου ακόμη.

8. Το τηλέφωνο και οι επισκέψεις
Σκέψου  πόσες  φορές  ένα  τηλεφώνημα  ή  μια  επίσκεψη,
κατέστρεψαν το ρυθμό δουλειάς και το πρόγραμμά σου και
θα καταλάβεις τι σημαίνουν αυτά για την παραγωγικότητά
σου.  Προγραμμάτισε  λοιπόν,  ποιες  ώρες  της  μέρας  σε
διευκολύνει  και  για  πόσην  ώρα  θα  ασχολείσαι,  με  τα
τηλεφωνήματα και με τις επισκέψεις. 
Μάθε και στους άλλους, ότι μπορούν να σε  επισκέπτονται
και  να σου τηλεφωνούν μόνον αυτές τις  ώρες.  Ας πούμε
γύρω στις 3 με 4 το απόγευμα, που είναι συνήθως μια καλή
ώρα για τις επιχειρήσεις.

9. Αυτοσυγκεντρώσου
Αφιέρωσε  λίγη  ώρα  κάθε  μέρα,  για  να  σκεφτείς

63



Σάββας Αλοίμονος

απερίσπαστα, αν όλα τα σημαντικά έγιναν ή γίνονται όπως
πρέπει. Για να το κάνεις, απομονώσου στη γωνιά σου στο
σπίτι ή στο γραφείο σου αν είσαι επαγγελματίας.
Αν κάποιος σε απασχολήσει αυτή την ώρα, απότρεψέ τον
ευγενικά λέγοντας κάτι σαν : “Συγνώμη, αλλά ασχολούμαι
αυτή τη στιγμή με κάτι σημαντικό και δεν μπορώ να σου
αφιερώσω την προσοχή μου”. 

10. Φτιάξε ένα σενάριο για το μέλλον
Οι επιλογές, οι δουλειές και οι κάθε είδους ενέργειες και
προσπάθειές σου, δεν είναι αποκομμένες από την αυριανή
μέρα  κι  από  το  μέλλον  σου.  Πρέπει  να  ξέρεις  κατά  πού
πηγαίνεις. 
Όταν  τα  όσα κάνεις  καθημερινά,  είναι  ενταγμένα σε  ένα
σχέδιο, σε μια στρατηγική και κατατείνουν σε κάποιο στόχο,
τα  αποτελέσματα  των  προσπαθειών  σου,  ενεργούν
σωρευτικά.  Αν  το  κάνεις  έτσι,  η  συνεχής,  η  επίπονη,  η
έξυπνη  εργασία,  θα  γίνει  το  μέσο  που  μπορεί  να  σε
οδηγήσει στην επιτυχία.

  Η σωστή καθοδήγηση 

Βρες το Μέντορά σου. 
Το έμπειρο άτομο, με τη θετική σκέψη, που θα σε καθοδηγεί, 

να αξιοποιείς σωστά τις εμπειρίες σου και να πετύχεις.

Ο  Μέντωρ  ήταν  κατά  τον  Όμηρο,  το  πρόσωπο  στο  οποίο
εμπιστεύτηκε  ο  Οδυσσέας  την  καθοδήγηση  του  γιού  του
Ορέστη, όταν έφυγε από την Ιθάκη για τον πόλεμο της Τροίας. 

64



Πώς να πετύχεις στη ζωή σου

Μέντορας καθενός μας, είναι το πρόσωπο που μοιράζεται τις
γνώσεις  και  τη  σοφία  του  μαζί  μας,  βοηθώντας  έτσι  να
ξεπερνάμε δυσκολίες και εμπόδια, να αξιοποιούμε τα προσόντα
μας και να δράττουμε τις ευκαιρίες, με στόχο την επιτυχία στη
ζωή. 

Χωρίς να το συνειδητοποιούμε, Μέντοράς μας μπορεί να είναι
κάποιος  από  τους  γονείς  ή  ένας  συγγενής,  κάποιος
οικογενειακός  φίλος  ή  ένας  καθηγητής,  ένας  ώριμος
συνάδελφος ή άλλο καλοπροαίρετο πρόσωπο. 
Κάθε  τόσο  εμφανίζονται  επίσης  στη  ζωή  μας  νέα,  άγνωστα
πρόσωπα, που με τις συμβουλές τους καθοδηγούν τα βήματά
μας για λίγο.
Μέντορές  μας  μπορεί  ακόμη  να  γίνονται,  χωρίς  αυτά  να  το
ξέρουν,  αλλά  και  χωρίς  εμείς  να  το  συνειδητοποιούμε,
πρόσωπα  που  θαυμάζουμε  και  που  αντιγράφουμε,  τους
τρόπους και τις συνήθειες τους, το ύφος και την εμφάνιση, τον
επαγγελματισμό ή το ήθος τους. 

Κι εσύ όπως όλοι μας, “αντιγράφεις” λίγο πολύ, πώς να μιλάς,
πώς  να  ντύνεσαι  και  να  συμπεριφέρεσαι  ή  πώς  να
αντιμετωπίζεις διάφορες καταστάσεις, παίρνοντας παράδειγμα
από ένα φίλο ή φίλη που εκτιμάς και που ενδόμυχα θες να τους
μοιάσεις ή ακόμη κι από πρόσωπα που θαυμάζεις, στο σινεμά ή
στην τηλεόραση. 

Μήπως  όμως  χρειάζεσαι  έναν  προσωπικό,  ένα  συστηματικό
καθοδηγητή, που θα σε συμβουλεύει στη σταδιοδρομία ή στις
δυσκολίες που αντιμετωπίζεις κάθε τόσο; 
Μάθε να αναγνωρίζεις ποιά είναι τα κατάλληλα πρόσωπα για
τον  ρόλο  αυτό,  ώστε  να  αποφύγεις  να  εμπλακείς  “με
καλοθελητές και  με παρέες”,  που μπορεί  να εκμεταλλευτούν

65



Σάββας Αλοίμονος

την  άγνοια  ή  την  αφέλειά  σου  και  να  σε  οδηγήσουν  σε
λανθασμένες αποφάσεις και καταστροφικές συνήθειες. 

Θα εντοπίσεις το υποψήφιο πρόσωπο - καθοδηγητή σου, στο
πρόσωπο εκείνο, που συγκεντρώνει τα εξής χαρακτηριστικά:
 Επιθυμεί και επιδιώκει με κάθε ευκαιρία, να μοιράζεται μαζί

σου, την πείρα, τη  σοφία, τις γνώσεις και τις δεξιότητες,
που έχει αποκτήσει στη ζωή.

 Νοιάζεται  για  σένα  και  για  την  πρόοδό  σου,  άδολα  και
ανυστερόβουλα. Αυτό το ενδιαφέρον εκφράζεται συχνά με
κουραστική επιμονή και  πάθος,  που όμως δεν πρέπει  να
παρεξηγείς ή να ενοχλείσαι.

 Αναγνωρίζεις ότι βλέπει τη ζωή από θετική οπτική γωνία, ότι
ξέρει  τι  κάνει,  ότι  οι  συμβουλές  του  είναι  σοφές  και  με
μεγάλη  πείρα,  ότι  σε  καθοδηγεί  σωστά  για  το  πώς  να
αξιοποιήσεις ευκαιρίες. 

 Είναι  κοντά  σου  στις  δυσκολίες  και  προσπαθεί  να  σε
καθοδηγήσει πώς να τις αντιμετωπίσεις. 

 Δεν  παραιτείται  ποτέ  από  σένα  και  δεν  επιτρέπει  να
παραιτηθείς ούτε κι εσύ.

 Σου λέει την αλήθεια, ακόμη κι αν σε ενοχλεί.
 Σε παρακινεί να πετύχεις περισσότερα από όσα νομίζεις πως

μπορείς. 
 Είναι πρόσωπο με ανοικτό μυαλό, με πολλά ενδιαφέροντα,

φιλομαθές  και  συζητήσιμο.  Ξέρει  να  εξηγεί,  ξέρει  και  να
ακούει,  να  διδάσκει  και  να  μαθαίνει.  Είναι  πρόθυμο  να
διαβάσει ένα βιβλίο που του υπέδειξες ή να συζητήσει με
υπομονή και ενδιαφέρον, τις δικές σου εμπειρίες.

 Περιμένει  το  καλύτερο  από  σένα.  Σε  συγχαίρει  όταν
εκπληρώνεις τις προσδοκίες του. Σε διορθώνει όταν δεν το

66



Πώς να πετύχεις στη ζωή σου

καταφέρνεις,  αλλά  με  τρόπο  ώστε  να  βελτιωθείς,  την
επόμενη φορά που θα προσπαθήσεις.

 Είναι  πρόσωπο που μπορεί  και  να χαίρει  εκτίμησης,  από
συναδέλφους  και ανθρώπους του επιπέδου του, (παρά το
γεγονός  ότι  μπορεί  να  είναι  παρεξηγήμενο  ή
συκοφαντημένο). Τα πρόσωπα με κύρος στον τομέα τους ή
στην εταιρεία τους, είναι συνήθως καλοί Μέντορες. 

Προσοχή  στους  “φελλούς”  με  το  περισπούδαστο  ύφος  και
στους “παραμυθάδες”, που τα καταφέρνουν πολύ καλά, στο να
παραπλανούν αδαείς και να παριστάνουν τους σπουδαίους. 
Προσοχή στους ακραίους κάθε κατηγορίας. Να αντιμετωπίζεις
με μεγάλη επιφύλαξη τα όσα υποστηρίζουν και που άμεσα ή
έμμεσα  σου  τα  προτείνουν,  όσο  εντυπωσιακά  ή  όσο
ενδιαφέροντα κι αν φαίνονται.

Η  συνεισφορά  ενός  Μέντορα  στη  ζωή  σου  μπορεί  να  είναι
σημαντική. 
Σκέψου… Χρειάζεται πείρα για να πετύχεις αξιόλογους στόχους,
κι  έχεις  δύο  τρόπους  να  την  αποκτήσεις.  Ο  ένας  είναι  να
αναλώνεσαι επί δεκαετίες, μέχρι να μάθεις από τα παθήματά
σου.  Ο  άλλος  είναι  να  αξιοποιήσεις  από  νεαρή  ηλικία,  τα
μαθήματα που προέρχονται από παθήματα άλλων.  

Αν επιλέξεις “να πάθεις για να μάθεις”, αυτό θα είναι σίγουρα
επίπονο, χρονοβόρο, αντιοικονομικό και ανασφαλές ως προς το
αποτέλεσμα.  Το  πιθανότερο  είναι  ότι  έτσι  θα  φτάσεις  σε
προχωρημένη ηλικία για να μάθεις όσα πρέπει, αλλά όταν πια
τα μάθεις, θα είναι αργά για να αξιοποιήσεις αυτή τη γνώση. 
Πριν φτάσεις λοιπόν να πεις “Στερνή μου γνώση να σε είχα πιο
νωρίς” γιατί δεν μαθαίνεις από τα παθήματα των άλλων;
Η εξέλιξη  και  ο  πολιτισμός  του  ανθρώπου,  βασίστηκαν  στην

67



Σάββας Αλοίμονος

ικανότητά  του,  να  αξιοποιεί  τις  γνώσεις  και  την  πείρα  των
“σοφών  γερόντων”  και  την  καταγραμμένη  πείρα  των
προηγούμενων γενεών. Η ικανότητα αυτή επέτρεψε στις φυλές
και  στα  έθνη,  να  τυποποιήσουν  και  να καθιερώσουν  τις  πιο
αποτελεσματικές  διαδικασίες,  για  την  παραγωγή  τροφής  και
άλλων αγαθών, την ένδυση, τη στέγαση, την εκπαίδευση, την
κοινωνική  ζωή  και  τη  σταδιοδρομία  και  τόσα  άλλα  και  να
κτίσουν επάνω σε αυτά, γενιά στη γενιά, τον πολιτισμό μας. 

Είναι ένδειξη ευφυΐας λοιπόν, να μπορείς να δέχεσαι έμπειρες
συμβουλές,  να  αφομοιώνεις  αντιγράφοντας  επιτυχημένες
συμπεριφορές και πρότυπα και να τα εφαρμόζεις όλα αυτά με
δημιουργικότητα, στις εκάστοτε καταστάσεις.
Αντίθετα είναι ανοησία αν επιδιώκεις σώνει και καλά να πάθεις
για να μάθεις. 
Βέβαια  δικαιολογείσαι  λέγοντας…  “Μα  εγώ  θέλω  να
διαμορφώσω τις δικές μου αντιλήψεις, μέσα από προσωπικές
μου εμπειρίες και όχι να αντιγράψω άλλους”. 
Αλλά αυτή είναι μια επιπόλαιη, βλακωδώς εγωιστική, μυωπική
και αδιέξοδη αντίληψη.
Μπορείς  να  κάνεις  κάτι  εξυπνότερο,  οικονομικότερο  και
απλούστερο και αποτελεσματικότερο.  Να μάθεις από άλλους
όσα χρειάζεσαι  και  να  ζεις  πια  τις  δικές  σου εμπειρίες,  από
καλύτερη, ωριμότερη, ισχυρότερη θέση.  

Οι νέοι απορρίπτουν την καθοδήγηση των μεγαλύτερων, από
φόβο  ότι  θα  θεωρηθούν  από  τις  παρέες  τους  αδύναμοι  και
ανεπαρκείς. Αλλά εξ αιτίας αυτής της νοοτροπίας, γίνονται στις
νεαρές ηλικίες  τα  μεγαλύτερα λάθη,  σε  ότι  αφορά επιλογές,
συμπεριφορές, πράξεις και αντιλήψεις.

Ερευνητές στο πανεπιστήμιο της Β. Καρολίνας των ΗΠΑ, έδειξαν

68



Πώς να πετύχεις στη ζωή σου

ότι… “Μεταξύ φοιτητών του ίδιου κοινωνικού και οικονομικού
επιπέδου και παρόμοιας ευφυΐας, όσοι είχαν καθοδήγηση από
έμπειρους ανθρώπους στο περιβάλλον τους, συμπεριφέρονταν
με  μεγαλύτερη  υπευθυνότητα  και  αυτοπεποίθηση,  έδειχναν
μεγαλύτερη  αυτονομία,  έβρισκαν  γρηγορότερα  δουλειές,
έκαναν καλύτερες επιλογές σταδιοδρομίας  κι  όλα αυτά τους
οδηγούσαν σε μια οικονομικά πιο αποδοτική και  προσωπικά
πιο ικανοποιητική καριέρα,  νωρίτερα από άλλους της ηλικίας
τους” 

Τελικά  μπορείς  κι  εσύ  να  αντιγράφεις  ανθρώπους  που
θαυμάζεις,  χωρίς  ποτέ  να  το  καταλάβουν.  Αξίζει  όμως  να
δημιουργήσεις  μια  στενότερη  σχέση,  με  ένα  πρόσωπο  -
καθοδηγητή που θα επιλέξεις. 

Ζήτησέ του το, αν χρειαστεί. 
Πες  ότι  εμπιστεύεσαι  την  κρίση  του  και  ότι  θα  ήθελες  τις
συμβουλές  του.  Ρώτησε  αν  έχει  το  χρόνο  να  απαντά  στους
προβληματισμούς σου. 
Να ξέρεις..., δεν θα σου το αρνηθεί ! 

69



Σάββας Αλοίμονος

Χαρακτηριστικά και 
συνήθειες των επιτυχημένων

  Χαρακτηριστικά και
  συνήθειες των επιτυχημένων

Όταν επιδιώκεις τη διάκριση σε τομείς με υψηλές απαιτήσεις
και την επιτυχία σε τομείς ιδιαίτερα ανταγωνιστικούς, όπως ο
επιχειρηματικός  και  ο  επαγγελματικός,  ας  μη  γελιόμαστε,
χρειάζεσαι σοβαρή προσπάθεια. Κι αυτό γιατί ο ανταγωνισμός
στις μέρες μας έχει γίνει σκληρός, γιατί η ευφυΐα είναι πια κοινό
γνώρισμα  πολλών,  ενώ  οι  γνώσεις,  οι  έμπειρες  μέθοδοι,  τα
προηγμένα συστήματα και τα βοηθήματα, σε όλους τους τομείς
και σε κάθε επίπεδο, είναι πια προσιτά σε όλους.  

Επιδιώκοντας  την  επιχειρηματική  επιτυχία,  έχεις  να
αντιμετωπίσεις μια σκληρά ανταγωνιστική παγκοσμιοποιημένη
αγορά, με ισχυρές, αδίστακτες επιχειρήσεις. Στην προσπάθεια
δε  για  επαγγελματική  επιτυχία  και  για  αναρρίχηση  σε  καλά
αμειβόμενες  θέσεις,  τόσο  μέσα  στις  επιχειρήσεις,  όσο  και
γενικότερα  στην  αγορά  εργασίας,  έχεις  να  ανταγωνιστείς

70



Πώς να πετύχεις στη ζωή σου

πολλούς, ικανούς, συχνά χαρισματικούς ανταγωνιστές. 

Ας  δούμε  μερικές  από  τις  συμπεριφορές  και  τις  συνήθειες,
όσων θα χρειαστεί να ανταγωνιστείς, ώστε να φροντίσεις κι εσύ
να βελτιωθείς ανάλογα. 

Οι  άνθρωποι  που  στοχεύουν  στην  επαγγελματική  και
επιχειρηματική επιτυχία :

 Έχουν ισχυρά “πιστεύω”. 
Είναι  αφοσιωμένοι και σταθερά προσανατολισμένοι στους
στόχους τους. Βλέπουν τον κόσμο από τη δική τους σκοπιά
κι  έχουν  κατασταλαγμένες απόψεις,  που  δύσκολα  τις
αλλάζουν. Επιμένουν στις επιλογές και στους στόχους τους,
με προσήλωση και πίστη.  Βρίσκουν πάντα τη δύναμη, να
ξεπερνούν αμφιβολίες και να εστιάζουν στις επιδιώξεις τους

 Έχουν καλή επαγγελματική κατάρτιση και όπου απαιτείται
κατάλληλη  μόρφωση,  σαν  αποτέλεσμα  καλού  χεδιασμού
της  σταδιοδρομίας,  φροντίζουν  δε  να  επιμορφώνονται
συνεχώς, στοιχεία που στην ανταγωνιστική εποχή μας, είναι
όλο και πιο σημαντικά παντού.

 Βελτιώνονται διαρκώς. 
Αναπτύσσουν συνεχώς τις δεξιότητες και τις ικανότητες που
απαιτούνται, αξιοποιώντας ακόμη και τον ελεύθερο χρόνο
τους,  προκειμένου  να  προσεγγίσουν  επαγγελματικούς
στόχους.  Αναπτύσσουν  συνήθειες  και  συμπεριφορές  που
αυξάνουν τις δυνατότητές τους..

 Καθορίζουν  ρεαλιστικά  υψηλούς  στόχους.  Αποτελεί
πρόκληση γι'  αυτούς,  να προωθούνται  συνεχώς  μπροστά,
προσπαθώντας να βρίσκονται στην κορυφή του παιχνιδιού. 

71



Σάββας Αλοίμονος

 Επιδιώκουν  να  δημιουργούν  σημαντικές  φιλίες  και
γνωριμίες, γνωρίζοντας ότι αποτελούν ισχυρό πλεονέκτημα
για την επιτυχία.  Γνωρίζουν πως για την προσέγγιση ενός
υψηλού στόχου, όπως μια καλή θέση σταδιοδρομίας, είναι
πιο σημαντικό “το ποιούς ξέρεις, από το πόσα ξέρεις”.

 Κατανοούν την αξία της έξυπνης εργασίας, σε αντιδιαστολή
με την τυφλή δουλειά. Έτσι κλέβουν χρόνο από το τρέξιμο
για διεκπεραίωση καθημερινών εργασιών ρουτίνας, για να
οργανώσουν  καλύτερα  τις  υποθέσεις  τους,  για  να
ιεραρχήσουν στόχους και να αναπτύξουν "άριστες λύσεις". 
Αυτές  οι  άριστες  λύσεις,  αποτέλεσμα  αυτοσυγκέντρωσης
και δημιουργικής σκέψης, είναι ένα από τα χαρακτηριστικά,
που κάνει τους επιτυχημένους να ξεχωρίζουν από το πλήθος
και να ανεβαίνουν τη σκάλα της επιτυχίας.

 Αξιοποιούν τη  δημιουργική  σκέψη, για  την  εξαγωγή
συμπερασμάτων και τη λήψη αποφάσεων. Γνωρίζουν πόσο
σπουδαίο  είναι,  να  σκέπτονται  για  σοβαρά  θέματα  με
καθαρό μυαλό. Ότι η ικανότητα για λήψη αποφάσεων είναι
αναγκαία και  πρέπει  να βελτιώνεται  συνειδητά,  όχι  μόνο
σαν μέρος των επαγγελματικών καθηκόντων, αλλά και για
θέματα που αφορούν στην προσωπική ζωή.

 Αναλαμβάνουν την ευθύνη των πράξεών τους. 
Δεν συνηθίζουν να δικαιολογούνται ή να ζητούν  συγνώμη,
αλλά ούτε και να κατηγορούν άλλους, όταν τα πράγματα
δεν εξελιχθούν ευνοϊκά. 
Αποδέχονται  ψύχραιμα  κάθε  αποτέλεσμα  και
αναλαμβάνουν  να  το  διαχειριστούν,  μαθαίνοντας  από  τα
λάθη τους. Η συμπεριφορά αυτή, δίνει την αίσθηση στους
γύρω , ότι ξέρουν να ελέγχουν τις καταστάσεις και ότι είναι

72



Πώς να πετύχεις στη ζωή σου

υπεύθυνοι και αξιόπιστοι.

 Δεν διστάζουν να θυσιάσουν την άνεσή τους. 
Ξέρουν ότι  οι  μεγάλες ευκαιρίες  υπάρχουν  στα  δύσκολα,
εκεί όπου οι πολλοί αποφεύγουν να εμπλακούν. Δέχονται
λοιπόν να ταξιδέψουν σε  άγνωστα νερά.  Το  αποδέχονται
σαν  πρόκληση  και  το  προτιμούν,  γνωρίζοντας  ότι  το  να
επαναπαύεσαι “στην άνεσή σου”, οδηγεί σε επαγγελματική
τελμάτωση.

 Δεν επηρεάζονται από αρνητικές επιρροές.
Καθώς στοχεύουν συνήθως ψηλά, είναι φυσικό να δέχονται
επιφυλακτικές  γνώμες  και  αρνητικές  κριτικές,  από
ανθρώπους που τους αποθαρρύνουν. Ξέρουν όμως πότε και
ως  ποιο  βαθμό  να  λάβουν  υπόψη  τους  παρόμοιες
συστάσεις  και  πότε  να  αδιαφορήσουν  και  να  τις
απομονώσουν.

 Είναι  το  ίδιο  ικανοί  στο  σχεδιασμό  όσο  και  στην
εφαρμογή.
Δεν ονειρεύονται απλά την επιτυχία. Δεν περιορίζονται σε
μεγάλα  λόγια.  Δεν  περιμένουν  τις  ευκαιρίες  να  τους
κτυπήσουν την πόρτα, ούτε το πεπρωμένο ή την τύχη, να
τους φέρει ό,τι επιθυμούν. 
Σχεδιάζουν προσεκτικά και  βάζουν σε ενέργεια τα σχέδιά
τους.  Ξεκινούν χωρίς  καθυστερήσεις  και  χωρίς  αναβολές,
ακόμη κι όταν οι συνθήκες είναι δύσκολες ή αντίξοες. Έτσι
είναι πάντα ένα βήμα μπροστά από όλους.

 Δεν αναβάλουν χωρίς πραγματικό λόγο.
Σκέψη, απόφαση, δράση, είναι ισόρροπες λειτουργίες στη
συμπεριφορά των επιτυχημένων. Δεν αναβάλλουν και δεν
καθυστερούν ποτέ  χωρίς  σοβαρό λόγο,  τις  ενέργειες  που

73



Σάββας Αλοίμονος

χρειάζονται για να προχωρήσει μια απόφασή τους ή για να
τελειώσει μια δουλειά που βρίσκεται σε εξέλιξη.

 Είναι καλά προσανατολισμένοι.
Ξεκαθαρίζουν στο μυαλό τους και ξέρουν κάθε στιγμή,  τι
θέλουν  να  πετύχουν.  Ξεχωρίζουν  τις  προτεραιότητες,
παίρνουν τις αποφάσεις τους και έχοντας κάθε φορά ένα
πράγμα  στο  μυαλό  τους,  δουλεύουν  πάνω  σε  αυτό  και
κάνουν  ότι  χρειάζεται  για  να  το  ολοκληρώσουν,  να
προχωρήσουν  στο  επόμενο  και  μετά  βήμα-βήμα,  να
συνεχίσουν μέχρι τον τελικό στόχο.

 Προτιμούν  να  προλαμβάνουν  καταστάσεις,  παρά  να
αντιδρούν στα γεγονότα.
Είναι  πάντα  έτοιμοι  και  προετοιμασμένοι,  να  χειριστούν
οποιεσδήποτε  εξελίξεις,  αναμενόμενες  ή  μη.  Ακόμη
καλύτερα,  σχεδιάζουν  και  δημιουργούν  τις  καταστάσεις,
πριν  βρεθούν  στη  θέση  να  αντιδρούν  σε  απρόσμενες
εξελίξεις. Αυτός είναι ο καλύτερος τρόπος να ελέγχουν και
να κατευθύνουν τα πράγματα. Έτσι διαμορφώνουν τη ζωή
τους, κατά πώς θέλουν οι ίδιοι.

 Εστιάζουν και επιμένουν στο στόχο τους
Εστιάζουν στο στόχο,  αντιμετωπίζουν όλα τα εμπόδια και
κάνουν  ό,τι  χρειάζεται,  για  να  τον  πραγματοποιήσουν.
Καταλαβαίνουν,  ότι  για τους  υψηλούς  και  μεγάλης  αξίας
στόχους, χρειάζεται να επενδύσει κανείς σημαντικό χρόνο
και προσπάθειες, πριν να δει οποιαδήποτε αποτελέσματα.
Γνωρίζουν τη σπουδαιότητα της υπομονής και την τέχνη της
επιμονής. Αντιμετωπίζουν υπομονετικά όλες τις προκλήσεις
και  τα  εμπόδια  που  ρίχνει  η  ζωή στο  δρόμο  τους.  Είναι
αρκετά  σοφοί,  ώστε  να  μην  παραδώσουν  τα  όπλα,  όταν

74



Πώς να πετύχεις στη ζωή σου

πρέπει να αντέξουν λίγο ακόμη. 

 Παίρνουν ρίσκα.
Δέχονται ότι προκειμένου να πετύχουν αυτό που θέλουν, ίσως
χρειαστεί να ρισκάρουν. Γνωρίζουν ότι υπάρχει το ενδεχόμενο
να αποτύχουν ρισκάροντας, κι αν συμβεί δεν το αντιμετωπίζουν
ως απώλεια,  αλλά μάλλον σαν ένα από τα  στοιχεία  που θα
διορθώσει την πορεία τους, ως το επιθυμητό αποτέλεσμα. 
Δεν  κρύβονται  και  δεν  αποφεύγουν  να  αντιμετωπίσουν
προκλήσεις. 
Ρισκάροντας διεκδικούν στο ακέραιο, τόσο τα δικαιώματα και
τα  προνόμια  που  επιφυλάσσουν  οι  εξελίξεις,  όσο  και
ενδεχόμενες αρνητικές συνέπειες.

Όσο κι αν ίσως φαίνεται παράξενο, πολλά από τα χαρίσματα
που  προαναφέρθηκαν  και  που  ίσως  σε  τρομάζουν  όταν  τα
διαβάζεις,  έτσι…  τεχνοκρατικά  διατυπωμένα,  τα  διαθέτεις  κι
εσύ. 
Αν δεν χρειάστηκε να τα χρησιμοποιήσεις ως τώρα, να ξέρεις
βρίσκονται  σε  υπολανθάνουσα  κατάσταση,  περιμένοντας  να
ενεργοποιηθούν, όποτε χρειαστεί.

Θα συμφωνήσεις ότι δεν πρόκειται για εξωπραγματικά υπερ-
προσόντα,  αλλά  για  προσιτές  συμπεριφορές,  που  καθένας
μπορεί να τις καθιερώσει σαν “καλές συνήθειες” στη ζωή του.
Αρκεί να τις συνειδητοποιήσει. 

Με  τον  καιρό  οι  συνήθειες  αυτές,  ενσωματώνονται  στην
προσωπικότητα  και  την  ενδυναμώνουν,  ώστε  κάποια  στιγμή,
χωρίς να το καταλάβεις πώς, θα σε κατευθύνουν σε μια ζωή με
επιτυχίες.

75



Σάββας Αλοίμονος

  Η δημιουργική   σκέψη
  ως παράγοντας επιτυχίας

Δημιουργικότητα είναι η διαδικασία της σκέψης, που παράγει
πρωτότυπες ιδέες και νέα χρήσιμα πράγματα. 

Η  δημιουργική  σκέψη  χαρακτηρίζει  κατά  κανόνα  τους
επιτυχημένους. 
Ανώτερο  επιχειρησιακό  στέλεχος,  χώρισε  τους  εργαζόμενους
ανά  τον  κόσμο  σε  δύο  κατηγορίες.  Σε  αυτούς  που  απλά
διεκπεραιώνουν  την  εργασία  τους  και  σε  αυτούς  που
σκέπτονται δημιουργικά.
Οι πρώτοι πληρώνονται για το χρόνο που διαθέτουν, ώστε να
φέρουν  σε  πέρας  συγκεκριμένες  εντολές  και  συγκεκριμένο
έργο. Δεν αμφισβητούν αυτό που κάνουν, δεν αναρωτιούνται
γιατί το κάνουν ή πώς το σύστημα θα μπορούσε να βελτιωθεί. 
Ανάμεσά τους πολλοί αισθάνονται πως ο χρόνος που ξοδεύουν
για να σκεφθούν δημιουργικά, είναι χαμένος χρόνος. 
Θεωρούν ότι είναι προτιμότερο να παράγουν κάτι χειροπιαστό
αντί να αναλώνονται σε προβληματισμούς, μια αντίληψη που
βρίσκει βέβαια κι αυτή το ρόλο της, στις επιχειρήσεις και στις
κοινωνίες. 
Κατά  κανόνα  όμως  δεν  μπορούν  να  ελπίζουν  ότι  με  τέτοιες
συλλογιστικές,  είναι  δυνατό  να  αναλάβουν  ποτέ  σημαντικές
ευθύνες ή ότι θα έχουν σημαντική επαγγελματική πρόοδο.

Με  αντίθετη  νοοτροπία,  λειτουργούν  αυτοί  που  σκέπτονται
δημιουργικά. 
Αμφισβητούν συστηματικά κάθε παλιό σύστημα με το  οποίο
γίνεται κάτι. Νιώθουν ότι πρέπει να υπάρχει καλύτερος τρόπος
και  τον  αναζητούν,  άλλοτε  για  να  αυξήσουν  τις  πωλήσεις,
άλλοτε  για  να  ελαττώσουν  το  κόστος  της  παραγωγής  ή  της

76



Πώς να πετύχεις στη ζωή σου

λειτουργίας,  άλλοτε  για  να  δημιουργήσουν  καινούργια
προϊόντα  ή  για  να  βρουν  τρόπους  να  χρηματοδοτήσουν  τις
δραστηριότητες της επιχείρησης. 
Κι έχουν πάντα να προτείνουν μια νέα θεώρηση για κάθε τι. Δεν
διστάζουν μάλιστα να προτείνουν συχνά ανορθόδοξες ιδέες και
λύσεις, αν κρίνουν ότι είναι αποτελεσματικές.

Ένα δημιουργικό άτομο,  είναι κατά κανόνα άτομο με μεγάλη
περιέργεια  για  όλα  και  αισθάνεται  άνετα  να  αντιμετωπίζει
προκλήσεις. Είναι άτομο με ισχυρή φαντασία κι αισιοδοξία, δεν
αποφεύγει  τα  προβλήματα  και  δεν  εγκαταλείπει  εύκολα ένα
πρόβλημα, αν δεν βρει οπωσδήποτε μια λύση. 

Δημιουργικές δυνατότητες έχουμε λίγο πολύ όλοι. 
Δεν είναι ταλέντο, είναι δεξιότητα που μπορεί να βελτιωθεί. 
Καθένας μπορεί να λειτουργήσει δημιουργικά, με μεγαλύτερη ή
μικρότερη επιτυχία, ακολουθώντας είτε δικές του δημιουργικές
πνευματικές διεργασίες, είτε διάφορες μεθόδους, ανάλογα με
την περίσταση. 

Υπάρχουν  δημιουργικές  μέθοδοι  που  αποσκοπούν  στην
επίλυση προβλημάτων, κι άλλες κατάλληλες για την αναζήτηση
καινοτόμων ιδεών και νέων ειδών, μέθοδοι για ατομική ή για
ομαδική  δημιουργικότητα  και  άλλες  για  καταιγισμό  ιδεών,
(brainstorming), κλπ. 
Δεν  είναι  του  παρόντος  να  παρουσιαστούν  οι  διαδικασίες
αυτές,  αλλά  αξίζει  τον  κόπο  να  ασχοληθείς,  με  αναζήτηση
άρθρων  στο  Ιντερνετ  και  κατάλληλων  βιβλίων,  καθώς
διευρύνουν τους ορίζοντες και τις προοπτικές σου, με πολλούς
τρόπους. 
Να μερικά παραδείγματα:

A. Διαδικασίες και τρόποι δημιουργικής σκέψης, με στόχο την

77



Σάββας Αλοίμονος

αναζήτηση νέων ειδών, μπορεί να είναι:

 Η εξελικτική διαδικασία: 
Βασίζεται  στην  αρχή  ότι,
κάθε  πρόβλημα  που  έχει
ήδη λυθεί, μπορεί να έχει
μια  καλύτερη  ή  μια  πιο
σύγχρονη λύση. 

 Η συνθετική διαδικασία: 
Όπου  δύο  ή
περισσότερες  ιδέες,
συνδυάζονται  σε  μια
Τρίτη, νέα ιδέα.

 Η επαναστατική διαδικασία:
Όταν  από  διάφορες,  συχνά
άσχετες ιδέες, προκύπτει μια
εντελώς  νέα,  διαφορετική,
επαναστατική ιδέα.

 Η διαδικασία επανεξέτασης :
Όταν εξετάζεις με νέα ματιά,
κάτι που ήδη υπάρχει, ώστε
έστι  να  δημιουργήσεις  μια
διαφορετική εκδοχή του.

B. Σε  μια  διαδικασία  δημιουργικής  σκέψης,   με  στόχο  την
επίλυση  ζητημάτων,  μπορείς  να  ακολουθήσεις  τα  εξής
βήματα:  

78



Πώς να πετύχεις στη ζωή σου

1. Προσδιόρισε  το  ζήτημά  σου  γράφοντάς  το  στην  αρχή
επιγραμματικά και στη συνέχεια αναλυτικά στο χαρτί. 

2. Συγκέντρωσε λεπτομερή στοιχεία, για καθένα από τα μέρη
του.

3. Γράψε  στο  χαρτί  όλες  τις  πιθανές  λύσεις,  ακόμη  και  τις
παράλογες.

4. Ξέχασε ό,τι  σχετικό έχεις γράψει ως τώρα και  κοίταξε τα
πράγματα  από  διαφορετική  οπτική  γωνία.  Πρότεινε
περισσότερες λύσεις.

5. Δώσε στον εαυτό σου χρόνο μερικών ωρών ή ημερών, κατά
περίπτωση,  για  να  επεξεργαστεί  το  ζήτημα  που  σε
απασχολεί, ώστε να "ωριμάσει" μέσα σου.

6. Αναζήτησε  ανάμεσα  στις  λύσεις,  όσες  έχουν  καλές
προοπτικές. Ανάλυσέ τες, ψάξε τις, κοστολόγησέ τες.

7. Πριν αποφασίσεις, συζήτησε τις σκέψεις σου με ανθρώπους
που  εκτιμάς  τις  γνώσεις,  την  κρίση,  την  πείρα  τους.
Εξηγώντας  τη  συλλογιστική  σου,  τη  βάζεις  αυτόματα  σε
δοκιμασία. Θα δεις έτσι και μόνος/η, ότι ίσως ορισμένα από
αυτά που σκέφθηκες αρχικά, δεν στέκουν.

8. Διαμόρφωσε την νέα ιδέα σου αναλυτικά και τεκμηρίωσέ
την με τεχνικά, οικονομικά και άλλα λειτουργικά στοιχεία.

Όταν  αναζητάς  νέες  ιδέες  και  λύσεις,  να  θυμάσαι  και  ότι  η
δημιουργική σκέψη, δεν συμβιβάζεται και τόσο με την κριτική
σκέψη.  Δεν  βασίζεται  τόσο  στη  λογική,  αλλά  κυρίως  στην
έμπνευσή σου. 
Και  μην  παραγνωρίζεις  την  αξία  της  έμπνευσης,  που  είναι
αποτέλεσμα υψηλής διεργασίας, μεγάλου όγκου στοιχείων, που
συντελείται στο υποσυνείδητο. 

79



Σάββας Αλοίμονος

  Οι αποφάσεις

Μια απόφαση μπορεί να έχει επιτυχία ή αποτυχία, 
αν όμως δεν μπορείς να αποφασίσεις, έχεις ήδη αποτύχει.

Η ικανότητα να παίρνουν δύσκολες αποφάσεις, είναι από τα πιο
κοινά χαρακτηριστικά των επιτυχημένων.

Σκέψου τι σημαίνει να μπορείς να αποφασίζεις... 
Κυριολεκτικά κάθε βήμα σου,  κάθε αλλαγή κατεύθυνσης και
οποιαδήποτε επιλογή σου, στη δουλειά, στη σταδιοδρομία, στη
ζωή σου, έρχεται μετά από μια μικρή ή μεγάλη απόφαση. 

Πολλές είναι  υποσυνείδητες  και  λαμβάνονται  είτε  αυτόματα,
είτε  με  συναισθηματικά  κριτήρια.  Άλλες  χρειάζονται  λογικές
διεργασίες,  περίσκεψη, γνώσεις, πείρα, μεθοδολογία. 

Υπάρχουν  άτολμες  αποφάσεις,  που  λαμβάνονται  "εκ  του
ασφαλούς", καθώς δεν θίγουν κακώς κείμενα, δεν θέτουν σε
κίνδυνο τίποτε,  δεν  προσφέρουν  τίποτε  καινούριο,  αλλά δεν
αλλάζουν  και  τίποτε.  Ακολουθούν  την  πεπατημένη,  δεν
βασίζονται  σε  διερεύνηση  νέων  ιδεών  και  πραγματικών
σύγχρονων δεδομένων, αλλά σε ξεπερασμένες αντιλήψεις και
στην  πείρα  που  αποκτήθηκε  στο  παρελθόν.  Γι  αυτό  και
περιορίζονται εκεί, στο παρελθόν.
Το πρόβλημα με αυτές είναι ότι, τείνουν να δημιουργήσουν τα
ίδια παλιά προβλήματα, δεν λύνουν ικανοποιητικά τα νεώτερα
και ποτέ δεν καινοτομούν, γιατί “όταν επαναλαμβάνεις τις ίδιες
γνωστές  συλλογιστικές  και  τις  ίδιες  πρακτικές,  έχεις  τα  ίδια
γνωστά αποτελέσματα”. 

Ωστόσο στις κοινωνίες μας, όπου η τεχνολογία, οι συνθήκες της

80



Πώς να πετύχεις στη ζωή σου

αγοράς,  οι  νοοτροπίες,  αλλάζουν  καθημερινά,  οι  άτολμες
αποφάσεις που μόνο το χθες θα μπορούσαν να εξυπηρετήσουν,
είναι  κακές  αποφάσεις.  Δεν  φέρνουν καμιά προσαρμογή και
καμιά βελτίωση.

Φθάνοντας σε θέσεις ευθύνης οπουδήποτε ή διευθύνοντας τη
δική σου δουλειά, ακόμη όμως και στην προσωπική σου ζωή,
θα χρειαστεί να πάρεις συχνά δύσκολες, τολμηρές αποφάσεις,
από τις οποίες θα εξαρτηθεί άλλοτε η παραγωγικότητα όσων
εκτελούν εντολές σου ή όλη η επιχείρηση, η σταδιοδρομία ή και
η ζωή σου ακόμη. 

Για να πάρεις μια τολμηρή, μια σημαντική απόφαση, πρέπει να
είσαι  έτοιμος  να  αναλάβεις  την  ευθύνη,  για  την
αποτελεσματικότητα  και  για  τις  συνέπειές  της.  Και  δεν  είναι
όλες οι αποφάσεις καλές και σωστές. 
Όμως, ακόμη και μια κακή απόφαση, είναι προτιμότερη από την
αναποφασιστικότητα.

Δεν  είναι  πάντα  εύκολο  για  πολλούς  να  αποφασίσουν.  Το
αναβάλλουν διαρκώς, προφασιζόμενοι ότι χρειάζονται όλο και
περισσότερα  στοιχεία  ή  ζητώντας  από  άλλους,  να  τους
προτείνουν τι να κάνουν. Άλλοι πάλι καταφεύγουν στο “κορώνα
γράμματα”, για να προχωρήσουν σε μια ενέργεια.
Αλλά δυστοκίες σαν αυτές δεν οδηγούν πουθενά.  Στις  μέρες
μας η ικανότητα να παίρνεις γρήγορες,  τολμηρές και  σωστές
αποφάσεις,  είναι  απαραίτητο  προσόν  για  να  πετύχεις,  είτε
πρόκειται  να  εργαστείς  σαν  υπάλληλος,  είτε  να  γίνεις
επαγγελματίας ή επιχειρηματίας. 
Οι επιχειρήσεις χρειάζονται ανθρώπους που μπορούν, όχι μόνο
να διαχειρίζονται και να αξιοποιούν μεγάλο όγκο κάθε είδους
πληροφοριών,  από  διάφορες  πηγές,  αλλά να κρίνουν  και  να

81



Σάββας Αλοίμονος

παίρνουν τολμηρές αποφάσεις. 
Κι όσες περισσότερες είναι οι πληροφορίες, τόσο δυσκολότερες
γίνονται οι αποφάσεις.

Η ικανότητα να παίρνεις αποφάσεις
Αν αναρωτιέσαι για τις ικανότητές σου στη λήψη αποφάσεων,
μπορείς να τις εκτιμήσεις μόνος/η αξιολογώντας τη μέχρι τώρα
ζωή σου και την καριέρα σου.
Είσαι ευχαριστημένος/η από τον εαυτό σου; Πήρες όταν έπρεπε
αποφάσεις ή μήπως είσαι αναποφάσιστος/η; Παίρνεις σωστές
και γρήγορες αποφάσεις ή δεν τα πας καλά σ' αυτό το θέμα;

Ο προβληματισμός και  μόνος είναι θετικό βήμα, άλλωστε σε
όποιο επίπεδο κι αν βρίσκεσαι μπορείς να βελτιωθείς με τον
καιρό. Αρκεί να μην παίζεις ποτέ “κορώνα γράμματα” και να
είναι όλες οι αποφάσεις σου "συνειδητές" και με τον καιρό θα
καλυτερεύουν τόσο η κρίση, όσο και η αποφασιστικότητά σου.

Λάβε επίσης υπόψη σου ότι:
 Ο καλύτερος τρόπος να προσεγγίσεις μιαν απόφαση είναι

“ήρεμα, προσεκτικά και γρήγορα”.
  Ιδιαίτερα  σε  αποφάσεις  ζωτικής  σημασίας,  σιγουρέψου

προηγουμένως  ότι  έχεις  κατανοήσει  πλήρως  το  θέμα.
Εξέταζε  πάντα  τόσο  τα  πλεονεκτήματα,  όσο  και  τα
μειονεκτήματα, πριν αποφασίσεις.

 Όταν  προσεγγίζεις  ένα  πρόβλημα,  απόβαλε  τις
προκαταλήψεις,  συγκέντρωσε  και  μελέτησε  μόνο
πραγματικά στοιχεία που αφορούν στην υπόθεση, πάρε την
απόφαση που σου φαίνεται πιο σωστή και μείνε σταθερός
σε  αυτήν.  Μπορείς  βέβαια  να  κάνεις  προσαρμογές  στην
εφαρμογή της, αν υπάρξει ανάγκη.

 Ποτέ μην παίρνεις επαγγελματικές αποφάσεις, βασισμένες

82



Πώς να πετύχεις στη ζωή σου

στο συναίσθημα.
 Οι αποφάσεις σου να είναι πάντα προσανατολισμένες στην

ουσία  κι  όχι  στο  να  δημιουργήσεις  εντυπώσεις  ή  να
αποδείξεις κάτι.

 Ζήτησε  τις  απόψεις  άλλων,  των  οποίων  τη  γνώμη
εμπιστεύεσαι,  δίνοντας  μεγαλύτερη  προσοχή  στις
αντιρρήσεις, παρά στις σύμφωνες γνώμες. 

 Προχώρησε αποφασιστικά στην εφαρμογή κάθε απόφασης.

  Η μνήμη

Θα έχεις ίσως παρατηρήσει, ότι πολλοί επιτυχημένοι άνθρωποι,
έχουν μνήμη ελέφαντα.  Θυμούνται  απίστευτες  λεπτομέρειες,
ονόματα και ημερομηνίες, από διάφορα γεγονότα. 
Είναι σύμπτωση, είναι ταλέντο, είναι δείγμα ευφυΐας;

Αντίθετα σε σένα συμβαίνει κάτι εξοργιστικό. Ξεχνάς το όνομα
του  ανθρώπου  που  μόλις  σου  σύστησαν,  ενώ  άλλοτε  πάλι
ξεχνάς  κάτι  σημαντικό,  όπως  ένα  κρίσιμο  ραντεβού  ή  την
ημερομηνία  παράδοσης,  μιας  δουλειάς  που  σου  είχαν
αναθέσει.

Αν αυτό σε παρηγορεί, αυτά δεν συμβαίνουν μόνο σε εσένα.
Όλοι ξεχνάμε και όχι μόνο ονόματα ή ραντεβού. Ξεχνάμε περί
το  80%  του  συνόλου  των  πληροφοριών  που  δεχόμαστε,
καθημερινά αλλά και κατά τη διάρκεια της ζωής μας. 
Να γιατί, οτιδήποτε κάνεις για να βελτιώσεις τη μνήμη σου είναι
θετικό.  Και  ευτυχώς,  υπάρχουν  τρόποι  και  συνήθειες,  που
βοηθούν στη βελτίωσή της.

Αν για παράδειγμα δεν θυμάσαι τα ονόματα αυτών που σου

83



Σάββας Αλοίμονος

συστήνουν,  κάνοντας  δύσκολο  λίγο  αργότερα  να  τους
απευθύνεις το λόγο, υπάρχει τρόπος να το βελτιώσεις. 
Είναι να προσέχεις ώστε, όταν σου συστήνουν κάποιο άτομο, να
το κοιτάς κατ' ευθεία στο πρόσωπο και να επαναλαμβάνεις το
όνομά  του.  Η  ιδιαίτερη  αυτή  προσοχή  που  δίνεις  κατά  τη
γνωριμία,  εντυπώνει  καλύτερα  στη  μνήμη  σου  το  όνομα.
Ταυτόχρονα κάνει  κι  εκείνον να σε προσέξει  καλύτερα με τη
σειρά του και να σε θυμάται.
Περιόρισε  επίσης  το  άγχος  που  σου  δημιουργεί  κάθε  νέα
γνωριμία.  Είναι  ένδειξη  ανασφάλειας,  αν  αγωνιάς  ποιες
εντυπώσεις  δημιουργείς.  Να  είσαι  ήρεμος/η  και  με
αυτοπεποίθηση. 

Αν  ξεχνά  δουλειές  και  υποχρεώσεις,  κράτα  ημερήσιες
σημειώσεις.  Αυτός  είναι  ο  απλούστερος  αλλά  πιθανόν  ο
καλύτερος τρόπος, για να θυμάσαι όσα έχεις να κάνεις. 
Σημειώσεις  μπορείς  να  κρατάς  και  για  όσα  αφορούν  στα
μελλοντικά σου σχέδια και για να προωθήσεις την καριέρα σου,
όπως  τα  βιβλία  που  θέλεις  να  διαβάσεις,  νέες  ιδέες,  νέες
τεχνικές  που  αξίζει  να  εφαρμόσεις,  συναντήσεις,  συσκέψεις,
σεμινάρια για να παρακολουθήσεις, οικονομικές και κοινωνικές
υποχρεώσεις, πρακτικά κάθε τι που μπορεί να σ' ενδιαφέρει. 
Κάνε τις σημειώσεις τρόπο ζωής.

Τα  κινητά  τηλέφωνα,  με  τα  πολυδύναμα  ηλεκτρονικά
σημειωματάρια,  με  το  ημερολόγιο  και  τη  διαχείριση  των
υποχρεώσεών σου, είναι πραγματική επέκταση της μνήμης σου
και ιδανικός τρόπος για να είσαι σε όλα ενήμερος και συνεπής.
Η συνήθεια να κουβαλάς πάντα μαζί σου ένα απ' αυτά και να το
χρησιμοποιείς,  είναι  αναπόσπαστο  συμπλήρωμα  των
ικανοτήτων και των επαγγελματικών προσόντων σου.

84



Πώς να πετύχεις στη ζωή σου

  Η νοημοσύνη  της επιτυχίας

Η επιτυχία δεν προϋποθέτει υψηλή νοημοσύνη, αλλά
ούτε η υψηλή νοημοσύνη, συνεπάγεται επιτυχία

Πολλοί  επιτυχημένοι  δείχνουν  σημάδια  υψηλότερης  από  το
μέσο όρο νοημοσύνης. Πρέπει λοιπόν να είναι κανείς ιδιαίτερα
ευφυής για να πετύχει; 
Σύμφωνα με τον R. Sternberg (Triarchic theory of intelligence), η
επιτυχία  δεν  προϋποθέτει  υψηλή  νοημοσύνη  και  η  υψηλή
νοημοσύνη δεν συνεπάγεται  επιτυχία.  Πώς όμως συνδέονται
αυτά τα δύο στοιχεία;

Αυτό  που  αναγνωρίζουμε  ως  ευφυΐα   στους  επιτυχημένους,
είναι  ουσιαστικά  μια  μεθοδολογία στην  επίλυση ζητημάτων,
την  οποία  αναπτύσσουν  συνειδητά  και  που  συντελεί  στο  να
είναι αποτελεσματικοί σε ό,τι προσπαθούν.
Αναπτύσσουν δηλαδή τη λεγόμενη “Νοημοσύνη της Επιτυχίας”,
η οποία περιλαμβάνει τρεις λογικές διεργασίες, ενοποιημένες σε
ένα συγκροτημένο τρόπο σκέψης και δράσης : 

1. Την ανάλυση. 
2. Τη δημιουργικότητα. 
3. Την πρακτική εφαρμογή με δράση.

Αυτές  οι  διεργασίες,  αυτή  η  μεθοδολογία,  μπορεί  να
εφαρμοστεί συνειδητά από όλους, ανεξάρτητα από το βαθμό
ευφυΐας. 
Ας τη δούμε αναλυτικότερα…

1. Η ανάλυση
Είναι η διαδικασία με την οποία οργανώνονται τα στοιχεία κάθε
ζητήματος,  με  τρόπο  ώστε  να  ληφθούν  αποφάσεις  για  τη

85



Σάββας Αλοίμονος

διεκπεραίωσή του. Δηλαδή περιλαμβάνει… 
 Την συνειδητοποίηση και την αναγνώριση ενός ζητήματος.
 Τον ακριβή προσδιορισμό και την περιγραφή του.
 Την αξιολόγησή του.
 Την ανάπτυξη σχεδίου (στρατηγικής) για την επίλυσή του.
 Τη  δημιουργία  “σεναρίου”  πιθανότερης  εξέλιξης,  με  τις

διαθέσιμες πληροφορίες.
 Την αναζήτηση και τη διαχείριση πόρων, για την επίλυσή

του.

2. Η δημιουργικότητα
Είναι  η  ικανότητα,  να  προχωρά  κανείς  πέρα  από  τα
αντικειμενικά  δεδομένα  και  να  συλλαμβάνει  νέες
πρωτοποριακές ιδέες. 
Αναπτύσσεται με τη διατύπωση κατάλληλων ερωτημάτων και
προβληματισμού,  από  τα  οποία  θα  προέλθουν  καινοτόμες
ιδέες, για τη διευθέτησή του ζητήματος που εξετάζεται.

3. Η πρακτική εφαρμογή με δράση
Είναι οι νοητικές λειτουργίες, με τις οποίες μετατρέπει κανείς,
τη  θεωρία  σε  πράξη,  τις  αφηρημένες  έννοιες  σε  πρακτικά
ζητήματα, τις σκέψεις και τις αποφάσεις, σε δράση. 
Δίνει στο άτομο τη δυνατότητα, να αναγνωρίζει ποιές από τις
ιδέες του έχουν πρακτική εφαρμογή, να τις  βάζει σε εφαρμογή,
να τις εξηγεί στους άλλους, να τους πείθει για την αξία τους.

Το να διαθέτει κανείς σε ικανοποιητικό βαθμό τη “νοημοσύνη
της  επιτυχίας”,  ώστε  αφενός  μεν  να  συνειδητοποιεί  και  να
κατανοεί σε βάθος τα ζητήματα που προκύπτουν, αφετέρου δε
να βρίσκει εφαρμόσιμες δημιουργικές λύσεις γι αυτά και τέλος
να  τις  βάζει  σε  εφαρμογή  αναλαμβάνοντας  δράση,  είναι
ισχυρότατο  πλεονέκτημα  για  την  επιτυχία  σε  οποιοδήποτε

86



Πώς να πετύχεις στη ζωή σου

πεδίο.

Και  είναι  πολύ  σημαντικό,  ότι  τα  πλεονεκτήματα  αυτά  δεν
αποτελούν στοιχεία ενός έμφυτου ταλέντου, αλλά συνειδητές
διεργασίες και μέθοδο, που καθένας μπορεί να αναπτύξει και
να εφαρμόζει, στη σταδιοδρομία και στη ζωή του.

  Η σκέψη και η δράση

Τα περισσότερα προβλήματα δημιουργούνται...
είτε γιατί ενεργούμε χωρίς να σκεπτόμαστε, 

είτε γιατί σκεπτόμαστε πολύ, αλλά δεν ενεργούμε.

Έχουν γραφτεί πολλά για τη δύναμη της θετικής σκέψης, αλλά
πολύ λίγα για τη δύναμη της δράσης.

“Σκέψου  θετικά,  άλλαξε  νοοτροπία  και  θα  γίνει  η  ζωή  σου
καλύτερη.” “Οραματίσου τον εαυτό σου επιτυχημένο ή πλούσιο
και θα γίνεις.” κ.ο.κ. 
Κανείς δεν αμφισβητεί, ότι αυτές οι παραινέσεις επηρεάζουν τη
σταδιοδρομία  και  δημιουργούν  προδιάθεση  για  προκοπή  κι
επιτυχία, αλλά τίποτε δεν γίνεται από μόνο του και η μεγάλη
αλήθεια είναι, πως αποτέλεσμα έρχεται μόνο με τη δράση. 

Πολλοί, ξοδεύουν όλο το χρόνο τους σκεπτόμενοι και αφήνουν
ελάχιστα περιθώρια, για πραγματική δράση.
Είναι όμως τελικά η δράση, το κύριο συστατικό της επιτυχίας ή
ποιός  μπορεί  να  είναι  ο  κατάλληλος  συνδυασμός,  για  να
προκόψει κανείς στη ζωή του;
Ο  R.Jonson στο  βιβλίο  του  The  Achievers  αναφέρει  την
ακόλουθη  ιστορία,  από  το  2ο  παγκόσμιο  πόλεμο,  που

87



Σάββας Αλοίμονος

προσφέρει χρήσιμα συμπεράσματα.

Στο  τέλος  του  πολέμου,  οι  σύμμαχοι  βρήκαν  τα  αρχεία
αξιολόγησης όλων των αξιωματικών του Γερμανικού στρατού.
Περιείχαν  λεπτομερώς  τις  μάχες  όπου  έλαβαν  μέρος,  το
χαρακτήρα,  τις  συμπεριφορές  και  το  έργο  τους.  Καθένας
χαρακτηρίζονταν με δύο στοιχεία. 

1. Έξυπνος ή Ανόητος και 
2. Εργατικός ή Τεμπέλης. 

Από την επεξεργασία των στοιχείων, βγήκε το συμπέρασμα ότι:
 Οι Έξυπνοι και Εργατικοί, ήταν καλοί πολεμιστές στο πεδίο

της μάχης, ενώ οι Ανόητοι και Τεμπέληδες, ήταν κακοί.
 Οι  Ανόητοι  και  Εργατικοί,  αποδείχτηκαν  καταστροφικοί.

Είχαν  ελάχιστη  συναίσθηση  του  τι  έκαναν,  παρότι
εργάζονταν συνεχώς για να το κάνουν.

 Ας μη συζητάμε για όσους ήταν Ανόητοι και Τεμπέληδες.
 Οι Έξυπνοι και Τεμπέληδες, ήταν η πιο πετυχημένη ομάδα.

Αυτοί ήταν οι οργανωτές και οι νεωτεριστές, τα πραγματικά
μυαλά  του  στρατού.  Αυτοί  ήταν  που  έφτιαξαν  τους
πυραύλους, που έφεραν νίκες. Βρήκαν τρόπους να κάνουν
τη Γερμανία σχεδόν αήττητη. Αναζητούσαν ως τις τελευταίες
δραματικές  ημέρες  του  πολέμου,  τρόπους  για  να
διασώσουν τη χώρα τους.

Τα διδάγματα αυτής της ιστορίας,  δεν είναι βέβαια να γίνεις
τεμπέλης,  παριστάνοντας  τον  έξυπνο,  ούτε  να  το  ρίξεις  στη
σκέψη, απορρίπτοντας τη δράση. 
Ας προσδιορίσουμε ποιά είναι:
1. Ούτε η εξυπνάδα, ούτε η φανατική αφοσίωση, είναι αρκετά

για να φέρουν την επιτυχία.
2. Η τυφλή δράση, μπορεί να κάνει περισσότερο κακό, παρά

88



Πώς να πετύχεις στη ζωή σου

καλό.
3. Το άτομο που ξοδεύει χρόνο για να σκεφθεί  σοβαρά, θα

βρει τελικά και τον ευκολότερο και τον καλύτερο τρόπο, για
να ενεργήσει και να πετύχει τους στόχους του.

Βρες λοιπόν χρόνο να σκεφθείς…
Αναγνωρίζοντας  πόσο  σημαντικό  είναι  να  σκέπτεσαι  και  να
εξετάζεις  προσεκτικά  τα  ζητήματά  σου,  οι  άνθρωποι  των
επιχειρήσεων και οι ηγέτες, απομακρύνονται κάθε τόσο από την
καθημερινή ρουτίνα και αφιερώνουν χρόνο στο να σκεφθούν. 
Καταφεύγουν στο “ησυχαστήριό” τους, στο εξοχικό τους ή σε
μια γωνιά του σπιτιού, όπου σε περιβάλλον ηρεμίας, αναζητούν
τρόπους για να λύσουν προβλήματα ή για να βρουν νέες ιδέες.

Πολλοί  σκέπτονται  καλύτερα  κάνοντας  ένα  περίπατο  ή
περπατώντας  το πρωί  προς τη  δουλειά.  Άλλοι  σκέπτονται  τα
προβλήματα το πρωί πριν σηκωθούν από το κρεβάτι, με μολύβι
και χαρτί στο χέρι, ενώ ορισμένοι διαλέγουν για να σκεφθούν,
τις ήσυχες ώρες μετά τα μεσάνυκτα.
Οι  περισσότεροι  βρίσκουν  ότι  το  σαββατοκύριακο  έχουν  την
ευκαιρία  και  την  κατάλληλη ψυχική διάθεση,  για  να  κάνουν
απολογισμό των  όσων συνέβησαν  την  περασμένη  εβδομάδα
και να σκεφθούν τα όσα πρόκειται να αντιμετωπίσουν και πώς
να το κάνουν, την επόμενη.

Για τις δικές σου ανάγκες, διάλεξε την ώρα και τον τόπο που
ταιριάζει στο πρόγραμμα και στο χαρακτήρα σου, όμως κάνε
οπωσδήποτε  μιαν  επιλογή  και  εφάρμοσε  αυτή  τη  συνήθεια.
Βρες χρόνο να σκεφθείς.

Αλλά σκοπός της σκέψης, είναι η δράση…
Σκέπτεσαι για ένα σκοπό, σημαίνει ότι προβληματίζεσαι για το
“τί  πρέπει  να  κάνεις”  και  “πώς  θα  κάνεις κάτι”.  Δηλαδή

89



Σάββας Αλοίμονος

σταθμίζεις με τη σκέψη τα προβλήματα, πάντα όμως με σκοπό
να ανα  λάβεις δράση για να δώσεις λύσεις. 
Για τον ίδιο λόγο αναλογίζεσαι γεγονότα του παρελθόντος, με
σκοπό  να  γίνουν  παραδείγματα  για  να  δράσεις πιο
αποτελεσματικά, στο παρόν και στο μέλλον. 

Αυτός  είναι  τελικά  ο  βασικός  ρόλος  της  σκέψης.  Να
προετοιμάσει, να μεθοδεύσει τη δράση.
Η σκέψη μόνη, αποκομμένη από τη δράση, είναι αδιέξοδη. 
Σε  απομακρύνει  από  την  πραγματικότητα,  ζεις  σε  ένα
φανταστικό  κόσμο,  πετάς  στα  σύννεφα,  αιθεροβάμων,
φαντασιόπληκτος. 
Αυτού  του  είδους  η  σκέψη,  δεν  είναι  μια  ισορροπημένη
κατάσταση. 

Τελικά, η ισορροπία σκέψης και δράσης, ίσως βρίσκεται στην
ακόλουθη ρήση. 
“  Δημιουργούνται  πολλά  προβλήματα  στη  ζωή,  όταν
ενεργούμε χωρίς να σκεπτόμαστε και όταν σκεπτόμαστε πολύ,
αλλά δεν ενεργούμε.”

90



Πώς να πετύχεις στη ζωή σου

Συμπεριφορές που
βοηθούν στην επιτυχία
...την επαγγελματική και την επιχειρηματική κυρίως

91



Σάββας Αλοίμονος

  Οι “φίλοι” και πώς 
  να κάνεις “φίλους”

Σε  κάθε  ιστορία  επιτυχίας,  υπάρχει  ένας  συνεργάτης,  ένας
συγγενής,  ένας  φίλος  που  βοήθησε  τον  επιτυχημένο,  στην
πορεία του. Αυτός είναι σημαντικός λόγος για να μάθουμε να
δουλεύουμε με τη βοήθεια των άλλων. Ας ονομάσουμε εδώ,
αυτούς τους χρήσιμους άλλους, ως “φίλους”.
Όσους  περισσότερους  τέτοιους  φίλους  έχεις,  τόσο
περισσότερες  είναι  οι  πιθανότητες  να πετύχεις  τους  στόχους
σου. 

Μέρος  λοιπόν  των  ενδιαφερόντων  σου,  μέρος  της  δουλειάς
σου, είναι το να δημιουργείς φιλίες.
Φρόντισε  ώστε  ανάμεσά  τους,  να  συγκαταλέγονται  και
επιτυχημένοι,  γιατί   βάζοντας  σαν  πρότυπο  τέτοιους
ανθρώπους και τις μεθόδους τους, έχεις πολλά να μάθεις, αλλά
και  γιατί  αν  σε  δουν  σε  δράση και  σε  γνωρίσουν καλύτερα,
άνθρωποι με δύναμη και σε θέσεις κλειδιά, θα έχεις ευκαιρίες
να σε προωθήσουν και να εξελιχθείς.

Είναι  ευκολότερο  απ'  ότι  φαντάζεσαι  να  συναντήσεις
επιτυχημένους ανθρώπους και να τους κάνεις φίλους.
Μία μέθοδος που δεν αποτυγχάνει ποτέ, είναι να γίνεις μέλος
πολιτικών,  φιλανθρωπικών  και  άλλων  μη  κερδοσκοπικών
οργανώσεων και συλλόγων. Τέτοιες οργανώσεις προσελκύουν
συνήθως τους εξέχοντες ανθρώπους κάθε κοινωνίας. 
Και  μόνο  η  προθυμία  σου  να  λάβεις  μέρος  σε  τέτοιες
δραστηριότητες, υποδηλώνει το εύρος των ενδιαφερόντων και
την ποιότητα του χαρακτήρα σου και μ' αυτές σου τις ιδιότητες,
γίνεσαι αποδεκτός. 

92



Πώς να πετύχεις στη ζωή σου

Στη συνέχεια, τα θετικά στοιχεία του χαρακτήρα και οι καλές
συνήθειες  που  έχεις  καλλιεργήσει,  θα  σε  βοηθήσουν  να
διευρύνεις τον κύκλο των “φίλων με επιρροή”, προς όφελος της
σταδιοδρομίας και των στόχων που έχεις θέσει.

Μη διστάζεις να ζητάς βοήθεια από φίλους και γενικότερα από
γνωστούς, σημαίνοντες ή όχι, όποτε τη χρειαστείς. Δεν ξέρεις
ποτέ από πού θα έλθουν οι ευκαιρίες.
Ωστόσο  πολλοί  αντιπαθούν  να  ζητούν  βοήθεια,  λόγω
χαρακτήρα.  Άλλοι  ντρέπονται  ή  λειτουργούν  εγωιστικά  και
αισθάνονται ότι αυτό τους μειώνει ή ότι αποκαλύπτει αδυναμία
και έλλειψη ικανοτήτων. Να ξέρεις όμως ότι, όσοι έχουν φτάσει
ψηλά, δεν δίστασαν ποτέ να πουν σε γνωστούς, " Χρειάζομαι
όλη τη βοήθειά σου ".

Μήπως  όμως  έχεις  πρόβλημα  με  το  να  κάνεις  κάθε  είδους
γνωριμίες;  Στην  περίπτωση  αυτή  πρέπει  να  θυμάσαι  ότι  ο
καλύτερος  τρόπος  για  να  κάνεις  φίλους  είναι  να
συμπεριφέρεσαι σαν φίλος. Ότι κάθε φορά που θα παρατήσεις
τις τρέχουσες ασχολίες και υποχρεώσεις σου, για χάρη κάποιου
που  θα  χρειαστεί  τη  βοήθειά  σου,  χωρίς  να  σκεφθείς  να
ζητήσεις ανταπόδοση γι' αυτό, θα έχεις κάνει την αρχή για μια
φιλία.

Να θυμάσαι ακόμη ότι, οι άνθρωποι είναι καλοπροαίρετοι και
χρειάζονται τη φιλία, αλλά κάποιος πρέπει να κάνει την αρχή. 
Όλοι  αυτοί  οι  άγνωστοι,  που  συναντάς  καθημερινά  στους
διαδρόμους  του  κτιρίου  όπου εργάζεσαι,  στο  ταχυδρομείο  ή
στο  φούρνο,  δεν  είναι  παρά  “φίλοι  που  περιμένουν  να  σε
γνωρίσουν”.  
Την επόμενη φορά λοιπόν, που θα συναντήσεις ένα πρόσωπο,
με  το  οποίο  σε  ενδιαφέρει  να  γνωριστείς,  χαμογέλασε

93



Σάββας Αλοίμονος

διακριτικά και πες “Καλημέρα, τι κάνετε”…. 
Κάθε  επόμενη  φορά  που  θα  συναντιέστε,  θα  είστε  και
περισσότερο  γνωστοί  και  δεν  μένει  παρά  να  το  αναπτύξεις
αυτό, ως εκεί που θέλεις. 

  Οι εντυπώσεις και πώς
  να κάνεις καλή εντύπωση

Απαραίτητη προϋπόθεση για την επιτυχία, είναι η δημιουργία
καλών εντυπώσεων, στο ευρύτερο επαγγελματικό και κοινωνικό
περιβάλλον, ιδιαίτερα μάλιστα σε πρόσωπα, που μπορούν να
συντελέσουν θετικά στην εξέλιξη της καριέρας σου.
Λάβε λοιπόν υπόψη σου τα ακόλουθα :

 Εντυπώσεις  δημιουργείς  από  την  πρώτη  επαφή,  με  ένα
πρόσωπο ή με ένα ευρύτερο κοινό και είναι πολύ σπουδαίο,
αυτή η πρώτη εντύπωση να είναι καλή. Θα χρειαστεί βέβαια
να την επιβεβαιώνεις σε κάθε επόμενη επαφή μαζί τους. 

 Φρόντισε ώστε η τελευταία εντύπωση, από την τελευταία
συνάντηση  ή  από  το  τελευταίο  περιστατικό  που  συνέβη
μεταξύ σας, να είναι όσο γίνεται καλύτερη, γιατί αυτή είναι
που μένει πάντα. (Προς το τελευταίον εκβάν, έκαστον των
πριν υπαρξάντων κρίνεται – Δημοσθένης, Γνωμικολογικόν)

 Δημιουργώ εντύπωση σημαίνει, ξεχωρίζω και εντυπώνομαι
στη μνήμη των άλλων. Αυτό μπορεί να γίνει με θετικό ή με
αρνητικό τρόπο. Εσένα τι από τα δύο σε συμφέρει ;

 Ξεχωρίζεις αν έχεις την αυτοπεποίθηση να προβληθείς, να
σταθείς στο φως της δημοσιότητας κι αν δεν κρυφτείς στην
αφάνεια.  Ενίσχυσε την  αυτοπεποίθησή σου,  προσέχοντας
την  εμφάνιση,  τον  τρόπο  που  εκφράζεσαι,  την  όλη

94



Πώς να πετύχεις στη ζωή σου

παρουσία, “την παράστασή σου”. 

 Πρόβαλλε με σιγουριά, αποφεύγοντας κάθε υπερβολή, τα
καλύτερα χαρακτηριστικά σου, εκείνα που σε ενδιαφέρει να
προσέξουν,  όπως  ίσως  είναι,  η  εξυπνάδα,  οι  γνώσεις,  η
ευφράδειά σου ή όποια άλλα.

 Βελτίωσε την ικανότητα να μιλάς με ευχέρεια, σε δημόσιες
και  σε  ιδιωτικές συζητήσεις.  Σε  βοηθά να προβάλλεις  τις
ιδέες και την αξία σου. 

 Βελτίωσε  την  ικανότητα  να διατυπώνεις  γραπτά τις  ιδέες
σου. Πρέπει να μπορείς να συντάσσεις πειστικά εμπορικά –
επαγγελματικά κείμενα κάθε είδους.

Αν είσαι στο επίκεντρο της προσοχής
Χιλιάδες  άνθρωποι  στην  κοινωνία  μας,  κατέχουν  εξέχουσες
θέσεις,  επιστημονικές,  επαγγελματικές,  επιχειρηματικές,
καλλιτεχνικές,  οικονομικές,  πολιτικές,  κοινωνικές  ή  άλλες.  Η
παρουσία  και  οι  ενέργειές  τους,  γίνονται  το  επίκεντρο  της
προσοχής, ξεχωρίζουν όπως ένας ηθοποιός στη σκηνή. 

Αν αύριο βρεθείς κι εσύ, αν δεν είσαι ήδη, στη σκηνή, μάθε να
παίζεις σαν καλός ηθοποιός, το ρόλο σου.
Δικό σου κοινό είναι οι εργοδότες, οι πελάτες, οι συνεργάτες, ο
κόσμος. 

 Καθιέρωσε  ένα  δικό  σου  τύπο  και  το  δικό  σου  ρόλο.
Κράτησέ τα σταθερά για να γίνουν αναγνωρίσιμα. 

 Μάθε να προβάλεις το ρόλο σου με την απέραντη σιγουριά
του  ηθοποιού,  που  εμφανίζεται  στην  πρεμιέρα  μέσα  σε
χειροκροτήματα. Θα χρειαστεί γι αυτό να τον στηρίζεις, με
καλή προετοιμασία στο σπίτι. Να μελετάς τις λεπτομέρειες
του ρόλου σου, τα λόγια, τη στάση, την έκφρασή σου, το

95



Σάββας Αλοίμονος

ντύσιμο, με άλλα λόγια “την παράστασή σου”.
 Τα καλής  ποιότητας  ρούχα και  η  περιποίηση του εαυτού

σου,  είναι  σημαντικά.  Όσο  κι  αν  πολλοί  δεν  το
παραδέχονται,  στην  κοινωνία  μας,  όπου  τα  πρότυπα
διαμορφώνονται λίγο πολύ από την τηλεόραση, "τα ρούχα
κάνουν τον άνθρωπο". Συχνά αποτελούν το μόνο τρόπο να
προβάλλει, να επιβεβαιώνει κανείς… τη θέση, το κύρος, το
επίπεδό του στην κοινωνική ταξινόμηση. 
Συχνά  μπορεί  να  είναι  η  μόνη  ίσως  εντύπωση,  από  την
οποία  διαμορφώνουν  τη  γνώμη  τους  για  σένα,  διάφορα
πρόσωπα σημαντικά για την εξέλιξή σου.

96



Πώς να πετύχεις στη ζωή σου

  Η φήμη σου και
  πώς να τη διαδόσεις

Η επιτυχία συνδέεται άρρηκτα με την καλή φήμη, “με το καλό
όνομα”.  Πρέπει  αυτά  να  τα  δημιουργήσεις  εσύ  και  να
φροντίσεις να εξαπλωθούν. Δεν γίνονται μόνα τους.
Να μερικές χρήσιμες ιδέες:
 Να είσαι ευχάριστος/η και αισιόδοξος/η στις επαφές σου με

τους άλλους. Μελετώντας τους ανθρώπους που βρίσκονται
σε  θέσεις  και  αξιώματα,  θα  διαπιστώσεις  ότι  σαν  από
συνήθεια, είναι ευχάριστοι,  είναι εξυπηρετικοί και κάνουν
τους άλλους να αισθάνονται άνετα.

 Κάνε  τους  ανθρώπους  του  περιβάλλοντός  σου,  φίλους,
συγγενείς, γείτονες, συναδέλφους, να μιλούν για σένα και
για την αξία σου. 
Σκέψου το σαν ένα υποτυπώδες δίκτυο δημοσίων σχέσεων.
Ενημέρωνέ  τους  για  κάθε  πρόοδο  που  σημειώνεις,  ένα
αξίωμα, ένα πτυχίο,  μια προαγωγή, ένα βραβείο,  κλπ. Το
πιθανότερο είναι να το συζητήσουν στον κύκλο τους.

 Να επικοινωνείς και να ενημερώνεις τον κόσμο. Είναι από
τις πιο ισχυρές λειτουργίες της κοινωνικότητας. 
Να ξέρεις ότι, το μυαλό των ανθρώπων απεχθάνεται το κενό
και την άγνοια, έτσι η έλλειψη ενημέρωσης, αναπληρώνεται
πάντα  από  υποθέσεις  κι  από  φανταστικές  ιστορίες,
συνήθως όχι για το καλό σου. 
Για τους λόγους αυτούς, η απομόνωση είναι μεγάλο λάθος.
Λέγεται  και  είναι  αλήθεια,  ότι  “δεν  κερδίζει  τον  πόλεμο,
όποιος κλείνεται στο κάστρο του”. 
Βρες  λοιπόν  τρόπο,  βάλε  ανθρώπους  αν  χρειαστεί,  να
μιλούν  με  καλά  λόγια  για  σένα,  στα  καφενεία,  στα

97



Σάββας Αλοίμονος

ταβερνεία, στα στέκια και στις παρέες, ιδιαίτερα των μικρών
κοινωνιών, γιατί στα στέκια αυτά είναι, που διαμορφώνεται
η  καλή  φήμη.  Εκεί  είναι  δυστυχώς,  όπου  από  έλλειψη
πληροφόρησης  “καταδικάζονται  ερήμην”  και  οι  ικανοί,
συνήθως  με  ευτελή  προσωπικά  κίνητρα,  άλλοτε  από
μικρόψυχους και περιορισμένης εμβέλειας μισαλλόδοξους ,
από  μέθυσους  και  από  χυδαίους  παραμυθάδες,  από
ανήθικους βαλτούς κι από κακοήθεις συκοφάντες.

 Αξιοποίησε  κάθε  κατάλληλη  ευκαιρία  για  να  καυχηθείς
λιγάκι, με προσοχή και μέτρο όμως, ώστε να μη θεωρηθείς
υπερόπτης  και  "λογάς".  Σε  ορισμένες  περιπτώσεις  θα
χρειαστεί να ενισχύσεις τα λόγια σου με στοιχεία, όπως το
βιογραφικό σου ή ένα απόκομμα εφημερίδας. Οι αποδέκτες
με τη σειρά τους θα εξαπλώσουν τη φήμη σου.

 Δημοσίευσε κάποια άρθρα μόλις  σου δοθεί  η ευκαιρία ή
τύπωσε ένα σύγγραμμά σου,  ακόμη και  σε  περιορισμένο
αριθμό, ώστε να φθάσει στα πρόσωπα και στους κύκλους
όπου σε ενδιαφέρει να προβληθείς.

 Χάριζε  τη  βοήθειά σου απλόχερα και  όχι  μόνο σε  όσους
έχουν  ανάγκη.  Πολλοί  επιτυχημένοι,  ακολούθησαν  από
πολύ  νωρίς  στη  ζωή  τους,  τη  συνήθεια,  τη  μέθοδο,  να
βοηθούν  συστηματικά  τους  άλλους,  για  να  πετύχουν
υψηλούς στόχους. 

 Έτσι  δημιουργούν ένα φιλικό  κοινό,  από  ανθρώπους  που
όταν  "φθάσουν  κάπου",  αναγνωρίζουν  και  αισθάνονται
ευγνωμοσύνη  για  τη  βοήθεια  που  έλαβαν,  έτοιμοι  να
ανταποδώσουν  σε  πρώτη  ευκαιρία.  Η  βοήθεια  και  η
υποστήριξη  αυτή,  μπορεί  να  αποδειχθεί  πολύτιμη,  στην
πολιτική, στα οικονομικά, στα κοινωνικά, στις επιχειρήσεις
και σε όλα τα πεδία δραστηριοτήτων. 

98



Πώς να πετύχεις στη ζωή σου

  Οι λέξεις και πώς να
  χειρίζεσαι τη γλώσσα

Οι λέξεις είναι τα εργαλεία της σκέψης. 
Ο  τρόπος  που  εκφράζεσαι,  δείχνει  πόσο  βαθειά  και  πόσο
συγκροτημένα  σκέπτεσαι.  Το  εύρος  του  λεξιλογίου  που
χρησιμοποιείς, χαρακτηρίζει το επίπεδό σου. 

Οι λέξεις είναι και εργαλεία επικοινωνίας. 
Σε τελευταία ανάλυση,  η επιτυχία είναι  σε σημαντικό βαθμό
εξαρτημένη από τη δύναμη του λόγου σου.  Πρέπει  να είσαι
ικανός να επικοινωνείς ικανοποιητικά, τόσο με πρόσωπα, όσο
και με ομάδες, προφορικά και γραπτά.

Ωστόσο  το  λεξιλόγιο  του  μέσου  ανθρώπου,  σταματά  να
εμπλουτίζεται στην ηλικία των εικοσιπέντε ετών περίπου. Αυτό
δεν  συμβαίνει  επειδή  φθάνει  σε  κάποια  φυσικά  όρια,  αλλά
πιθανότατα γιατί τα ενδιαφέροντα και οι ανάγκες του σ' αυτή
την  ηλικία,  παραγκωνίζουν  τη  διάθεση  να  μάθει  καινούριες
λέξεις.

Αν το λεξιλόγιό σου χρειάζεται βελτίωση, αλλά έχει σταματήσει
να εμπλουτίζεται, προσπάθησε να το βελτιώσεις ακολουθώντας
τις παρακάτω τεχνικές.

 Μάθε  να  χρησιμοποιείς  λεξικό  και  εγκυκλοπαίδεια,  όταν
συντάσσεις  οποιαδήποτε  κείμενα,  ώστε  να  αποδίδεις
ικανοποιητικά και με τις κατάλληλες λέξεις, όσα σκέπτεσαι
και όσα θέλεις να εκφράσεις.

 Μην αφήνεις τις άγνωστες λέξεις που συναντάς κάθε τόσο
να παραμένουν άγνωστες. Μάθε το νόημά τους και να τις
χρησιμοποιείς.

99



Σάββας Αλοίμονος

 Ψάξε τα συνώνυμα των λέξεων που χρησιμοποιείς τακτικά
και άρχισε να τα χρησιμοποιείς στις συζητήσεις σου.

 Προσπάθησε  να  αντικαταστήσεις  τετριμμένες  λέξεις,  που
έχουν ισοπεδώσει τον τρόπο έκφρασής σου, με νέες λέξεις
και  εκφράσεις,  των  οποίων  γνωρίζεις  την  έννοια,  αλλά
σπάνια τις χρησιμοποιείς.

 Διάβαζε βιβλία, διάβαζε περιοδικά, διάβαζε εφημερίδες. 

 Παρακολούθησε μαθήματα ή διάβασε μεθόδους, για το πώς
να διευρύνεις το λεξιλόγιο σου.

 Να  χρησιμοποιείς  σύγχρονο  λόγο,  με  κατάλληλες  λέξεις,
συντακτικό,  νοήματα.  Προσαρμόσου,  η  γλώσσα  είναι
ζωντανή, αλλάζει διαρκώς (και δεν εννοώ την εκφυλισμένη
μαλλιαρή γλώσσα). Σαν άνθρωπος που διεκδικείς μια καλή
θέση  στο  σύγχρονο  κόσμο,  μην  επιμένεις  σε  παλιές
αναχρονιστικές  εκφράσεις,  γιατί  υποδηλώνεις  ανάλογες
συλλογιστικές,  αποπνέεις  ξεπερασμένο  συντηρητισμό,
πνευματική  ακαμψία,  αδυναμία  προσαρμογής.  Προκαλείς
επιφύλαξη! 

  Ο ενθουσιασμός και
  ο ρόλος του στην επιτυχία

Τίποτε  δεν  επηρεάζει  τόσο  πολύ  τους  ανθρώπους  όσο  ο
ενθουσιασμός. 
Τα σωστά λόγια, ειπωμένα με τον κατάλληλο τρόπο, τη σωστή
στιγμή, μπορούν να συναρπάσουν τους ανθρώπους και να τους
μεταβάλλουν από κοινούς θνητούς σε ήρωες κι από μέτριους
υπαλλήλους, σε φαινόμενα δημιουργικότητας, υπευθυνότητας
και παραγωγικότητας.

100



Πώς να πετύχεις στη ζωή σου

Λέγεται  ότι,  μπορεί  κανείς  να  πετύχει  σε  οτιδήποτε,  για  το
οποίο έχει απεριόριστο ενθουσιασμό.
Δεν είναι τυχαίο, ότι βασικό χαρακτηριστικό των μεγάλων που
πέρασαν στην ιστορία,  ήταν η ικανότητά τους να μεταδίδουν
στα πλήθη, τον αληθινό ή το σκόπιμο ενθουσιασμό τους. Συχνά
μάλιστα  οι  ηγέτες,  οι  επιτυχημένοι  άνθρωποι  γενικότερα,
δίνουν  την  εντύπωση  ότι  είναι  μόνιμα  ενθουσιασμένοι,  για
κάθε τι που ανακοινώνουν ή με κάθε τι που αναλαμβάνουν.

Η αλήθεια είναι ότι οι ενθουσιώδης άνθρωποι εκπέμπουν χαρά
και αισιοδοξία με ό,τι κάνουν, υποβάλλοντας και στους άλλους
αυτή την αισιοδοξία και προκαλώντας τους να συμμετάσχουν.

Να γιατί ο ενθουσιασμός μπορεί να παίξει αποφασιστικό ρόλο
στην  επιτυχία,  γιατί  οι  εργοδότες  τον  αναζητούν  στους
υποψήφιους για πρόσληψη, γιατί οι διευθυντές τον θεωρούν
βασικό  ενδεικτικό  στοιχείο,  πέρα  απ'  την  ικανότητα,
προκειμένου να αναθέσουν σε κάποιον μιαν εργασία.

Πολλοί  είναι  ενθουσιώδεις  από  τη  φύση  τους,  αλλά  ο
ενθουσιασμός  μπορεί  να  καλλιεργηθεί,  όπως  και  κάθε  καλή
συνήθεια. 

Ίσως όμως αναρωτιέσαι " Τι  υπάρχει στη δουλειά ή στη ζωή
μου, που μπορεί να προκαλέσει κάποιον ενθουσιασμό ". Αλλά
δεν είναι απαραίτητο να υπάρχει κάτι, αυτό είναι το μυστικό.
Μπορείς να αναπτύξεις τη συνήθεια να είσαι ενθουσιώδης, να
τοποθετείσαι  με  ενθουσιασμό απέναντι  στις  καταστάσεις,  με
μόνο το σκοπό να προδιαθέτεις θετικά τον εαυτό σου, να είσαι
πιο παραγωγικός, αλλά και να εμπνέεις και να υποκινείς τους
άλλους. 
Με άλλα λόγια, μπορείς να χρησιμοποιήσεις τον ενθουσιασμό
σαν μέσο, με το οποίο θα φτάνεις με επιτυχία στους στόχους

101



Σάββας Αλοίμονος

σου.

Όταν εκφράζεσαι με ενθουσιασμό, να χρησιμοποιείς τη σωστή
δόση,  ανάλογα  με  την  περίπτωση  και  με  τη  θέση  σου.
Υπερβολικός  και  αναίτιος  ενθουσιασμός,  είναι  ενδεικτικό
ελαφρότητας.

Να Βεβαιώνεσαι επίσης, ότι η υπόθεση με την οποία πρόκειται
ν' ασχοληθείς και για την οποία εκφράζεσαι με ενθουσιασμό,
δεν  υποκρύπτει  παγίδες  που  μπορούν  αργότερα  να  σε
εκθέσουν. 

102



Πώς να πετύχεις στη ζωή σου

  Η κατανόηση των άλλων  
  και ο ρόλος της 

Η κατανόηση είναι από τις πιο παραμελημένες συμπεριφορές,
ενώ έχει απέραντη αξία για τις σχέσεις των ανθρώπων. 
Το  πρόβλημα  είναι,  ότι  μιλάμε  πολύ,  ακούμε  λίγο  και
κατανοούμε ελάχιστα ή καθόλου τους συνομιλητές μας. 

Ανατρέχοντας στο λεξικό, το "Κατανοώ" είναι συνώνυμο με τις
έννοιες,  καταλαβαίνω  καλά,  αντιλαμβάνομαι,  αισθάνομαι,
νιώθω, μπαίνω βαθιά στο νόημα, εμβαθύνω, συναισθάνομαι.

Χρειάζεται ικανότητα, ευαισθησία, ευφυΐα για να ενδιαφερθείς
και  να  κατανοήσεις  τη  θέση  του  άλλου  σε  μια  διένεξη  και
άλλοτε  τα  αισθήματά  του  όταν  εκφράζει  παράπονο.  Τα
μηνύματα  που  προσπαθεί  να  στείλει  με  συχνά  δυσνόητες
συμπεριφορές ή το πραγματικό νόημα πίσω από υπαινιγμούς. 
Η  προσπάθεια  για  κατανόηση,  μας  κάνει  πιο  ανεκτικά  και
στοργικά ανθρώπινα όντα. Αν έχεις ή αν αναπτύξεις αυτή την
ικανότητα, θα έχεις ισχυρή ροπή για υψηλούς στόχους. 

Υπάρχουν  και  πιο  πρακτικά  οφέλη,  καθώς  η  δυνατότητα
κατανόησης μπορεί να γίνει εξαιρετικό εργαλείο, τόσο για να
επηρεάζεις τους ανθρώπους και να τους φέρνεις κοντά στη δική
σου  άποψη,  όσο  και  για  να  διερευνάς  τις  προθέσεις  των
αντιπάλων σου κατανοώντας το σκεπτικό τους, πράγμα που σου
δίνει πλεονεκτήματα για να τους νικήσεις. 

Σκέψου  ότι  κάθε  επιτυχημένος  προπονητής  ποδοσφαίρου,
γίνεται  διορατικός,  προσπαθώντας  να  κατανοήσει  τον  τρόπο
σκέψης του αντιπάλου και να προβλέψει τις αντιδράσεις του,
ώστε να τις αντιμετωπίσει με κατάλληλα αντίμετρα.

103



Σάββας Αλοίμονος

Η ικανότητα κατανόησης των ανθρώπων, είναι χαρακτηριστικό
που μπορεί να αναπτυχθεί. Και να ορισμένες υποδείξεις:

 Κάθε  φορά  που  βρίσκεσαι  να  διαφωνείς  ριζικά,
προσπάθησε να κατανοήσεις τις θέσεις, τα αισθήματα, τις
ιδέες των συνομιλητών σου.

 Δίνε προσοχή στο τι λένε οι άλλοι. Προσπάθησε μέσα απ' τις
λέξεις  τους  να  σχηματίσεις  μια  σε  βάθος  αντίληψη  της
νοοτροπίας,  των  αισθημάτων,  της  ειλικρίνειας,  των
σκοπιμοτήτων,  που  ενδεχομένως κρύβονται  πίσω από  τα
λόγια τους.

 Χρησιμοποίησε  τα  συμπεράσματα  που  έβγαλες  απ'  την
ανάλυση  ενός  συνομιλητή  σου  και  ετοιμάσου  για  την
επόμενη συζήτηση μαζί του, συνοψίζοντας τις πληροφορίες
για  τις  ανάγκες  του,  τις  φιλοδοξίες  του,  την
αποφασιστικότητα και τις αδυναμίες του.

Δεν υπάρχουν όρια στις πρακτικές εφαρμογές της κατανόησης. 
Σε  μια  συνέντευξη  πρόσληψης  προσωπικού  για  παράδειγμα,
βάλε  τον  εαυτό  σου  στη  θέση  του  εργοδότη,  σκέψου  τι
περιμένει,  τι  ζητάει  από  σένα.  Ποια  χαρακτηριστικά,  ποια
εμπειρία, ποιες ικανότητες του χρειάζονται, τι θα ζητούσες εσύ
από έναν υποψήφιο και με βάση αυτά, παρουσίασε κατάλληλα
την υποψηφιότητά σου.

Σημείωση  :  Αναζήτησε  το  θέμα  “Πώς  να  χειρίζεσαι
έξυπνα,  αντιρρήσεις  και  διαφωνίες”,  στο  βιβλίο  μου
“Επιβίωση μετά την κρίση”

104



Πώς να πετύχεις στη ζωή σου

  Το μοίρασμα 
  της δουλειάς

Το  μοίρασμα  της  δουλειάς  και  η  ανάθεση  ευθυνών,  είναι
απολύτως απαραίτητα για να γίνει κάτι γρήγορα και σωστά και
σε αυτό συμφωνούν όλοι οι επιτυχημένοι, όλων των εποχών. 

Καταφέρνουν  να  πραγματοποιούν  τους  στόχους  τους,  με  τη
βοήθεια  συνεργατών  ή  ανθρώπων  του  περιβάλλοντός  τους,
ενεργοποιώντας  άλλοτε  την  ικανότητά  τους  να  εμπνέουν
ενθουσιασμό και άλλοτε την ικανότητα να κατανοούν και  να
διαχειρίζονται τους χαρακτήρες.
Εμπνέοντας  ενθουσιασμό  εμπνέουν  και  παρακινούν  τους
άλλους.
Κατανοώντας  τους  χαρακτήρες,  αντιλαμβάνονται  τις
ιδιαιτερότητες  όσων  τους  περιβάλλουν  και  ανάλογα,
επιβάλλονται  στους  ιεραρχικά  κατώτερους,  ξεπερνούν  τους
ομοίους και νικούν τους αντιπάλους.

Στη διαδικασία κατανομής ευθυνών :

 Καθορίζονται οι εργασίες που πρέπει να διεκπεραιωθούν.

 Ακολουθεί, η επιλογή του ατόμου ή των ατόμων, που έχουν
τα κατάλληλα προσόντα  για να  τελειώσουν,  καθένας  μια
δουλειά.

 Έπεται η καθοδήγησή τους, με επεξήγηση των σημείων που
πρέπει  να  προσεχθούν.  Πολλοί  που  βρίσκονται  σε
υπεύθυνες  ή  διοικητικές  θέσεις,  πέφτουν  στο  λάθος  να
θεωρούν, ότι αρκεί να δίνουν εντολές και ότι υφιστάμενοι
και  συνεργάτες ξέρουν,  μπορούν και είναι  υποχρεωμένοι,
να τις εκτελούν αποτελεσματικά. Κρίνοντας μάλιστα με δικά
τους μέτρα, αναμένουν υψηλά αποτελέσματα. 

105



Σάββας Αλοίμονος

Όμως  στην  πράξη,  αυτό  δεν  συμβαίνει  συχνά.  Πρέπει
λοιπόν να δίνονται λεπτομερείς εξηγήσεις και οδηγίες και
τίποτε  δεν  είναι  αυτονόητο,  ούτε  πρέπει  να  θωρείται
γνωστό. 
Καθένας σέρνει δικές του αντιλήψεις, τρόπους και ρυθμούς
δουλειάς. Το πώς θα γίνει κάθε τι, πρέπει να εξηγείται κι αν
είναι  δυνατό  να  δίνονται  πρακτικά,  στην  κυριολεξία
χειροπιαστά, παραδείγματα.

 Έπεται  η  υποκίνηση.  Παρότι  είναι  αυτονόητο  ότι  οι
συνεργάτες  που  εργάζονται  σε  μια  θέση,  οφείλουν  να
εκτελούν με επαγγελματισμό και συνέπεια, τις υποχρεώσεις
τους και τις εργασίες αυτής της θέσης, δεν είναι αυτονόητο
ότι κάτι τέτοιο γίνεται στην πράξη. Γίνεται έτσι απαραίτητη
η υποκίνηση, με λόγια ή με κίνητρα, ώστε να αποδώσουν το
καλύτερο δυνατό.  

 Ακολουθούν διαρκείς έλεγχοι, για την πρόοδο των εργασιών
και των αποτελεσμάτων,  με δύο στόχους.  Αφενός μεν να
δίδονται  διορθωτικές  οδηγίες  και  αφετέρου  να
επιβεβαιώνεται, ότι επιτυγχάνονται οι στόχοι ποιότητας και
παραγωγικότητας που έχουν τεθεί κάθε φορά.

Πολλοί δεν αναθέτουν ευθύνες σε άλλους. 
Δεν μοιράζουν τις δουλειές. Θέλουν να περνούν όλα από το χέρι
τους !
Αισθάνονται ικανοποίηση να κάνουν μόνοι τους, όχι μόνο τις
πνευματικές δουλειές, αλλά και τις χειρονακτικές, τις τεχνικές
και όποιες άλλες. 
Κι ως εδώ καλά. Όταν όμως η νοοτροπία αυτή συνοδεύει τη
σταδιοδρομία,  όταν  από διοικητικές  θέσεις,  πιστεύουν πως…
"Κανείς δεν μπορεί να κάνει τη δουλειά καλύτερα από μένα" ή

106



Πώς να πετύχεις στη ζωή σου

"Δεν  γίνεται  τίποτα  αν  δεν  βάλω εγώ  το  χέρι  μου"  υπάρχει
σοβαρό πρόβλημα και πρέπει σίγουρα να αναθεωρήσουν αυτές
τις απόψεις.
Η αλήθεια βρίσκεται στο ότι “υπάρχουν άνθρωποι μέσα στην
επιχείρηση, που είναι η δουλειά τους να κάνουν ένα πράγμα
καλά και σωστά και πληρώνονται για να κάνουν ακριβώς αυτό”.

Άλλη  αιτία,  ιδιαίτερα  μέσα  σε  επιχειρήσεις,  είναι  ο
ανταγωνισμός και η ανασφάλεια. Ορισμένοι σε υπεύθυνες ή σε
διοικητικές θέσεις, σκέπτονται… “Ο/η βοηθός μου, κυνηγά τη
θέση μου. Υπάρχει κίνδυνος να κάνει τη δουλειά καλύτερα από
εμένα  και  να  προβληθεί.  Γι  αυτό  δεν  θα  του  αναθέσω
περισσότερες αρμοδιότητες, δεν θα τον επαινέσω και δεν θα
αναγνωρίσω την καλή του απόδοση.”
Όμως  τέτοιες  συλλογιστικές  είναι  αυτοκαταστροφικές  για
όποιον τις ακολουθεί και με πολλά αρνητικά επακόλουθα για
την  επιχείρηση.  Αναμφίβολα το  μοίρασμα  της  δουλειάς,  την
κάνει πάντα ευκολότερη και ταχύτερη. 
Τελικά διευθύνω σημαίνει,  οργανώνω και μοιράζω σωστά τις
δουλειές,  παρακολουθώ  στενά  την  εξέλιξή  τους,  ελέγχω
διαρκώς  το  χρόνο,  ελέγχω  διαρκώς  την  ποιότητα,  ελέγχω
διαρκώς το κόστος, με προσήλωση στον επιδιωκόμενο στόχο. 

107



Σάββας Αλοίμονος

Παγίδες
αποτυχίας

Μπορεί  κανείς  να  απαρριθμήσει  ως  παγίδες  αποτυχίας,  τα
δεκάδες  αντίθετα,  των  όσων  θετικών  προτείνονται  στις
προηγούμενες  σελίδες  του  εγχειρίδιου.  Εδώ  όμως  θα
επικεντρώσουμε σε δύο στοιχεία που δεν έχουν αναφερθεί ως
τώρα:

• Τη Νωθρότητα
• Το Άγχος

  Νωθρότητα , Φυγοπονία
  Οκνηρία

Τεμπελιά  είναι  η  αντιπάθεια  στη  δράση,  η  απροθυμία  για
εργασία,  η  αποφυγή  της  προσπάθειας  και  του  κόπου,  η
φυγοπονία ή με άλλα λόγια η έλλειψη βούλησης για δράση που
εκδηλώνει ένα άτομο, ενώ είναι ικανό. 
Οφείλεται  σε  δυσλειτουργία,  που  αγγίζει  τα  πιο  βασικά
ανθρώπινα ένστικτα.  Σύμφωνα με τον  S.  Freud , “το κίνητρο

108



Πώς να πετύχεις στη ζωή σου

που ενεργοποιεί τα έμβια όντα και τα κινεί από την αδράνεια,
είναι  η  ενστικτώδης  αναζήτηση  της  ευχαρίστησης,  που
απορρέει  από  την  ικανοποίηση  των  βιολογικών  και
ψυχολογικών αναγκών τους”. 
Αλλά αυτός ο φυσικός μηχανισμός,  άλλοτε έχει συνθλιβεί  σε
ορισμένους από τραυματικές εμπειρίες, άλλοτε έχει ατονήσει
από  διάφορες  αιτίες  και  δεν  λειτουργεί  ικανοποιητικά,  σε
όσους συμπεριφέρονται με νωθρότητα και οκνηρία. 

Πρόκειται για μια αναστρέψιμη δυσλειτουργία και γι αυτό δεν
μπορεί  να  γίνει  αποδεκτή  η  τεμπελιά,  σαν  δικαιολογία  για
οτιδήποτε.  Είναι  μάλιστα  από  τα  χειρότερα  και  πιο
καταστροφικά στοιχεία μιας προσωπικότητας. 
Σε πολλούς είναι  διαρκής κατάσταση, σε άλλους εμφανίζεται
περιοδικά από διάφορες αιτίες, που δεν είναι του παρόντος να
εξηγηθούν.

Θα  συμφωνήσεις  ότι  “η  ζωή  είναι  κίνηση  και  δράση,  είναι
διαρκής προσπάθεια και αγώνας”. Αν έχεις μάλιστα όνειρα για
μια καλύτερη ζωή, πρέπει να υπερνικήσεις την υποτονικότητα,
να καταπολεμάς την αδράνεια κάθε φορά που σε καθηλώνει
εμποδίζοντάς  σε  να  ανταποκρίνεσαι  με  συνέπεια  στις
υποχρεώσεις σου.

Ας δούμε με ποιούς πρακτικούς τρόπους,  μπορείς να γίνεσαι
πιο δραστήριος/α. 

1. Χρειάζεσαι να παίρνεις χαρά από τη δουλειά. 
Αποφεύγεις εργασίες που  θεωρείς πως δεν σου αρέσουν,
άρα  έχεις  πειστεί  ότι  δεν  πρόκειται  να  σου  δώσουν
ευχαρίστηση, άρα αποτρέπεις υποσυνείδητα τον εαυτό σου
να  τις  κάνει.  Την  ίδια  στιγμή  όμως  ασχολείσαι,  είτε  με
παιχνίδια,  είτε  με  ευχάριστες  σκέψεις  ή  παρακολουθείς

109



Σάββας Αλοίμονος

τηλεόραση. Δηλαδή κάνεις όσα θεωρείς ότι σε ευχαριστούν.

Η λύση: Υπάρχουν τρόποι να παίρνεις χαρά από δουλειές
που αποφεύγεις… 
a. Δες τις  θετικές  πλευρές  μιας  δουλειάς,  το  υλικό ή το

ηθικό ή όποιο άλλο όφελος θα σου αποδώσει ή...
b. Υποσχέσου  ότι  μόλις  τελειώσεις  τη  δουλειά,  θα

προσφέρεις  κάτι  στον  εαυτό  σου,  μιαν  επιβράβευση,
που θα του δώσει χαρά ή... 

c. Δες  τη  δουλειά  σαν  παιχνίδι.  Μάθε  να  παίρνεις
ευχαρίστηση,  όχι  μόνο  από  το  αποτέλεσμα  των
προσπαθειών  σου,  αλλά  και  από  την  πορεία  της
δουλειάς.
Μη  βάζεις  ωστόσο  ποτέ  τον  εαυτό  σου  να  διαλέξει,
ανάμεσα  στη  δουλειά  και  στο  παιχνίδι.  Είναι
διαφορετικά πράγματα και δεν μπορείς να επιλέγεις “το
ένα ή το άλλο”. Με τη σύγκριση στρεβλώνεις το σκοπό
και το ρόλο τους. Διαχώρισέ τα μια και καλή στο μυαλό
σου. 
Σκέψου… Οι ευχάριστες ασχολίες, δεν είναι αναγκαίες
για  τη  διαβίωση.  Οι  δουλειές  είναι  και  πρέπει  να
γίνονται στην ώρα τους και με τον τρόπο που πρέπει.
Μετά τη δουλειά παίξε όσο θέλεις.

2. Η οκνηρία  τρυπώνει  στη  θέλησή  σου  με  τη  μορφή  της
αναβλητικότητας. Λες “ Δεν πειράζει γίνεται κι αργότερα ή
αύριο”. Αλλά είναι λάθος σου! 

Η λύση: Όταν πρέπει να κάνεις κάτι και βαριέσαι, σκέψου
την κουβέντα της μητέρας μου. “Λεπτών δουλειά, χρόνου
ντροπή”.  Δηλαδή σκέψου…, είναι  υπόθεση πέντε λεπτών,
μόνο 5 λεπτών και το σκέπτομαι μέρες ή μήνες τώρα. Γιατί

110



Πώς να πετύχεις στη ζωή σου

όμως να ταλαιπωρώ τον εαυτό μου με αναβολές και με το
άγχος, ότι “αυτό πρέπει να γίνει, αλλά δεν τόχω κάνει και
πότε θα το κάνω; ”
Μην αναβάλεις λοιπόν γι αργότερα, κάτι που μπορείς να το
κάνεις τώρα. 
Αφού θα το κάνεις έτσι κι αλλιώς, κάνε το να τελειώνεις!

3. Η φυγοπονία γιγαντώνει στο μυαλό, μικρές υποχρεώσεις.
Μήπως σκέπτεσαι  τη δουλειά,  σαν κάτι  από το οποίο σε
χωρίζει ένας απροσδιόριστος φραγμός;  
Αυτή η αίσθηση μεταφράζεται στη συνείδησή σου, σαν κάτι
μεγάλο ή δύσκολο, που σε αποτρέπει τελικά να ασχοληθείς
με τις υποχρεώσεις σου.

Η λύση: Πριν αποφύγεις, πριν αναβάλεις μια δουλειά, μπες
στον κόπο τουλάχιστον να την αξιολογήσεις. Πόσο δύσκολη
είναι; Μπορείς να την κάνεις; Πόσο χρόνο θα σου πάρει; 
Θα συνειδητοποιήσεις  έτσι,  ότι  την  είχες υπερτιμήσει  και
πως δεν είναι τίποτε σπουδαίο να ασχοληθείς και να την
τελειώσεις. Σήκω και κάνε το λοιπόν.

4. Η άγνοια λεπτομερειών, σε αποστρέφει να προχωρήσεις.
Συμβαίνει  συχνά  να  μην  αποφασίζεις  να  τελειώσεις  μια
δουλειά, γιατί υπάρχει κάτι που δεν το γνωρίζεις, δεν ξέρεις
πώς  να  το  κάνεις,  σου  λείπουν  πληροφορίες,  γνώσεις,
λεπτομέρειες,  οδηγίες  και  δεν  έχεις  έτοιμα  μονοπάτια  -
εμπειρίες στο μυαλό σου, για να γίνουν.. 

Η λύση: Όλα αυτά είναι  προφάσεις,  που σε  αποτρέπουν
από το να ασχοληθείς. Συνειδητοποίησε τις ελλείψεις σου ή
όποια άλλα, γράψε τα στο χαρτί αν χρειαστεί και θα δεις ότι
είναι υπόθεση λίγων λεπτών, να μάθεις όσα χρειάζονται και
να προχωρήσεις. Κάνε το. Τώρα.

111



Σάββας Αλοίμονος

5. Ο φαύλος κύκλος νωθρότητας και αδράνειας. Όσο κάθεσαι
παθητικά στην πολυθρόνα και παρακολουθείς τη ζωή των
άλλων να εκτυλίσσεται στις οθόνες της τηλεόρασης ή του
υπολογιστή, τόσο αυτό σου γίνεται συνήθεια και αδρανείς.
Ξέρεις… στη φύση όλα ακολουθούν τον εύκολο δρόμο, αλλά
το εύκολο για σένα μπορεί να είναι καταστροφικό. 

Η λύση: Μην αφήσεις τη ζωή σου να μπει στο φαύλο κύκλο
της αδράνειας. Διατήρησε την ενεργητικότητά σου με κάθε
θυσία, κι αυτό γίνεται σχεδόν μόνο με την άσκηση. 
Κάνε καθημερινή συνήθεια να ασκείσαι, υπάρχουν δεκάδες
τρόποι  να  το  κάνεις.  Βρες  τι  σου  ταιριάζει  και  τι  σε
ευχαριστεί, ανάλογα με την ηλικία, την υγεία και τη φυσική-
μυϊκή σου κατάσταση. 
Μη  φανταστείς,  πως  επειδή  ασχολείσαι  με  πνευματικές
εργασίες,  δεν  χρειάζεσαι  άσκηση.  Οι μαιτρ  του  σκακιού,
κάνουν  καθημερινές  ασκήσεις  γυμναστικής,  γιατί  αυτό
βελτιώνει όχι μόνο την αντοχή, αλλά και την ενεργητικότητά
τους,  ενώ  μειώνει  και  το  άγχος  που  τους  προκαλεί  η
ψυχολογική ένταση του αγώνα.

112



Πώς να πετύχεις στη ζωή σου

  Το άγχος
 

Το άγχος είναι η αιτία που κατατρώει την ενέργεια του ατόμου,
προκαλεί  νευρικότητα  και  ανυπομονησία,  θυμό  και  οργή,
προκαλεί δυστυχία, ακόμη και εξασθένηση του ανοσοποιητικού
συστήματος. 
Δημιουργεί καταστροφική συναισθηματική πίεση, που θολώνει
το νου και στερεί την ικανότητα να σκεφθούμε καθαρά και να
δράσουμε ψύχραιμα. Άλλοτε πάλι οδηγεί σε υπερευαισθησία,
κάνοντας  μας  να  ξεσπάμε  έντονα,  ακόμη  και  με  χαμηλής
έντασης ερεθίσματα.
Εκρήξεις θυμού που οφείλονται  στο άγχος,  γίνονται  αιτία να
χάσει κανείς τον αυτοέλεγχο και να συμπεριφέρεται με τρόπους
για τους οποίους αργότερα μετανιώνει. “Ο θυμός είναι η αιτία,
που κάνει το στόμα να μιλάει πιο γρήγορα από το μυαλό”. 

Το άγχος μπορεί τελικά να καταστρέψει, τις φιλοδοξίες και τη
σταδιοδρομία, τις σχέσεις σου και την υγεία, τη ζωή σου την
ίδια.

Υπάρχουν διάφοροι τρόποι για να μετριάσεις, να ελέγξεις, να
διαχειριστείς  το άγχος.  Μερικοί  θα σου ταιριάξουν καλύτερα
από άλλους.

Ωστόσο  δεν  είναι  εύκολο,  να  προληφθεί  η  εκδήλωση  του
άγχους,  καθώς  οι  αιτίες  που  το  προξενούν  είναι  συνήθως
βαθιές.  Είναι  όμως  δυνατό  να  συμπεριφερθείς  και  να
ενεργήσεις με συγκεκριμένους τρόπους,  για να μετριάσεις το
ίδιο  το  άγχος.  Μπορείς  για  παράδειγμα,  να  μάθεις  να  μην
επηρεάζεσαι τόσο πολύ, από τις συνθήκες που το δημιουργούν
ή να απαλύνεις τα συμπτώματά του. 

113



Σάββας Αλοίμονος

Να μερικές υποδείξεις :

 Μόλις  αισθανθείς  ότι  ξεκινά  μια  κρίση  άγχους,
απομακρύνσου αν είναι δυνατό από αυτό που ασχολείσαι
και κάνε μια χαλαρωτική βόλτα πριν συνεχίσεις.

 Αν αγχωθείς, ποιες λίγο νερό ή ένα γλυκό χυμό ή δοκίμασε
να  φας  κάτι.  Το  φαγητό  ενεργοποιεί  μηχανισμούς
χαλάρωσης.

 Πάρε μερικές βαθιές ανάσες. Οξυγονώνουν τον εγκέφαλο,
αλλά χαλαρώνουν και το ηλιακό πλέγμα, που σαν δεύτερος
εγκέφαλος, επιδρά στο νευρικό σύστημα. 

 Ασχολήσου με κάτι που σου αρέσει, άκουσε ήρεμη μουσική,
δες μια κωμωδία ή διασκεδαστικά βίντεο στο Internet. 

 Βεβαίωσε τον εαυτό σου, ότι δεν υπάρχει κανένας λόγος να
αισθάνεσαι  άγχος,  πως  ό,τι  κι  αν  συμβαίνει  θα  είναι
περαστικό, σαν τα πολλά άλλα που σου έχουν συμβεί και
είναι πια μόνο ανάμνηση. Χρησιμοποίησε άλλες παρόμοιες
θετικές παραινέσεις.

 Μην αφήσεις το άγχος να σε αγχώσει περισσότερο.  Βρες
κάποιον  τρόπο  να  απομακρύνεις  τη  σκέψη  σου,  την
προσοχή  σου  από  το  άγχος.  Σε  έντονο  άγχος,  πολλοί
τσιμπούν  το  πίσω μέρος  της  παλάμης  ή άλλα ευαίσθητα
σημεία του σώματος, ώστε να εστιάσουν την προσοχή εκεί,
μακριά από σκέψεις και μηχανισμούς που αναπαράγουν το
άγχος. Αυτό μπορεί να είναι αποτελεσματικό.

Η τακτική φυσική άσκηση θωρακίζει σώμα και ψυχή κατά του
άγχους.  Η άσκηση απελευθερώνει τις ενδορφίνες, τις  χημικές
ουσίες του σώματος που ηρεμούν και δίνουν αίσθηση ευεξίας. 
Ασκήσεις που ανεβάζουν τους παλμούς και απαιτούν βαθιές και
γρήγορες  αναπνοές,  είναι  οι  πιο  ευεργετικές.  Το  ποιες  θα

114



Πώς να πετύχεις στη ζωή σου

επιλέξεις  είναι  ζήτημα  φυσικής  κατάστασης.  Συνιστώνται
πάντως σαν καταλληλότερες οι αεροβικές ασκήσεις, το τρέξιμο
και  το  κολύμπι,  ενώ  για  τους  αθλητικούς  τύπους  με  καλή
φυσική κατάσταση,  αθλήματα όπως το τένις,  το ποδόσφαιρο
και το μπάσκετ.

Αν για οποιονδήποτε λόγο δεν μπορείς να ασχοληθείς με τίποτε
απ' αυτά, το περπάτημα μιας ώρας, 3-4 φορές την εβδομάδα,
με άνετο βηματισμό στον καθαρό αέρα, είναι ιδανική άσκηση.

Η ηρεμία φέρνει αποτελέσματα
Υπάρχει μια ωραία λέξη που πρέπει να βρίσκεται στο λεξιλόγιο,
αλλά  και  στη  συμπεριφορά  κάθε  ανθρώπου.  Ηρεμία.  Και
σημαίνει…
 Να  δείχνεις  ευπρέπεια  όταν  πιέζεσαι  και  αταραξία  όταν

υπάρχει πρόβλημα και δυσκολία.
 Να  μην  είσαι  ευερέθιστος  και  να  δείχνεις  ατάραχος,

σταθερός και ήρεμος, παρά το χάος που μπορεί να υπάρχει
γύρω σου.

 Να στέκεσαι στο ύψος σου και να σκέπτεσαι καθαρά, παρά
την οποιαδήποτε πίεση.

 Να αντιμετωπίζεις με χαμόγελο τις καταστάσεις. 

Ξέρεις…  η  επιτυχία  την  οποία  επιδιώκεις,  πάει  μαζί  με
προβλήματα, με απροσδόκητες καταστάσεις και με κάθε είδους
πιέσεις.  Δεν  θα  τη  φθάσεις  ποτέ,  αν  δεν  μάθεις  να  τα
αντιμετωπίζεις  αυτά  με  ψυχραιμία  και  να  ελέγχεις
συναισθήματα που μπορεί να σε βλάψουν.
Συχνά  κάτι  τέτοιο  αποδεικνύεται  αρκετά  δύσκολο,  υπάρχει
όμως  ένας  πρακτικός  τρόπος  να  το  κάνεις.  Είναι  να…
αντικαθιστάς  τα  ανεπιθύμητα συναισθήματα,  με  τα  αντίθετά
τους και να πώς μπορεί να γίνει αυτό.

115



Σάββας Αλοίμονος

Η έρευνα αποκάλυψε ότι τα συναισθήματα και οι αντίστοιχες
εξωτερικές  σωματικές  αντιδράσεις  τους,  αλληλοεξαρτώνται,
αλλά και λειτουργούν αμφίδρομα.
Δηλαδή  με  άλλα  λόγια,  αν  σχηματίσουμε  με  τους  μύες  του
προσώπου ένα χαμόγελο, δημιουργούμε σε λίγα δευτερόλεπτα,
την αντίστοιχη ευχάριστη ψυχική διάθεση. 
Αντίθετα,  σφίγγοντας  τους  μύες  του  προσώπου,  σε  μια
γκριμάτσα  για  να  δείξουμε  θυμό,  υποκινούμε  εσωτερικές
λειτουργίες  και…  νοιώθουμε  σε  λίγο  τα  συμπτώματα  του
θυμού.

116



Πώς να πετύχεις στη ζωή σου

Φυσικό αντίδοτο λοιπόν στα αρνητικά συναισθήματα, είναι να
συγκεντρώνεσαι  και  να  προσπαθείς  να  τα  ξεπεράσεις,
ενεργοποιώντας τις αντίθετες σωματικές λειτουργίες. 
Για  παράδειγμα,  αν  σε  μια  κατάσταση  μεγάλης  πίεσης,
συγκρατήσεις τον εαυτό σου ψύχραιμο, χαλαρώσεις τους μύες
του  προσώπου  και  του  σώματος  και  χαμογελάσεις  ελαφρά,
αυτές  οι  εξωτερικές  αντιδράσεις  της  ηρεμίας,  θα
δημιουργήσουν  σε  λίγο  και  την  εσωτερική  ηρεμία  που
επιδιώκεις.

Να διατηρείς την ηρεμία σου με κάθε θυσία.
Αν εκνευριστείς και αισθάνεσαι ότι δεν ελέγχεις απόλυτα τον
εαυτό σου, είναι καλύτερο να μην κάνεις τίποτε. 
Αφού περάσουν "οι δύσκολες στιγμές" ίσως αποδειχθεί ότι το
συμβάν δεν έχει τη σοβαρότητα που του απέδωσες αρχικά.

Μη βιάζεσαι να απαντάς, όταν σε καταστάσεις έντασης δέχεσαι
προκλήσεις. Το να παραμείνεις σιωπηλός, σου δίνει χρόνο να
μελετήσεις την κατάσταση ψύχραιμα και να δεις αν χρειάζεται
“πραγματικά” να πεις ή να κάνεις κάτι.

117

“Οι επιτυχημένοι έχουν πάντα  δυο 
πράγματα στα χείλη τους. Σιωπή και
χαμόγελο. 

Χαμόγελο  για  να  λύνουν  τα
προβλήματα  και  σιωπή  για  να  τα
αποφεύγουν” 
 



Σάββας Αλοίμονος

Επίλογος

Είπαμε αρκετά και χρήσιμα για την Επιτυχία και θα μπορούσαν
να γραφούν ακόμη πολλά. Ορισμένα ίσως δεν διευκρινίστηκαν
αρκετά,  αλλά  δεν  ήταν  ίσως  του  παρόντος  να  αναλυθούν
περισσότερο. 
Παίρνω την ευκαιρία να συμπληρώσω μερικά ακόμη, εδώ στον
επίλογο.

Συχνά η επιτυχία και η αποτυχία, εξαρτώνται από το είδος της
προσπάθειας που καταβάλλουμε. . 
Για  παράδειγμα,  το  θάρρος  μπορεί  να  αποδειχθεί  πιο
σημαντικό από την ικανότητα, η πίστη πιο ισχυρό στοιχείο, από
την εμπειρία, κ.ο.κ.

Ένα πολύ σημαντικό στοιχείο που οδηγεί στην επιτυχία, είναι το
ρίσκο. Θα μπορούσε να ισχυριστεί κανείς, ότι η επιτυχία και η
προσωπική πρόοδος, είναι εξαρτημένα σε μεγάλο βαθμό, από
το πόσο ρισκάρει κανείς. 
Μα θα πεις “Εγώ το σκέπτομαι να ρισκάρω. Το αποφεύγω”. 
Αλλά ίσως είναι λάθος αντίληψη !
Μπορείς και  πρέπει,  να το υπολογίζεις το ρίσκο,  αλλά αν το
απορρίπτεις εκ πεποιθήσεως, να ξέρεις ότι θα χάνεις ευκαιρίες.

118



Πώς να πετύχεις στη ζωή σου

Γιατί οι ευκαιρίες πάνε συνήθως μαζί με το ρίσκο. 

Γιατί φοβάσαι όμως να ρισκάρεις; 
Να ποιες είναι οι πιο συνηθισμένες αιτίες: 

 Έλλειψη αυτοπεποίθησης.
 Έλλειψη  θέλησης  για  να  δουλέψεις  όσο  σκληρά  θα

χρειαστεί.
 Φόβος για το “τι θα κάνω αν…” και “κάτι μπορεί να πάει

στραβά”.
 Φόβος τελικής αποτυχίας.
 Ατολμία  και  παλινδρόμηση,  από  επιφυλάξεις  και

αμφιβολίες.
 Κόλλημα  από  κακές  εμπειρίες  κι  από  προηγούμενες

αποτυχίες.
 Προβληματισμός “τι θα σκεφτούν ή τι μπορεί να πουν οι

άλλοι”.
 Τάσεις για απραξία και φυγοπονία.

Όλοι βιώνουμε παρόμοιους φόβους, αμφιβολίες, επιφυλάξεις,
δυσλειτουργίες,  αλλά  όσοι  καταφέρνουν  να  τα  ξεπεράσουν,
πετυχαίνουν.

Κάτι  άλλο που  πρέπει  να  δεχτείς,  είναι  ότι  δεν  μπορείς  να
αποφεύγεις τα λάθη. Όποιες ικανότητες κι αν διαθέτεις, λάθη
θα γίνονται. Μόνο οι νεκροί δεν κάνουν λάθη.

Θα σε καθησυχάσει ίσως η σοφή διαπίστωση, ότι “επιτυχία δεν
είναι το αντίθετο της αποτυχίας. Είναι το αποτέλεσμα πολλών
σφαλμάτων, από εκείνους που επιθυμούσαν πολύ να πετύχουν
και συνέχισαν να προσπαθούν”

Εκείνο  που  είναι  το  σημαντικό  με  τα  λάθη,  είναι  αυτό  που

119



Σάββας Αλοίμονος

επεσήμανε ο  N.  Machiavelli.  “Είναι προτιμότερο να κάνουμε
λάθη φιλοδοξίας και όχι λάθη νωθρότητας”.

Και κάτι ακόμη.
Μη φαντάζεσαι ότι παίρνοντας ρίσκα ή κάνοντας πολλά λάθη,
εξασφαλίζεις αυτόματα και θετικά αποτελέσματα. 
Ένα ρίσκο είναι απλά, ένα από τα δύσκολα βήματα, στο ταξίδι
για την επιτυχία. 
Το  ταξίδι  αυτό  θα  απαιτήσει  να  πάρεις  κι  άλλα  ρίσκα,
πιθανότατα  θα  πρέπει  να  ξεπεράσεις  πολλά  εμπόδια,  είναι
ενδεχόμενο  να  κάνεις  λάθη  κι  άλλα  λάθη  και  να  έχεις
αποτυχίες. Σίγουρα θα χρειαστεί να αγωνιστείς και να χειριστείς
πολλές αγωνίες σου. 
Και  μετά από όλα αυτά… κανείς  δεν  σου υπόσχεται  πως θα
πετύχεις ! 

Θέλεις λοιπόν παρ’ όλα αυτά, να επιδιώξεις το καλύτερο για το
σήμερα και το αύριο;
Πρόσεξε τι θα πεις !  Παρότι όλες οι επιλογές επιτρέπονται...

• Αν πεις  “Όχι”,  επιλέγεις  μια  ζωή χαμηλής  πτήσης,  με
συνεχείς  εξαρτήσεις  από  ισχυρότερους  χαρακτήρες,
ανθρώπους δικούς και ξένους. 

• Αν πεις “Ναι”, επιλέγεις μια ζωή γεμάτη εμπειρίες, με
πολλές ίσως αποτυχίες, αλλά και επιτυχίες. 

Καλό κουράγιο.

120



Πώς να πετύχεις στη ζωή σου

Βιβλιογραφία 
Οι σημαντικότερες από τις πηγές, που άντλησα πληροφορίες για το
βιβλίο αυτό, είναι :

The Secret (by Dr Matt Moody)

Seven Habits of Highly Effective People (by Stephen Covey)

The Meaning of Success (by Ray Terris)

First Things First (by Stephen Covey)

How to Find the Work You Love (by Lawrence Boldt)

Focal point (by Brian Tracy)

The one minute manager (by Kenneth Blanchard)

The information age viewpoints (by James Torr)

Applied Concepts of Life Planning (by Vernon Zunker)

Magic of thinking big (by David Schwartz)

Man’s search for meaning (by Victor Frankel)

The 4 hour work week (by Tim Ferris)

Universal traveller (by Don Koberg and Jim Gagnall) 

Think and grow rich (by Napoleon Hill)

How to win friends and influence people (by Dale Carnegie)

Development of the Success and Happiness (by  Tom G. Stevens)

The real meaning of success (by Paul Jun) 

The True Definition of Success (by Vince Favilla) 

The Achievers (by Raymont C. Jonson)

The Meaning of  Success & How to Define Success in  Life  (by Steve
Mueller) 

Believe And Achieve (By S.A.Cypert)

Success Through a Positive Mental Attitude (By W.C.Stone & N.Hill)

Life Control ( By S.D.Glass)

The Key of Life (by James Makartney)

121


	Οι έννοιες Επιτυχίας & Ευτυχίας
	Νοοτροπίες που οδηγούν στην επιτυχία
	Παράγοντες της επιτυχίας
	Συμπεριφορές που βοηθούν στην επιτυχία
	Παγίδες αποτυχίας
	Επίλογος
	Καλό κουράγιο.
	Βιβλιογραφία

