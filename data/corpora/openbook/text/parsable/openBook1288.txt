







































LUIGI ENRICO ROSSI 

TI ΜΑΣ ΟΦΕΙΛΕΙ Η ΑΡΧΑΙΟΤΗΤΑ 

ΠΑΝΑΠΩΤΟΥ Γ. ΝΙΚΟΛΟΠΟΥΛΟΥ 

LUIGI ENRICO ROSSI 

ΑΝΑΤΥΠΟΝ ΕΚ ΤΟΥ ΜΔ' ΤΟΜΟΥ (2002) ΤΟΥ ΠΕΡΙΟΔΙΚΟΥ «ΠΑΡΝΑΣΣΟΣ» 

ΑΘΗΝΑΙ 2002 



LUIGI ENRICO ROSSI 
Επιτίμου Μέλους τον Φ.Σ. Παρνασσός , 

ΤΙ ΜΑΣ ΟΦΕΙΛΕΙ Η ΑΡΧΑΙΟΤΗΤΑ Γ 

(IL NOSTRO CREDITO NEI CONFRONTI DELL'ANTICO) K 

Μοΰ είναι δύσκολο να βρω λόγια να σας ευχαριστήσω για την μεγάλη 
τιμή πού μοΰ κάνετε μέ τήν πρόταση σας να γίνω Επίτιμο μέλος αυτού τοΰ 
Συλλόγου, τοΰ πιο παλαιού καί ευγενούς της Ελλάδος. Δέν νομίζω ότι αξί­
ζω όντως αυτή τήν τιμή, καθώς δέν θεωρώ επαρκές τό γεγονός ότι αγάπησα 
καί δίδαξα για πολλές δεκαετίες τον πολιτισμό της αρχαίας Ελλάδος καί ότι 
επισκεπτόμουν συχνά ­επίσης για πολλές δεκαετίες­ τήν σύγχρονη Ελλά­
δα, μαθαίνοντας να αγαπώ τον νεώτερο πολιτισμό της μέσω των πολυαγα­
πημένων μου παλαιών φίλων πού έχω σέ αυτή τήν χώρα. Για τον λόγο αυτό 
τό ευχαριστώ μου προέρχεται εκ βάθους καρδίας. Ό παλαιός καί αγαπητός 
φίλος μου Παναγιώτης Γ. Νικολόπουλος κατά τήν παρουσίαση μου ύπερέ-
βαλε τήν άξίαν μου· μού απέδωσε εκείνο πού θα ήθελα να είμαι, όχι εκείνο 
πού είμαι. Τον ευχαριστώ, διότι είναι φίλος. 

Άρχισα να επισκέπτομαι τήν Ελλάδα τό μακρινό 1958, όταν ήταν ακό­
μη πτωχή, ένω πτωχή ήταν καί ή 'Ιταλία. Από τότε καί στο έξης έβλεπα τις 
δύο χώρες να προοδεύουν, μέχρι πού τώρα βρισκόμαστε ενωμένοι σέ μία 
ενιαία ευρωπαϊκή πατρίδα, ενισχυμένη άπό τό ενιαίο νόμισμα, τό Εύρώ. 
"Επειτα βρέθηκα έδώ τό 1962, για τό γαμήλιο ταξίδι μου, μέ τό αυτοκίνητο 
μου, γεγονός πού μοΰ έδωσε τήν ευκαιρία να επισκεφθώ ακόμη καί πε­
ριοχές ελάχιστα τουριστικές: θυμάμαι τήν νύκτα πού περάσαμε στο Μαυ­
ρομμάτι της Ιθώμης, στο σπίτι ενός χωρικού πού ονομαζόταν Ξενοφών. 
Εκεί βαδίσαμε μέσα στή νύκτα για να φθάσουμε μέ τήν ανατολή τοΰ ήλιου 
στην κορυφή τοΰ βουνού της 'Ιθώμης, μέ οδηγό τον φύλακα τών ανα­
σκαφών. Στην συνέχεια ξαναήλθα πολλές φορές, πάντα μέ τήν σύζυγο μου 
Giovanna, καί μάθαμε μαζί να αισθανόμαστε σαν στο σπίτι μας στην χώρα 

* Το παρόν άρθρο είναι έπεξειργασμένη μορφή, σέ ελληνική μετάφραση, τοΰ είσβατη­
ρίου λόγου τοΰ συγγραφέως, κατά τήν αναγόρευση του σέ 'Επίτιμο Μέλος τοΰ Συλλόγου, 
στην αίθουσα Κ. Παλαμά, τήν 19.2.2002. 



392 Luigi Enrico Rossi 

σας, την τόσο φιλόξενη και τόσο όμοια μέ την δική μας: ή Μεσόγειος είναι 
μία μεγάλη πολιτισμική ενότητα. Το 1965 περάσαμε περισσότερο από ένα 
μήνα στην Πάτμο, όπου είχα τήν ευκαιρία να συζητήσω μέ τους μοναχούς 
της Μονής και όπου μετά από πολλά χρόνια επέστρεψε ή σύζυγος μου μέ 
τήν κόρη μας Elena, για να γίνουν δεκτές σαν παλαιοί φίλοι. Και δέν θα επι­
μείνω να θυμηθώ τις τόσες άλλες φορές, γιατί είναι όντως πολλές. 'Από τήν 
πρώτη φορά προσπάθησα να μάθω τήν δημοτική σας: δέν νομίζω ότι έχω 
κάνει μεγάλη πρόοδο, και απόψε είμαι ευγνώμων στον μεταφραστή τοΰ 
κειμένου μου, τον διδάκτορα κ. Ζήση Μελισσάκη. 

'Αγαπώ τήν χώρα σας και παρακολούθησα μέ μεγάλη ανησυχία τις πολι­
τικές εξελίξεις της. Αγαπώ τήν λογοτεχνία σας, στην οποία βρήκα μερικές 
άπό τις πλέον αγνές φωνές τής σύγχρονης ποιήσεως. Αγαπώ το τοπίο σας, 
το γεμάτο άπό αναμνήσεις τοΰ αρχαίου κόσμου: λίγες κολώνες άρκοϋν για 
να μεταμορφώσουν ένα τοπίο, και αυτό είναι πού συμβαίνει παραδείγματος 
χάριν στο Σούνιο, το όποιο χωρίς τις κολώνες θα ήταν μόνον ένα γεωλογικό 
φαινόμενο. 

Και αυτός είναι ένας άπό τους λόγους πού κρατούν ενωμένες τις δύο 
χώρες μας: τις αναμνήσεις τοΰ παρελθόντος, πού ανήκουν σέ όλη τήν πολιτι­
σμένη ανθρωπότητα, αλλά βρίσκονται εδώ δίπλα μας, τις βλέπουμε καθημε­
ρινά, και ξέρουμε ότι τα μεγάλα αριστουργήματα τοΰ νοΰ και τής τέχνης δη­
μιουργήθηκαν σέ αυτά ακριβώς τα τοπία μας, στην Ελλάδα και στην 
Ιταλία, εμπρός άπό τα μνημεία μας. Και είναι για αυτό τό θέμα πού θα ήθε­
λα να σας μιλήσω σήμερα, δηλαδή κυρίως για εμάς τους "Ελληνες και τους 
Ιταλούς, ή αλλιώς για τήν πίστωση μας προς τον αρχαίο κόσμο και για ορι­
σμένους τρόπους εισπράξεως της. 

1. Εισαγωγή 

Για να αρχίσω, θα σας πώ ότι θα ήθελα να παραδειγματισθώ άπό τους 
αρχαίους και να προσπαθήσω να είμαι σύντομος και ουσιαστικός. Πρόκει­
ται για μία άσκηση πού κοστίζει σέ κόπο, άλλα είναι σημαντική. Ό Πλίνιος ό 
Νεώτερος έγραψε κάποτε σέ μία επιστολή του: «Σοΰ γράφω μία μακρο­
σκελή επιστολή, επειδή δέν είχα χρόνο να σοΰ γράψω μία σύντομη», εν­
νοώντας μέ αυτό ότι άπό εκείνη τήν επιστολή έλειπε ό labor limae, ή κοπια­
στική λείανση1. "Ετσι ερμηνεύεται τό πάθος τών αρχαίων για τήν brevitas 

1. Στην καθημερινή γλώσσα: «το λιμάρισμα». 



Ti μας οφείλει ή αρχαιότητα 393 

(=τήν συντομία), για το άφόρισμα. Και το σύνθημα μου απόψε είναι π ί στ ω ­
ση, και όχι χρέος, προς την αρχαιότητα. Συνήθως γίνεται τόσος λόγος 
για χρέος, και πρόκειται για δυσάρεστη λέξη και έννοια, επειδή θυμίζουν 
προσπάθεια, κόπο, ενδεχομένως και αφερεγγυότητα, ενώ όλοι είμαστε ευτυ­
χείς όταν ανακαλύπτουμε ότι έχουμε οφειλές να εισπράξουμε. Άλλα ας 
δοϋμε λίγο για τίνος είδους πίστωση πρόκειται καί πώς μπορούμε να τήν 
εισπράξουμε. 

Για τον σκοπό αυτό είναι σημαντικό να απαλλάξουμε τό έδαφος από 
όλες αυτές τις μεθόδους πού δέν επιτυγχάνουν να ορίσουν τήν σχέση μας μέ 
τό αρχαίο: μόνον όταν θα έχουμε ξεκαθαρίσει τις ιδέες περί εκείνον πού οεν 
πρέπει να κάνουμε, ή που οεν γίνεται πλέον να κάνουμε, θα μπορούμε να 
διασαφηνίσουμε και τις ιδέες περί εκείνου πού μπορούμε καί, συνεπώς, 
οφείλουμε να κάνουμε. 

2. Εκείνο πού δέν πρέπει να κάνουμε 

Δύο είναι οι στάσεις πού νομίζω ότι πρέπει να αποφύγουμε σήμερα: 
από τήν μία πλευρά ή καθαρά ανθρωπιστική στάση (atteggiamento 
puramente umanistico) καί άπό τήν άλλη ό λεγόμενος αποικισμός (εγκαθί­
δρυση, colonizzazione) ή εκσυγχρονισμός (attualizzazione) τοΰ αρ­
χαίου. Ό ανθρωπισμός απετέλεσε, καί αποτελεί ακόμη σήμερα, τήν επιθυ­
μία να εκλάβουμε τό αρχαίο ως συνολικό μοντέλο καί επομένως να ταυτι­
σθούμε μέ αυτό, μέ τον κίνδυνο να μή δούμε τήν 'ιδιαιτερότητα τού σύγχρο­
νου πολιτισμού μας: τίθεται, δηλαδή, σέ κίνδυνο ή ϊδια ή ιστορική καί πολι­
τισμική μας ταυτότητα. Είναι σαν μία μεταφορά τοΰ εαυτού μας 
στον αρχαίο κόσμο: σέ αυτή τήν περίπτωση αλλοιώνουμε τήν ταυτότη­
τα ημών τών συγχρόνων. Ή άλλη στάση πού πρέπει να αποφευχθεί είναι 
άντιδιαμετρικά αντίθετη προς τήν πρώτη, είναι σαν μία μεταφορά τού 
αρχαίου κόσμου στον σύγχρονο κόσμο μας, δηλαδή ή εναπόθεση 
δικών μας κατηγοριών επάνω στους πολιτισμούς πού μας άφησε ή αρχαιό­
τητα, μέ τον κίνδυνο να τους ανατρέψουμε μέ τήν μάταιη αυταπάτη ότι 
τους εκσυγχρονίζουμε: σέ αυτή τήν περίπτωση αλλοιώνουμε τήν ταυτότητα 
τών αρχαίων. 

"Ας αρχίσουμε μέ τον ανθρωπισμό.Τό ιδανικό τών ανθρωπιστών ήταν 
να επιστρέψουν στις μορφές ζωής τών αρχαίων ­καθημερινές καί πολιτι­
στικές­ οι όποιες αναγνωρίζονταν ως εξαίρετες καί είχαν κατά κάποιον 
τρόπο αγιοποιηθεί καί ορισθεί ώς «κλασικές». Βεβαίως, ό ελληνικός καί ό 



issa. » Luigi Enrico Rossi 

ρωμαϊκός πολιτισμός ­ο όποιος όφειλε τόσα στον ελληνικό­ ήταν πολιτισμοί 
πολύ υψηλοί) επιπέδου, ας ποΰμε άφοβα υψίστου: ωστόσο δεν είναι θεμιτό 
να τους θεωρήσουμε ώς τους μοναδικούς... Ό μεγάλος ιταλικός ουμανισμός 
της 'Αναγεννήσεως υπήρξε μία θερμή εποχή, και χρησιμοποιώ το επίθετο 
«θερμός» διότι ό νους μου πηγαίνει στον μεγάλο έρωτα πού εμψύχωσε εκεί­
νους τους ανθρώπους απέναντι στα φιλολογικά κείμενα, στην φιλοσοφική 
σκέψη καί στις εικαστικές τέχνες, τόσο τών Ελλήνων, όσο και των Ρωμαίων. 
Ό ανθρωπισμός είναι μία πράξη αγάπης καί, κατά συνέπεια, μία αιώνια κα­
τηγορία τοΰ πνεύματος, ή οποία ασφαλώς δέν θα καταργηθεί ούτε θα 
ακρωτηριασθεί. Το νά διαβάζει κανείς ένα αρχαίο κείμενο ή να κοιτάζει έ'να 
άγαλμα ή ένα κτίσμα μέ αγάπη αποτελεί κάτι, για το όποιο όχι μόνον είμα­
στε ικανοί, άλλα το έχουμε καί μεγάλη ανάγκη, καί οφείλουμε νά μπορούμε 
νά το κάνουμε, τουλάχιστον τήν Κυριακή το πρωΐ ή κατά τήν διάρκεια μιας 
εκδρομής σέ όμορφους λόφους: όμως δέν μπορούμε νά το μετατρέπουμε 
διαρκώς σέ σημαία μας, διότι τα έργα τών αρχαίων, πέρα άπό το νά τα 
αγαπάμε, οφείλουμε καί νά τα καταλαβαίνουμε. Ποιο είναι λοιπόν το φάρ­
μακο; Νά εντάξουμε το αρχαίο στην ιστορία, νά κατανοήσουμε τις συγκε­
κριμένες συνθήκες του: ή αττική τραγωδία, πού λατρεύθηκε άπό τήν ουμα­
νιστική στάση, μπορούσε νά ανθήσει μόνον στην 'Αττική τοΰ πέμπτου αιώνα 
προ Χριστού καί φέρει επάνω της τα θετικά καί αιώνια σημεία εκείνου τού 
καιρού καί εκείνων τών συνθηκών, όπως τήν ευαισθησία στα μεγάλα προ­
βλήματα της ζωής, τού θανάτου καί τού πόνου, άλλα φέρει επίσης καί τα 
πρόσκαιρα σημάδια, όπως για παράδειγμα τήν υπερβολική έπαρση καί ειδι­
κότερα τον αθηναϊκό τοπικισμό, κατανοητό σέ έργα πού θα παρουσιάζον­
ταν μπροστά σέ ένα αθηναϊκό κοινό, το οποίο ήθελε νά εξυψωθεί μέσα στην 
αρχαία καί στην πρόσφατη ιστορία του. Έξ άλλου, όπως μας δίδαξε ό 
George Steiner στον Θάνατο της τραγωδίας (το 1961), ή αρχαία τραγωδία 
δέν περιέχει τήν ελπίδα, ένώ ο χριστιανικός πολιτισμός μας δίδαξε τήν ελπί­
δα, μέ τον έξορθολογισμό τού πόνου: ή ελληνική τραγωδία δέν αποτελεί 
πλέον ­στο σύνολο της­ στοιχείο τού πολιτισμού μας. 'Οφείλουμε νά τήν 
διαβάζουμε μέ ιστορική ματιά. 

Άς περάσουμε τώρα στο αντίθετο σφάλμα, στην εναπόθεση τών σύγ­
χρονων κατηγοριών μας επάνω στο αρχαίο, δηλαδή σέ εκείνο πού όνομά­
σθηκεόάποικισμόςήόέκσυγχρονισμός τού αρχαίου.Αποικίζουμε 
ή εκσυγχρονίζουμε σημαίνει ότι τοποθετούμε κάτι δικό μας επάνω σέ εκείνο 
πού δέν είναι δικό μας: μέ άλλα λόγια, ή στάση αυτή ξεκλειδώνει τον αρχαίο 
κόσμο μέ ενα σύγχρονο κλειδί, μέ τήν επικίνδυνη αξίωση νά εκσυγχρονίσει 
το αρχαίο. Δυστυχώς ή στάση αυτή τηρήθηκε πολύ στο σχολείο, όπου έφαρ­



Ti μας οφείλει ή αρχαιότητα 395 

μόσθηκε ώς δημοκρατική, ενώ είναι μόνο θλιβερά δημαγωγική: πρόκειται 
για μία αφελή πλάνη πού κατεργάσθηκαν δάσκαλοι, οι όποιοι αναζητούσαν 
δημοτικότητα και καλά κέρδη, ή και για μία πονηριά ορισμένων μελετητών 
και εκδοτών με σκοπό να προσελκύσουν το κοινό: καί το λέω αυτό μέ Ιστο­
ρική εντιμότητα, αν και σήμερα λίγη δημαγωγία προς όφελος του αρχαίου 
θα ήταν πολύτιμη ­παρόλο πού βλέπουμε να συμβαίνει το ακριβώς αντίθε­
το­, καθώς ή ακραία δημαγωγία συνίσταται στην άρνηση τής Ιδιας της ση­
μασίας του αρχαίου, όπως κάνουν πολλοί πολιτικοί μας. Κατ' αυτόν τον 
τρόπο, για παράδειγμα, ή Σαπφώ θεωρήθηκε φεμινίστρια, ενώ στον κόσμο 
τής Λέσβου γύρω στο εξακόσια προ Χριστού απουσίαζαν οι συνθήκες 
εκείνες πού θα έκαναν να φυτρώσει ό σύγχρονος φεμινισμός: ό κόσμος τής 
Λέσβου, και τόσων άλλων τοπικών πολιτισμών τής Ελλάδος, διαφόρων 
εποχών, κρατούσε εντελώς χωριστά τον ανδρικό από τον γυναικείο κόσμο, 
χωρίς να μπορούν να συγκρουσθούν ό έ'νας μέ τον άλλο, όπως συμβαίνει, 
αντιθέτως, σήμερα, δημιουργώντας έ'τσι μία αντιπαλότητα πού ήταν ξένη 
στους αρχαίους. Καί εδώ τό αντίδοτο είναι ξανά ή ιστορία. Ή ιστορική μας 
μνήμη μας επιτρέπει να κατανοούμε ιστορικά τήν πραγματικότητα πού με­
ταχειριζόμαστε: να λοιπόν πού ή Σαπφώ καταλαμβάνει καί πάλι τήν θέση 
της ώς δασκάλας, σε έ'να κλειστό καί εκλεπτυσμένο περιβάλλον από νέες 
γυναίκες τής υψηλής κοινωνίας, στις όποιες δεν πρέπει να προσαφθεί ή 
αισχρή κατηγορία τής όμοφυλοφυλίας, από τήν στιγμή πού είχαν προετοι­
μασθεί για γάμο, δηλαδή να γίνουν σύζυγοι ανδρών οι όποιοι, όπως καί 
αυτές, προέρχονταν άπό τήν υψηλή αριστοκρατία. Είναι φυσικό ότι ή 
Σαπφώ, μετά τήν μακρά σχέση μαθητείας, θά τις αποχαιρετούσε μέ νοσταλ­
γία καί πόνο, μέ εξαίσια ποιήματα ­πού άπαγγέλονταν περιστασιακά­ τήν 
στιγμή πού άφηναν τήν ομάδα για να προχωρήσουν στον γάμο. Προφανώς 
όμως ακόμη καί σήμερα κάποιος μπορεί να σκέπτεται ότι δέν θά έπρεπε να 
αφοσιώνεται σε αυτές καί ότι κάθε μορφή δεσμού της μέ αυτές πρέπει να 
θεωρείται αισχρή. Αυτή είναι ή στάση τοΰ Baudelaire, ό όποιος δημιούργησε 
μεγάλη ποίηση, καθώς ήταν ένας μεγάλος ποιητής, άλλα μέ τις πρόστυχες 
γυναίκες του τήρησε μία στάση πού σήμερα χαρακτηρίζεται ορθώς ώς 
άντιιστορική καί τήν οποία ακολούθησαν πολλοί φιλόλογοι. Δέν υπάρχει 
τίποτε τό πιο κακόβουλα εσφαλμένο, πού όμως έξαλείφθηκε μέ εκείνο πού 
ό πιο προσεκτικός γαλλικός κλασικιστικός πολιτισμός απεκάλεσε τό τέλος 
τον αποικισμού της αρχαιότητας (= la décolonisation de l'antiquité). Άλλα καί 
ό 'Αρχίλοχος αντιμετωπίσθηκε ώς καταραμένος ποιητής: όταν λέει ότι πέ­
ταξε τήν ασπίδα, δέν τό κάνει για να χλευάσει τον Όμηρο, δεδομένου ότι 
τό επάγγελμα του ήταν εκείνο τού στρατιώτη καί όχι τοΰ επικού ήρωα, ό 
όποιος, σαν ήρωας, εΐχε ώς επάγγελμα να πεθαίνει ένδοξα. Ό Αρχίλοχος 



396 Luigi Enrico Rossi 

έπρεπε να ζήσει για να εργασθεί ώς στρατιώτης και να κερδίσει τα προς το 
ζήν. 

3. Εκείνο πού μπορεί να γίνει και πρέπει να κάνουμε 

Άφοΰ ξεκαθαρίσαμε το πεδίο άπο επιζήμιες παρεξηγήσεις, ας αναρω­
τηθούμε πώς οφείλουμε να αντικρίσουμε το αρχαίο. Πρέπει να απομονώ­
σουμε τις διάφορες στιγμές καίτούς διαφόρους τόπουςτοϋ ελληνι­
κού και τοϋ ρωμαϊκού πολιτισμού ­ και όταν κάνω λόγο για στιγμές και τό­
πους έχω στο νου μου να καταπολεμήσω ενα άλλο κοινό τόπο, δηλαδή τήν 
ιδέα ότι πρόκειται για δύο μονολιθικούς πολιτισμούς, ενώ στην πραγματικό­
τητα διαρθρώνονται στο εσωτερικό τους σέ ποικίλες πολιτισμικές εμπειρίες, 
εϊτε διαχρονικώς, μέσα στον χρόνο, εϊτε συγχρόνως, μέσα στον χώρο. Ό 
αρχαϊκός ελληνικός κόσμος δέν είναι ούτε εκείνος πού ονομάζουμε κλασι­
κός, ούτε ό ελληνιστικός, ούτε εκείνος πού εκτείνεται από τήν αυτοκρατο­
ρική εποχή και έξης: το ιδανικό τοϋ μαχητή (μέ τις αντίστοιχες μορφές ποιη­
τικού άσματος) είναι διαφορετικό στον Όμηρο, στον 'Αρχίλοχο και στον 
'Αλκαίο* τό τοπίο (μέ τήν λειτουργία του στην συνολική οικονομία) δέν είναι 
τό ϊδιο στους τραγωδούς (πέμπτος αιώνας) και στον Θεόκριτο (τρίτος 
αιώνας)· ούτε ή ελαφρά είρωνία τοϋ Λουκιανού (δεύτερος αιώνας μετά 
Χριστόν) μπορεί να τοποθετηθεί δίπλα στον παθιασμένο σαρκασμό τοϋ 
Αριστοφάνους (πέμπτος αιώνας προ Χριστού). Οι δεκαετίες και οι αιώνες 
δέν περνούν μάταια, ούτε οι διάφοροι πολιτισμικοί χώροι ξεκινούν και κα­
ταλήγουν στις Ίδιες θέσεις: αν λάβουμε μία συγκεκριμένη περίοδο, τήν Αθή­
να τοϋ πέμπτου αιώνα, είναι αρκετά διαφορετική άπό τήν σύγχρονη της 
Σπάρτη. Τό ϊδιο πρέπει νά πούμε και για τήν Ρώμη. 

Μετά άπό αυτό μπορούμε νά μιλάμε γιά χρέος μόνο μέ τήν έννοια ότι τό­
σα πράγματα μας έρχονται άπό εκείνους τους κόσμους ώς πολιτισμικός 
εμπλουτισμός: πρόκειται μόνον γιά μία ενσυνείδητη αναγνώριση. Από 
αυτή τήν κληρονομιά οφείλουμε νά επισημάνουμε τους τομείς πού τήν εφήρ­
μοσαν: ας σκεφθούμε τήν ηθική, τήν πολιτική, τήν αισθητική απόλαυση και 
τόσα άλλα πράγματα ακόμη. Δέν θα εισέλθω σέ λεπτομέρειες, άφοϋ άρκεΐ νά 
προχωρήσουμε σέ μία απλή πράξη αυτοσυνειδησίας και στον νοΰ τοϋ καθε­
νός μας θα έλθουν πολλά πράγματα, τα όποια λιγότερο ή περισσότερο τροπο­
ποιημένα, έγιναν κτήμα μας, σάρκα έκ της σαρκός τοϋ σύγχρονου πολιτισμού 
μας, και από εκεί και πέρα τίποτε δέν έμεινε όπως ήταν, επειδή ή ιστορία πα­
ρήγαγε πολλές μεταμορφώσεις: ό ελληνικός πολιτισμός απορροφήθηκε άπό 
τον ρωμαϊκό, ό όποιος στή συνέχεια τον μετέδωσε στον Χριστιανισμό. Μόνον 
μέ αυτή τήν έννοια οφείλουμε νά μιλάμε γιά χρέος, άλλα κατά βάθος είναι μία 



Τι μας οφείλει ή αρχαιότητα 397 

λέξη πού πρέπει να αποφεύγουμε, επειδή ανακαλεί εσφαλμένα ­όπως έ'λεγα 
προηγουμένως­ μία αίσθηση υποχρεώσεως και καταναγκασμοί). "Ας μιλή­
σουμε, αντιθέτως, όπως ανήγγειλα από τήν αρχή, για τήν πίστωση μας. 

4. Ή πίστωση μας προς τήν αρχαιότητα (Τί μας οφείλει ή αρχαιότητα) 

'Ομολογουμένως ανέκαθεν μοΰ φαινόταν περίεργο ότι, όταν μιλάμε για 
τον αρχαίο κόσμο, πάντα αποσιωπάται ή πίστωση μας και γίνεται λόγος για 
το χρέος μας, με ενα είδος πολιτισμικής ηθικολογίας. Έμεΐς οι σύγχρονοι δεν 
συμπεριφερθήκαμε πάντα άσχημα απέναντι στην κλασική αρχαιότητα. Δέν 
είναι εδώ ό χώρος για να κάνουμε ισολογισμούς, άλλα εν ολίγοις τήν παρά­
δοση πού μας κληροδότησαν οι αρχαίοι τήν διατηρήσαμε, μέ πολλές απώ­
λειες, είναι ή αλήθεια, άλλα καί μέ μία αξιοσημείωτη δραστηριότητα. Στο ση­
μείο αυτό είμαι υποχρεωμένος να προχωρήσω για λίγο σέ πολιτισμικό εθνι­
κισμό, άλλα θα τό κάνω χωρίς τον φόβο να γίνω «πολιτι(σμι)κώς άπρεπης»2, 
πού σέ αυτή τήν περίπτωση θα σήμαινε μόνον υποκριτής. Έμεΐς οι "Ελληνες 
καί οι 'Ιταλοί ζήσαμε μαζί χέρι­χέρι μέ τις ελληνικές καί ρωμαϊκές αρχαιότη­
τες, καί ως προς αυτό δέν θέλω να αφαιρέσω τα δικαιώματα άπό όλες 
εκείνες τις μεσογειακές χώρες πού έζησαν, εξίσου καλά ή άσχημα, μαζί τό 
αρχαίο: φυσικά σκέπτομαι κατά κύριο λόγο τήν Ελλάδα καί τήν Ιταλία (ή 
οποία Ελλάδα, ωστόσο, έζησε για μισή χιλιετία υπό τουρκική κατοχή), άλλα 
καί τήν Ισπανία, τήν Γαλλία, τήν βόρειο Αφρική καί τήν ελληνική Αίγυπτο, 
εν ολίγοις όλη τήν ρωμαϊκή αυτοκρατορία, πού ενσωμάτωσε μέσα της τον 
ελληνικό κόσμο μαζί μέ τόσους άλλους. 

Αυτό άφορα κυρίως στα αρχαιολογικά μνημεία, καθώς στην δια­
τήρηση τών κειμένων δέν θα τολμούσε κανείς να αρνηθεί ότι οι Βυζαν­
τινοί κατείχαν τήν πρώτη θέση μέ τήν διάσωση τόσων θησαυρών, ώς βασι­
κοί κληρονόμοι του ελληνικού πολιτισμού. Όχι μόνον τό μεγαλύτερο μέρος 
τών κωδίκων, φορέων αυτών τών πολύτιμων κειμένων, βρίσκεται στις 
χώρες μας, ή προέρχεται άπό αυτές, άλλα έδώ καί ένάμισυ περίπου αιώνα ή 
ιταλική φιλολογική παιδεία ­καί τις τελευταίες δεκαετίες καί ή έλληνική­
τούς τιμούν όλο καί περισσότερο. Είμαστε εν ολίγοις οι μεγαλύτεροι πι­
στωτές της αρχαιότητας: πέρα άπό όλα υπήρξαμε, κατά τήν διάρκεια τού 
Ουμανισμού καί της Αναγεννήσεως, τό μεγάλο σταυροδρόμι της δια­

πολιτισμικώς άπρεπης 2. Λογοπαίγνιο: πολιτικώς άπρεπης (= politicamente scorretto) ­
(= culturalmente scorretto). 



398 Luigi Enrico Rossi 

δόσεως τοΰ αρχαίου πολιτισμοί): ή Ελλάδα, κάτω από την τουρκική κατο­
χή, άρχισε αρκετά νωρίς νά μας στέλνει τους εξόριστους λογίους της. 
Έχουμε ένα είδος δικαιώματος απογόνων (νομίμου μοίρας) στην είσπραξη 
αυτής τής οφειλής και στην εκμετάλλευση της, δηλαδή μία σημαντική ήθι­
κο­ίστορική δικαιολογία. 

Πώς οφείλουμε νά καταστήσουμε γόνιμη αυτή τήν πίστωση; Για τα 
αρχαιολογικά αντικείμενα αρκεί νά κοιτάξουμε γύρω μας, και θα 
δοΰμε ότι, πέρα άπό τα μνημεία πού ήδη τα εκμεταλλευόμαστε ευρύτατα, 
υπάρχουν τόσα άλλα, τήν ύπαρξη τών οποίων οφείλουμε μόνον νά κατα­
νοήσουμε. Θα αρκούσαν οι διαρκώς αυξανόμενες στατιστικές για τους επι­
σκέπτες τών ίστορικο­άρχαιολογικών χώρων, ειδικά όταν έχουν προσαρμο­
σθεί καλύτερα στις απαιτήσεις τοΰ κοινού, όπως βλέπουμε στις χώρες μας 
και τις τελευταίες δεκαετίες και στην υπόλοιπη Ευρώπη. Δυσκολεύθηκε νά 
ανοίξει τον δρόμο ή προφανής ιδέα ότι περισσότεροι επισκέπτες σημαίνουν 
περισσότερα χρήματα, πού κατανέμονται στα μνημεία τα όποια έχουν μεγα­
λύτερη ανάγκη συντηρήσεως και προσαρμογής στις απαιτήσεις για τις 
όποιες μιλούσαμε πιο πάνω. 

Όμως τα μνημεία γίνονται κατανοητά με τήν γνώση τών γλωσσών και 
τών κειμένων. Όσον άφορα στα κείμενα, ή διεύρυνση τοΰ ελεύθερου χρό­
νου δημιούργησε ένα σημαντικό έδαφος προς κατανάλωση: οι μαθητές μου 
τής ελληνικής φιλολογίας μειώνονται, τα τελευταία χρόνια, άλλα αποζημιώ­
νομαι βλέποντας έκθαμβος πόσος είναι ακόμη ό κόσμος πού έχει πάθος για 
τον Οιδίποδα και διαβάζει με περιέργεια τήν Αίγυπτο, δηλαδή τό δεύτερο 
βιβλίο τοΰ Ηροδότου, ή περίεργα μικρά έργα τοΰ Πλουτάρχου. Ποιος θα 
μπορεί στο μέλλον νά τρέφει αυτή τήν χρήσιμη, άλλα επιφανειακή περιέρ­
γεια; Μόνον οι ειδικοί, για όσο θα υπάρχουν τέτοιοι: τήν πραγματική 
εκλαΐκευση ξέρει νά τήν κάνει μόνον ό ειδικός. Και θα χρειάζονται συνεχώς 
νέοι μεταφραστές, γιατί οι σύγχρονες γλώσσες μας μεταβάλλονται συνεχώς. 

5.Τί κάνουμε αύτη τή στιγμή; 

Το πλέον ανεξήγητο γεγονός είναι ότι αυτές οι διαπιστώσεις προχωρούν 
καλά στον χώρο τής συντηρήσεως τών πολιτισμικών αγαθών, άλλα δεν με­
ταφράσθηκαν ποτέ σε μία σχολική πολιτική πού νά τείνει νά δημιουρ­
γήσει τις συνθήκες, ώστε νά μπορέσει νά ωφεληθεί αποτελεσματικά άπό 
αυτή τήν καλύτερη συντήρηση. "Εχουμε μουσεία και αρχαιολογικούς χώ­
ρους πολύ καλά εξοπλισμένους, αλλά δεν ξέρω σέ λίγα χρόνια ποιος θα έχει 
εκείνη τήν λίγη κλασική παιδεία πού θα τον ωθεί νά τους επισκεφθεί και 



Ti μας οφείλει ή αρχαιότητα 

δεν ξέρω πόσοι καλά εκπαιδευμένοι ξεναγοί θα υπάρχουν για να τους εξη­
γήσουν στους επισκέπτες. Οι εκδότες θα συνεχίσουν για λίγο να βγάζουν 
καλές εκλαϊκευμένες εκδόσεις κειμένων πού ακόμη άπό αδράνεια θα έχουν 
επιτυχία, άλλα λίγο­λίγο θα καταλήξουν στα αζήτητα. 

Τί μπορεί να γίνει για να ευαισθητοποιήσουμε τους πολιτικούς, οί όποιοι 
επίσης προέρχονται όλο καί περισσότερο άπό ένα πτωχό σχολείο; Τό σλό­
γκαν πού θα τους σαλπίζαμε μέσα στα αυτιά είναι τό ακόλουθο: ή πραγμα­
τική, υγιής δημαγωγία (γιατί υπάρχει καί υγιής) είναι όχι ή άρνηση μιας 
κοινής για όλους κληρονομιάς, άλλα ή αρχή μιας νέας διαδόσεως της σε 
όλους (μέ τήν κατάλληλη βιασύνη). Ή δυσκολία, για εμάς τους ανθρωπι­
στές, είναι να μας ακούσουν οί πολιτικοί, καί όχι μόνον στην Ελλάδα καί 
στην 'Ιταλία, άλλα σε όλο τον κόσμο. Τί μπορούμε να κάνουμε; Ή απάντηση 
δέν είναι εύκολη. Ευχή μας είναι έ'να λαμπρό ίδρυμα, όπως τό παρόν, πού μέ 
υποδέχεται τόσο ευμενώς, να μπορέσει νά συμβάλει μέ κοινές προσπάθειες 
στην επίτευξη τοΰ στόχου μας. 

f-tf >,-



400 Παναγιώτου Γ. Νικολοπούλου 

ΠΑΝΑΓΙΩΤΟΥ Γ. ΝΙΚΟΛΟΠΟΥΛΟΥ 

LUIGI ENRICO ROSSI* 

Ήταν το μακρινό τώρα πλέον εκείνο ακαδημαϊκό έτος 1957­1958, όταν πρωτογνωρίσαμε 
στην Ρώμη τον σήμερα τιμώμενο καθηγητή κ. Luigi Enrico Rossi. Ερχόταν να παρακολουθήσει 
τα μαθήματα του Φροντιστηρίου Ελληνικής Παλαιογραφίας του αειμνήστου Καθηγητού Ciro 
Giannelli. Οι πρώτες αμοιβαίες λάμψεις τών οφθαλμών μας διεμήνυαν ότι ήδη θεμελιωνόταν 
μία άειπαγής φιλία. Τώρα, ϋστερα άπό σαράντα πένε έτη, διαπιστώνομε ότι οι πρώτες εκείνες 
χειραψίες δεν μας εξαπάτησαν. Θα συναντηθούμε σέ φοιτητικά έδρανα δύο χρόνια αργότερα, 
στο περίφημο πλέον Μενάνδρειο Φροντιστήριο του μακαρίτου επίσης καθηγητοΰ Carlo 
Galavotti για τον μόλις τότε εκδοθέντα Δνσκολον τού Μενάνδρου. Έκεΐ θα διαπιστώσωμε όχι 
μόνον τον πλούτο τών γνώσεων της κλασικής φιλολογίας και τών κειμένων της, όχι μόνον τήν 
εν γένει παιδεία του Rossi, άλλα επίσης τήν φιλολογική κριτική όξύνοια, μέ τήν οποία ερμήνευε 
και ακολούθως πρότεινε διορθώσεις στο κείμενο. 

Βεβαίως αυτά δεν μας ξένιζαν, διότι γνωρίζαμε ότι προερχόταν άπό μία πεπαιδευμένη 
οικογένεια, μέ ρίζες θεμελιωμένες σέ αρχές προαιώνιες και ευγενείς. Ή οικία των, κατά μήκος 
του Τίβερη, καθίστατο αναψυχή για μας τους παρεπιδημοΰντες "Ελληνες. 'Αργότερα, όταν ό 
Rossi θα νυμφευθεί τήν εκλεκτή Giovanna, τήν Ιωάννα, φιλόλογο επίσης και βιβλιοθηκάριο, 
και θα σχηματίσει οικογένεια, ή via Aventina 24 αποβαίνει εστία θερμών υποδοχών. Ή Ρώμη, ή 
'Ιταλία, χάρη στους Rossi, δέν είναι μία άλλη χώρα, μία άλλη ξένη. 

Άλλα και ή Ελλάς δέν είναι μία άλλη χώρα, μία ξένη, για τους Rossi. Άπό το 1957 ή 
Ελλάς, χωρίς να είναι μόνον τόπος διακοπών, είναι τόπος φιλικός, τόπος αναψυχής. Ό Rossi 
διατρέχει τήν χώρα μας, επισκέπτεται τα μουσεία καί τους χώρους, συζητεί μέ τους ανθρώ­
πους, απολαμβάνει τήν φύση. Ή 'Αθήνα βεβαίως, άλλα καί ή Πάτμος, ή 'Ιθώμη, ή Μακεδονία, 
οι Δελφοί, ή Γορτυνία, ή 'Ολυμπία διηγούνται τήν παρουσία τοΰ Rossi. Καί μας εκπλήττει πάν­
τοτε, διότι πάντοτε ανακαλύπτει νέα πράγματα στην χώρα μας, στους ανθρώπους μας, στή 
ζωή μας, πού ενίοτε τα αγνοούμε εμείς οι αυτόχθονες. 

Όπως μας εκπλήττει μέ το πάθος του για τα Ελληνικά Γράμματα, τα αρχαία κυρίως, 
άλλα καί τα μεταγενέστερα. Τόσο, πού α'ισθανόμεθα άσχημα, έμεΐς οί απόγονοι, να μήν έχομε 
το ϊδιο πάθος τού κληρονόμου, όπως ό Rossi, πού νοιώθει κληρονόμος τού Ελληνικού Πολι­
τισμού, άπό τα πρώτα κιόλας χρόνια τών σπουδών του. Γέννημα καί θρέμμα της Ρώμης, γεννή­
θηκε το έτος 1933. Μετά τις εγκύκλιες σπουδές, φοίτησε στην Φιλοσοφική Σχολή τοΰ μόνου τό­
τε Πανεπιστημίου τής Ρώμης, στο όποιο καί σταδιοδρόμησε ακολούθως ώς βοηθός, εντεταλμέ­
νος καθηγητής καί εν συνεχεία τακτικός καθηγητής, όπως είναι καί τώρα, τής Ελληνικής 
Φιλολογίας. Υπήρξε μαθητής τών καθηγητών Gennaro Perrotta, Carlo Galavotti, Scevola 
Mariotti καί 'ιδιαιτέρως τού Bruno Gentili. Από το ακαδημαϊκό έτος 1960­1961 μετεκπαιδεύθη­
κε καί δίδαξε στα Πανεπιστήμια τής Γερμανίας (Gòttingen, Hamburg, Freiburg καί άλλα), τής 
Αγγλίας ('Οξφόρδης, Λονδίνου, Καΐμπριτζ καί άλλα), τών Ηνωμένων Πολιτειών τής 

* Παρουσίαση τού βίου καί τοΰ έργου τοΰ Luigi Enrico Rossi, κατά τήν αναγόρευση του 
σέ 'Επίτιμο Μέλος τού Συλλόγου, στην αίθουσα Κ. Παλαμά, τήν 19.2.2002. 



Luigi Enrico Rossi 401 

'Αμερικής (Columbia University, Νέας Υόρκης και άλλα), προσφάτως δέ δίδαξε στην Ισπανία 
(Πανεπιστήμιο της Σαλαμάνκας και άλλου) και στα Πανεπιστήμια του Καΐρου και στο περί­
φημο El­Azhar. 

Είναι αντεπιστέλλον μέλος της 'Ακαδημίας Arcadia καί επίτιμο μέλος της Society for the 
Promotion of Hellenic Studies. 

To έτος 1998 ίδρυσε και διευθύνει με τους συναδέλφους του Maria Grazia Bonanno και 
Roberto Pretagostini το περιοδικό Seminari Romani di Cultura Greca, επίσημο όργανο του 
Φροντιστηρίου του. Tò Φροντιστήριο του Rossi λειτουργεί πάνω άπό τριάντα έτη καί σ' αυτό 
έ'χουν διαμορφωθή οι καλύτεροι του μαθητές, πολλοί των όποιων κατέχουν πανεπιστημιακές 
έδρες. Διάσημοι ερευνητές, 'Ιταλοί καί ξένοι, έ'χουν επίσης φιλοξενηθεί στο Φροντιστήριο. 

Τα ιδιαίτερα επιστημονικά ενδιαφέροντα καί οι επιστημονικές ειδικεύσεις τοϋ καθηγητού 
Rossi αναφέρονται στον Όμηρο, στους αρχαϊκούς λυρικούς, στο αττικό Θέατρο, στην 
Ελληνιστική ποίηση, στην Μετρική. 

Στον Όμηρο καί γενικώτερα στο 'Αρχαίο Ελληνικό έπος αφιέρωσε πολλές εργασίες του, 
όπως τό τέλος της Όδνσσείας κατά τους ελληνιστικούς χρόνους καί ό ζήλος τοϋ Απολλώνιου 
τοϋ Ροδίου, Ουσία καί γένεση τής Όμηρικής τεχνοτροπίας, τό Ελληνικό έ'πος μεταξύ προφο­
ρικού καί γραπτού λόγου, καί άλλες. Ό Rossi σημειώνει ότι μαρτυρίες έξ αυτού τού κειμένου 
τής Ίλιάόος καί τής Όδνσσείας αποδεικνύουν την αρχική προφορική παράδοση των επών. Ό 
Όμηρος, διακηρύττει, είναι μία σταθερή (costante) παρουσία στην Ελληνική Λογοτεχνία. 

Οι μελέτες τοϋ Rossi για τό αττικό θέατρο εστιάζονται τόσο στην παράδοση καί τήν ερμη­
νεία τών κειμένων τών αρχαίων τραγωδιών, όσο καί στην σκηνική παράσταση των. 'Ιδιαιτέρως 
πρέπει να αναφέρω τήν εξαντλητική μελέτη του για τό σατυρικό δράμα, μορφή, τύχη καί λει­
τουργία ενός αρχαίου φιλολογικοΰ είδους. Είναι χαρακτηριστικό ότι τό σατυρικό δράμα δέν 
είχε τύχη επιβιώσεως. Μόνο έ'να σατυρικό δράμα μας σώζεται ολόκληρο, ό Κνκλωψ τον Εύρι­
πίδου. Τό σατυρικό δράμα, πού έρχεται να συμπλήρωση τήν τραγική τριλογία ως τέταρτο μέ­
ρος τής δραματικής τετραλογίας, αποτελεί κατά κάποιον τρόπο τήν ψυχαγωγική κατακλείδα 
τής τετραλογίας, ύστερα από ένα συνεχή κατακλυσμό τραγικών επεισοδίων. Αλλά τό σατυ­
ρικό δράμα είναι ψυχαγωγικό μέρος, πού παριστάνει αρχαίες μυθικές εικόνες μέ παρουσία σα­
τύρων. Στηρίζεται δηλαδή στις ϊδιες αρχές, στις όποιες στηρίζεται καί ή τραγική τριλογία. 
Όμως αυτό τό ψυχαγωγικό μέρος, μέ αναφορές στους παραδοσιακούς μύθους, δέν ικανοποιεί 
πλέον καί ήδη άπό τό 438, όταν ό Ευριπίδης τοποθετεί τήν Αλκηστιν στην θέση τοϋ τετάρτου 
έργου τής τετραλογίας, δηλαδή στή θέση τοϋ σατυρικού δράματος, τό τελευταίο εκλείπει για 
να παραχωρήσει τήν θέση του στην κωμωδία, μέ περιεχόμενο πλέον σύγχρονα γεγονότα καί 
πρόσωπα. "Ετσι εξηγείται γιατί ό Αριστοτέλης δέν αναφέρει τό σατυρικό δράμα. Διότι στην 
εποχή του είχε εκλείψει, ακριβώς διότι είχε απολέσει τήν λειτουργικότητα του. Καί ό Rossi προ­
χωρεί στή διδασκαλία, ότι ό Αριστοτέλης εκφράζει τήν εποχή του, τον δ' αι. π.Χ. καί όχι τον ε' 
αι., όπου ακμάζει τό σατυρικό δράμα. Τήν διδασκαλία του αυτήν ό Rossi τήν στηρίζει καί στο 
γεγονός ότι ό Αριστοτέλης επαινεί τον Οιδίποδα Τνραννον, όπως τον θαυμάζομε καί εμείς, 
ενώ είναι γεγονός ότι κατά τήν παράσταση τοϋ έργου ό Σοφοκλής κατέλαβε τήν δεύτερη θέση 
καί ένικήθη άπό κάποιον Φιλοκλή. Οί αισθητικές αντιλήψεις καί επομένως τό κριτικό πνεύμα 
αλλάζει μέ τις ιστορικές συνθήκες. Είναι μία σημαντική καί ορθή θέση τοϋ Rossi να ερμηνεύει 
τα κείμενα καί τις καταστάσεις πού τα δημιουργούν σέ σχέση μέ τό κοινωνικό ιστορικό πλαί­
σιο των. 

Ό ϊδιος σημειώνει ότι ή ενασχόληση του μέ τήν μετρική οφείλεται στο πάθος του για τήν 
κλασική μουσική. Ακριβώς, διότι ήθελε να μελετήσει τις αρχές μέ βάση τις όποιες οί αρχαίοι 
σχημάτιζαν τους στίχους των. "Ετσι οδηγήθηκε στην επισταμένη έρευνα για τον τρόπο τής πα­



iHÉ Παναγιώτου Γ. Νικολοπούλου 

ρουσιάσεως, της εκτελέσεως της αρχαϊκής και κλασικής ελληνικής λογοτεχνίας. Προβάλλει τη 
σημασία πού έχουν περισσότερο άπο τις τρεις τομές του ομηρικοί στίχου, τα διαμορφούμενα 
τέσσαρα μέρη και τα δίχρονα φωνήεντα. Ή μετρική δέν βοηθεΐ μόνον στην κατανόηση των 
κειμένων, άλλα και στην προσφορά και κατ' άκολουθίαν στην παρουσίαση. 

Αυτό το θέμα τής παρουσιάσεως των κειμένων της αρχαιότητος, δηλαδή τής επικοινω­
νίας του κειμένου μέ τον άνθρωπο, τον άνθρωπο τον τότε, άλλα και τον σημερινό, απασχολεί 
τον Rossi. Μέ αυτό το πρίσμα συντάσσει, το 1995, μέ τήν συνεργασία καί εκλεκτών μαθητών 
του, τήν εντυπωσιακή Letteratura Greca, ιστορία τής Ελληνικής Λογοτεχνίας. 

Ό Rossi, ακάματος, συνεχίζει τις ερευνητικές εργασίες του, οι όποιες τώρα εντοπίζονται 
στον Ησίοδο και στην Ελληνική Λυρική Μετρική, και είναι βέβαιο ότι θα προσφέρουν νέα 
επιτεύγματα, τα όποια άναμένομε μέ ενδιαφέρον. 

Δέν θα ήθελα να υποκύψω στον πειρασμό να χαρακτηρίσω τό έργο του τιμωμένου απόψε 
καθηγητού καί ερευνητού. "Ομως δέν μπορώ να τον αποφύγω αυτόν τον πειρασμό. Διότι έχο­
με ενώπιον μας έ'να σημαντικό κλασικό φιλόλογο τής σύγχρονης εποχής. Τό χαρακτηριστικό 
του είναι ότι παιδεύει τα κείμενα. Τό γλωσσικό μέρος τό έξονυχίζει. Άλλα συνδυάζει τις μαρτυ­
ρίες πού ευρίσκονται άλλου, για να κατορθώσει να εμβαθύνει στην άποψη τοΰ συγγραφέως. 
"Ομως τό κείμενο, τό έργο τού συγγραφέως, δέν είναι ένα ξηρό απομεινάρι τού παρελθόντος. 
'Αντανακλά τήν κοινωνική ζωή τής εποχής, έχει ιστορικότητα. Τό κείμενο έχει συνταχθεί για 
να εμφανισθεί, για να διαβασθεί, για να παρουσιασθεί. "Ετσι μόνον θα έπιτύχωμε μία πραγμα­
τική ερμηνεία τοΰ έργου τού συγγραφέως, τοΰ συγγραφέως τού Ίδιου, τού ιστορικού καί κοι­
νωνικού πλαισίου εντός τοΰ οποίου κινείται τό έργο. Ό Rossi είναι κυρίως ερμηνευτής. Μέ συ­
νέπεια να εμπλουτίζει τον σύγχρονο κόσμο μέ τήν ουσιαστική συμβολή τοΰ παρελθόντος, κυ­
ρίως τού Ελληνικού παρελθόντος. 

Ό Rossi δημιούργησε καί δημιουργεί σχολή μελέτης τής Ελληνικής Φιλολογίας στην 
'Ιταλία καί όχι μόνον. "Ετσι ή 'Ιταλία προβάλλει καί πάλιν τόν κοινό πολιτισμό μας, τον 
Ελληνικό καί τόν Ρωμαϊκό. Μέ τόν Rossi ή 'Ιταλία γίνεται καί πάλι οικεία σε μας. 'Ακριβώς 
όπως τήν είχε ψάλει ό δικός μας Κωστής Παλαμάς· 

"Ομορφη, δε χορταίνεσαι, πολνπιθνμημένη 
κι άπ' δσονς σε ξανοίξανε κι άπ' δσονς σε χάρηκαν 
κι άπ' δσονς, άφταστη χαρά, για σε μακριάθε άκοϋνε 
Μάννα, πον τον τραγουόιστή γεννάς και τον τεχνίτη, 
Πώς είσαι 
σαν των Έτρούσκων τη θεά, τής Ρώμης τη Μινέρβα, 
λατίνα εικόνα άντίφκιαστη τής'Αθηνάς Εργάνης, 
π' δλα τα σκόρπαε τά καλά τής προκοπής και σ' δλονς. 

»■' . .■(· 

Καλώς μας ήλθες, φίλε Rossi, στον «Παρνασσό», καλώς μας ήλθες στην Ελλάδα. 


