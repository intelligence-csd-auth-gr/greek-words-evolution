



























εικονογράφηση 



 

 

 

 
   

Η Αλκμήνη Γιαμπανίδου γεννήθηκε το 
1982 στη Θεσσαλονίκη. Τα τελευταία 
χρόνια κατοικεί σε ένα μικρό χωριό 
εκτός πόλης, που της προσφέρει ηρεμία 
και άνεση! Σπούδασε στο Παιδαγωγικό 
Τμήμα Νηπιαγωγών του Πανεπιστημίου 
Ιωαννίνων και από το 2004 ασχολείται 
ενεργά με τον κλάδο της παιδαγωγικής. 
Εργάστηκε στο δημόσιο ως 
Αναπληρώτρια Νηπιαγωγός και σε 
ιδιωτικούς και δημοτικούς παιδικούς 
σταθμούς προσφέροντας μέχρι και 
σήμερα τις υπηρεσίες της. Λατρεύει το 
επάγγελμά της και αφιερώνει τον 
περισσότερο χρόνο της ψάχνοντας και 
δημιουργώντας καινούργιες και 
πρωτότυπες δραστηριότητες για τους 
μικρούς τις φίλους. Ενημερώνεται 
συνεχώς με σεμινάρια διαδικτυακά και 
βιωματικά και της αρέσει να σκαρώνει 
στιχάκια για κουκλοθεατρικές 
παραστάσεις και γιορτές νηπιαγωγείου. 
Ο στολισμός παιδικών δωματίων με 
χάρτινες κατασκευές στους τοίχους 
είναι μια από τις δραστηριότητες που 
ασχολείται στον ελεύθερο χρόνο της. 
Αγαπάει τα βιβλία, τα ταξίδια και την 
φύση. Μία αγκαλιά και ένα χαμόγελο 
των παιδιών είναι η απόλυτη ευτυχία της. 

 Η Γεωργία Πανώρη γεννήθηκε το 1984 
στην Θεσσαλονίκη. Μεγάλωσε στο 
χωριό Κάτω Γέφυρα της Θεσσαλονίκης  
μέχρι το 2009. Παντρεύτηκε και ζει στα 
Γιαννιτσά, έχοντας αποκτήσει ένα 
κοριτσάκι. Σπούδασε Προσχολική 
Αγωγή, Δραστηριοτήτων Δημιουργίας 
και Έκφρασης στο ΙΕΚ Σίνδου. 
Εργάστηκε σε δημοτικούς και 
ιδιωτικούς παιδικούς σταθμούς, όπως 
και σε θέσεις εργασίας πέρα της 
ειδικότητας που σπούδασε. 
Ασχολείται ερασιτεχνικά με τα 
καλλιτεχνικά, όπως την αγιογραφία, 
ζωγραφική με λάδι και ακρυλικό πάνω 
σε καμβά, πυρογραφία, ζαχαροπλαστική 
(τούρτες με ζαχαρόπαστα) ενώ το 
τελευταίο διάστημα εικονογραφεί σε 
παιδικά παραμύθια και με ηλεκτρονικά 
μέσα. 
 

e-mail: gpanori@gmail.com 

 
E-mail: alkmini.giamp@gmail.com 

  

 
 
 



ΑΛΚΜΗΝΗ ΓΙΑΜΠΑΝΙΔΟΥ 
 
 
 
 
 
 
 
 
 
 
 
 
 
 
 

Η ΖΩΗ  
ΤΟΥ ΚΛΟΟΥΝ 

 
 
 
 
 
 
 
 
 
 
 

Εικονογράφηση 

ΓΕΩΡΓΙΑ ΠΑΝΩΡΗ 
 
 



Αλκμήνη Γιαμπανίδου, Η ζωή του Κλόουν 
ISBN: 978-618-5040-60-4 
Φεβρουάριος 2014 
 
 
 
 
 
Εικονογράφηση: 
Γεωργία Πανώρη, gpanori@gmail.com 
 
Σελιδοποίηση: 
Ηρακλής Λαμπαδαρίου, www.lampadariou.eu 
 
 
 
 
Εκδόσεις Σαΐτα 
Αθανασίου Διάκου 42, 652 01, Καβάλα 
Τ.: 2510 831856 
Κ.: 6977 070729 
e-mail: info@saitapublications.gr 
website: www.saitapublications.gr  
 
Σημείωση: Η γραμματοσειρά που χρησιμοποιήσαμε είναι προσφορά του Aka-acid (www.aka-acid.com). 
 
 
 
 
 
 
 
 
 
 
 
 
 
 
 
 
 
 
 
 
 
 

 

Άδεια Creative Commons 
Αναφορά Δημιουργού – Μη Εμπορική χρήση 

Όχι Παράγωγα έργα 3.0 Ελλάδα 
 
Με τη σύμφωνη γνώμη του συγγραφέα και του εκδότη, επιτρέπεται σε οποιονδήποτε αναγνώστη η 
αναπαραγωγή του έργου (ολική, μερική ή περιληπτική, με οποιονδήποτε τρόπο, μηχανικό, ηλεκτρονικό, 
φωτοτυπικό, ηχογράφησης ή άλλο), η διανομή και η παρουσίαση στο κοινό υπό τις ακόλουθες προϋποθέσεις: 
αναφορά της πηγής προέλευσης, μη εμπορική χρήση του έργου. Επίσης, δεν μπορείτε να αλλοιώσετε, να 
τροποποιήσετε ή να δημιουργήσετε πάνω στο έργο αυτό. 
Αναλυτικές πληροφορίες για τη συγκεκριμένη άδεια cc, διαβάστε στην ηλεκτρονική διεύθυνση: 
http://creativecommons.org/licenses/by-nc-nd/3.0/gr/ 



 



 

Πρόλογος 

 Πολλές φορές οι εκπαιδευτικοί προσπαθούμε να μπούμε στη θέση των μικρών 
μας φίλων, να κατανοήσουμε τις ανησυχίες τους, τα θέλω τους, τις ανάγκες και 
κυρίως τους φόβους τους. 

Αυτές οι μικρές ψυχούλες που σιγά – σιγά αρχίζουν να γνωρίζουν τον κόσμο και 
την πραγματικότητα, δεν είναι πάντοτε έτοιμες να αποδεχτούν αυτά, που για μας 
τους μεγαλύτερους, μας φαίνονται απλά και αστεία. 

Μία εικόνα ή ακόμα και μία σκέψη για κάτι που δεν το γνωρίζουν, τους προκαλεί 
έντονη ανησυχία και φόβο. 

Καμιά φορά στην προσπάθειά μας να δώσουμε στα παιδιά ό,τι καλύτερο, να 
τους κάνουμε να χαρούν και να διασκεδάσουν ξεχνάμε το πιο σημαντικό………. να 
τα προετοιμάσουμε. 

Ένας πολύ εύκολος τρόπος για να περάσουμε στα παιδιά μία ιδέα ή ένα 
συναίσθημα είναι μέσα από τα παραμύθια. Μέσα από αυτούς τους πολύτιμους 
θησαυρούς μπορούμε να μετριάσουμε και να εξαλείψουμε τους φόβους των 
παιδιών. 

Ένας από αυτούς τους φόβους, στις ευαίσθητες ηλικίες των 2 με 6 ετών είναι 
και η μορφή του ΚΛΟΟΥΝ. 

«Ποιος είναι άραγε αυτός ο περίεργος τύπος με τα παρδαλά ρούχα και το 
έντονο βάψιμο; Τι θέλει να κάνει; Γιατί είναι τόσο ξεχωριστός από αυτούς που ήδη 
ξέρω; Κάνει περίεργα και τρελά πράγματα! Δεν τα έχω συνηθίσει. Τον φοβάμαι.» 

Αυτές είναι μόνο μερικές από τις σκέψεις των παιδιών, τα οποία κάθε φορά που 
διοργανώνουμε ένα πάρτι αποκριάτικο ή γενεθλίων, τρέχουν να κρυφτούν πίσω από 
εμάς μόλις δουν τον καλεσμένο μας………. τον κλόουν! 

Κάποια από αυτά θέλουν λίγο χρόνο μέχρι να εξοικειωθούν με την εμφάνισή 
του και να ενθουσιαστούν με τα μαγικά του κόλπα. 

Είναι όμως και μερικά παιδιά που χρειάζονται λίγη παραπάνω προετοιμασία για 
να μπορέσουν να τον αγαπήσουν! 

Σ’ αυτούς  λοιπόν τους μικρούς μου φίλους αφιερώνω τη ¨Ζωή του κλόουν¨, ως 
μία προσπάθεια να διώξουν τους φόβους τους. 

Η αγάπη είναι αυτή που νικάει τα πάντα, ακόμα και τους μεγαλύτερους φόβους.



  



Εισαγωγικό σημείωμα  
 

Κάπου πέρα μακριά, σε έναν τόπο μαγικό, υπάρχει ένα μεγάλο δάσος γεμάτο 
με πολύχρωμα δέντρα. 

 
Τα δέντρα αυτά είναι διαφορετικά, δεν έχουν πάνω τους λουλούδια, ούτε 

καρπούς.  
 
Είναι γεμάτα με παραμύθια και είναι πάντοτε ανθισμένα!  
 
Παραμύθια γεμάτα γνώσεις, ιστορίες και μύθους.  
 
Κρέμονται από τα κλαδιά σαν πολύχρωμες πεταλούδες και κάθε μέρα ένα 

από αυτά ανοίγει τις σελίδες του, τις κουνάει σαν φτερά και προσπαθεί να 
πετάξει……. αλλά δεν τα καταφέρνει…. πέφτει κάτω και περιμένει.  

 
Το μυστικό για να μπορέσει να πετάξει είναι να βρεθεί πρώτα κάποιος να το 

διαβάσει!  
 
Και ευτυχώς εκεί κοντά σ΄ αυτό το μαγικό δάσος ζούνε μαζί με τους γονείς 

τους δυο αδερφάκια, ο Ορφέας και η Νεφέλη. 
 
Και οι δυο λατρεύουν τα παραμύθια και κάθε πρωί μόλις ξυπνήσουν τρέχουν 

στο μαγικό δάσος για να προλάβουν να πιάσουν το βιβλίο που θα πέσει από κάποιο 
δεντράκι.  

 
Μερικές φορές μάλιστα κάνουν αγώνα, ποιος θα καταφέρει να φτάσει 

πρώτος! 
 
Έτσι λοιπόν σήμερα ο Ορφέας έπιασε ένα παραμύθι που το λένε ¨Η ΖΩΗ ΤΟΥ 

ΚΛΟΟΥΝ¨ και τα δυο αδερφάκια κάθισαν στο δάσος για το διαβάσουν και να το 
δουν μετά να πετάει ελεύθερο στον ουρανό!   
 

Καθίστε και εσείς παρέα με τον Ορφέα και τη Νεφέλη στο μαγικό δάσος και 
απολαύστε το παραμύθι, γιατί σε λίγο θα πετάξει και θα φύγει!!!! 





 

Από τότε που ήμουνα τόσο δα μικρός 

σκεφτόμουν πώς να γίνω ξεχωριστός. 

Ήθελα να κάνω τους φίλους μου να γελούν 

και με λαχτάρα να περιμένουν να με δουν. 







Φορούσα διάφορα ρούχα παρδαλά, 

πολύχρωμα, περίεργα και αστραφτερά. 

Το πρόσωπό μου έβαφα με έντονες μπογιές 

και έκανα φιγούρες αστείες και μαγικές. 



Το γέλιο ήθελα σε όλο τον κόσμο να σκορπίσω, 

στους μικρούς και στους μεγάλους να το χαρίσω. 

Κανένας άνθρωπος πια να στεναχωριέται, 

να κλαίει, να γκρινιάζει ή να βαριέται! 





Το είχα πάρει απόφαση λοιπόν, 

πώς όταν θα μεγαλώσω 

τη χαρά σε κάθε άνθρωπο της γης, 

εγώ θα του τη δώσω. 

Έτσι λοιπόν……………………… 

μεγάλωνα…………… 

μεγάλωνα…………… 



μεγάλωνα…………… 

ώσπου τα κατάφερα! 





Κλόουν έγινα σε όλη τη γη μας ξακουστός. 

Στο τσίρκο σπούδασα για να γίνω σωστός. 

Σε κάθε πάρτι ή χορό πάντοτε με προσκαλούν 

και εγώ πηγαίνω με χαρά 

στα παιδιά για να με δουν. 

 





Όλους τους τρελαίνω με κόλπα μαγικά 

και δώρα μοιράζω σε όλα τα παιδιά. 

Παίζω μαζί τους, χορεύω, τραγουδώ, 

κάνω όμως και γκάφες και παραπατώ! 



Τα μπαλόνια ξέρω εγώ να τσαλακώνω 

και σε διάφορα ζωάκια τα μεταμορφώνω. 

Πάνω στα σχοινιά μπορώ να ακροβατώ 

και σε μεγάλες ρόδες να ισορροπώ. 







Τρελαίνομαι να παίζω 

με όλου του κόσμου τα παιδιά. 

Τα αγαπώ πολύ και τα κρύβω 

στη ζεστή μου αγκαλιά. 

Όταν όμως οι μικροί μου φίλοι 

δεν νιώθουνε καλά, 

εγώ είμαι πάντα εκεί 

για να τους κρατάω συντροφιά 

και να τους χαρίζω 

το γέλιο και τη χαρά. 

 



Μετά από χρόνια, 

που θα έχει περάσει ο καιρός 

και δεν θα μπορώ 

να είμαι πια τόσο δυνατός, 

Εσύ θα ξέρεις πώς να κάνεις 

τον κόσμο μαγικό, 

αρκεί να ακολουθήσεις 

τη συμβουλή που θα σου πω. 

 







Με μια κόκκινη μυτούλα 

και στολή χρωματιστή 

χαρούμενο και ευτυχισμένο 

θα κάνεις το κάθε παιδί. 

Μα μη ξεχάσεις φίλε μου το πιο σημαντικό! 

Για να γίνεις κλόουν χρειάζεται ένα μυστικό: 

ΑΓΑΠΗ μεγάλη, γεμάτη, αληθινή 

και να χαίρεσαι την κάθε στιγμή. 



Επίλογος 
 
Ο Οδυσσέας κλείνει το παραμύθι και ξαφνικά το νιώθει να φτερουγίζει μέσα 

στα χέρια του. 
 
Η ιστορία του παραμυθιού διαβάστηκε και τώρα πια είναι έτοιμο να ταξιδέψει 

σε έναν άλλο μαγικό κόσμο.  
 
Την επόμενη φορά μπορεί να προλάβει πρώτη η Νεφέλη το καινούργιο  

παραμύθι που θα πέσει και να το βοηθήσει να πετάξει μακριά!  
 
Ίσως μια μέρα, αν είστε τυχεροί και αγαπάτε τα παραμύθια, να βρεθείτε και 

εσείς σ’ αυτό το μαγικό δάσος όπου υπάρχουν:  
 

«ΧΙΛΙΑ ΚΛΑΔΙΑ ΜΕ ΠΑΡΑΜΥΘΙΑ» 





ΤΟ ΠΑΡΑΜΥΘΙ ΜΠΟΡΕΙ ΝΑ ΤΕΛΕΙΩΣΕ, 
ΤΟ ΠΑΙΧΝΙΔΙ ΟΜΩΣ ΠΟΤΕ!!! 

 
Κάθε παραμύθι αποτελεί αφορμή για εκπαιδευτικές δραστηριότητες με τους 

μικρούς μας φίλους. 
Κρατήστε λοιπόν το παραμύθι στην συντροφιά σας και παίξτε δημιουργικά 

παιχνίδια περνώντας ευχάριστες στιγμές μαζί με τα παιδιά. 
 

Ενδεικτικές δραστηριότητες-παιχνίδια για γονείς  
και νηπιαγωγούς: 

 
1.   Παίξτε με τα γράμματα του ¨ΚΛΟΟΥΝ¨. Η μάγισσα ανακατωσούρα 

μπέρδεψε τα γράμματα από το όνομα του ΚΛΟΟΥΝ και πρέπει να τον 
βοηθήσουμε. Εκτυπώστε καρτελάκια με τα γράμματα από την λέξη ¨ΚΛΟΟΥΝ¨  
και ζητήστε από τα παιδιά να ανασυνθέσουν την λέξη. 
 

2.   Γράψτε ένα γράμμα προς τον κλόουν, στο οποίο τα παιδιά θα 
εκφράζουν τους λόγους που τον αγαπούν, και ποιο κόλπο τους αρέσει πιο πολύ 
να κάνει, στείλτε του μια ζωγραφιά και ζητήστε του να σας επισκεφτεί μια 
μέρα.  

 
3.   Ψάξτε σε εφημερίδες και περιοδικά τα γράμματα του ΚΛΟΟΥΝ ή της 

ΑΓΑΠΗΣ, κόψτε τα και φτιάξτε ένα όμορφο κολάζ ανασυνθέτοντας την λέξη. 
 

4.   Εκτυπώστε εικόνες που να δείχνουν τον κλόουν να μεγαλώνει και βάλτε 
τις σε χρονική ακολουθία, από το πιο μικρό στο πιο μεγάλο και αντίστροφα.  
 

5.   Ένα παιδάκι αναλαμβάνει τον ρόλο του κλόουν, φοράει την κόκκινη 
μυτούλα ή το καπέλο του και μετράει τους φίλους του. Μόλις κλείσει τα μάτια 
του, κάποια παιδιά κρύβονται και όταν τα ανοίξει πρέπει να τους μετρήσει 
ξανά, να βρει πόσοι κρύφτηκαν, ποιοι ήταν και πόσοι φίλου του έμειναν. Το 
παιχνίδι συνεχίζεται αναλαμβάνοντας κάθε φορά άλλο παιδί τον ρόλο του 
κλόουν. 
 

6.   Δραματοποιήστε τη ¨ΖΩΗ ΤΟΥ ΚΛΟΟΥΝ¨. Μεταμορφωθείτε σε κλόουν 
και ονειρευτείτε τους φίλους σας να γελούν, φορέστε διάφορα παρδαλά 
ρούχα από την γωνιά του κουκλοθέατρου ή από το βεστιάριό σας, βάψτε το 
πρόσωπό σας με μπογιές, χορέψτε, τραγουδήστε, παραπατήστε και πέστε 
κάτω, φουσκώστε μπαλόνια, περπατήστε πάνω σε τεντωμένα σχοινιά στο 
πάτωμα, γελάστε, κάντε τους στεναχωρημένους, πάρτε αγκαλιά τους φίλους 
σας και χαρίστε τους μία ζωγραφισμένη καρδιά. 
 
 

7.   Φουσκώστε πολλά μπαλόνια και πάνω στο καθένα ζωγραφίστε μια 
χαρούμενη ή μια λυπημένη φατσούλα. Βάλτε μουσική και χορέψτε ανάμεσά 



τους. Μόλις σταματήσει η μουσική θα πρέπει το παιδί που θα ακούσει το 
όνομά του να σκάσει ή να πάρει στην αγκαλιά του το μπαλόνι που θα του 
ζητηθεί: π.χ. ¨Μαρία ο κλόουν είναι στεναχωρημένος¨, η Μαρία πρέπει να βρει 
και να σκάσει ένα μπαλόνι με λυπημένη φατσούλα.  
 

8.          Κάντε και εσείς μαγικά όπως ο κλόουν! Τοποθετήστε μπροστά σας στο 
πάτωμα μια σειρά από 4-5 μικρά αντικείμενα και ονοματίστε τα μαζί με τα 
παιδιά. Σκεπάστε τα με ένα μεγάλο πανί και λέγοντας τις μαγικές λέξεις: 
¨Άμπρα κατάμπρα, τζούμ παρατζούμ τα παιχνίδια θα χαθούν¨, σηκώστε το πανί 
πιάνοντας διακριτικά και ένα παιχνίδι από κάτω χωρίς να το καταλάβουν οι 
μικροί μας φίλοι. Αφού βρουν τα παιδιά πιο παιχνίδι εξαφανίστηκε, ρίξτε πάλι 
το πανί επάνω στα αντικείμενα και λέγοντας πάλι τα μαγικά σας: ¨Άμπρα 
κατάμπρα, τζούμ παρατζούμ τα παιχνίδια θα εμφανιστούν¨, τοποθετήστε πάλι 
το αντικείμενο στη θέση του. Όλοι μπορούμε να γίνουμε μάγοι με λίγη 
προσπάθεια!!! 
 

9.          Αραδιάστε στο πάτωμα διάφορα ρούχα, καπέλα και παπούτσια, ζητήστε 
2 παιδιά να συμμετέχουν και μόλις ξεκινήσει η μουσική πρέπει να ντυθούν 
γρήγορα σαν κλόουν. Όποιος προλάβει και ντυθεί πρώτος είναι ο νικητής. 
 

10.          Βάψτε όλοι τις μυτούλες σας κόκκινες σαν του κλόουν, και χορέψτε 
στον ρυθμό της μουσικής. Μόλις σταματήσει η μουσική πρέπει να εκτελέσετε 
τις εντολές που θα σας δοθούν, π.χ. σταθείτε στο ένα πόδι, κάντε μια 
κολοτούμπα κ.ά. Η μουσική ξαναρχίσει και κάθε φορά που σταματάει κάνετε 
μια διαφορετική κίνηση. 
 

11.          Φτιάξτε ζευγαράκια και ετοιμαστείτε για παιχνίδι. Το ένα παιδί 
αναλαμβάνει τον ρόλο του κλόουν και το άλλο είναι ο φίλος του. Σταθείτε ο 
ένας απέναντι στον άλλο και παίξτε τον καθρέφτη. Ο κλόουν είναι ο 
καθρέφτης και ο φίλος του καλείτε να κάνει γρήγορα τις ίδιες κινήσεις.  
 

12.  Βρείτε ένα καπέλο και στολίστε το με ένα λουλουδάκι από χαρτόνι ή και 
αληθινό. Καθίστε όλοι σε έναν κύκλο και τραγουδώντας ένα λάχνισμα ή ένα 
τραγούδι της αρεσκείας σας φορέστε το καπέλο ο καθένας και δώστε το 
στον διπλανό σας. Το καπέλο γυρίζει από κεφάλι σε κεφάλι και σε όποιον 
σταματήσει το τραγούδι, σηκώνεται και μιμείται μια κίνηση του κλόουν π.χ. 
παραπατάει, ¨ακροβατεί¨ στο σχοινί, κ.ά. 
 

13.  Προσεγγίστε την έννοια της διαφορετικότητας. Βρείτε εικόνες μαζί με 
τα παιδιά στις οποίες αναπαριστούνται άτομα με διαφορετική εμφάνιση από 
την συνηθισμένη π.χ. παλιάτσος, ανάπηρος, αθίγγανος κ.ά. Προσπαθήστε να 
μιμηθείτε την ζωή τους, την καθημερινότητά τους δίνοντας έμφαση στο 
συναίσθημα το οποίο παραμένει το ίδιο ανεξάρτητα από την εμφάνιση.   
 
 



14.          Κατασκευάστε το πρόσωπο του κλόουν χρησιμοποιώντας απλά υλικά. Σε 
ένα μεγάλο λευκό χάρτινο πιάτο κολλήστε χρωματιστά χαρτόνια για να 
σχηματίσετε το στόμα του και τα μάτια του ή ζωγραφίστε τα, κολλήστε 
κλωστές για μαλλιά και ένα χάρτινο καπέλο. Ανοίξτε στη μέση από το πιάτο 
μια τρύπα, περάστε ένα κόκκινο μπαλόνι, κρατώντας το στόμιό του από την 
πίσω μεριά του πιάτου και φουσκώστε το για να φτιάξετε την μύτη του. 
Δέστε το μπαλόνι πίσω από το πιάτο και ο κλόουν είναι έτοιμος. Μπορείτε 
επίσης να στρίψετε μια χαρτοπετσέτα και να του φτιάξετε ένα παπιγιόν. 

 

Αφήστε την φαντασία σας να ταξιδέψει  
σε μοναδικές εμπειρίες μαζί με τα παιδιά σας. 

 
Καλή σας διασκέδαση!!! 







 
 
 
 
 
 
 
 
 
 
 
 
 
 
Η ιδέα για τις Εκδόσεις Σαΐτα ξεπήδησε τον Ιούλιο του 2012 με πρωταρχικό σκοπό 
τη δημιουργία ενός χώρου όπου τα έργα συγγραφέων θα συνομιλούν άμεσα, 
δωρεάν και ελεύθερα με το αναγνωστικό κοινό.  
 
 
Μακριά από το κέρδος, την εκμετάλλευση και την εμπορευματοποίηση της 
πνευματικής ιδιοκτησίας, οι Εκδόσεις Σαΐτα επιδιώκουν να επαναπροσδιορίσουν τις 
σχέσεις Εκδότη-Συγγραφέα-Αναγνώστη, καλλιεργώντας τον πραγματικό διάλογο, 
την αλληλεπίδραση και την ουσιαστική επικοινωνία του έργου με τον αναγνώστη 
δίχως προϋποθέσεις και περιορισμούς. 
 
 
 

Ο ισχυρός άνεμος της αγάπης για το βιβλίο, 
το γλυκό αεράκι της δημιουργικότητας, 

ο ζέφυρος της καινοτομίας, 
ο σιρόκος της φαντασίας, 
ο λεβάντες της επιμονής, 
ο γραίγος του οράματος, 

καθοδηγούν τη σαΐτα των Εκδόσεών μας. 
 
 
 

Σας καλούμε λοιπόν να αφήσετε τα βιβλία να πετάξουν ελεύθερα! 



 ISBN: 978-618-5040-60-4 

Όταν το όνειρο ενός μικρού αγοριού είναι να 
κάνει όλο τον κόσμο ευτυχισμένο, δε μένει 

παρά να γίνει…. ΚΛΟΟΥΝ! 
 

Η αγάπη του για τα μικρά παιδιά τον οδηγεί 
στο να παίξει για όλη του τη ζωή τον πιο 

ωραίο ρόλο! 
 

Μεταμφιέζεται και με τα κόλπα του χαρίζει 
στους φίλους του το γέλιο και την ΑΓΑΠΗ. 


