




















































ο Φριχ σκουπιδοαρρώστησε


Φωτεινή Κοντοπούλου







Φωτεινή Κοντοπούλου
Ο Φριχ σκουπιδοαρρώστησε

ISBN: 978-618-82415-8-9
© Φωτεινή Κοντοπούλου
Αθήνα, 2017
e-mail: mail@3nip-megar.att.sch.gr

οι ζωγραφιές είναι από μαθητές νηπιαγωγείων
εκδοτική επιμέλεια: Δήμος Χλωπτσιούδης
e-mail: ekdoseis@tovivlio.net

[Αναφορά προέλευσης,
Μη Εμπορική Χρήση,
Παρόμοια Διανομή]

___________________
Το παραμύθι “ο Φριχ σκουπιδοαρρώστησε” διανέμεται
ελεύθερα στο διαδίκτυο. Η αναφορά του ονόματος της
συγγραφέως και του εκδότη είναι υποχρεωτική και το έργο
διατίθεται μόνο για μη εμπορική χρήση. 
Επιτρέπεται η αναδημοσίευση και η αποσπασματική πα-
ρουσίαση του παραμυθιού μετά από προηγούμενη άδεια
της δημιουργού και με την προϋπόθεση αναφοράς προ-
έλευσης.

http://tovivlio.net/


© Φωτε ινή Κοντοπούλου
ISBN:  978-618-82415-8-9

Αθήνα 2017





Μια φορά κι έναν καιρό

σ’ ένα όμορφο χωριό

ζούσε ένα σκουληκάκι

δίπλα σ’ ένα τενεκεδάκι.

Συντρόφισσα είχε δίπλα του

μια ντοματοκονσερβούλα.

Ήτανε κατακόκκινη,

την λέγανε Ροδούλα



Επερνούσανε καλά

όλο γλέντια και χαρά

με μεζέδες, μουσική

πρώτοι σε κάθε γιορτή!



Ξάφνου μια ωραία μέρα

με λιακάδα και αέρα που

φυσούσε δυνατά,

τους έπιασε πόνος στην κοιλιά.



Ο Φριχ απ’ τον πυρετό

λιποθυμούσε στο λεπτό.

Κάτω έπεσε ξερός

κίτρινος, κατακίτρινος…

Ο λαιμός του ξεραμένος

από τον πόνο φορτισμένος,

“αχ και βαχ” μονολογούσε,

μόνος του καρδιοχτυπούσε.



Αχ, φωνάζει η Ροδούλα

γρήγορα ένας γιατρός

τον Φριχ καλά να κάνει,

γρήγορα αυτός να γιάνει!

Πονούσε και η Ροδούλα

φριχτά μες την κοιλιά.

Πήρε μια ασπιρίνη

γιατί έβγαλε σπυριά.



Ο Φριχ απ’ τη ζαλάδα

βογκούσε ζωηρά,

κουνιόταν και λυγιόταν,

ούρλιαζε δυνατά.

Δε θυμόταν τίποτα,

έπαθε αμνησία,

ζητούσε τώρα επίμονα

και την αστυνομία.



Ήρθε το ασθενοφόρο,

καλά εξοπλισμένο

με μάσκα οξυγόνο

και μ’ έναν καρδιολόγο…

Ο Φριχ δεν ήθελε

καθόλου να μπει,

σκεφτόταν χειρουργεία

ψαλίδια και κοφτήρια.



Φώναζε κι η Ροδούλα,

επέμενε πολύ

να γίνει θεραπεία

μήπως και σωθεί.

Η Ροδούλα συνοδός

έκανε ό,τι έλεγε ο γιατρός.



Μες το νοσοκομείο

ήρθαν πολλοί γιατροί,

πρώτα αίμα να πάρουν

καλά να εξετάσουν.

Έπρεπε σε όλα

να εξεταστεί,

σωστή έπρεπε

απόφαση να βγει!

Καθόλου δε μιλούσε,

γλυκά παρακαλούσε

ο Φριχ να γιατρευτεί,

στο σπίτι του να ξαναμπεί!



Στην πρώτη εξετασούλα

ο Φριχ χαμογελά,

στην δεύτερη εξέταση 

του πέσαν τα μαλλιά.

Φωνάζει η Ροδούλα

και πάλι τον γιατρό

«ο έρωτας μου, ο τρελός,

έχει μείνει φαλακρός!»

Αχ τι καημός!

Ο Φριχ μου ο καλός

να είναι άσχημος 

και καραφλός!



Μάρτυρες ήρθανε πολλοί

σωστά να καταθέσουν

και από την γειτονιά

και τα διπλανά χωριά.

Έξαλλος τώρα ο γιατρός

ορίζει εξετάσεις

να γίνει και μια έρευνα

εισαγγελέα φωνάζει.



Δεν έκαναν ποτέ παιδιά

είχαν μεγάλη τσιγκουνιά.

Ζούσαν ήσυχα κι ωραία,

έκαναν καλή παρέα.

Μες τα σκουπίδια πάντοτε

ζούσαν και κοιμόνταν.

Σκουπίδια εδώ, σκουπίδια εκεί

και μυρωδιά εφιαλτική.

Ο Φριχ και η Ροδούλα

πολύ αγαπημένοι

ζούσαν στον σκουπιδότοπο

σφιχτοαγκαλιασμένοι!



Βγήκαν οι εξετάσεις ανησυχητικές.

Χολέρα έχουν πάθει.

Χαπάκια και σιρόπια 

μέχρι αυτός να γιάνει,

φωνάζει ο γιατρός.

Κι αυτήν την εξετάζει

μ’ ένα θερμόμετρο.

Πυρετός, τι φασαρία

ζάλη και κακοκαιρία.



Ο Φριχ μόλις συνήλθε

και είδε τον γιατρό

μήνυση να κάνει

σε κάθε υπεύθυνο.

Οι άνθρωποι είναι κακοί

και καθόλου λογικοί

«αντί να ανακυκλώνουν,

την αγάπη μου σκοτώνουν.»



Ανακύκλωση το λένε

κι αξιοποίηση μαζί,

όταν ένα πραγματάκι

αντί να πεταχτεί,

επαναχρησιμοποιείται 

σε μια άλλη μορφή.



Δίνει τώρα εντολή 

ο σκουπιδότοπος 

να αλλαχτεί

και να δεντροφυτευτεί.

Λουλούδια και δεντράκια

πολύ θα τον αλλάξουν.

Χρώμα κι ομορφιά 

θα δώσουν,

την όψη θα αλλάξουν.



Το γράμμα πάει στον Δήμαρχο

κι αυτός όλο χαρά

σύντομα ετοιμάστηκε

να κάνει την δουλειά.

Κηπουροί και κηποτέχνες

την χωματερή σκάβουν,

γλυκά τηνε στολίζουν,

την μυρωδιά αλλάζουν.



Λουλούδια, πρασινάδες

μαργαρίτες, πεταλούδες

ζουζουνάκια, μελισσάκια,

σπουργίτια και χελιδονάκια.

Χαρούμενο το μήνυμα

που έστειλε ο Φριχ,

ανακύκλωση το λένε

έγινε μία γιορτή!



Πάντοτε ανακυκλώστε

την υγεία σας να σώσετε.

Ποτέ μη την φοβάστε



Τρέξτε γρήγορα και δράστε!

Ζήτω η ανακύκλωση!

Ανακυκλώστε, ανακυκλώστε,

τον κόσμο σώστε!!!

Γύρισε στο σπίτι

χαρούμενος πολύ

με κέφι και υγεία

σφυρίζει και πηδά...



όλοι τον αγκάλιασαν

γλυκά τόνε φιλούνε

νιώθουν υπόχρεοι πολύ

για μια τέτοια αλλαγή !!!

«Ζήτω ο Φριχ!

ζήτω η ανακύκλωση!

ζήτω η Ρουδούλα,

η καλή μου γυναικούλα!»



Η Φωτεινή Κοντοπούλου εί-
ναι νηπιαγωγός και διδάσκει
στα Μέγαρα Αττικής. Είναι πα-
ντρεμένη, μητέρα δύο παι-
διών.

Αποφοίτησε από το Παιδα-
γωγικό Νηπιαγωγών Πάτρας και
συνέχισε τις σπουδές της στη

Νοσηλευτική του Ε.Ε.Σ. Σπούδασε Ψυχοθεραπεία και
την ελληνική νοηματική γλώσσα, ενώ ασχολήθηκε και με
τη Μουσειακή Αγωγή κι επιμορφώθηκε σε προγράμματα
Αγωγής Υγείας.

Στο πλαίσιο του εκπαιδευτικού της έργου, ασχολήθηκε
με Καινοτόμες δράσεις και Προγράμματα Αγωγής Υγείας.
Συνεργάστηκε με το Αριστοτέλειο Πανεπιστήμιο Θεσ-
σαλονίκης (διαπολιτισμική αγωγή και εκπαίδευση). 

Το 2016 βραβεύτηκε από την ΕΕΠΦ για τη δράση
του νηπιαγωγείου της »διαχείριση τροφικών αποβλήτων«
(2013-14). Το 2017 (Ιανουάριος) βραβεύτηκε από
τον Δήμο Μεγαρέων για την περιβαλλοντική ευαισθητο-
ποίηση ως εκπαιδευτικός και ως σχολείο.

Την ίδια χρονιά (Ιούνιος) το σχολείο βραβεύτηκε από
τη UNICEF για το πρόγραμμα »ελάτε να σας γνωρίσω
τους φίλους μου, τα παιδιά του κόσμου«. Ακόμα συμ-
μετείχε πανελλαδικό μαθητικό διαγωνισμό παραμυθιού
με θέμα »μην κλαις ειρήνη…«, ενώ βραβεύτηκε στο 4ο
Πανελλήνιο Μαθητικό Συνέδριο »η μουσική των παλιών
μετάλλων« από την ΕΕΠΦ (Απρίλιος 2016) με θέμα συμ-
μετοχής »ζωντανεύοντας τα κλασσικά παραμύθια  με
κατασκευές από ανακυκλώσιμα υλικά«.



Το ΠΑΡΑΜΥΘΙ “ο ΦΡΙΧ ΣΚοΥΠΙΔοΑΡΡΩ
ΣΤΗΣΕ”  ΤΗΣ  ΦΩΤΕΙΝΗΣ ΚοΝΤοΠοΥΛοΥ
ΣΤοΙΧΕΙοΘΕΤΗΘΗΚΕ ΑΠο ΤοΝ ΔΗΜο
ΧΛΩΠΤΣΙοΥΔΗ. γΙΑ ΛογΑΡΙΑΣΜο ΤΩΝ
ΕΚΔοΣΕΩΝ ΤοβΙβΛΙο. οΙ ΕΙΚοΝΕΣ ΑΠο
ΕΛοΥΝ ΕΡγΑ ΜΑΘΗΤΩΝ ΝΗΠΙΑγΩγΕΙοΥ.

ΤΗΝ ΕΚΔοΣΗ ΕΠΙΜΕΛΗΘΗΚΕ 
ο ΔΗΜοΣ ΧΛΩΠΤΣΙοΥΔΗΣ

ISBN: 978-618-82415-8-9




