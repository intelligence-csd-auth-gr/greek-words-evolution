





































Layout 1


στράτος φουντούλης

ασκήσεις
ενδυμίων



στράτος φουντούλης

ασκήσεις
ενδυμίων





1
Ο ήλιος προσπαθεί να κρυφτεί, κρύβεται για λίγο
αλλά παραμένει ορατός, κι υπάρχει ένα βαθυκόκκινο
που πλημμυρίζει τα πάντα -ορατό μόνο· όταν το
βγάλεις από το νου.

[7]



5
Τα χέρια του έτρεμαν, σταγόνες κρασιού έπεσαν
επάνω στο τραπεζομάντιλο. Είχε πάνω από δέκα
χρόνια να τη δει. Ξάφνου την είδε να πλησιάζει βια-
στικά προς το μέρος του επαναλαμβάνοντας τρεις-
τέσσερις φορές το όνομά του. Οι πιτσιλιές του
κόκκινου κρασιού στο ύφασμα απλώθηκαν, σχημά-
τισαν μια αμοιβάδα ιδίου μεγέθους με το μπάλωμα
δίπλα στο χέρι του με το πιρούνι. Εξαφανίσθηκε το
ίδιο ξαφνικά όπως εμφανίστηκε, πάνω που είχε αρ-
χίσει να αισθάνεται άνετα μαζί της. Πίσω του, νο-
σοκομειακοί έμπαιναν βιαστικά προς βοήθεια
κάποιου που είχε πέσει στο πάτωμα, ακούστηκε
«καρδιακή προσβολή». Έφερε το ποτήρι στα χείλι
και ρούφηξε μια γουλιά κρασί.

[8]



7
Και ορίζεις χώρο ενιαίο, αποκλεισμένο από συστολές
και διαστολές που διαταράσσουν την αταραξία·
αφαιρείς κάθε προηγούμενο υπόβαθρο και την όποια
σκόνη δραματουργίας, αφήνεις ανεμπόδιστα την ενι-
αία πνοή στη περιήγηση κι αφαίρεσε, αφαίρεσε-
αφαίρεσε. Πάμε στα ενδότερα. Τώρα.

[9]



11
Ο έρωτας που αγνοεί τον έρωτα, αυτός των υπό-
κωφων θορύβων -ρωτούσες διαρκώς πως φτιάχνεται
η σιωπή, το έκανες όπως υπάρχει το «θέλω» που
αγνοεί το Θέλω στη κοινότητα των συνδεδεμένων κι
ήταν αργά· πρωί, μετά τη βροχή. Παραδομένος.
Προφυλαγμένος. Εντάσεις, περιοχές, τόποι. Προφυ-
λαγμένα. Όλα· ο καλπασμός των λειψάνων· τόσων
ημιτελών ψιθύρων· όλα. Τα πάντα αίνιγμα, τα
πάντα σύμπλεγμα, τα πάντα αναμονή, τα πάντα
στη δίνη του στροβίλου ζουν. Στη μόνιμη από-
κρυψη. Ο έρωτας που αγνοεί τον έρωτα –κι αυτό,
δεν είναι παρά μία ιδέα.

[10]



13
Αγαθό συναίσθημα. Όπως αυτά που γεννιούνται
στο καθένα όταν μας πλημυρίζει η περισυλλογή· κι
η σιωπή σκεπάζεται στιγμιαία από σύννεφα οδεύ-
οντας σε δρόμους απάτητους· πάντοτε και πάντα η
επιστροφή έρχεται με τον κατευνασμό, εκεί σμίγουν
οι ώρες. Πριν επανέρθει το ρίγος της ζωής. Το
έμαθα. Αποσύρθηκες. Στη σύνταξη. Η εικόνα που
έχω για σένα στο μυαλό είναι το κορίτσι με το λείο,
νεανικό· λευκό δέρμα, το καθάριο βλέμμα. Προτιμώ
να μην συναντηθούμε. Ποτέ. Μεγαλώσαμε. Την ει-
κόνα Εκείνη, μόνο· θέλω να κρατήσω.

[11]



14
Ορίστε, δεν σταματούν οι οθόνες να τρεμοπαίζουν κι
απέναντι ο κήπος πολλών εισαγωγικών στολισμέ-
νος-έως-εκεί στο σκουπίδι επιμένει, κι η αλάνθαστη
εντύπωση: Οθόνη-κήπος και μέτριες πλειοψηφίες και
άλλα βρομερά εγκληματικά περιτυλίγματα, κι ας
προδίδει φανερά το βλέμμα σου, το δικό μου, χτε-
σινό όνειρο.

[12]



16
Στα κεντήματα θα βρίσκονται πλέον· όλες μου οι
ιστορίες, και συνιστώ την αναβολή των κρίσεών σας·
η ακριβής ημερομηνία δεν έχει καμία σημασία, η τε-
λευταία μου πνοή θα προσφέρει –ευελπιστώ- αυτό
που μου στέρησε η πολύτιμη μνήμη. Σαν δότης κά-
ποτε είχα κάνει λάθος, δεν έπρεπε να είχα προσφέ-
ρει. Ως γνωστόν, ο δότης μόνο, χάνει τη μνήμη του.
Κανείς άλλος.

[13]



18
Ίσως στην απομονωμένη πίσω αυλή γιατί οι μέρες
και οι στιγμές είναι εικόνες που μπλέκονται ανάμεσα
σε λέξεις που έχεις συλλάβει και θέλεις να κρατήσεις
για ώρα ανάγκης αλλά πάλι· τα πανύψηλα δέντρα·
σαλεύουν εδώ κι εκεί από το αεράκι κι η ψάθινη ή·
πλαστική καρέκλα με το ξύλινο τραπέζι· εικόνες είναι
κι αυτές·γαντζώνεσαι στην ευδιάλυτη ατμόσφαιρα·
παρακαλάς να κρατήσει κι άλλο· λίγο ακόμα· έως
ότου πάρεις τους σκονισμένους δρόμους των λέξεων·
εκεί που παρεμβάλουν πάντα εικόνες· έτσι είναι ή
δεν· είναι οι μέρες κι οι στιγμές πριν μεταμορφωθούν
σε πομπώδεις παράτες χωρίς τελειωμό· τότε που
αποφασίζεις· γλιστράς αθόρυβα· απομακρύνεσαι.

[14]



20
«κι είναι καιρός να πούμε τα λιγοστά μας λόγια γιατί η
ψυχή μας αύριο κάνει πανιά»

[Γιώργος Σεφέρης]

Λιγοστά θα είναι· όπως λέει κι ο ποιητής· σαν σκο-
τεινοί κύκλοι· σαν δυο γυμνά αγκαλιασμένα σώματα
στο χιόνι κι ένα ξεχασμένο τραγούδι εκεί· στο ακα-
τοίκητο σπίτι που δεν έλαβε μήνυμά σου· κι η ση-
μασία των γεγονότων που βυθίζεται ολόλευκη σε
ασβεστόλακκο· κι ούτε στιγμή απραξίας στο αιω-
ρούμενο· πάνω-ψηλά από την πόλη· ποδήλατο με
ρόδες στο χρώμα των ματιών σου· κι άλλες πολλές
ιστορίες που λιγοστά χρειάζονται λόγια να τις
πούμε· προσευχόμενοι στο παλιό συννεφιασμένο μας
πρόσωπο· γιατί εκεί· στο παλιό μας πρόσωπο είμα-
στε· φυλακισμένοι.

[15]



23
Παν το μη αφορήτως σχολαστικόν
φαίνεται ημίν σήμερον χυδαίον

Εμμανουήλ Ροΐδης

Η πόλη. Δεν ξέρω –ούτε θυμάμαι. Η πόλη ίσα που
διακρίνονταν στις μισοσκότεινες κιαροσκούρες αραι-
ωμένες πινελιές του δειλινού. Εκεί. Στα κρυφά που
προστρέχουμε χωρίς αυταπάτες. Βλέπετε· στη πόλη
η επιβεβαίωση προέρχεται από την αόρατη προη-
γούμενη γνωριμία -αυτή που δεν αμφισβήτησε την
παρακμή μας. Καμία λοιπόν αφορμή για νέες προ-
σεγγίσεις, μόνο η προσέγγιση της φθινοπωρινής
δροσιάς, και η πιθανότητα να είναι και αυτή γέν-
νημα της σκέψης. Η πόλη. Δεν ξέρω –ούτε θυμάμαι.
Δεν με λυπεί η απώλεια μια ιδέας, μιας φράσης -
αυτές συνήθως πάνε κι έρχονται και εάν δεν· απα-
τώμαι, αυτό το πήγαινέλα είναι από τους
πιστότερους μέντορές μας. Αυτό που λείπει είναι η
αναγκαία γεύση πικρού λυρισμού.

[16]



25
Ξέρω κι εγώ να ανανεώνω μ’ ένα καινούργιο βλέμμα
λευκές σελίδες· με γραμμές που χαράχτηκαν για να
κοσμηθούν. Υπάρχει κι ένα ύφασμα γεμάτο σημάδια
σκουριάς, παρασύρει σε στροφές με ρίμα παλαιότε-
ρων ρυθμών και η ψυχή τρέμει στο αντίκρισμα εκεί-
νου που βρίσκεται πάντα πίσω μας σαν σύνοψη
παραλογισμού των εποχών Εκείνων. Α, πως θέλω
να αποτυπώνω παθήματα, απατεωνιές· συμπλοκές.
Να τις βλέπω αναπαυόμενος ηδονικά σε μια αιώρα
που πάντα ονειρευόμουν, έτσι· καθώς θα είμαι ιδρω-
μένος μ’ ένα πολύχρωμο ποτήρι στο χέρι. Ν’ απο-
τυπώνω, ν’ αποτυπώνω˙ και εσύ στο βάθος να
παρατηρείς˙ περιμένοντάς με να πατήσω το πρώτο
σκαλί που βρίσκεται πάντα πίσω από μια πόρτα˙
δίπλα σ’ εκείνη τη γυναίκα του διαδρόμου που βρί-
σκεται εκεί μόνη, γυμνή σαν άσπιλη οθόνη μερικών
εκατοστών.

[17]



26
Εκείνο που. Πλανάται πάνω από τη παλιά γειτονιά,
και το άλλο που ντύνει κουβέντες μέσα στη σιωπή.
Γνωστών ιστορίες. Εν μέσω ελαχίστως διακριτών
φράσεων. Η σκέψη που τυλίγει δύο καλλωπισμένες
επιστολές˙ αφημένες έξω από την πόρτα γνωστού
διπλανού, φίλου πονεμένου. Ποιος να τις έγραψε.
Και εκείνος που διηγείται τα ελάχιστα που ξέρει,
ραντίζει ευωδία στο κάθε του βήμα. Στην παλιά
γειτονιά. Ο έγκλειστος νέος του υπογείου. Η
όμορφη απέναντι με τα σορτς που γνέφει συνωμο-
τικά, ραντεβού τα μεσάνυχτα. Ο αλλόκοτος αλλοτι-
νός μικρόκοσμός μας, η μυρωδιά του
φρεσκο-σιδερωμένου ρούχου, το ηλιόλουστο διά-
τρητο απόγευμα. Τώρα η σιωπή βλέπεται πια με
τα γυμνά σου μάτια. Να. Εκεί. Στέκει δίπλα στη
φιάλη με τα όνειρα που δραπετεύουν λίγο-λίγο προς
μια ανέφικτη επιλογή, μακριά. Πολύ μακριά. Κανένα
υπαινικτικό έστω, ίχνος διεξόδου. Μόνο ένα βάρος
πάντα· στους
ώμους βαραίνει.

[18]



28
Μια κραυγή. Όχι ενός κότσυφα, αλλά μιας γραφικής
απεικόνισης. Αίμα και μελάνι ταιριάζουν στην οσμή
και στη κραυγή. Τέτοια είναι και η συνάντηση ενός
ξένου σε άγνωστο σπίτι γεμάτο ατέλειωτα τρένα
και πόλεις και πλήθος ανθρώπων που θα του αλ-
λάξουν τη ζωή· συνταξιδιώτες αχώριστοι και ξένοι
συγχρόνως ένας μικρόκοσμος σχέσεων και αποκρυ-
πτογραφήσεων. Ένα διστακτικό μεγάλο βήμα με
ενοχές, τρέλα και τιμητικούς απόηχους έως ότου οι
λέξεις πάρουν το σχήμα του νου. Όλα αφομοιωμένα
στη σκηνή· παρέα με διδαχές των παλιών. Όλα για
τον ελάχιστο σεβασμό στο εισιτήριο που κάποιοι
έχασαν και που άλλοι
ακόμα κρατούν.

[19]



29
Πέρασαν σαράντα τόσα χρόνια. Το κάψιμο των
μυρμηγκιών ήταν στη βραδινή μας διάταξη· συνδυά-
ζονταν συχνά με σκοπεύσεις αεροβόλου στις λάμπες
του δήμου και· τριάντα οκτώ χρόνια από το «Μιλά
η Μόσχα» του Αναγνωστάκη. Τα ταξίδια μας μα-
κρινά σε Μοντεβίδεο, Σαγκάη, Καλκούτα. Μνήμες-
ξόανα που προστέθηκαν και μεταφέρθηκαν σε
ίσκιους. Σχήματα χρωματιστά, υπόγεια διαφανή
σχήματα. Ανάκατα με σκόνη, άμμο, άχυρο, τριμμένο
κεραμίδι και φιγούρες γυναικείες. Όλα αδιάψευστα
είδωλα πυρετικών διαθέσεων· στέκονται κοντά, προ-
σφέροντας χάδι ανάμεσα σε διαστήματα σιωπής,
αφάνειας. Νόστος. Όλες οι ασκήμιες του χτες πέρα-
σαν στη καθαρότητα, σήμερα· τώρα συνεχίζουμε να
μαζεύουμε νωπές παπαρούνες. Αυτό θέλουμε. Για τα
δυσάρεστα

μιλιά.

[20]



ΟΙ ΑΣΚΗΣΕΙΣ
ΤΟΥ ΣΤΡΑΤΟΥ ΦΟΥΝΤΟΥΛΗ

ΣΤΟΙΧΕΙΟΘΕΤΗΘΗΚΑΝ ΨΗΦΙΑΚΑ
ΑΠΟ ΤΟ ΒΑΣΙΛΗ ΛΑΛΙΩΤΗ

ΣΤΗΝ ΑΘΗΝΑ ΤΟ ΔΕΚΕΜΒΡΙΟ
ΤΟΥ 2013

f


