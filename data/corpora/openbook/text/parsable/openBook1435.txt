









































Μαρία (Μόιρα) Μπιζάνου     “Εκκρεμότητα” 
 

 

  



Μαρία (Μόιρα) Μπιζάνου     “Εκκρεμότητα” 
 

 



Μαρία (Μόιρα) Μπιζάνου     “Εκκρεμότητα” 
 

 

  



Μαρία (Μόιρα) Μπιζάνου     “Εκκρεμότητα” 
 

  



Μαρία (Μόιρα) Μπιζάνου     “Εκκρεμότητα” 
 

 

 

 

 

 

Μαρία (Μόιρα) Μπιζάνου 
 

 

 

Εκκρεμότητα 
 

 

 

 

 

 

 

Ποίηση 



Μαρία (Μόιρα) Μπιζάνου     “Εκκρεμότητα” 
 

 

  



Μαρία (Μόιρα) Μπιζάνου     “Εκκρεμότητα” 
 

  



Μαρία (Μόιρα) Μπιζάνου     “Εκκρεμότητα” 
 

 

 

 

 

  

 

Εικονογράφηση-Πίνακες ζωγραφικής:  

Πάνου Θανάσης 



Μαρία (Μόιρα) Μπιζάνου     “Εκκρεμότητα” 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 

 

  



Μαρία (Μόιρα) Μπιζάνου     “Εκκρεμότητα” 
 

                   ΠΑΡΕ ΜΕ 

Αυτή τη νύχτα πάρε με μαζί σου 
δεν αντέχω το άδειο δωμάτιο 
το τρεμάμενο φως του κεριού 
τη μυρωδιά του καμένου ξύλου. 
Μια νύχτα πάρε με μαζί σου 
σκιά ν ' ακολουθώ τα βήματα σου 
μέχρι το τέλος της διαδρομής σου 
να ' ωχ πιεί τ' αστέρια 
να ' χω γίνει ο αρωματισμένος ουρανός σου. 
Νύχτα πάρε με μαζί σου 
να σου κλέβω λουλούδια από ξένους κήπους 
να φτιάχνω ένα μπουκέτο τ' αστέρια 
να θρυμματίζω πάνω τα φιλιά μου 
και να σου λέω ψέματα.. 
πολλά ψέματα μιλώντας σου για την Ευτυχία. 
Νύχτα πάρε με... 
Στο φως της μέρας ο Έρωτας κοιμάται! 

  



Μαρία (Μόιρα) Μπιζάνου     “Εκκρεμότητα” 
 

                ΠΑΡΑΙΣΘΗΣΗ 

Μια μουντζούρα είσαι πάνω στη σάρκα μου. 
Το μελάνι σου το καταπίνουν τα σωθικά μου 
εθισμένα να καταγράφουν τον θάνατο των Στιγμών. 
Κάθε νύχτα προσποιούμαι τον ερχομό σου 
και πριν ξημερώσει μετρώ τους θανάτους 
σημειώνοντας πάντα τον τελευταίο ήχο της Στιγμής 
ζυγίζοντας το μελάνι που στραγγίστηκε. 
Η πιο σπαρακτική Στιγμή είναι εκείνη  
που ανασαίνει γρήγορα σπασμωδικά  
αρνούμενη να σβήσει στο Ανύπαρκτο 
να ζυγιαστεί να στραγγίξει και απελπισμένη 
ψάχνει να δραπετεύσει                                                                           
στο χαμό μιας επόμενης νύχτας… 
σταλάζοντας σαν πεταλούδα επιλέγει να καεί 
στα δυο ηφαίστεια που κρατάς στις χούφτες σου 
τις νύχτες που σε προσμένω. 
Είναι αυτή η " Στιγμή "                                                 
που προτιμά τον θάνατο στη φωτιά 
για να σκορπίσει στην κόλαση τη μυρωδιά Σου 
-αυτή της σοκολάτας με δυο πρέζες λιβάνι- 
Είναι η Υπέρτατη Στιγμή που αναφωνώντας, 
παραίσθηση θα κατρακυλάει 
-σαν ένα φύλλο Φθινοπώρου-πάνω στον Τάφο μας. 
 

             

 

 



Μαρία (Μόιρα) Μπιζάνου     “Εκκρεμότητα” 
 

ΝΑΥΑΓΗΣΑ 

Παραπαίω σε μονοπάτια δύσβατα 
Καίγομαι στη φλόγα ενός κεριού 
Καντήλι ήταν... 
Δεν ξέρω. 
Οι πεταλούδες ιεροσυλούν τον τάφο 
Πήραν την Ψυχή 
Ταξίδι στους μίσχους των άστρων 
Στους ερημωμένους ουρανούς 
Που σπινθηρίζουν μελωδικά 
Με μια άρπα κλεμμένη απ' τους Θεούς. 

Οι πεταλούδες εναπόθεσαν τη Ψυχή 
Στα πέταλα ενός άγνωστου πλανήτη 
Λευκό αστέρι στο λίκνο τ' ουρανού 
Ναυάγησα, το ουράνιο τόξο με καταπίνει. 

Που είσαι Μαρία ; 

 

 

             

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΙΩΝΙΟΤΗΤΑ 

Ακόμα συλλέγω λέξεις μουσκεμένες 
Φτιάχνω σιωπές δαιμονικές 
Ενώνω τις άκρες τους σε κύκλο 
Για να σε συναντήσω 
Να σου ψιθυρίσω: Έλα 
Έλα να σμιλεύσουμε το Θάνατο 
Με τις ανάσες μας. 
Γλυκόπιοτο κρασί ζυμωμένο 
από μυριάδες βότανα της Αιωνιότητας. 
 

 

 

 

 
 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

ΦΕΥΓΑΛΕΟ ΤΙΠΟΤΑ 
                                                                                        
Είμαι μια νιφάδα χιονιού                                                  
που έλιωσα στις χούφτες σου, 
μια στάλα βροχής                                                           
που κατρακύλησα στη λησμονιά σου, 
ένα πεσμένο φύλλο φθινοπώρου                                           
που αφέθηκα στο διάβα σου. 
Είμαι ένα κομμάτι θάλασσας αγριεμένο                                
που έσπασα στα βράχια σου, 
ένα αγριολούλουδο είμαι                                         
αποξηραμένο ανάμεσα στις κιτρινισμένες, 
απ' το χρόνο, σελίδες σου. 
Είμαι το Τίποτα,                                                                 
το φευγαλέο Τίποτα…που γλιστράει                                                              
μέσα από τρύπιες Αναμνήσεις 
ψάχνοντας να γίνει ένα θρυψαλλάκι Ύπαρξης 
μέσα στο Όλον του απολεσθέντος Χρόνου. 
 

 

                

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

   

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΠΟΥΣΙΑ 

Κατοίκησα τη Φλόγα στα σπλάχνα της 
Ταξίδεψα με τους ανέμους μεταμορφωμένη θύελλα 
Καταβρόχθισα σύννεφα υγρά και φλογισμένα 
Επέπλευσα στ' αφρισμένα κύματα                                        
με τα κουπιά αφημένα στην άμμο 
Κυνήγησα τα όνειρα                                                            
που είχαν την ομορφιά του κύκνου 
και το θάνατο πάνω στα λευκά φτερά τους. 
Εξαγνίστηκα στον Έρωτα καίγοντας 
όλες τις αισθήσεις μου σ΄ενα μονόπρακτο χάδι 
Αιχμαλώτισα το μυστήριο του Πεπρωμένου  
σε μια μυστική συμφωνία στιγμών 
Μέθυσα απ' το τραγούδι των σειρήνων, 
δραπέτες σ ‘ένα θαλασσοδαρμένο φεγγάρι. 
Κι ύστερα… 
στοίβαξα πέτρες, την μια πάνω στην άλλη 
Ανάχωμα για να κρυφτώ 
Όχι από Σένα, όχι από μένα 
Μα από την ζητιάνα Απουσία. 
   

                

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΝΤΙΟ ΞΕΝΕ 

Πέταγες πέτρες στη μέση της πλατείας 
Το πλήθος χειροκροτούσε 
Όχι εμένα 
Εσένα 
Που κατάφερες να λιθοβολήσεις τη νεκρή 
Οι πέτρες δάκρυσαν αίμα. 
Όνειρο ήταν το Χειροκρότημα 
Και εγώ η Πετρωμένη Νεκρή 
Αιμορραγούσα δάκρυα. 
Αντίο Ξένε, αντίο... 
 
 

        

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΤΟ ΦΙΛΙ ΣΟΥ 

Εξορίζομαι στα σκοτάδια 
Στις νύχτες χωρίς άστρα 
Δίχως φως... 
Χωρίς πουλιά, δίχως τιτιβίσματα ούτε κρωγμούς 
Μονάχα ογκόλιθοι και τάφοι. 
Κάποιους δαίμονες ξυπνώ 
Κοιμισμένους στα βλέφαρα μου πάνω 
Να με συντροφεύουν στην πόλη 
Που δεν ηχούν ποτέ καμπάνες. 
Με πνίγουν οι ήχοι 
Απόψε θέλω να μείνω 
Άστεγη και μόνη 
Όπως πάντα... 
Γιατί πεθαίνω 
Μετά από μια νύχτα άγρυπνη 
Απ' όλους τους θανάτους 
Επιλέγω αυτόν τον Λυτρωτή 
Που τα δάκρυα κυλούν από τα χείλη 
Ενώ τα μάτια στεγνά χαμογελούν. 
Το δικό σου το φιλί το ' χω φυλαγμένο...  
 

 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

 Ο ΤΡΕΛΟΣ 
                                                                                               
Ο Τρελός μονολογεί… 
για τους φανταστικούς φίλους του 
αγριολούλουδα ανάμεσα στους βράχους 
Παραμιλά για τα μαλλιά του  
από ένα κουρελιασμένο άστρο, λάμπουν 
Δεν χορταίνει να χαζεύει                                                          
το καινούργιο του ρούχο 
ντύμα του νεκρού στα μέτρα του 
με ασημί ανταύγειες,                                              
υπολείμματα απ' το μέταλλο 
σπαθί που είχε στην τσέπη του θαμμένο 
Φοράει και έναν χιτώνα 
το σάβανο ήταν βελούδο πλούσιο. 
Ζεστός χαμογελάει χοροπηδώντας. 
 
Ο τρελός παίζει με το Θάνατο 
Γλείφει ένα τεράστιο παγετώνα να ξεδιψάσει 
Τρέφεται μ' ένα κοπάδι πέτρες να ξεπεινάσει  
Και τον σταυρό τον έκλεψε  
για να ξορκίσει λέει το "κακό" 
κι ας λένε οι άλλοι ότι είναι ιεροσυλία 
Κυνηγάει τον ίσκιο του χορτάτος, γελαστός 
Κανείς δεν τον ξέρει… 
όμως αυτός έχει τους φανταστικούς φίλους του 
τους μιλάει, δεν του απαντούν μα λυγίζουν                                
και υποκλίνονται στο διάβα του 
Τα έχει όλα δικά του 
Και χαίρεται                                                                        
που του λείπει η "Λογική" 
 



Μαρία (Μόιρα) Μπιζάνου     “Εκκρεμότητα” 
 

Πάντα παραπονιόταν                                                            
πως μονάχα αυτή τον πληγώνει 
Ξεμπέρδεψε τώρα πια με αυτή 
Έντυσε τον νεκρό που διόλου δεν τον ενοχλεί…                            
Ο Τρελός στοίχειωσε ευτυχισμένος στην αγκαλιά                        
ενός μοναχικού λύκου. 
 

 

 

 
 
 
 
 
 
 
 
 
 
 
 
 

 
 
 



Μαρία (Μόιρα) Μπιζάνου     “Εκκρεμότητα” 
 

ΕΡΗΜΗ ΓΗ 
Μια ολονύχτια βροχή να με μουσκέψει 
ζητώ να ξεδιψάσω από Σένα 
Έρημη γη το σώμα μου 
Και τα ίχνη σου χάθηκαν 
στο άχρονο του Χρόνου... 
Όμως τα υπολείμματα του ιδρώτα σου 
πάνω στο δοξάρι της Ζωής μου 
χορδές που πάλλονται 
κάνουν τη μελωδία του κορμιού σου 
να ρέει στο αίμα μου  
Κι η νύχτα να γίνεται 
μια ερωτική συναυλία 
που σπάει τις αρτηρίες μου 
τεντωμένες στον απόηχο 
της πιο γλυκιάς ουσίας σου. 
Πόση βροχή να πιώ να ξεδιψάσω                                                  
Οι χορδές ακόμα πάλλονται 
Και το δοξάρι ολημερίς λυγίζει. 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

ΕΚΤΕΛΕΣΗ 

Όταν ματώνει η ψυχή 
Τα δάκρυα στεγνώνουν 
Στη συντριβή του πεθαμένου 
Τα δάκρυα είναι από θειάφι 
Δίχως την ηχώ του αναφιλητού 
Η Συγνώμη εκτελέστηκε 
Και η Ανθρωπιά μαυροντυμένη Χήρα 
Ψάχνει Εραστή Βίαιο! 
 
 

 

 
 
 
 
 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

 ΕΡΗΜΗ ΠΟΛΙΤΕΙΑ 
Μακρινή Πολιτεία... 
τα φώτα σου σαν ανάβεις 
το νεκρό πεπρωμένο μου φωτίζεις 
από το πτώμα μου ορθώνομαι 
και στο χαμόγελο μου σκοντάφτω 
Ω ! Τι ειρωνεία, πως με ξεγελάς 
Μ' εκείνα τα φώτα σου, γυάλινα μάτια 
του τρόμου μυστήριο και 
της ρημαγμένης πραγματικότητας 
τη θλίψη μου χαράζεις. 
ψάξε τον σφυγμό μου 
στα ελάφια που χάσκουν εντός μου. 
Έρημη Πολιτεία... 
που τα φώτα ανάβεις 
μα βαθιά σωπαίνεις 
σε περιέχω μέσα μου 
σε βρίσκω θρηνώντας 
κι ύστερα πάλι σιωπή 
Τα ελάφια συντετριμμένα 
αγγίζουν το έρεβος μου... 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 ΕΙΝΑΙ ΑΡΓΑ 

Ανεπαίσθητες δονήσεις... 
ριγώ και χάνομαι 
στους πέντε ανέμους 
να μη με βρεις 
να μη μ 'εγκαταλείψεις. 
Και εκείνος ο ανάστροφος καθρέφτης 
είναι τα μάτια σου που με παρατηρούν 
πως να κρύψω τα ματωμένα μου πέλματα; 
Σέρνονται πίσω τους αλυσίδες 
και το αίμα τους είναι πιο ζεστό 
από το ποίημα που σου γράφω. 
Ο καθρέφτης των ματιών σου 
είναι ο παγετώνας 
και η ψυχή μου ανισόρροπη 
χορεύτρια στον πάγο σου. 
Μη με βρεις 
Δεν θέλω να Υπάρχω 
Μη μ' εγκαταλείψεις  
Δεν θέλω να πεθάνω 
Κόψε τις αλυσίδες, σέρνονται 
Να αποδράσω 
Φτερούγισα... 
Είναι αργά να μ ‘αγαπήσεις. 
 

 

 

 



Μαρία (Μόιρα) Μπιζάνου     “Εκκρεμότητα” 
 

 ΝΑ ΕΡΘΕΙΣ 
Υπήρξα μια αγρύπνια 
Προσμετρώντας κόκκους άμμου 
σ' ένα θλιμμένο ακρογιάλι 
Παρακολουθώντας ακατάληπτα 
τα οργισμένα κύματα που 
έσπαζαν στη ράχη του. 
Είμαι εγώ ένας κόκκος άμμου 
Εγώ και το θλιμμένο ακρογιάλι 
Και τα οργισμένα κύματα. 
Εγώ που πέρασαν αιώνες πάνω μου 
για να κατανοήσω την παράνοια 
γραμμένη που ήταν στο αίμα μου. 
Ακόμα μετρώ κόκκους άμμου 
Θλιβερή συνήθεια... 
Να με κοιτάζει η Σιωπή 
Ακούω τα λόγια της πλάι μου. 
Και παρακαλώ να έρθεις Εσύ 
στη σιωπή ή στην παράνοια. 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

 ΔΙΨΑ 
Δίψα για Ζωή...αστείρευτη 
Μα περπατώ στην έρημο,                                           
βουλιάζω στους αμμόλοφους 
με τον ήλιο να μου φέρνει παραισθήσεις 
Επαίτης μιας όασης                                                        
να βρέξω τα ξεφλουδισμένα χείλη μου  
και το σώμα μου ν' αγγίξει μια σταγόνα δροσιάς 
Βαδίζω στην έρημο απροσανατόλιστη. 
Δίψα για Θάνατο ...αήττητη 
Χώνω τα νύχια στο χώμα και σκάβω 
Βρίσκω βυθούς, αρμύρα, ένα μουσκεμένο αστέρι 
και μια νύχτα δίπλα σου να με αποπλανάει 
Βουλιάζω στο σκάμμα σα το ναυάγιο που κρύβει 
θησαυρούς 
Περιμένω μια βροχή ναρθεί να με σκεπάσει 
Χορταίνω την ακόρεστη επιθυμία μου για 
θάνατο…δίψα για Αγάπη ...ακατανίκητη. 
Σφυρηλατώ όγκους πετρωμάτων και 
ψάχνω ένα Πάθος μοχθηρό να εκραγεί 
Πέτρες έρημες, σκληρές σαν πρόσχημα 
ταφόπλακας σε λατομείο μνήμης ρημαγμένης 
Με τη σκαπάνη αφουγκράζομαι την πέτρα 
για μια γρατζουνιά, μια ρωγμή , ένα ράγισμα 
να ' βρω να κατοικήσω την Αγάπη. 
Άστεγη τριγυρνώ, ακατοίκητες οι μεθυσμένες αγάπες 
στην πέτρα αφήνουν το τελευταίο τους Τραγούδι 
με φιμωμένες λέξεις. 
 
 

      



Μαρία (Μόιρα) Μπιζάνου     “Εκκρεμότητα” 
 

   ΕΦΙΑΛΤΗΣ 
Αφέθηκα στην ελεύθερη πτώση 
Γλίστρησα σε μονοπάτι πάγου 
Τα κόκκαλα μου θρύψαλα... 
Μα η ανάσα μου φωτιά που καίει 
εξαντλείται σε μια Ουτοπία. 
Έχω ήδη φύγει κι όμως ακούω                                       
ακόμα την ανάσα μου, 
το αίμα να χτυπά και ο ήχος του να με εξοργίζει. 
Ονειρεύομαι πως είμαι εδώ 
είναι εφιάλτης. 
Ψάχνω ένα όνειρο                                                              
να με καταπιεί να με ελευθερώσει 
απ' το τραγικό παραλήρημα της Ύπαρξης 
απ' το ανθρώπινο δράμα της αιχμαλωσίας                                
στ' άδεια απογεύματα                                                         
που τα γεμίζουν οι απόηχοι μιας εξέγερσης                                                         
που αποσιωπήθηκε 
μιας απεργίας που κατεστάλη                                            
και άπειροι θάνατοι που έπαψα να μετρώ. 
Περιστρέφομαι σαν το φύλλο στον άνεμο 
και προσγειώνομαι στη λίμνη των κύκνων 
Ανεπανάληπτα γλυκό όνειρο… 
μα αφουγκράζομαι τον εφιάλτη να επιστρέφει 
ενώ εγώ κολάζομαι με τις λέξεις                                          
τους στίχους τα ποιήματα 
χωρίς να έχω τίποτα πια να πω. 
Οι λέξεις μου είναι μια ακόμα μαρτυρία ζωής; 
 
 
 



Μαρία (Μόιρα) Μπιζάνου     “Εκκρεμότητα” 
 

Σαν μ' εγκαταλείψουν και αυτές ακόμα οι λέξεις 
θα καταλάβω πως αυτοκτόνησα μέσα στ’ όνειρο 
ενώ έπνιξα τον εφιάλτη                                                      
μέσα στη μοναξιά μιας βρύσης που στάζει                        
ακόμα ανόητα χωρίς ταξιδιώτη                                            
που αναζητά να ξεδιψάσει. 
Προαναγγέλλω τα χίλια και ένα μου κομμάτια. 
Το ένα το αφήνω                                                                 
να το μοιραστούν τα κοράκια του Εφιάλτη. 
 
 

        

 

 

 

 



Μαρία (Μόιρα) Μπιζάνου     “Εκκρεμότητα” 
 

ΛΥΓΜΟΣ 

Ξερίζωσα και τα τελευταία άνθη 
τις ρίζες τους στα μάτια μου τις φύτεψα 
μια μέρα τα μάτια μου θα πλημμυρίσουν 
ολόλευκα γιασεμιά και τριαντάφυλλα μαύρα 
γαλάζια νούφαρα θα επιπλέουν στο υγρό της ίριδας. 
Τα μάτια μου, παράθυρα ανοιχτά 
θε' να δακρύζουν αρώματα 
και να ρέουν χρώματα. 
Δεν αντέχω άλλο τους λευκούς χιτώνες 
σε πολύχρωμα κλουβιά 
άπληστα μάτια... 
Η βρύση των λυγμών  
θε' να ποτίσει τον κήπο των ματιών 
να δουν στον κόσμο τούτο 
-έξω απ' τον χρόνο- 
τη συνουσία των λουλουδιών. 
Μέσα σ 'αυτή τη συνουσία 
Πάλι εσένα γυρεύω δαίμονα. 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

Η ΣΙΩΠΗ ΤΗΣ ΑΠΟΥΣΙΑΣ 
                                                                                        
Στην χούφτα μου                                                       
κρατούσα το ηφαίστειο 
μα μες την άγρια νυχτιά 
η λάβα δάκρυζε στ' ακροδάχτυλα μου. 
Ο εγκλεισμός της οδύνης στον κρατήρα του 
δεν άφησε επιζώντες, 
στη μνήμη μου. 
Έμεινα να διηγηθώ τον θάνατο μου 
στα δαιμονισμένα ελάφια 
που πένθιμα με κοιτούν 
στα σωθικά του χρόνου... 
Η σιωπή της Απουσίας 
εξερράγη  
Έρωτας,                                                                       
λάφυρο στα χέρια μου. 
 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΣΥΝΩΜΟΣΙΑ 

Λιθοβολημένη αποσύρθηκα 
από το βουητό του πλήθους. 
Αιματοκύλησες την Αγάπη 
πέθαναν οι ερωτήσεις 
απαντήσεις αδηφάγες 
χόρταιναν την περιέργεια του πλήθους 
και συ τέρας κρύφτηκες 
ρουφώντας το αίμα με την ουρά σου. 
Ήταν η συνωμοσία 
μια μαρτυρία ζωής 
αλλιώς για ποιο λόγο να με λιθοβολήσεις; 
 

 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΜΑΤΩΜΕΝΗ ΕΚΚΡΕΜΟΤΗΤΑ 

Παρατεταμένα πεθαίνω 
στις μουσικές που αφήσαμε στη μέση. 
Η εντροπία των ήχων 
μου φέρνει με τον άνεμο 
τη μελωδία της ανάσας σου. 
Ματωμένη εκκρεμότητα  
η Απουσία σου... 
ιριδίζει ανταύγειες στη μνήμη 
σαν φλόγα που ψάχνει τον άνεμο. 
 

 

 

 
 
 
 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

ΚΑΛΕΣΕ ΜΕ 
                                                                                          
Τη Σιωπή της Απουσίας Σου  
-λάφυρο στα χέρια μου- 
στην κόγχη ενός τάφου 
θρηνώντας εναποθέτω. 
Κάλεσε με... 
Ν' ανθίσω ολόδροση 
στο φως μιας νύχτας 
στο λευκό του μαρμάρου της. 
Στην ερημιά της μέρας 
μαραίνομαι.. 
γιατί τ' ανέκφραστα πρόσωπα 
με αποστρέφονται. 
 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΔΑΙΜΟΝΕΣ 
                                                                     
Θρυμματίστηκα. 
Μη μαστιγώνεις τα όνειρα μου 
θα θερίσεις τους εφιάλτες.  
Μη μαχαιρώνεις την ψυχή μου 
θα χρεωθείς την απόγνωση.  
Μη ξεριζώνεις την καρδιά μου 
θα οργιστείς με το Ανυπότακτο. 
Μην ενοχλείς τη μοναξιά μου 
θα σε τρομάξει η κραυγή της. 
Μην ανοίγεις τρύπα στο μυαλό μου 
θα ξεχυθούν οι δαίμονες: 
αγωνία απόγνωση παράνοια. 
Σπαρακτικό το τοπίο μου 
χορεύω παραδομένη  
στη λευτεριά του θανάτου... 
Ο Έρωτας και ο Θάνατος 
σαν συναντηθούν 
Τη λύτρωση στους ώμους κουβαλάνε... 
 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

     

 

  



Μαρία (Μόιρα) Μπιζάνου     “Εκκρεμότητα” 
 

ΑΓΓΕΛΟΣ ΣΟΥ 

Διάφανη στο απόλυτο σκοτάδι 
Ορέγομαι την αιωνιότητα 
Ανάλγητη νοσταλγία 
Αυτή η εξοικείωση με το ΤΙΠΟΤΑ 
Είναι σαν τη μοναξιά που 
πνίγεται στις λέξεις 
Και τα δάκρυα που 
βουρκώνουν στα χείλη. 
Τι να την κάνω τόση Νύχτα. 
Έμαθα να σε περιμένω δακρύζοντας. 
Τα μάτια μου έγιναν καθρέφτες 
που θρυμματίζονται στ' άλαλα χάδια σου 
Και τ' άστρα, πηγάδια φωτιάς 
που με καταπίνουν. 
Αν δεις ένα άστρο καπνισμένο 
να ξέρεις, να ξέρεις... 
είμαι εγώ,                                                                             
ο κουρελιάρης Άγγελος σου. 
 

 

 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

ΜΟΝΑΧΙΚΟ ΠΛΑΣΜΑ 
Σήκωσε άγκυρα το πλοίο 
και τα μαλλιά μου φύκια μπλεγμένα 
τυλιγμένα κουβαριασμένα                                              
στο σκουριασμένο μέταλλο 
τα έσυρε άσπλαχνα στο βλάσφημο ταξίδι του. 
Αγκομαχούσα, σπαρταρούσα, σφάδαζα 
ξεψυχούσα στο κατάστρωμα του. 
Δεν ήμουν άνθρωπος εγώ                                               
και τα μαλλιά μου φύκια, 
σπίτι μου ήταν ο βυθός,                                                      
τη σάρκα μου την έτρεφε τ 'αλάτι. 
Στις σπηλιές του βυθού ήταν τα bar  
εκεί σύχναζα να μεθύσω έρωτα 
και στα ναυάγια να χωθώ να κλάψω  
τους χαμένους θησαυρούς:                                                   
το άγγιγμα το χάδι τη ματιά τη λέξη. 
Συνήθιζα να σέρνομαι κάτω από τα βράχια,                           
εκεί να γαντζώνομαι και να προσμένω  
το πέρασμα μιας γρήγορης επαφής                                       
με την λεία επιδερμίδα μιας μέδουσας                                     
που καραδοκούσε,                                                              
που εξαπέλυε λίγο δηλητήριο 
να τ 'αφήσω να διαπεράσει τους πόρους μου                         
και να επιτρέψω τον πόνο                                                  
που επιταχύνει τους κτύπους της καρδιάς. 
Για μουσική είχα τα όστρακα,                                     
έπαιζαν τα άγρια μπλουζ, 
ανελέητος ήχος που τρύπαγε τις θύμησες 
Ξερίζωνα τότε με μανία τα κοράλλια                                    
για να βάψω με πορφυρό τις φυσαλίδες                                
που έσταζαν στην άκρη των ματιών. 
Λεηλατούσα τα μαργαριτάρια                                            



Μαρία (Μόιρα) Μπιζάνου     “Εκκρεμότητα” 
 

για να στολίσω τ' αφίλητο μου στόμα 
Κι ύστερα…επέστρεφα στις σπηλιές,                                         
ω ναι, στο bar να γρατζουνάω λυσσαλέα                               
να στάξει χάδι, να μεθύσω ! 
Καταραμένη άγκυρα,                                                                  
πετάξτε την στο βυθό γεμάτη φύκια,                                 
είμαι εγώ που σφαδάζω στο κατάστρωμα 
ξέχασα ν' αναπνέω αέρα,                                             
ξεψυχάω δίχως ανάσα δεν έχω ζωή. 
είμαι μοναχικό πλάσμα του βυθού                                      
και πως να αντέξω  
την άσκοπη οχλαγωγία,                                                      
τη μάταιη φλυαρία 
και την σιχαμένη κενοδοξία                                                              
του καταστρώματος; 
 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 ΘΡΗΝΟΣ 
Μαδημένα τα φτερά μου 
Αιωρούνται έξω απ' το κλουβί 
Κλειδωμένο το κλουβί 
Το πουλί νεκρό 
Κι ο Χρόνος κυλά αέναα. 
τα φτερά στροβιλίζονται έρημα 
θρηνούν το γυμνό πουλί. 
Οι τοίχοι κρύβουν μυστικά 
Εντοιχισμένο έχουν το κλειδί. 
Είμαι ό,τι απέμεινε... 
μια νότα πετρωμένη 
στο αέναο τραγούδι του χρόνου. 
 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

    ΛΙΤΑΝΕΙΑ 

Η Νύχτα μου ανήκει 
η οδύνη μου ανήκει 
κι αυτός ο έρωτας  
που κρεμάστηκε στο φεγγάρι 
δεν μπορώ να τον φτάσω 
κι όλο ανεβαίνω ψηλά 
ψηλότερα με χέρια τεντωμένα 
τόσο ψηλά έφτιαξε την αγχόνη του. 
Το φεγγάρι δεν μου ανήκει 
Γι αυτό, στη μνήμη ενός τρελού 
άναψα κερί στην ερημιά του χειμώνα 
ς ‘ένα ξερό κλαδί κρεμάστηκα. 
Τα χάδια μας λιτανεύουν                                                                 
σε νεκρώσιμες τελετές. 
 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΛΥΠΗΜΕΝΟΣ ΔΕΚΕΜΒΡΗΣ 

Λυπημένος Δεκέμβρης 
στον πάτο μιας μοναξιάς. 
Μ' εγκαταλείπεις και Συ 
ζω ξεχνώντας με 
το μόνο που θυμάμαι 
είναι την έκρηξη  
πλάι σου 
δυό βήματα στριμωγμένα 
στον έρωτα 
στο μυστικό μου κέντρο. 
Ανισόρροπο πλέον καταποντίζεται 
ζω ξεχνώντας με 
στη μοναξιά ακούω μονάχα  
τον ήχο άρρηκτα συνδεδεμένο 
με τη ροή… 
 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 ΨΥΧΗ 

Ο άνθρωπος                                                                 
γεννιέται με προορισμό το Θάνατο. 
Στο μεσοδιάστημα κυνηγάει ψυχές 
ουρλιάζοντας για τις νεκρές αγάπες του. 
Στο μεσοδιάστημα σ' αγάπησα 
Είναι η ώρα να φύγω  
το θήραμα είναι η ψυχή 
με εξαίσιες κραυγές  
γλυκά θα την σκοτώνεις... 
Στο μεσοδιάστημα θα μ' αγαπήσεις. 
 

 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

Η ΝΥΧΤΑ ΦΛΕΓΕΤΑΙ 

Πιες τη Νύχτα 
μέσα από τα χέρια μου 
ξόδεψε την με λύσσα 
άσεμνα πάνω στο τραγούδι της 
προτού εκδιωχτεί ανάλγητα 
απ' το φως της επερχόμενης αυγής. 
Άσε με ν' αποκοιμηθώ 
πάνω στο στήθος σου 
σαν μια σταγόνα νύχτας 
που έσταξε πάνω στα σεντόνια σου. 
Η Νύχτα φλέγεται 
Και Συ                                                               
δεσμοφύλακας των δαιμόνων μου. 
 
 
 
 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

   ΜΕ ΡΑΓΙΣΕΣ 

Έμπορος είναι ο θάνατος 
στήνει τον πάγκο του 
και ξεπουλάει 
ένα ένα κομμάτι τη ψυχή μου 
κι όλο λιγοστεύει η ψυχή. 
Πέτρινοι περαστικοί 
ασάλευτοι διαβάτες 
αγοράζουν. 
Κι ύστερα διαμαρτύρονται 
πως ήταν αλλιώτικο πουλί 
ξέφυγε μένα φτερούγισμα 
ίσα με τους πορφυρούς ορίζοντες. 
Πέτρινοι περαστικοί 
ασάλευτοι διαβάτες 
και 
καταμεσίς ο αγαπημένος μου 
κρατάει στα χέρια του χρυσό κλουβί 
όπου έχει σφηνώσει δάκρυ κεχριμπαρένιο. 
Εσύ Αγαπημένε με ράγισες... 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΠΕΘΑΜΕΝΕΣ ΛΕΞΕΙΣ 

Στις νεκροφόρες                                                   
φορτώσαμε τις πεθαμένες λέξεις 
τους νεκρούς μας                                                  
τους πήραμε με τα χέρια 
κι εμείς οι ζωντανοί θρηνούμε τις λέξεις. 
έμεινε μονάχα η σιωπή                                                  
για τους νεκρούς μας 
τους ντύσαμε με τη βροχή και 
τους αφήσαμε άστεγους να περιπλανώνται 
να μας θυμίζουν την στιγμή της γέννησης 
την αποκηρυγμένη μας ζωή 
να υφαίνουν με την σιωπή τους 
το μέλλον μας 
να μαδούν με το βουβό γέλιο τους 
το παρελθόν μας. 
Κι εμείς οι ζωντανοί                                                            
ακόμα θρηνούμε τις λέξεις. 
 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 

 

 

  



Μαρία (Μόιρα) Μπιζάνου     “Εκκρεμότητα” 
 

ΟΥΡΛΙΑΧΤΟ 

Η Υπόσταση μου... 
μια χούφτα χώμα 
μερικά οστά 
ό,τι απέμεινε από μένα 
κι ακόμα ουρλιάζω  
για την ερημιά του λύκου 
κι ακόμα δακρύζω 
να ξεδιψάσει τούτη η γη 
κι ακόμα το κορμί συσπάται 
δίχως σάρκα, δίχως αίμα 
νερό που στράγγιξε. 
Κι ακόμα ουρλιάζω 
για την ερημιά του λύκου 
ελιξίριο το ουρλιαχτό 
για πνεύμονες που ανασαίνουν κόλαση 
για το άρωμα των σπάνιων λουλουδιών. 
Η ψυχή μου σαλπάρει                                                        
για δραπέτες ουρανούς… 
 

 
  
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

  ΑΛΗΘΕΙΑ 
                                                                                             
Η Ψυχή εγκλωβισμένη σ' ένα σώμα 
ένα πουλί στο κλουβί 
μια αλήθεια που πνίγεται στο ψέμα 
δύο χέρια ακρωτηριασμένα πως 
να στραγγίξουν το λυγμό. 
Ακούς τα βήματα σου 
κι όμως είσαι ακίνητος 
ούτε που σαλεύεις 
τ' ακούς να πλησιάζουν στον γκρεμό 
και είναι τόσο γενναίος ο γκρεμός... 
ακούς την ηχώ της φωνής σου 
απ' τον πυθμένα να ανεβαίνει 
κι ύστερα ένα ουρλιαχτό: λύκοι είναι ! 
Τόση σκλαβιά στο κλουβί 
τόση ελευθερία στους λύκους 
με πόση διαύγεια  
με πόση απελπισία 
να επιλέξω;  
Όταν ο νους λυμαίνεται την Ψυχή. 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

   ΔΙΧΩΣ ΟΝΟΜΑ 

Αποστασιοποιούμαι απ’ τον όλεθρο  
Δεν έχω όνομα. 
Το σκόρπισα στον άνεμο, κάθε του γράμμα 
να τσιμπολογούν τα χελιδόνια 
Το βούλιαξα στο βυθό, κάθε του γράμμα 
ψάρι μικρό, τροφή για τους γλάρους. 
Δεν έχω ούτε σάρκα. 
Την γδύθηκα, τροφή για τους αετούς 
να ταξιδεύει πιο πάνω κι από τα ψηλά βουνά. 
Δεν έχω καν ψυχή. 
Την άφησα να περιπλανιέται στ' άστρα 
να κλέβει φως κάθε νυχτιά. 
Ντύθηκα την γύμνια μου. 
Χωρίς όνομα βαδίζω εγώ 
ανάλαφρη και άγνωστη ανάμεσα σας. 
Κατοικώ στο Πουθενά με συντροφιά το Τίποτα 
και αγγέλους να με μαχαιρώνουν. 
Κράτησα μονάχα μια αρτηρία 
ν' αναβλύζει ο πόνος της Αγάπης 
Διέσωσα μονάχα έναν νευρώνα 
να καταχωνιάσω όλες τις αναμνήσεις: 
μια περιπέτεια μια φωτιά ένα φάντασμα. 
Θα Υπάρχω μέσα σε ένα χελιδόνι 
που αποδημεί από τόπο σε τόπο,  
στο στομάχι ενός γλάρου 
που θα κρώζει εξόριστο σε μια αμμουδιά, 
στο ράμφος ενός αετού, στα ψηλά βουνά 
σα λεία θα κρέμομαι                                                           
και θα αστράφτω στο χρυσαφί του ήλιου. 
                                                                                           



Μαρία (Μόιρα) Μπιζάνου     “Εκκρεμότητα” 
 

Τις νύχτες θα ξεχύνομαι                                                            
σα μια στιγμούλα αχτίδας 
κάποιου αστεριού. 
Θα Υπάρχω σα μια νεκρή 
σ' ένα ποίημα θαμμένο  
σε μια αρτηρία και σ' έναν νευρώνα 
που κανείς δεν θα ψάξει να το ανακαλύψει. 
Μια ξεχασμένη νεκρή σ' ένα ποίημα  
που δεν γράφτηκε ποτέ 
μα έζησε μονάχα σαν μια μυρωδιά θαλασσινή 
σα μια γεύση γλυκόπικρη 
σαν μια ανάσα που σπαρτάρησε                                    
λαχτάρησε εξαντλήθηκε. 
Μια αρτηρία και ένας νευρώνας 
που σαν ένα τραγούδι θλιμμένο 
με τις λέξεις του να χορεύουν 
πάνω σε κάθε σκίρτημα των βλεφάρων σου. 
 

 

 

    

 

 

 

 

 
 



Μαρία (Μόιρα) Μπιζάνου     “Εκκρεμότητα” 
 

 ΤΡΑΓΟΥΔΩ 
                                                                                        
Μόνη                                                                                    
με μια σπασμένη κιθάρα από αγωνία 
μια άρπα που καίγεται από μανία 
Για Σένα τραγουδώ. 
Μεθυσμένες οι συλλαβές 
και τα φωνήεντα να τρεκλίζουν. 
Επιτέλους μια νύχτα 
σκόρπισε μελωδία 
για Σένα που κοιμάσαι μέσα μου 
Όαση στα σωθικά μου. 
Μια χούφτα εμμονή: 
Να μην ξημερώσει πια! 
 
 
 
 
 
 
 
 
 
 
 
 
 
 



Μαρία (Μόιρα) Μπιζάνου     “Εκκρεμότητα” 
 

ΠΑΡΑΔΙΝΟΜΑΙ 
                                                                              
Κατέβαλα τόση προσπάθεια 
να αποτρέψω την τρέλα. 
Ανεπίτρεπτο το Αναπότρεπτο 
Παραδίνομαι. 
Ο τοίχος απέναντι με προκαλεί  
να κομματιαστώ πάνω του 
να γκρεμίσω τα όρια 
εγκλωβίζουν την όραση 
δεν έχει νόημα να κρύβομαι 
πίσω από τις λέξεις 
λέξεις αθώες παιδιού 
μα δίχως ουσία όταν πνίγονται στη σιωπή 
Είναι λέξεις βγαλμένες από φέρετρα 
Υπονοούν ναυάγια 
Δηλώνουν απελπισία  
Θάψτε τις λέξεις μου 
Είναι η πιο αθώα αλήθεια  
Μα κανείς δεν ακούει. 
Εσύ, ναι Εσύ  
Άνοιξε τα φέρετρα  
Τη νύχτα να ελευθερωθούν  
Οι αθώες καταδικασμένες λέξεις μου 
Και το σώμα μου ας κομματιαστεί 
Στο γκρίζο του τοίχου 
Να είμαι μια Νεκρή 
Να είμαι μια τρελή 
Που ψάχνοντας ένα χάδι 
Σκόνταψε πάνω στον τάφο 
που κείται πετροβολημένη η Αλήθεια της. 



Μαρία (Μόιρα) Μπιζάνου     “Εκκρεμότητα” 
 

Είμαι ένα ζώο κυνηγημένο 
από άπληστους αχόρταγους  
αιμοδιψείς κυνηγούς... 
 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

  ΑΦΟΥΓΚΡΑΣΟΥ 

Είσαι ο Άγγελος και ο Δαίμονας 
που μου σφαλίζει τα μάτια... 
Δες, τα χέρια μου μ' εγκατέλειψαν 
Λημεριάζουν στα σιωπηλά μονοπάτια 
που σε πρωτοσυνάντησα 
Ω Νοιώσε την απόγνωση μου 
Δίχως χέρια πια να σ ‘αγκαλιάσω 
Μήτε να χαράξω στη πέτρα τη μορφή σου 
Μήτε να ξαφνιάσω τους φλογισμένους ίσκιους σου 
Πεθαίνω δίχως χέρια ούτε σώμα να στενάζει: 
ΑΠΟΥΣΙΑ-ΑΠΟΥΣΙΑ. 
Λησμονημένη απόσταση η Παρουσία σου 
Αγγίζω με τα ανύπαρκτα χέρια μου 
Το φευγαλέο αίνιγμα στη βουβή ζωή μου... 
Σκάνδαλο να σ' αγκαλιάζω με ανύπαρκτα χέρια 
Δακρύζει η μνήμη ασάλευτη                                            
στου πόθου το τραγούδι 
χορεύει η σκέψη                                                                  
στο αναπόφευκτο του θανάτου 
δες, πεθαίνω κι ακόμα τρέμω                                                       
...αφουγκράσου. 
 
 
 
 
 
 

 



Μαρία (Μόιρα) Μπιζάνου     “Εκκρεμότητα” 
 

  ΜΟΝΟΜΑΧΙΑ 

Όλο το σώμα μου μια πληγή 
τα χέρια σου λασπωμένα 
μονομαχία τιτάνα με μυρμήγκι 
ηττήθηκα λιθοβολημένη. 
το ουράνιο τόξο σε πλήρη διαφάνεια 
χάθηκε μέσα στο δάσος 
άχρωμο γλίστρησε μέσα από τα δάχτυλα μου 
και η ύπαρξη μου άνθισε δεσμά 
στα λείψανα καταμεσής του πλήθους 
απρόσκλητο πλήθος κουβαλούσε  
Λευκά μαδημένα περιστέρια. 
Τα πουλιά μοιρολογούν 
Τα μάτια που στραγγάλισες. 
 
 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

 ΠΥΡΟΒΟΛΗΣΕ ΜΕ 

Τα χέρια μου έκανα φτερά 
όχι για να πετάξω 
για να κουρνιάξω στο κλαδί του δέντρου. 
Σαν πέσει το σκοτάδι 
πυροβόλησέ με από κοντινή απόσταση. 
Οι τύψεις διατρέχουν μεγάλες αποστάσεις 
για να φτάσουν στο Ναό. 
Λιώνουν στη διαδρομή 
όπως μια χούφτα χιόνι 
στη ματωμένη παλάμη σου. 
Πυροβόλησέ με από κοντινή απόσταση 
τραγούδι αηδονιού η ψυχή μου 
θα σκεπάσει το τρίξιμο της σκανδάλης. 
Αθώος 
Άδολος 
Αναμάρτητος 
Κράζει η κουκουβάγια  
Στη στέγη του καμπαναριού. 
 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΓΩΝΙΑ ΥΠΑΡΞΗΣ 

Είμαι μια νιφάδα χιονιού                                                 
που έλιωσα στις χούφτες σου, 
μια στάλα βροχής                                                        
που κατρακύλησα στη λησμονιά σου, 
ένα πεσμένο φύλλο φθινοπώρου                                        
που αφέθηκα στο διάβα σου. 
Είμαι ένα κομμάτι θάλασσας                                    
αγριεμένο που έσπασα στα βράχια σου, 
ένα αγριολούλουδο είμαι                                      
αποξηραμένο ανάμεσα                                                       
στις κιτρινισμένες, απ' το χρόνο, σελίδες σου. 
Είμαι το Τίποτα, το φευγαλέο Τίποτα 
που γλιστράει μέσα από τρύπιες Αναμνήσεις 
ψάχνοντας να γίνει ένα θρυψαλλάκι Ύπαρξης 
μέσα στο Όλον του απολεσθέντος Χρόνο. 
 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΕΚΣΤΑΣΗ 

Η Τελευταία Έκσταση από Σένα 
τώρα πια είναι σαν άστρο πεταγμένο 
σε σάβανο που αναριγεί στη θύμησή σου 
και γω περιπλανιέμαι στα σκοτάδια 
ψηλαφώντας τις ρωγμές του χρόνου 
που μας χώρισαν. 
Τώρα διάφανη μέσα στη Νύχτα 
επιστρέφω στο χώμα 
δροσοσταλίδα μια ολέθριας ζωής 
φεύγω προτού με προλάβει 
το φως της επερχόμενης αυγής 
ανάλαφρη μες στην αιώνια σιωπή 
τη λήθη να βρω της ανάλγητης Απώλειας σου. 
 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΓΕΝΕΘΛΙΟΣ ΙΚΕΣΙΑ 
Ο Καλπασμός του Αλόγου 
διέλυσε την ομίχλη 
από τις μέρες που έφυγαν ανέκφραστες 
αφήνοντας έρημες τις Νύχτες. 
                                                                                      
Μισό αιώνα και κάτι περισσότερο 
σκόρπιες μέρες στην αδειοσύνη 
και ούτε μια καληνύχτα 
στη νύχτα μου. 
Έσωσα τον Άνεμο,                                                            
την Καταιγίδα το Χιόνι 
να ραίνει με "Καληνύχτες" 
το ποδοβολητό του αλόγου 
που ακούω στα παραληρήματα μου. 
Όλες οι λέξεις μου, κρυμμένες 
μέσα στον καλπασμό του Αλόγου 
Δάκρυσαν λέξεις οι οπλές του. 
Θεέ μου, μισό αιώνα λέξεις 
Δέξου την Κραυγή τους! 
 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΝΑΟΣ ΦΛΕΓΟΜΕΝΟΣ 

Ναός φλεγόμενος 
Άσεμνος στον ερημωμένο ουρανό 
Η Απουσία που με ξεγυμνώνει. 
Νεκρή φωτιά είμαι  
στον πάτο του κόσμου 
ξυπνάω υποφέροντας απ' το κρύο. 
μια κραυγή αβύσσου μου φοράει τα δάκρυα. 
Ολομόναχη-Ολομόναχη. 
Μια λέξη αρκεί  
να διασχίσω τη νύχτα 
που οδηγεί στο θάνατο. 
Σχεδίαζα τόσες εκκλήσεις 
προσευχές και παρακλήσεις 
για μια Απουσία. 
Απουσία… 
ναός φλεγόμενος 
άσεμνα σκίζεις τα χειρόγραφα του 
ως προς τι όλα αυτά; 
Στάχτη Τέφρα Απουσία. 
 

  

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΘΩΑ 

Άπληστη αθώα 
Ονειρεύεται Βουτηγμένη                                                
στους ίσκιους των σύννεφων 
που κουβαλάνε μαχαίρια. 
Με σημαδεύουν κατάστηθα 
Μ' ένα φιλί στο μάγουλο. 
 

 

 

 

 

 

 

 

 

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΓΝΟΟΥΜΕΝΗ 
Στο βυθό της θάλασσας 
εκεί ανασαίνω αρμύρα 
κρύβομαι στα φύκια 
κοράλλια τυλιγμένα στο λαιμό. 
μοναχικά τα βράδια μου 
αντικατοπτρισμός του ερημίτη 
μισό αιώνα που ναυάγησα 
στο πρώτο κιόλας μου ταξίδι. 
Κάθε νυχτιά και μια μικρή ρωγμή 
κάθε ρωγμή και μια σταλιά νερό 
μια πρέζα αλάτι εισρέει μέσα μου. 
Κάθε νυχτιά βουλιάζω κι έναν βυθό πιο πέρα. 
Κάθε ξημέρωμα ξεβράζω και μίαν αρμύρα 
ανάμνηση στην αμμουδιά σου 
εκεί όπου πλαγιάζει ο έρωτας 
ύστερα από μια ολονύχτια μάχη με το νερό. 
Εσύ δεν έμαθες ποτέ για το ναυάγιο 
Απλά με ονόμασες Αγνοούμενη... 
 
    

 

 

 

 

 

 



Μαρία (Μόιρα) Μπιζάνου     “Εκκρεμότητα” 
 

ΑΠΟΓΝΩΣΗ 

Βουρκώνει η Νύχτα 
όχι, δεν ξέρεις την απόγνωση 
την απελπισία, την κόλαση 
που εκτοξεύει τη φωτιά ενάντια στην απώλεια 
ανώνυμη απώλεια, δίχως όνομα, υγρή... 
Έρωτας και Θάνατος 
μια κραυγή και μια σιωπηλή αγωνία 
κάνουν γέφυρα ενώνοντας μια κουρελιασμένη 
επιθυμία που δεν θέλει να εκφραστεί,                     
αγνοουμένη νεκρή.                                                               
Η Νύχτα γεμάτη αγκάθια, γεμάτη ρόδα 
δύο σκιές που ερωτεύονται  
ξαπλώνουν πάνω σ' ένα ποίημα  
χυμένο καταγής σα φύλλο φθινοπώρου 
προφέρει μια συλλαβή στον άνεμο 
αναζωπυρώνει μια φωτιά εγκαταλειμμένη. 
Λυσσομανούν οι άπληστες νότες 
σε λησμονημένα πλήκτρα παλιού νέγρικου μπλουζ.                                                 
Χόρεψε μαζί μου...σα μια ύστατη προσπάθεια 
να ξεγελάσω το θάνατο 
να τον αποπλανήσω στο τικ τακ 
του ξεδιάντροπου χρόνου. 
Δεν έμαθα να μετρώ τα βήματα σου 
να υπολογίζω την απόσταση 
που όλο πλησιάζει και όλο ξεμακραίνει. 
Έμαθα όμως να στερεώνω το βλέμμα μου 
πάνω στο Ανύπαρκτο δικό σου 
που ιριδίζει μέσα στα σκοτάδια μου 
Φεγγίζει όμως πάνω στο κορμί μου 
σα σπίθα που ανταμώνει τον καπνό της. 
       



Μαρία (Μόιρα) Μπιζάνου     “Εκκρεμότητα” 
 

 

  



Μαρία (Μόιρα) Μπιζάνου     “Εκκρεμότητα” 
 

ΜΟΙΡΑΙΑ ΚΛΟΥΒΙΑ 
Σμήνη πουλιών φεύγουν 
Πετούν μακριά 
Όχι, όχι για τον χειμώνα που' ρχεται 
τα κλουβιά μετρούν. 
Μοιραία κλουβιά τα μάτια μας 
λυμαίνονται το τραγούδι τους 
δεν τραγουδούν με σπασμένα τα φτερά. 
 
 

 

 

 

 

 

 

 

 

 

 

 

 

     



Μαρία (Μόιρα) Μπιζάνου     “Εκκρεμότητα” 
 

  



Μαρία (Μόιρα) Μπιζάνου     “Εκκρεμότητα” 
 

ΜΟΝΑΞΙΑ 

Η μοναξιά μου,                                                       
αφύλαχτος κήπος 
τριαντάφυλλα κόκκινα  
αιχμηρά τ 'αγκάθια τους. 
Πουλιά γαλάζια 
ελευθέρωσαν τα κλουβιά. 
Άνθη που ανοίγουν διάπλατα 
στη δροσιά της αυγής. 
Δέντρα κατάφορτα ουρανούς  
και θάλασσες να αιωρούνται 
πηγές να αναβλύζουν άστρα  
χώμα μουσκεμένο από φιλιά 
που σου ' χα φυλαγμένα. 
Αφύλαχτος κήπος... 
παράδεισος δίχως 
ούτε μια κόλαση 
λείπεις Εσύ 
που συντηρείς τη Νύχτα. 
Την ήπια τη Νύχτα όλη 
περιμένοντας Σε... 
 
 
 
 
 

 

 



Μαρία (Μόιρα) Μπιζάνου     “Εκκρεμότητα” 
 

  



Μαρία (Μόιρα) Μπιζάνου     “Εκκρεμότητα” 
 

 

  



Μαρία (Μόιρα) Μπιζάνου     “Εκκρεμότητα” 
 

  



Μαρία (Μόιρα) Μπιζάνου     “Εκκρεμότητα” 
 

 

 

 

 

 

 

 

 

 

 

 

Όλες οι λέξεις μου,                                                                                                          

κρυμμένες                                                                             

μέσα στον καλπασμό του Αλόγου.                                                                                           

Δάκρυσαν λέξεις οι οπλές του.                                                               

Θεέ μου, μισό αιώνα λέξεις                                                                                                   

Δέξου την Κραυγή τους! 

 


