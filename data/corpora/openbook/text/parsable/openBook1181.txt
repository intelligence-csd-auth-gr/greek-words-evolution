











































ΚΙΜΟΝΟ
ΓΙΑΝΝΗΣ ΜΙΣΟΥΡΙΔΗΣ



Γιάννης Μισουρίδης
ΚΙΜΟΝΟ

concept books 
μάρτιος 2016

isbn ebook (PDF): 978-618-82219-7-0
isbn βιβλίο: 978-618-82219-8-7



– 3 –

Φωτοφράκτης

Δεν έκανα αυτό το ταξίδι για δου-
λειές, μολονότι υπάρχει και πάλι 
μια αφορμή. Στην πραγματικό-
τητα δεν ξέρω γιατί βρίσκομαι 
εδώ. Και σ’ αυτό το μέρος είμαι 
εξίσου χαμένος, όπως και στη δι-
κή μου πόλη. Δεν μου αρέσουν 
οι ταξιδιω τικοί παράδεισοι. Τελευ-
ταία φωτογραφίζω χώρους και 
τοπία χωρίς να μ’ αγγίζουν. Οι κι-
νήσεις μου είναι μηχανικές. Υπο-
τίθεται πως ήρθα εδώ για να ξε-
χωρίσω τα καλύτερα σημεία της 
πόλης, τις γωνιές με το αυθεντι-
κό χρώμα που ταιριάζει στη φή-
μη του τόπου αυτού. Μου είναι τό-
σο αδιάφορα εύκολο. Ένας μοβ 
τοίχος, μια σακαράκα, ένας μιγάς 
στη γωνία, ένας σκύλος να διασχί-
ζει τον δρόμο, μια χοντρή με με-
γάλα βυζιά και στρογγυλό κώλο. 
Βρίσκομαι εδώ για ν’ αποτυπώσω 
το κοινότοπο μεταμφιέζοντάς το 
σε πρωτότυπο. Δεν βλέπω γύρω 
μου τίποτε ξεχωριστό. Είμαι υπο-
χρεωμένος να παραμείνω κοινό-
τοπος για να μην μπερδέψω τους 
θεατές μου, που θέλουν να ταξι-
δέψουν σε πολύχρωμα δρομά-
κια, να συναντήσουν ασυνήθιστα 
σουλούπια ανθρώπων. Όλοι ονει-
ρεύονται σκούρα ιδρωμένα σώμα-
τα που χορεύουν σε ασύστολους 
ρυθμούς κι ένα γαμήσι.



– 4 –

Δρόμοι

Είχα σκοπό να τραβήξω μια σειρά φωτογραφίες από καθιστικά σπιτιών. 
Τα σαλόνια μοιάζουν με παλαιοπωλεία. Ψηλοτάβανα με αψίδες, γεμάτα 
κάδρα προγόνων ανάμεικτα με εικόνες του Χριστού, στρατιωτικών και 
πολιτικών της πρόσφατης ιστορίας. Κάθε είδους πορσελάνη και μπιχλι-
μπίδι. Οι τοίχοι βαμμένοι με έντονα χρώματα σε συνδυασμό με ξεφτι-
σμένους σοβάδες. Παλιά σκαλιστά τραπεζάκια και βάζα με πλαστικά 
λουλούδια. Ημίφως. Βαριές κουνιστές καρέκλες, αρχαία πιάνα, κεντητά 
τραπεζομάντιλα. Στρατιές από οικογενειακά κάδρα και καδράκια πάνω 
σε σκεβρωμένα σκρίνια. Μια νεκρή φύση ιδιαίτερα πολύπλοκη. Μέσα 
σ’ αυτή βρίσκω κάποιο ξεχωριστό νόημα. Ένα μικρό σύμπαν μνήμης 
σε απόλυτη τάξη. Εγώ δεν χρειάζεται παρά μόνο να προσποιηθώ πως 
όλο αυτό με αγγίζει. Και στο τέλος αυτή η μνήμη γίνεται η προέκτα-
ση της δικής μου μνήμης. Ένα μέρος της στην πραγματικότητα είναι 
οι ενθυμήσεις των άλλων. Προσώπων πραγματικών και προσώπων επι-
νοημένων.

Ξυπνάω στις τέσσερις και στριφογυρίζω. Στις πέντε καταπίνω δυο παυ-
σίπονα, ντύνομαι και κατεβαίνω στον δρόμο. Νέκρα. Χαζεύω σκουρια-
σμένες καγκελόπορτες και ξεφτισμένους σοβάδες. Τις τρύπες στους 
δρόμους. Στα κτίρια ζει ακόμα η αίγλη κάποιου παρελθόντος. Ούτε τα 
κοκόρια δεν έχουν ξυπνήσει. Θα ξημερώσει στις επτά. Φτάνω στον 
παραλιακό δρόμο. Μοιάζει με νυχτερινός διάδρομος προσγείωσης. 
Ακούγεται το κύμα πίσω από το τοιχίο. Ο πονοκέφαλος έχει υποχω-
ρήσει. Πεινάω. Σε μια παράγκα, στις έξι το πρωί, κάποιος φτιάχνει ατο-
μικές πίτσες. Αγοράζω δυο και τις τρώω περπατώντας. Μυρίζει νυχτο-
λούλουδο και ακούγεται ένας γρύλος. Άνθρωποι βγαίνουν σιγά-σιγά 
απ’ τα σπίτια τους. Κατευθύνονται στις στάσεις αργά, σαν να γυρνούν 
απ’ την εκκλησία. Στις εξίμισι ο ορίζοντας αρχίζει να γίνεται μοβ. Ένα 
άγαλμα με σηκωμένο το δεξί χέρι δείχνει τον ωκεανό.

Απεχθάνομαι τον Ουελμπέκ. Πώς είναι δυνατόν η νωθρότητα του 
πνεύματός του να υπερκεραστεί απ’ την όποια οξύτητα της παρατήρη-
σής του. Δεν είμαι τόσο κυνικός. Όχι! Είμαι παιδί, αν και νόθο τελικά, 
ενός κάποιου ουμανισμού ενδημικού στην Ελλάδα. Μεγάλωσα δίπλα σε 
μια εκκλησία, που ήταν δίπλα στο τμήμα της χωροφυλακής, από γονείς 



– 5 –

δασκάλους. Αυτό με οδήγησε να ενδίδω με σεβασμό σ’ ένα είδος φολ-
κλόρ και σ’ έναν εύκολο μελοδραματισμό, που πολλές φορές με οδηγεί 
σε κάποια εκκλησία. Σε μία απ’ τις παμπάλαιες πλατείες της πόλης, με 
τράβηξε κοντά του το εκκλησιαστικό όργανο. Κάθισα και άκουσα όλο 
το κήρυγμα στα Ισπανικά.

Ένας γέρος επιστάτης μού έριχνε βλέμματα γεμάτα κατανόηση. 
Ήταν πασιφανές πως ήμουν ξένος. Τράβηξα διακριτικά δυο-τρεις φω-
τογραφίες του κεντρικού κλίτους, που ήταν μισογεμάτο κυρίως από 
ηλικιωμένους. Μια κοπελίτσα γύρισε και με κοίταξε. Ήταν πιο όμορφη 
από το άγαλμα της Παναγίας στην είσοδο. Κάτω από άλλες συνθήκες 
θα προσπαθούσα να της μιλήσω. Αποχώρησα αθόρυβα και βγήκα στην 
άδεια πλατεία.

Στο μπαλκόνι του σπιτιού όπου νοικιάζω το δωμάτιο υπήρχε μια τερά-
στια μπρούντζινη παλάμη. Ο ιδιοκτήτης, γελώντας συνωμοτικά, μου 
είπε πως είναι το χέρι του Αλιέντε, που το έσπασε ο γιος του κι η πα-
ρέα του σε μια κρίση νεανικής τρέλας. Αυτό έγινε πριν από δέκα χρό-



– 6 –

νια. Το είχαν γράψει οι εφημερίδες και ασχολήθηκε με το συμβάν και 
η τηλεόραση. Οι δράστες δεν ανακαλύφθηκαν ποτέ. Για να επιβεβαιώ-
σω το συμβάν, πέρασα απ’ τη λεωφόρο Ντε Λα Πρεσιντέντες και είδα 
το ανάπηρο πλέον άγαλμα. Από κάτω, ένα τσούρμο πιτσιρίκια έπαιζαν 
μπέιζμπολ ενώ απειλητικά σύννεφα μαζεύονταν στον ουρανό. Αυτή η 
συννεφιά έκανε τη βόλτα ακόμα πιο ευχάριστη.



– 7 –

Πρόσωπα

Ο παλαιοπώλης μού μιλάει για τον 
καρκίνο του. Είναι ένας κοντόχο-
ντρος λευκός. Το κεφάλι του θυ-
μίζει χελώνα. Με κοιτάζει επίμο-
να με γουρλωμένα μάτια. Φοράει 
πολύχρωμο, καθαρό πουκάμισο 
και μυρίζει έντονα κολόνια. Κάθο-
μαι σιωπηλός και τον ακούω. Στο 
τέλος μού έχει περιγράψει όλο το 
σύστημα υγείας της χώρας. Ανά-
βω ένα τσιγάρο. Του προσφέρω 
το πακέτο. Αρνείται. Μου λέει ότι 
έχει υπολογίσει πως μέχρι τώρα 
έχει καπνίσει δύο εκατομμύρια 
πούρα και πως δεν πρέπει να συ-
νεχίσει άλλο πια. Ο αριθμός μού 
φάνηκε εντυπωσιακός.

Στην αυλή του σπιτιού αυτές τις 
μέρες γιόρτασε όλη η οικογέ-
νεια την Πρωτοχρονιά. Στην αρ-
χή καθόμουν κι έπινα τις μπίρες 
που κάθε λίγο μου έφερνε ένας 
ηλικιωμένος. Το όνομα της οικο-
δέσποινας ήταν Ναϊρόμπι. Δεν 
έδειχνε να έχει κανένα ίχνος αφρι-
κανικής καταγωγής. Προσπαθού-
σε να μου πιάσει κουβέντα, μάλ-
λον για να μη νιώθω άβολα. Τα 
κοριτσόπουλα της οικογένειας 
χόρευαν ήδη ένα υβρίδιο σάλσα 
και ποπ. Προσπάθησα να χορέ-
ψω με τη Ναϊρόμπι. Μάλλον τα 
κατάφερα αξιοπρεπώς, γιατί σιγά- 
σιγά όλοι μαζεύτηκαν γύρω μας. 



– 8 –

Στο τέλος συνειδητοποίησα ότι μάλλον περνούσα καλά. Μια ανιψιά της 
Ναϊρόμπι άρχισε να μου κολλάει κανονικά. Είχε μακρύ λαιμό, μακριά 
χέρια και πόδια, άσχημο στόμα και γαμψή μύτη. Τα μάτια της όμως 
ήταν και λυπημένα και όμορφα. Δεν περνούσε απαρατήρητη. Έμοια-
ζε λίγο με φλαμίγκο. Χορεύαμε και προσπαθούσα να είμαι διακριτικός. 
Μισή ώρα αργότερα φιληθήκαμε σ’ ένα σκοτεινό δρομάκι. Δεν έδειχνε 
να θέλει τίποτε άλλο από εμένα εκτός απ’ αυτό. Δεν μου ζήτησε να την 
κεράσω ποτό, δεν μου μίλησε για τις σπουδές που ήθελε να κάνει και 
δεν μπορούσε. Με πήγε στο δωμάτιό της. Γδυθήκαμε και κάναμε έρω-
τα απλά και σχεδόν τρυφερά. Μετά άναψε ένα τσιγάρο, που το μοιρα-
στήκαμε χαζεύοντας τον νυχτερινό πρωτοχρονιάτικο ουρανό, καθώς 
παρέες ακούγονταν στα πέτρινα σοκάκια. Κοιμήθηκα ευτυχισμένος.

Αποφάσισα για οικονομία να φάω σ’ ένα εστιατόριο όπου δέχονταν 
το νόμισμα «του λαού». Στη σχεδόν γεμάτη σάλα ενός παλιού κτιρίου 
μ’ επίσημα τραπέζια έτρωγαν άνθρωποι που κανένας τους δεν φαινό-
ταν να είναι τουρίστας. Μπήκα στον προθάλαμο όπου υπήρχε ένα σα-
λόνι κι ένα σκαλιστό τραπέζι με ψεύτικα λουλούδια. Ένας μελαψός με 
στολή θυρωρού με πλησίασε. Τον ρώτησα αν έχει κατάλογο στο τοπι-
κό νόμισμα. Ένευσε καταφατικά, αλλά μου είπε πως δεν θα μπορούσα 
να φάω σ’ αυτό το μέρος γιατί φορούσα σορτς. Κατέληξα να τρώω σε 
μια αυλή γεμάτη ηλικιωμένους Σκανδιναβούς και μια εξίσου ηλικιωμένη 
μπάντα ντόπιων μουσικών. Ένα ζευγάρι χορευτές, πληρωμένοι απ’ το 
μαγαζί, άρχισε να λικνίζεται ερωτιάρικα παρασύροντας και την ομάδα 
των Σκανδιναβών. Δεν άντεξα να τελειώσω το φαγητό και βγήκα πάλι 
στον δρόμο. Σε μια μικρή πλατεία με παμπάλαια μεταλλικά παγκάκια, 
παρέες νεαρών χαζολογούσαν μ’ ένα μπουκάλι και πλαστικά ποτήρια 
μιας χρήσης. Το φως απ’ τις λιγοστές λάμπες ήταν υπέροχο έτσι όπως 
γυάλιζε στα μάγουλά τους. Αποφάσισα να μη βγάλω τη μηχανή. Έτσι κι 
αλλιώς, σ’ αυτό το ταξίδι είχα τραβήξει ελάχιστες φωτογραφίες. Αυτή 
τη φορά σημαντικό ρόλο έπαιζαν οι σκόρπιες σημειώσεις.

Μετά από λίγο κατέληξα στη βεράντα του δωματίου μου πα-
ρέα με τον ιδιοκτήτη, πρώην στρατιωτικό. Μου πρόσφερε μπίρα και 
καπνίζαμε χαζεύοντας τις σκοτεινές φιγούρες των ανθρώπων καθώς 
περνούσαν σχεδόν αθόρυβα από μπροστά μας. Αρχίσαμε να μιλάμε 
για εξεγέρσεις, δικτατορίες και επαναστάσεις. Εγώ προσποιούμουν τον 
αντεξουσιαστή. «Η εξουσία», μου είπε, «όσο μισητή κι αν είναι, έχει 



– 9 –

κάτι το αδιαπραγμάτευτο που την κάνει αποδεκτή. Είναι εντελώς αλη-
θινή μέσα σ’ έναν κόσμο όπου το νόημα των πραγμάτων χάνεται εύ-
κολα και τα κάνει να μοιάζουν ψεύτικα. Αυτή ήταν η δουλειά μου. Να 
εφαρμόζω και να υπερασπίζομαι εξουσίες, προσφέροντας ταυτόχρονα 
ένα κομμάτι πραγματικότητας σε όλους αυτούς που το είχαν ανάγκη».

Το όνομά του ήταν Χεσούς και δεν ήταν τυχαίος. Είχε υπηρετή-
σει δέκα χρόνια στην Αγκόλα και είχε γράψει και τρία βιβλία: ένα πάνω 
στη θεωρία του επαναστατικού ανταρτοπόλεμου, ένα με μια συλλογή 
απ’ τις σημειώσεις του στην Αφρική κι ένα τελευταίο μ’ έμμετρα ποιή-
ματα. Μου είπε πως είχε γνωρίσει τον Γκαρσία Μάρκες, του άρεσε πο-
λύ, αλλά αγαπημένοι του ήταν ο Κορτάσαρ και ο Σάμπατο. Μιλήσαμε 
λίγο για λογοτεχνία δίχως να έχω ιδιαίτερο κέφι για κάτι τέτοιο και 
σιγά-σιγά, προσποιούμενος κάποια αφορμή, πήγα για ύπνο.

Ξύπνησα στη μέση της νύχτας ιδρωμένος, έχοντας δει έναν εφιάλτη 
πως τάχα με είχαν στείλει κι εμένα στην Αγκόλα, μιας κι ένας νόμος 
υποχρέωνε πλέον και τους τουρίστες να πηγαίνουν στρατό. Κατά βά-
θος μου άρεσε η αφέλεια του ονείρου μου και βγήκα στη βεράντα με 
τ’ αστέρια την ώρα που άρχισαν να λαλούν τα κοκόρια.



– 10 –

Ιστορία

Το 1930 η Δόνα Ντιμόντ έγραψε: «Ακούω τον ήχο του σκουριασμένου 
εκκρεμούς του παππού μου. Το προτιμώ απ’ την κλεψύδρα της γρα-
φής μου. Όσο απειλητικό είναι το μέρος που αδειάζει, τόσο αγωνιώδες 
είναι το μέρος που γεμίζει… Και ξανά απ’ την αρχή». Την ίδια εποχή 
φιλοξενούσε στο σπίτι της τον Λόρκα, ο οποίος τριγυρνούσε στα κα-
ταγώγια της πόλης με τη μικρότερη αδερφή του, μια κοπέλα που κυκλο-
φορούσε τότε με ξυρισμένο κεφάλι σε μια προσπάθεια να διεκδικήσει 
εκείνη την προσοχή που δεν θα στηριζόταν στην υπέροχη μορφή της. 
Ήξερα τι απέγινε ο Λόρκα, αλλά δεν ήξερα τι συνέβη με τη νεαρή Ντι-
μόντ. Πέρασα έξω απ’ το σπίτι τους στη γωνία «Λίνεα και Β». Τα τελευ-
ταία είκοσι χρόνια λειτουργούσε ως εντευκτήριο της σχολής πλαστικών 
τεχνών. Το σκουριασμένο εκκρεμές υπήρχε ακόμα, καλοσυντηρημένο 
και κουρδισμένο. Μια όχι και τόσο ευγενική μεσήλικη μιγάδα με κοντό 
κότσο και εξίσου κοντή φούστα με άφησε να μπω και να το δω. Δίπλα 
του υπήρχε μια κουνιστή πολυθρόνα. Στη βιβλιοθήκη απέναντι βρισκό-
ταν, όπως το περίμενα, μια φθαρμένη έκδοση όλων των ποιημάτων του 
Λόρκα. Βγαίνοντας απ’ τον κήπο με τους ιβίσκους ήμουν σίγουρος πως 
με ακολουθούσε το βλοσυρό βλέμμα της θυρωρού.

Τη δεύτερη μέρα της Πρωτοχρονιάς οι σκύλοι είχαν σκορπίσει κόκα-
λα στους δρόμους. Ακολούθησα μια γριά με παράξενα ρούχα: μετα-
ξωτό καφτάνι, τουρμπάνι και πολλά δαχτυλίδια. Σταμάτησε μια σακα-
ράκα, παράνομο ταξί. Μπήκα κι εγώ μέσα. Στο μεσαίο δάχτυλο του 
δεξιού της χεριού φορούσε ένα δαχτυλίδι μ’ έναν ολόχρυσο ελέφα-
ντα με ορθωμένη την προβοσκίδα. Κατέβηκε κάπου στο κέντρο της 
πλημμυρισμένης από κόσμο πόλης. Κατέβηκα κι εγώ. Είχα διάθεση 
για αυτοσχεδιασμό. Η γριά πήγαινε αργά. Εγώ αγόρασα ένα πακέ-
το τσιγάρα από έναν πάγκο. Μπήκε σε μια παμπάλαια είσοδο με δι-
αλυμένα πατώματα. Ένα «σολάρ» που το εγκατέλειψαν οι πλούσιοι 
ιδιοκτήτες του σε κάποια κρίση του τέλους του 19ου αιώνα. Η γριά 
χάθηκε στον δαίδαλο των διαδρόμων. Τράβηξα μια φωτογραφία τα 
διαλυμένα ρολόγια του ηλεκτρικού. Μπουγάδες έκρυβαν το φως του 
ήλιου στο στενό πάτιο. Ακούγονταν φωνές παιδιών και ο θόρυβος 
από κουζινικά. Το σολάρ ήταν τριώροφο και υπολόγισα πως θα στέ-
γαζε τουλάχιστον είκοσι οικογένειες. 



– 11 –

Οι επιδιορθώσεις που γίνονταν κατά καιρούς στο κτίριο φαίνεται πως 
δεν είχαν σκοπό να αποκαταστήσουν τη διαλυμένη όψη του. Κάθισα 
σ’ ένα σκαμνί στο κοινό μπαλκόνι του πρώτου ορόφου και άναψα ένα 
τσιγάρο που αμέσως μ’ έκανε να βήξω. Από το απέναντι μπαλκόνι της 
εσωτερικής βεράντας κάποιος με κοίταξε.

Καθόταν σε μια ετοιμόρροπη κουνιστή καρέκλα και κάπνιζε όπως κι 
εγώ. Σήκωσα το χέρι χαιρετώντας τον από αμηχανία. Αυτός ανασήκω-
σε το δικό του. Ξαφνικά μου πέρασε η σκέψη πόσο γελοίο και ψεύτικο 
έμοιαζε ν’ αφηγείσαι ιστορίες μ’ αυτόν τον τρόπο. Το εξωτικό περιβάλ-
λον ενός διαφορετικού γεωγραφικού μήκους και πλάτους, η φθορά και 
η παρακμή, ο φετιχισμός μιας λογοτεχνίας του παρελθόντος, οι κραυ-
γαλέες ανατροπές στις περιπλανήσεις ενός κατά τ’ άλλα μονότονου αν-
θρώπου, που αντιπροσωπεύει το πρώτο πρόσωπο σε αυτό το κείμενο. 
Το περιγραφικό μουρμουρητό ενός νεο-αποικιοκράτη ταξιδιώτη, που 
επιμένει να επινοήσει εκ νέου τον κόσμο με όρους παραμυθιού σε μια 
εποχή που η μεγάλη άσπρη φάλαινα έχει πεθάνει από καιρό κι αυτός 
που έχει επιζήσει είναι εκείνος ο γραφιάς που σαν ψυχαναγκαστική 
βδέλλα κολλημένη στον χάρτη αρνείται να διακόψει την εργασία του. 



– 12 –

Διέτρεξα περιμετρικά το μπαλ-
κόνι και πλησίασα τον άντρα 
που κουνιόταν ρυθμικά στην 
πολυθρόνα. Έριξα μια ματιά στο 
δωμάτιο πίσω του. Τον ρώτησα 
αν μένει εδώ. Δεν μου απάντη-
σε. Αν και καθισμένος, καταλά-
βαινα πως ήταν ψηλός. Φορούσε 
φαρδύ, φθαρμένο πουκάμισο 
και παντελόνι, που σίγουρα δεν 
είχαν αγοραστεί σ’ αυτή την 
πόλη. Η παρουσία του και μό-
νο είχε κάποια βαρύτητα. Εκεί-
νος φαινόταν να μη δίνει καμιά 
σημασία πλέον σε μένα. Μπή-
κα στο δωμάτιο. Σε μια γωνιά 
υπήρχαν τακτοποιημένα μια 
χριστουγεννιάτικη φάτνη πε-
ριστοιχισμένη από χοντροκομ-
μένα ξύλινα είδωλα και πάνινες 
κούκλες, άγνωστοι σε μένα ξη-
ροί καρποί, κοχύλια και πολύ-
χρωμα σαλιγκάρια, όλα αυτά 
σε μια εγκατάσταση λίγο-πολύ 
συνηθισμένη σε ετούτα τα μέ-
ρη, προϊόν της σύμμειξης των 
αφρικανικών θρησκειών με τον 
καθολικισμό. Στον έναν τοίχο 
υπήρχε κρεμασμένο μέσα στη 
σκόνη ένα γιαπωνέζικο κιμονό. 
Υπήρχαν καλλιγραφίες, εικόνες 
του Βούδα, μια φωτογραφία της 
«Νυχτερινής περιπόλου» του 
Ρέμπραντ.

Στον άλλο τοίχο κρεμόταν 
ένα μεγάλο πορτρέτο του στρα-
τιωτικού που άλλαξε την πορεία 



– 13 –

αυτής της χώρας. Από κάτω, σ’ ένα σχεδόν διαλυμένο τραπέζι, υπήρ-
χε μια φωτογραφία σε κορνίζα του ίδιου στρατιωτικού με το χέρι του 
πάνω στον ώμο ενός ψηλού καλοντυμένου άντρα. Ήταν κατά πάσα πι-
θανότητα ο ίδιος άνθρωπος που λικνιζόταν στην κουνιστή πολυθρόνα 
στο μπαλκόνι. Πάνω στο τραπέζι υπήρχαν μερικά βιβλία τσαλακωμένα 
απ’ τη χρήση. Κοίταξα το πρώτο. Στο οπισθόφυλλο είχε μια φωτογρα-
φία αυτού του ανθρώπου πενήντα χρόνια νεότερου. Ο τίτλος του ήταν: 
«Julian de Natal - The cold perfection of snow». Ποιήματα. Προσπάθη-
σα να διαβάσω βιαστικά κάποιο, αλλά δεν τα κατάφερα. Στην τελευταία 
σελίδα του βιβλίου υπήρχε πάλι η ίδια φωτογραφία του στρατιωτικού 
και από κάτω ήταν τυπωμένη η πρόταση μέσα σε εισαγωγικά: «Δεν ξέ-
ρω αν είναι κάποια νεύρωση αυτή που με οδηγεί να θαυμάζω ανθρώ-
πους τόσο αντίθετους από μένα, αλλά πολλοί λίγοι άντρες κατάφεραν 
να έχουν τόσο θετική επίδραση πάνω μου».

Βγήκα πάλι έξω. Στάθηκα όρθιος δίπλα στον άντρα που λικνι-
ζόταν. Έκανα να βγάλω τη φωτογραφική μηχανή, αλλά, μόλις το αντι-
λήφθηκε, σήκωσε μια μαγκούρα και με κοίταξε απειλητικά. Εκείνη τη 
στιγμή η γριά με τον χρυσό ελέφαντα στο δαχτυλίδι διέσχισε το πέ-
ρασμα στο ισόγειο. Έσβησα το τσιγάρο στο πάτωμα και κατέβηκα κι 
εγώ τις σκάλες.



– 14 –

Επίλογος

Το ταξίδι ήταν πραγματικό, κάποια από τα 
πρόσωπα και τις καταστάσεις είναι επινοημένα.
Όσο για τον «γράφοντα», αυτός αποτελεί την 

κυριότερη επινόηση αυτού του κειμένου.



– 15 –

Ο Γιάννης Μισουρίδης  
είναι ντοκιμαντερίστας. Έχει 
βραβευτεί σαν σκηνοθέτης, 

editor και sound designer.  
Η τελευταία του ταινία  
είναι το About the end  

of the world (2014).



ConceptBooks LOGO: © 2016 P. Douvitsas – ty[π]o / all rights reserved / fairead.net/typo
FAIREAD Ι.Κ.Ε. • Λεωφόρος Σταυρού-Κιονίων (θ. Σπιτάλια) • Τ.Θ. 141, 84200 Τήνος desk@fairead.com

CC BY NC SA

 

Το Concept Books είναι μια δομή έκδοσης έρ-
γων του λόγου που χαρακτηρίζονται από αυ-
τοτέλεια, καινοτόμο διάθεση και θα μπορού-
σαν να αποκληθούν «έργα-ιδέες». Το Concept 
Books στρέφεται προς έργα τα οποία υπερ-
βαίνουν (ή ακόμα και αμφισβητούν) την πα-
ραδοσιακή μορφή του έντυπου βιβλίου:  Έργα 
με εννοιολογικό χαρακτήρα. Πειραματική λο-
γοτεχνία. Σύντομες αυτοτελείς φόρμες. Ακα-
τάτακτα κείμενα. Μη συμβατική τυπογραφία. 
Έργα με εκτενές εικαστικό περιεχόμενο. Έργα 
του λόγου από συγγραφείς πέραν του λογοτε-
χνικού χώρου. Πρωτοεμφανιζόμενοι συγγρα-
φείς με πειραματική διάθεση. Όλα τα παραπά-
νω αποτελούν μέρος των ενδιαφερόντων του 
Concept Books. Σκοπός μας είναι να δημιουρ-
γήσουμε έναν φορέα για τη σκέψη, τη συνο-
μιλία και τη διάδοση απροσδόκητων έργων 
του λόγου. Την επιμέλεια του Concept Books 
έχει ο συγγραφέας Χρήστος Χρυσόπουλος.
w w w.fa iread.net /concept-books

https://creativecommons.org/licenses/by-nc-sa/4.0/
https://creativecommons.org/licenses/by-nc-sa/4.0/

