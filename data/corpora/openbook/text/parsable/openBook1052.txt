




































Copyright © Συνοδινού Ράνια
Follow me on Twitter: @RaniaSin
Εικονογράφηση: Νεφέλη Τοπάλη 

“Smashwords Edition”

ΑΠΑΓΟΡΕΥΕΤΑΙ η αναδημοσίευση, η αναπαραγωγή, ολική, μερική ή περιληπτική ή κατά 
παράφραση ή διασκευή απόδοση του περιεχομένου του παρόντος web site με οποιονδήποτε 
τρόπο, ηλεκτρονικό, μηχανικό, φωτοτυπικό, ηχογράφησης ή άλλο, χωρίς προηγούμενη γραπτή 
άδεια του εργαστηρίου. Νόμος 2121/1993 και κανόνες Διεθνούς Δικαίου που ισχύουν στην 
Ελλάδα.

Η ΜΕΛΙΝΤΑ ΚΑΙ Η ΜΑΓΙΚΗ ΣΦΑΙΡΑ

Μια φορά και ένα καιρό σε ένα ξεχασμένο τσίρκο μακρινό βρισκόταν μια τσιγγάνα 

που την έλεγαν Μαρία. Φορούσε πάντα το μαντήλι της το χρωματιστό, έβαφε τα 

μεγάλα γαλάζια μάτια της προσεκτικά στον καθρέπτη και πήγαινε στη σκηνή της. 

Η σκηνή της απέξω είχε μια μεγάλη ταμπέλα: «Μύριαμ, τα μάτια του μέλλοντος». 

Κάθε απόγευμα τις καθημερινές αλλά και τα Σαββατοκύριακα από το πρωί καθόταν 

στην καρέκλα της και παρίστανε την Μύριαμ.   Ο κόσμος έμπαινε στη σκοτεινή 

σκηνή που την φώτιζαν δεκάδες κεριά και την έβλεπαν να κάθεται σε μια καρέκλα 

έχοντας μπροστά της κάτι σκεπασμένο με ένα μαύρο μαντήλι.

Οι πελάτες καθόντουσαν απέναντι της και έλεγε ο καθένας το όνομα του. 

Εκείνη τότε έβγαζε το μαύρο μαντήλι και αποκάλυπτε μια κρυστάλλινη σφαίρα. 

Άνοιγε  διάπλατα  τα  όμορφα  της  μάτια  ,  άγγιζε  την  σφαίρα  και  τους  έλεγε  ένα 

τεράστιο ψέμα για το μέλλον τους, με πολύ πειστικό τρόπο. Κάθε φορά κατάφερνε 

και  τους  εντυπωσίαζε  και  με  ευχαρίστηση  άφηναν  τα  χρήματα  τους.  Πως  το 

κατάφερνε;  Με  ένα  απλό  τρόπο:  Μπαίνοντας  μέσα  τους  παρατηρούσε  από  την 

κορυφή μέχρι τα νύχια και μπορούσε να καταλάβει πολλά πράγματα για αυτούς 

όπως το επάγγελμα τους, αν ήταν παντρεμένοι και άλλα πολλά. Όταν έκλεινε το 

τσίρκο μάζευε όλα τα χρήματα που της είχαν δώσει και τα παρέδιδε στον ιδιοκτήτη 

του  τσίρκου  τον  κύριο  Σνέηκ.  Αν  εκείνος  τα  θεωρούσε  αρκετά  της  έδινε  και 

εκείνης κάτι μικρό.



Μετά  από  λίγο  καιρό  στο  τσίρκο  έφτασε  ένας  πολύ  όμορφος  ζογκλέρ,  ο 

Άνταμ. Είχε πολύ μεγάλο ταλέντο στο να παίζει τις κορίνες με τα χέρια του και 

έκανε  και  πολλά  ακροβατικά.  Μόλις  τον  είδε  η  Μαρία  τον  ερωτεύτηκε, 

παντρεύτηκαν και έκαναν μια κορούλα την Μελίντα.

Η Μελίντα δεν μεγάλωνε σαν ένα κανονικό κορίτσι.  Ήταν όλη μέρα στο 

τσίρκο  και  έκανε  πάρα  πολλές  εργασίες.  Σκούπιζε  ,  ξανασκούπιζε,  τάιζε  τον 

ελέφαντα, σκούπιζε, έξυνε τον λαιμό της καμηλοπάρδαλης, σκούπιζε, βούρτσιζε τα 

δόντια του αλόγου, σκούπιζε, έκοβε τα νύχια της μαϊμούς, σκούπιζε όλη μέρα. Το 

βράδυ έπεφτε ξερή σαν τούβλο στο κρεβάτι της. Ήταν τόσο κουρασμένη από τις 

δουλειές που ακόμα και στα όνειρα της σκούπιζε. Το σχολείο, οι φίλοι, η παιδική 

χαρά , οι διακοπές ήταν για εκείνη άγνωστα.

Μια μέρα έπαιζε μπάλα με το μικρό τιγράκι τον Νταν. Προσπαθούσε να το 

εκπαιδεύσει   ώστε  κάθε  φορά  που  του  πετούσε  την  μπάλα  εκείνο  έπρεπε  να 

προσπαθήσει  να  ισορροπήσει  πάνω  της.  Αν  τουλάχιστον το  προσπαθούσε,  γιατί 

αποκλείεται να το κατάφερνε , του έδινε μια κοκκαλολιχουδιά να μασουλήσει. Ο 

Νταν όμως ήταν πολύ μικρός για να καταλάβει τι του ζητούσε η Μελίντα. Για κακή 

τους τύχη εμφανίστηκε ο κύριος Σνεηκ και εκνευρίστηκε πάρα πολύ με τον Νταν 

που έπαιζε αντί να μαθαίνει. Τον άρπαξε με το ζόρι και τον έβαλε στο κλουβί της 

τιμωρίας χωρίς νερό, χωρίς φαγητό και πέταξε και την μπάλα μακριά. 



Η Μελίντα θύμωσε πάρα πολύ μαζί του. Ήταν  άδικος με τον μικρό Νταν 

και πέταξε και το αγαπημένο παιχνίδι της  Μούση της μαϊμούς. Εκνευρισμένη όπως 

ήταν άρχισε να τρέχει με όλη της την δύναμη και με όλη της την ταχύτητα προς 

την κατεύθυνση της μπάλας. Έπρεπε οπωσδήποτε να την βρει. Ένιωθε λες και δεν 

έπρεπε να περάσει η κακία του κυρίου Σνέηκ και αν έβρισκε την μπάλα ίσως θα τον 

κέρδιζε λίγο.

Η μπάλα είχε πέσει σε ένα μεγάλο λάκκο, ο οποίος ήταν τόσο πολύ μεγάλος 

λες  και  είχε  πέσει  πάνω  του  μετεωρίτης.  Βιάστηκε  πολύ  να  την  πιάσει  και 

σκόνταψε.  Την  πήρε  η  κατηφόρα  και  προσγειώθηκε  με  το  κεφάλι  στο  χώμα. 

Σηκώθηκε  όρθια  γεμάτη  νεύρα  και  άρχισε  να  τινάζεται  από  την  μαύρη  σκόνη. 

Αισθανόταν τόσο χαζή , άκου να πέσει μόνη της κάτω… Ξαφνικά παρατήρησε κάτι 

να γυαλίζει μέσα στο χώμα.  Γονάτισε και άρχισε να σκάβει , ήταν στρογγυλό και 

ήταν από γυαλί. 

«Τι στο καλό κάνεις εκεί;» άκουσε την φωνή του Σνεηκ και άρχισε να θάβει πολύ 

γρήγορα την ανακάλυψη της. Ό, τι και να ήταν δεν ήθελε να το μοιραστεί με την 

ασχημόφατσα του. 

«Τίποτα κύριε Σνεηκ.  Την μπάλα έφερνα πίσω» φώναξε και με γρήγορα βήματα 

άρχισε να επιστρέφει. 

«Μπορείς να μην τεμπελιάζεις. ‘Άντε γρήγορα. Σταμάτα να παίζεις με την μπάλα 

και  πήγαινε  αμέσως  να  καθαρίσεις  το  κλουβί  των  παπαγάλων  »  φώναζε 

εκνευρισμένος. 



«Μάλιστα  κύριε  πάω  αμέσως».  Η  Μελίντα  κατευθύνθηκε  προς  την  τέντα  των 

πουλιών.  Εκεί  δίπλα  άκουσε  κάποιος  να  μιλάνε  χαμηλόφωνα  λες  και  κάποιοι 

σχεδίαζαν  κάτι  κρυφά.  Με  τις  μύτες  των  ποδιών  της  πλησίασε  πιο  κοντά  και 

προσπάθησε να ακούσει. 

«Θα το κάνουμε σήμερα. Ζεστό χρήμα θα πέσει στις κρύες μας τσεπούλες»

«Και ο Σνέηκ; »

«Δεν πρόκειται να καταλάβει τίποτα».

«Μα πως είσαι τόσο σίγουρος; Το να εξαφανίσεις έτσι απλά ένα τόσο μεγάλο ζώο δεν 

είναι και τόσο πολύ εύκολο».

«Πάλι τα ίδια θα λέμε;Σσσς; κάτι άκουσα» είπε η φωνή την ώρα που η Μελίντα 

πάτησε κατά λάθος ένα ξερό χορτάρι. Όσο πιο γρήγορα αλλά και αθόρυβα μπορούσε 

έφυγε  από εκεί  και  πήγε  στο  κλουβί  των  παπαγάλων.  Αν την ανακάλυπταν  θα 

έμπαινε σε μπελάδες.

Καθώς τους άλλαζε το νερό σκεφτόταν όλα αυτά που άκουσε. Κάποιο μεγάλο 

ζώο θα εξαφανιστεί σήμερα; Και δεν το μάθει ο Σνέηκ; Ποιο όμως; Ο ελέφαντας ή η 



καμηλοπάρδαλη. Και εκείνη τι έπρεπε να κάνει; Να το πει στον Σνέηκ; Με τίποτα. 

Έτρεξε σαν σίφουνας να το πει στην μαμά της. 

«Μαμά, μαμά, έχω κάτι τρομερό να σου πω!» φώναξε τρέχοντας.

«Τι έγινε Μελίντα;» την ρώτησε γεμάτη ανησυχία. «Χτύπησες πουθενά; Σε έδειραν; 

Σε μάλωσαν; » Η Μελίντα κουνούσε αρνητικά το κεφάλι της. «Κάηκε το φαγητό; 

Δεν έχουμε νερό; Θα ακυρωθεί η παράσταση; »

Η Μελίντα εκνευριζόταν που δεν την άφηνε να μιλήσει.

«Μαμά! Ένα μεγάλο ζώο πρόκειται να εξαφανιστεί» η Μαρία κοίταζε την κόρη της 

γεμάτη απορία και πήρε μια βαθειά ανάσα.

«Ουφ! Νόμιζα πως έγινε κάτι σοβαρό».

«Μα, δεν με ακούς τι σου λέω;» 

«Γλυκιά μου, πώς να εξαφανιστεί; Τι είναι βελόνα; Και ποιος να το πάρει; Που να το 

πάει; Τι να το κάνει; »

«Μαμά, αλήθεια σου λέω, άκουσα κάποιους να συζητάνε»¨.

«Μάλλον μιλούσαν για κάποιο νέο ταχυδακτυλουργικό κόλπο και εσύ το πήρες στα 

σοβαρά.  Μην ανησυχείς  εντάξει;  Πάω να ετοιμάσω  την σκηνή για  το απόγευμα 

τώρα. Εσύ πήγαινε μην σε ψάχνει ο κύριος Σνέηκ» είπε την αγκάλιασε και έφυγε.

Η Μελίντα έμεινε ακίνητη και σκεφτόταν. Ο τρόπος που μιλούσαν αυτοί οι 

δυο έμοιαζε συνωμοτικός σαν να σχεδίαζαν κάτι κακό. Όπως και να χει έπρεπε να 

καθαρίσει το κλουβί των παπαγάλων αλλιώς ο κύριος Σνέηκ σίγουρα θα την άφηνε 

νηστική.  Μπήκε μέσα στο κλουβί  και  ξεκίνησε  να να τους βάζει  φαγητό.  Ένας 

παπαγάλος ήρθε και έκατσε πάνω στον ώμο της.

«Χα  χα  κάτσε  βρε  παπαγάλε,  με  γαργαλάς,  φύγε  από  πάνω  μου»  μίλησε  στον 

παπαγάλο.

«Ξαναπέστο, Ξαναπέστο, Ξαναπέστο»

«Α, μιλάς εσύ και δεν σε πήραμε χαμπάρι».

«Ξαναπέστο, Ξαναπέστο, Ξαναπέστο».



«Εντάξει κύριε Ξαναπέστο μπορώ να κάνω κάτι για εσάς; Μήπως θέλετε φαγητό; 

Νερό;»

«Ξαναπέστο, σώσε τον ελέφαντα».

«Τι είπες;» ρώτησε έκπληκτη αλλά εκείνη την ώρα ο κύριος Σνέηκ περνούσε έξω 

από το κλουβί.

«Άντε Μελίντα, ακόμα; Έχεις πολλές δουλειές ακόμα.  Έχεις αργήσει!»

«Τελειώνω κύριε Σνέηκ» είπε εκνευρισμένη. Όμως με τι μυαλό να κάνει δουλειές 

όταν κινδυνεύει ο Ρούλης ο ελέφαντας χωρίς να ξέρει από ποιον, χωρίς να ξέρει το 

γιατί και το πότε. Τότε ένα πράγμα της ήρθε στο μυαλό. Η μαγική κρυστάλλινη 

σφαίρα της μαμάς της. Αυτή θα είχε τη λύση.

Κρυφά κρυφά μόλις η μητέρα της ετοίμασε τη σκηνή της και έφυγε, μπήκε μέσα 

και έκατσε μπροστά από την μαγική σφαίρα.

«Χμ άραγε πως δουλεύει αυτό;» είπε και άρχισε να την χαϊδεύει, να την ζεσταίνει, 

να της μιλάει , να λέει άμπρα κατάμπρα αλλά η σφαίρα τίποτα. Απλώς ένα άχρωμο 

γυαλί.  



«Μα πως το κάνει η μητέρα μου;» είπε εκνευρισμένη .Τότε ο παπαγάλος Ξαναπέστο 

εμφανίστηκε από το πουθενά και άρχισε να φτερουγίζει και να φωνάζει:

«Κίνδυνος,  κίνδυνος  βοήθεια».  Η  Μελίντα  μέσα   στην  ανακατωσούρα 

προσπαθώντας  να  ηρεμήσει  τον  Ξαναπέστο  δίνει  κατά  λάθος  ένα  χτύπημα  στη 

σφαίρα τη ρίχνει κάτω και γίνεται χίλια κομμάτια. 

«Ωχ όχι! Είδες τι έγινε εξαιτίας σου; Καταστροφή! Πως θα δουλέψει η μαμά μου να 

δώσει χρήματα στον κύριο Σνέηκ; Πω πω τι ζημιά…» μονολογούσε κοιτώντας τα 

σπασμένα γυαλιά. Ξαφνικά θυμήθηκε τον λάκκο που είχε πάει να βρει την μπάλα. 

Εκεί κάτι γυάλιζε. Αν ήταν σφαίρα ίσως την γλύτωνε. Γρήγορα γρήγορα σκούπισε 

τα γυαλιά και τα πέταξε στα σκουπίδια. Αμέσως μετά έτρεξε στον λάκκο και άρχισε 

να ξεθάβει με μανία εκείνο που είχε βρει νωρίτερα.. Ο Ξαναπέστο φτερούγιζε από 

πάνω της καθώς εκείνη ξέθαβε μια νέα κρυστάλλινη σφαίρα. Πόσο τυχερή ήταν. 

Έμοιαζε  με  της  μαμάς  της  αλλά  βέβαια  δεν  ήταν  ίδια.   Ένιωθε  λες  και  της 

μαγνήτιζε τα δάχτυλα. Πω πω φθηνά τη γλύτωσε. Ούτε γάτα ούτε ζημιά. Πήγε στη 

σκηνή σκούπισε τη σφαίρα από τα χώματα και την έβαλε στη θέση της άλλης. 

Ξαφνικά  η  νέα  σφαίρα  άρχισε  στο  εσωτερικό  της  να  δείχνει  μια  δίνη  , 

κεραυνούς και φωτιά.  Η Μελίντα αν και φοβόταν την κοιτούσε μαγεμένη.  Σιγά 

σιγά μέσα στη σφαίρα μπορούσε να διακρίνει δύο φιγούρες. Ο ένας ήταν ο Γκορ ο 

μάγος και ο άλλος ο Κλάιν ο κλόουν. Αυτοί οι δύο είχαν ανοίξει μια μεγάλη τρύπα 

κάτω από τον ελέφαντα και όταν έκαναν τα μαγικά ο ελέφαντας θα έπεφτε μέσα και 

θα χτυπούσε το κεφάλι του. Όλοι οι θεατές θα νόμιζαν πως ήταν μέρος του σόου 

αλλά στην πραγματικότητα σχεδίαζαν να τον απαγάγουν και να τον πουλήσουν. Η 

Μελίντα όταν είδε όλο αυτό το υποχθόνιο σχέδιο έμεινε άφωνη. Ποτέ δεν περίμενε 

πως εκείνοι οι δύο ήταν ικανοί να κάνουν κάτι τέτοιο. Κοίταξε τον Ξαναπέστο και 

είπε αποφασισμένη: 

«Πρέπει να τους σταματήσουμε! Αλλά πως; »

«Ναι, αμέσως» άκουσε την φωνή της μητέρας της. Ερχόταν πάλι στη σκηνή 

και δεν έπρεπε να τους δει μέσα. Αμέσως έπιασε τον παπαγάλο και κρύφτηκε κάτω 

από το τραπέζι.  Η μητέρα της μπήκε μέσα και  πλησίασε τη σφαίρα.  Η Μελίντα 

κράταγε  την  ανάσα  της  από  την  αγωνία  της.  Αν  καταλάβαινε  την  διαφορά  θα 

έμπλεκε  και  σε  μεγάλους  μπελάδες.   Ευτυχώς  όμως  απλώς  την  σκούπισε  με  το 

μανίκι της και βγήκε έξω.



«Ουφ Ξαναπέστο την γλυτώσαμε πάμε αμέσως να ξεσκεπάσουμε την τρύπα» είπε 

και κρυφά κρυφά ξεγλύστρισε από την σκηνή.   Την ώρα που πήγαινε προς την 

μεγάλη τέντα άκουσε μια βαριά φωνή. 

«Που είσαι όλη μέρα; Πήγαινε να κόψεις τα νύχια της καμηλοπάρδαλης γιατί δεν 

θα  μπορέσει  να  εκτελέσει  το  νούμερο  της  απόψε  με  τέτοια  νύχια.  Αυτός  ο 

παπαγάλος γιατί είναι έξω από το κλουβί του; »

«Φύγε  φύγε  κακός  ,κακός»  φώναξε  ο  Ξαναπέστο  και  πέταξε  αμέσως  προς  την 

καμηλοπάρδαλη. Η Μελίντα έριξε μια ματιά στον κύριο Σνέηκ.

«Ε, πάω και εγώ τώρα. Ξέρετε …για τανύχια» είπε και έφυγε τρέχοντας. Μόλις είδε 

πως ο κύριος Σνέηκ δεν την έβλεπε άλλο άλλαξε δρόμο και πήγε προς τον ελέφαντα. 

Μπήκε μέσα στην τέντα του και τον είδε χαρούμενο να καταβρέχεται με πολύ νερό. 

«Αχ και να ‘ξερες τι σε περιμένει σήμερα… Όμως δεν θα τους περάσει έτσι. Θα το 

πω στην αστυνομία!» μονολόγησε . Τότε ένιωσε δύο δυνατά χέρια να την αρπάζουν 

από τους ώμους. «Δεν πρόκειται να πεις τίποτα σε κανέναν». Γύρισε το κεφάλι της 

και είδε τον Γκορ τον μάγο και μετά σκοτάδι.

Όταν άνοιξε  τα  μάτια  της  βρισκόταν δεμένη μέσα σε  μια  ντουλάπα.  Στο 

στόμα  της  είχε  ένα  μαντήλι  για  να  μην  φωνάξει  και  την  ακούσει  κανένας. 

Μούγκριζε  αλλά  δεν  την  άκουγε  κανείς.  Από  τους  θορύβους  κατάλαβε  πως 



βρισκόταν στα παρασκήνια. Δεν είχε πολύ χρόνο έπρεπε να κάνει κάτι αλλιώς ο 

Ρούλης θα ήταν χαμένος. 

Άρχισε να κουνιέται ρυθμικά μέχρι που άρχισε να κουνιέται και η ντουλάπα 

μαζί της. Τότε η ντουλάπα έπεσε μαζί με την Μελίντα και άνοιξε η πόρτα. Από το 

πουθενά εμφανίστηκε και ο Ξαναπέστο και άρχισε να δαγκώνει το σκοινί που της 

είχαν δέσει τα χέρια  μέχρι που την ελευθέρωσε.

«Μπράβο Ξαναπέστο» πάμε να σώσουμε τον Ρούλη είπε και πήγε τρέχοντας στη 

σκηνή. Εκείνη ήταν η στιγμή που είχε δει νωρίτερα στην γυάλινη σφαίρα.  Ένα 

βήμα ακόμα να έκανε και θα έπεφτε στον λάκκο. Τότε ο Ξαναπέστο με όλη του την 

φόρα πέταξε πάνω από τον Ρούλη και άρχισε με τα φτερά του να του γαργαλάει την 

προβοσκίδα. Τότε του Ρούλη του ήρθε να φταρνιστεί και αντί για μπροστά έκανε 

βήματα προς τα πίσω. Ο Γκορ και ο Κλάιν φοβήθηκαν πως θα τους πατήσει και 

πήγαν από την άλλη πλευρά. Τότε ο Ρούλης φταρνίστηκε τόσο δυνατά που τους 

πήρε ο αέρας του φταρνίσματος και έπεσαν μέσα στην δική τους παγίδα. 

Ο κόσμος νόμιζε πως ήταν όλο θέατρο και άρχισε να χειροκροτεί. Η Μελίντα 

πήγε κοντά τους και έβγαλε από την τσέπη τους το πωλητήριο του Ρούλη. Ο Σνέηκ 

τότε  τα κατάλαβε όλα, φώναξε την αστυνομία και τους έπιασε και τους δύο.   Ο 

Ξαναπέστο πήγε και έκατσε στον ώμο της Μελίντας.

«Τα καταφέραμε».

«Μου φαίνεται Ξαναπέστο εγώ και εσύ θα ζήσουμε τρελές περιπέτειες»

ΤΕΛΟΣ         

 


