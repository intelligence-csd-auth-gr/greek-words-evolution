









































ΜΙΚΡΟΔΟΝΚΙΧΩΤΕΣ 
ισπανόφωνα μικροκείμενα 

εξελληνισθέντα από το Βασίλη Λαλιώτη 
 

ΕΝΔΥΜΙΩΝ





ΑΟΥΓΟΥΣΤΟ ΜΟΝΤΕΡΡΟΣΟ (Γουατεμάλα- Μεξικό)
Ο κεραυνός που έπεσε δυό φορές στο ίδιο μέρος
Ήταν μια φορά ένας Κεραυνός που έπεσε δυό φορές στο ίδιο 
μέρος. αλλά βρήκε πως ήδη από την πρώτη είχε κάνει αρκετό 
κακό, που πια δεν ήταν ανάγκη, και εθλίβη πολύ.
1969
 

ΑΛΕΧΑΝΤΡΟ ΧΟΔΟΡΟΒΣΚΙ (Μεξικό) 
Μετά τον πόλεμο
Το τελευταίο ανθρώπινο ον έριξε την τελευταία πέτρα της γης 
πάνω στον τελευταίο νεκρό. Την ίδια εκείνη στιγμή κατάλαβε 
πως ήταν αθάνατος, γιατί ο θάνατος υπάρχει μονάχα στο βλέμ-
μα του άλλου.
 

ΧΟΣΕ ΝΤΕ ΛΑ ΚΟΛΙΝΑ ( Μεξικό) 
Φλογερός
Θέλεις να μου φυσήξεις το μάτι;- μου είπε αυτή- Κάτι μπήκε 
μέσα και με ενοχλεί. Τη φύσηξα στο μάτι και είδα την κόρη της 
ν’ ανάβει λες και ήταν μια θράκα που ενέδρευε μέσα στις στά-
χτες.



ΕΟΥΣΕΜΠΙΟ ΡΟΥΜΠΑΛΚΑΜΠΑ ( Μεξικό ) 
Ο μελομανής
Αγοράζει δίσκους, διαβάζει βιογραφίες μουσικών, συλλέγει 
προγράμματα συναυλιών. Στις φλέβες του κυλάει μουσική. Και 
πολλές φορές αγαπάει τη μουσική περισσότερο κι από τους ίδι-
ους τους μουσικούς. Μόνο που κλαίει αντί να παίζει.
 

ΑΝΤΟΛΦΟ ΜΠΙΟΫ ΚΑΣΑΡΕΣ ( Αργεντινή ) 
Μετεγχειρητικό
Οποια και να ήταν τα αποτελέσματα- δήλωσε ο ασθενής, τρεις 
μέρες μετά την εγχείρηση- η σημερινή θεραπευτική μου φαί-
νεται πολύ χειρότερη από αυτή των μάγων, που θεράπευαν με 
μαγικά και με χορούς.
1959
 

ΑΝΤΟΛΦΟ ΜΠΙΟΥ ΚΑΣΑΡΕΣ ( Αργεντινή ) 
Για ένα θησαυρό λαϊκής γνώσης
Μου λέει η τουκουμάνα: “Αν σε τσιμπήσει αράχνη, σκότωσέ την 
στη στιγμή. Την ίδια απόσταση θα κάνουν η αράχνη από το τσί-
μπημα και το δηλητήριο ως την καρδιά σου”
Τουκουμάνα: η κάτοικος επαρχίας της Αργεντινής
1959



ΧΑΙΡΟ ΑΝΙΜΠΑΛ ΝΙΝΙΟ ( Κολομβία ) 
Ιστορία της άμμου
Μια μέρα η πόλη εξαφανίστηκε. Κατα μέτωπο με την έρημο και 
με τα πόδια βυθισμένα στην άμμο, όλοι κατάλαβαν πως τριά-
ντα μακριά χρόνια τα είχαν περάσει ζώντας σ’ έναν αντικατο-
πτρισμό.
 

ΧΑΙΡΟ ΑΝΙΜΠΑΛ ΝΙΝΙΟ ( Κολομβία )
Ολα τα φαντάστηκε ο Σούπερμαν, εκτός από το ότι θα έπεφτε 
κατεστραμένος σ’ εκείνη τη ζεστή ακτή και πως το βυθισμένο 
κορμί του, θα χρειαζόταν μετά για να κάνουν τρεις δωδεκάδες 
ατσάλινες βίδες, κανονικής ποιότητας.
 

ΠΟΛΙ ΝΤΕΛΑΝΟ ( Χιλή ) 
Με την πρώτη ματιά
Το να ειδωθούν και να ερωτευτούν τρελά υπήρξε ένα και το 
αυτό. Εκείνη είχε τους κοπτήρες μακριούς και ακονισμένους. 
Εκείνος είχε το δέρμα μαλακό και απαλό: ήταν καμωμένοι ο 
ένας για τον άλλον.
1975



ΜΟΝΙΚΑ ΛΑΒΙΝ (Μεξικό) 
Λογοτεχνικό μοτίβο
Της έγραψε τόσους στίχους, διηγήματα, τραγούδια ακόμα και 
μυθιστορήματα που μιά νύχτα, γυρεύοντας με πάθος το χλιαρό 
κορμί της, δεν βρήκε παρά ένα φύλλο χαρτί ανάμεσα στα σε-
ντόνια.
1966
 

ΧΟΥΛΙΟ ΚΟΡΤΑΣΑΡ (Αργεντινή)
Ερωτας 77
Και μετά αφού κάνουν όλα όσα κάνουν σηκώνονται, μπανιά-
ρονται, πουδράρονται, αρωματίζονται, ντύνονται, κι έτσι προ-
οδευτικά ξαναγίνονται σιγά σιγά αυτό που δεν είναι.
1979
 

ΑΛΕΧΑΝΤΡΟ ΧΟΔΟΡΟΒΣΚΙ (Μεξικό) 
Μυστήρια του χρόνου
Οταν ο ταξιδιώτης κοίταξε προς τα πίσω και είδε πως ο δρόμος 
ήταν ανέγγιχτος, κατάλαβε πως τα ίχνη του δεν τον ακολου-
θούσαν αλλά προπορεύονταν.



 ΜΑΡΚΟ ΝΤΕΒΕΝΙ (Αργεντινή) 
Veritas odium parit
-Φέρε μου το πιο γρήγορο άλογο- ζήτησε ο ευγενής. Μόλις είπα 
την αλήθεια στο βασιλιά.
1969
 

ΧΟΥΑΝ ΧΟΣΕ ΑΡΡΕΟΛΑ (Μεξικό) 
Ιστορία τρόμου
Ή γυναίκα που αγάπησα έχει γίνει φάντασμα. Εγώ είμαι ο τό-
πος των εμφανίσεών της.
1980
 

ΑΛΜΠΑ ΟΜΙΛ (Αργεντινή) 
Εμμονές
Ονειρεύτηκα πως με φιλούσαν: ήταν μονάχα ο παλμός του ονό-
ματός σου που αυτή τη νύχτα κοιμήθηκε ανάμεσα στα χείλη 
μου.
1998



 ΑΛΜΠΑ ΟΜΙΛ (Αργεντινή) 
Ποίημα 1
Ξανά τον χτύπησε η πραγματικότητα, με μανία. Θέλησε να φύ-
γει από τον κόσμο. Να τον σβήσει. Να τον ξαναφτιάξει. Κι έγρα-
ψε το ποίημα.
1998
 
 
 
 

ΜΑΡΚΟ ΝΤΕΝΕΒΙ ( Αργεντινή) 
Μονόλογος του Καλιγούλα
Αν εγώ, ο πρώτος από όλους, είμαι αυτό που είμαι (ένα αποφά-
γι), τι μπορώ να περιμένω από το υπόλοιπο των Ρωμαίων;
1969
 

ΧΟΥΑΝ ΧΟΣΕ ΑΡΡΕΟΛΑ ( Μεξικό) 
Ο κόσμος
Ο Θεός δεν έχει φτιάξει ακόμα τον κόσμο, μόνο τον φαντάζεται, 
σαν ανάμεσα σε όνειρα. Γι αυτό ο κόσμος είναι τέλειος αλλά 
συγκεχυμένος.



ΑΛΕΧΑΝΤΡΟ ΧΟΔΟΡΟΒΣΚΙ (Μεξικό) 
Ποιότητα και ποσότητα
Δεν ερωτεύτηκε αυτήν, μα τη σκιά της. Θα την επισκεπτόταν 
την αυγή, όταν η ερωμένη του θα είχε πιο μεγάλο μάκρος.
1995
 

ΜΑΡΚΟ ΝΤΕΝΕΒΙ ( Αργεντινή) 
Εσύ κι εγώ
Διαβάσαμε όλα όσα είχαν γραφτεί για τον έρωτα. Αλλά όταν 
ερωτευτήκαμε ανακαλύψαμε πως τίποτα δεν είχε γραφτεί για 
τον έρωτά μας.
1970
 
 
 
 

ΑΝΩΝΥΜΟΥ (Κίνα)
Δια πάσαν νόσον κ.λ.π.
Λέει η μύγα στη ρόδα του κάρρου: Είδες τι σκόνη που σηκώ-
νουμε!



 ΘΕΣΑΡ ΑΝΤΟΝΙΟ ΑΛΟΥΡΡΑΛΝΤΕ (Αργεντινή) 
Ή πολυθρόνα
Την περνούσε καθιστός όλη τη μέρα, η δουλειά του τουλάχι-
στον το απαιτούσε. Ενα σπρώξιμο των χεριών του χρειάστηκε 
μονάχα στην αναπηρική πολυθρόνα.
 

ΑΛΕΧΑΝΤΡΑ ΜΠΑΣΟΥΑΛΤΟ (Χιλή) 
Ρόδα
Ονειρευόσουν ρόδα τυλιγμένα σε μεταξωτό χαρτί για τις επε-
τείους του γάμου σου, αλλά αυτός ποτέ δεν στα έδοσε. Τώρα 
στα φέρνει κάθε Κυριακή στο κενοτάφιο.
1988
 

ΧΟΣΕ ΝΤΕ ΛΑ ΚΟΛΙΝΑ (Μεξικό) 
Ή φιλότεχνος κυρία
Ρώτησα την φιλότεχνο κυρία αν γνώριζε το διήγημα του Αου-
γκούστο Μοντερρόσο με τίτλο: “Ο δεινόσαυρος” – Α, είναι χάρ-
μα – μου απάντησε -, συνεχίζω να το διαβάζω.



ΜΙΓΚΕΛ ΓΚΟΜΕΣ (Βενεζουέλα) 
Καθημερινή
Μετά από έναν καυγά, έβαλα τη γυναίκα μου στο τραπέζι τη 
σιδέρωσα και τη φόρεσα. Δεν εξεπλάγην που μου πήγαινε σαν 
να την είχα συνηθίσει.
1987
 

ΡΟΔΟΛΦΟ ΜΟΝΤΕΡΝ ( Αργεντινή) 
Περί ασκήσεως της εξουσίας
Οταν ο Φανγκ, ο οδηγός, ένιωθε κουρασμένος μετά από μια 
σκληρή μέρα δουλειάς, ξεκουραζόταν τρία χρόνια. Και μαζί του 
όλο το βασίλειο.
1980
 

ΕΝΤΜΟΥΝΤΟ ΒΑΛΑΝΤΕΣ (Μεξικό) 
Φτώχια
Τα στήθη εκείνης της γυναίκας, που υπερέβαιναν θαυμαστά κι 
αυτά μιας Τζέιν Μάσφιλντ, τον έκαναν να σκεφτεί τη φτώχια 
του να έχει μονάχα δυό χέρια.



ΧΑΙΜΕ ΒΑΛΝΤΙΒΙΕΣΟ (Χιλή) 
Αμνός του Θεού
-Γιατί θες να με σκοτώσεις; Δεν ξέρεις μάλλον ότι είμαι ο Αμνός 
του Θεού ο αίρων τας αμαρτίας του κόσμου; -Ακριβώς γι αυτό.
 

ΧΟΥΑΝ ΧΟΣΕ ΑΡΡΕΟΛΑ (Μεξικό) 
Αγκράφα μουσουλμανική σε οξυρρυνχιανό πάπυρο
Βρισκόσουνα κατάχαμα και δεν σε είδα. Επρεπε να σκάψω βα-
θιά μέσα μου για να σε συναντήσω.
1972
 

ΑΡΜΑΝΤΟ ΧΟΣΕ ΣΕΚΕΡΑ (Βενεζουέλα) 
Μια σάρκα
Μόλις ο ιερέας τέλειωσε τη φράση…και έσονται οι δύο εις σάρ-
καν μία, ο γαμπρός, συνεπαρμένος, ώρμησε να καταβροχθίσει 
τη νύφη.



ΝΤΑΒΙΝΤ ΛΑΓΚΜΑΝΟΒΙΤΣ (Αργεντινή) 
Λάθεμα
Ήταν τυφλός και βάδιζε στην οδό Φλορίδα μ’ ένα λευκό μπα-
στούνι, ακουμπισμένος στο μπράτσο μιας εύρωστης υπηρέτρι-
ας, αλλά δεν ήταν ο Μπόρχες.
2004
 

ΧΟΣΕ ΜΑΡΙΑ ΜΕΡΙΝΟ (Ισπανία) 
Εκατό
Ξυπνώντας, ο Αουγούστο Μοντερρόσο είχε μετατραπεί σε δει-
νόσαυρο. ” Σε κατάλαβα παλιόφατσα”, του είπε ο Γρηγόριο Σά-
μσα, που βρισκόταν επίσης στην κουζίνα.
 

ΧΟΣΕ ΝΤΕ ΛΑ ΚΟΛΙΝΑ (Μεξικό) 
Μιά Μαικήνας
Ή όμορφη και αισθησιακή κυρία κοιμόταν με τους νεαρούς 
εθνικούς συγγραφείς για να βελτιώσει την ποιότητα της νέας 
ερωτικής μεξικανικής λογοτεχνίας.



 ΜΑΡΚΟ ΝΤΕΒΕΝΙ ( Αργεντινή)
Το ξέρω- έλεγε ο τιμώμενος συγγραφέας-Εχω γράψει το μισό 
από αυτό που ήθελα να γράψω και δημοσιεύσει το διπλάσιο 
από όσο έπρεπε να δημοσιεύσω.
1970
 

Τα τελευταία χρόνια στον ισπανόφωνο κόσμο άρχισε να έχει μεγάλο 
ενδιαφέρον η σύντομη διήγηση. Τα διδακτορικά ακολουθούν το ένα το 
άλλο. Τόσο για να καθοριστεί και να ξεκαθαριστεί το είδος όσο και για 
να επιχειρηθούν περαιτέρω εξειδικεύσεις. Ο πιο γνωστός εκπρόσωπος 
του είδους στον ισπανόφωνο κόσμο είναι ο Αουγούστο Μοντερρόσο. 
Το μικρό του κείμενο με τίτλο “Ο δεινόσαυρος”, από το 1963 που πρω-
τοδημοσιεύτηκε υπήρξε έναυσμα για πολλές αναλύσεις και παρα-
κίνησε πολλούς να τον μιμηθούν. Σήμερα υπάρχουν εκδόσεις, φόρα, 
διαγωνισμοί, ανθολογίες, βραβεία, ένας ολόκληρος κύκλος δραστηρι-
οτήτων γύρω από το είδος. Χοντρικά λέμε μικροδιήγηση ένα κείμενο 
που δεν ξεπερνάει τις 200 λέξεις.



 

ΑΘΉΝΑ 31 ΑΥΓΟΥΣΤΟΥ 2017


