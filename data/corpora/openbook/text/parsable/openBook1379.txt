
























































Νέες ευκαιρίες για εκδότες στην αγορά υπηρεσιών πληροφόρησης


"*·.·*' t 
"-'t' 

ΕΠΙΤΡΟΠΗ TÍ1N ΕΥΡΟΠΑΪΚΟΝ ΚΟΙΝΟΤΗΤΩΝ 
Γενική Διεύθυνση XIII 

Τεχνολογ ίες και β ιομηχαν ία της πληροφορίας , και τ η λ ε π ι κ ο ι ν ω ν ί ε ς 

Νέες ευκαιρίες 

για εκδότες 

στην αγορά υπηρεσιών 

πληροφόρησης 

Περίληψη 

Ιανουάριος 1993 

Εκθεση 
EUR 14925 EL 



Εκδοση υπ'αριθμ. 14925 EL της 
ΕΠΙΤΡΟΠΗΣ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ 

Μονάδα διάδοσης των επιστημονικών και τεχνικών γνώσεων 
Γενική διεύθυνση "Τεχνολογίες και βιομηχανία της πληροφορίας, 

και τηλεπικοινωνίες 
L-2920 Λουξεμβούργο 

ΣΗΜΕΙΩΣΗ 

Ούτε η Επιτροπή των Ευρωπαϊκών Κοινοτήτων ούτε οποιοδήποτε 
άτομο ενεργεί για λογαριασμό της Επιτροπής ευθύνεται για 

τυχόν χρησιμοποίηση των ακόλουθων πληροφοριών 

©ΕΚΑΧ-ΕΟΚ-ΕΚΑΕ, Βρυξέλλες-Λουξεμβούργο, 1993 



Πίνακας περιεχομένων 

Μεθοδολογ ία 
Περ ί λήψη 
Συνολικές διαπιστώσε ι ς 
Επι λεγμένες συγκρ ίσε ι ς με τις ΗΠΑ κα ι την Ιαπων ία 

ΗΠΑ 
Ιαπων ία 

Συμπεράσματα 
Νέες ευκαιρίες στις ηλεκτρονικές εκδόσεις 

Δυναμικό αγοράς 
Τμήματα της ευρωπαϊκής αγοράς εκδόσεων το 1992 και 2000 και 
το δυναμικό τους για ηλεκτρονικές εκδόσεις το έτος 2000.... 
Τμήματα της ευρωπαϊκής αγοράς βιβλίων το 1992 και 2000 και 
το δυναμικό τους για ηλεκτρονικές εκδόσεις το έτος 2000.... 
Αγορές επιχειρηματικών εκδόσεων 
Αγορές παιδικών εκδόσεων 

Προοπτικές για το έτος 2000 
Διάφοροι ρόλοι των βασικών παικτών 

Εκδότες 
Βιβλιοπωλε ία 
Τυπογράφε ία 
Τηλεόραση 
Τηλεπικοινών ίες 
Μουσική/ταιy ί ες 
Βιομηχανικές επιχει ρήσε ι ς 
Κατασκευαστές εξοπλισμού (hardware) 
Επιχειρήσεις ανάπτυξης λογισμικού (software) 
Προμηθευτές βιντεοπαιχνιδ ιών 
Νεοε ισερχόμενοι 

Συστάσεις προς την Ευρωπαϊκή Επιτροπή και τα κράτη μέλη 
Συστάσεις προς τους εκδότες 





- 1 

Μεθοδολογία 

Η παρούσα στρατηγική μελέτη εκπονήθηκε το 1992 για λογαριασμό της Ευρωπαϊκής 
Επιτροπής από την Consulting Trust σε στενή συνεργασία με την IERPC έχοντας 
ως στόχο να προσφέρει ένα στρατηγικό πλαίσιο για την EEK και τους ευρωπαίους 
εκδότες στον τομέα των ηλεκτρονικών εκδόσεων. 

Η παρούσα μελέτη, μολονότι βασίζεται ενμέρε ι στα αποτελέσματα από 
προγενέστερες μελέτες με παρόμοια θέματα, ασχολήθηκε κυρίως με επιτόπια 
έρευνα, συμπεριλαμβανομένων συνεντεύξεων με περισσότερους από 250 
εμπειρογνώμονες στις σημαντικότερες ευρωπαϊκές χώρες, τις ΗΠΑ και την 
Ιαπωνία. Ερωτήθηκαν βασικοί παίκτες στο χώρο των εκδοτικών οίκων, των 
επιχειρήσεων ηλεκτρονικών, των τυπογραφείων και άλλων συναφών επιχειρήσεων, 
είτε σε προσωπικές συνεντεύξεις είτε σε εργαστήρια. 

Η Consulting Trust συνήγαγε συμπεράσματα από μια παγκόσμια θεώρηση και 
ανέπτυξε ένα γενικότερο στρατηγικό πλαίσιο ούτως ώστε να ληφθούν υπόψη οι 
βασικές βιομηχανίες που εμπλέκονται στις ηλεκτρονικές εκδόσεις. 

Ενδιάμεσα αποτελέσματα και υποθέσεις τέθηκαν υπόψη της Επιτροπής και των 
εκδοτών ούτως ώστε να υπάρξει ανατροφοδότηση και περαιτέρω καθοδήγηση με την 
πρόοδο της μελέτης. 

Η παρούσα έκθεση αποτελεί την περίληψη των διαπιστώσεων, συμπερασμάτων και 
συστάσεων και παρέχει μια άποψη των αναμενόμενων εξελίξεων. 

Σημειωτέον ότι -κυρίως λόγω της τεράστιας ελλείψεως ενημέρωσης στην 
παραδοσιακή εκδοτική βιομηχανία και των διαφορετικών τρόπων προσέγγισης στην 
ηλεκτρονική βιομηχανία- η Consulting Trust υποχρεώθηκε να συναγάγει τα δικά 
της συμπεράσματα, με μερικά από τα οποία δεν συμφωνούν απολύτως όλοι οι 
συμμετέχοντες απ'το χώρο της βιομηχανίας. 

Οι απόψεις που εκφράζονται στην παρούσα έκθεση είναι οι απόψεις του συντάκτη 
και δε δεσμεύουν κατά κανένα τρόπο την Επιτροπή των Ευρωπαϊκών Κοινοτήτων. 

Συντάκτης της μελέτης: 

Consulting Trust GmbH 
Vogelsangweg 26 
D-4030 Ratingen 6 
Deutschland 

Τηλεομοιοτυπία (49)(0)2102-896055 



- 2 -

Περίληψη 

Μολονότι το έτος δύο χιλιάδες οι περισσότερες εκδόσεις θα εξακολουθούν να 
είναι σε έντυπη μορφή, τα παραδοσιακά έντυπα προϊόντα χάνουν τον ηγετικό τους 
ρόλο σε ορισμένους τομείς και δεν αποτελούν πλέον το σήμα κατατεθέν ενός 
πνευματικά ενεργού ατόμου. Η διείσδυση των προσωπικών υπολογιστών στην Ευρώπη 
έχει φθάσει περίπου το 25% στα γραφεία (ΗΠΑ 35%) και το 15% στα νοικοκυριά 
(ΗΠΑ 20%) και συνεχίζει να αυξάνει ραγδαία. Χονδρικές εκτιμήσεις παρουσιάζουν 
ένα δυναμικό αγοράς για ηλεκτρονικές εκδόσεις-'- στην Ευρώπη τάξεως μεγέθους 
περίπου 12 000 εκατομμυρίων ECU το έτος 2000 και ένα υψηλό δυναμικό ανάπτυξης 
μέχρι τότε. 

Αντιθέτως, οι περισσότεροι εκδότες αγνοούν σχεδόν πλήρως τις δραματικές 
αλλαγές στη βιομηχανία πληροφόρησης, τις νέες ευκαιρίες και απειλές καθώς και 
τις στρατηγικές συνεπαγωγές των νέων μέσων. Υπάρχει σαφής αβεβαιότητα όσον 
αφορά τεχνολογίες, αγορές και οικονομικά και ελάχιστη μακρόπνοη θεώρηση του 
μέλλοντος της βιομηχανίας πληροφόρησης. 

Οι παραδοσιακοί εκδότες αισθάνονται ισχυροί λόγω του μακρού, ιστορικά 
θεμελιωμένου υποβάθρου τους όσον αφορά τις εκδοτικές ικανότητες, την 
κυριότητα του περιεχομένου και τις εδραιωμένες τους σχέσεις με συγγραφείς και 
αναγνώστες. Ομως λίγοι εκδότες γνωρίζουν κατά πόσον τα ισχυρά αυτά σημεία θα 
εξακολουθήσουν να είναι αποφασιστικής σημασίας στα νέα εκδοτικά μέσα. 

Ενώ η Ιαπωνία είναι ισχυρή όσον αφορά τον υλικό εξοπλισμό και οι ΗΠΑ έχουν 
ένα πρόσθετο πλεονέκτημα όσον αφορά το λογισμικό εφαρμογών, η δύναμη της 
Ευρώπης βρίσκεται στον πλούτο του περιεχομένου των προϊόντων πληροφόρησης. 
Ετσι, ενώ αυτό προσφέρει στους ευρωπαίους εκδότες ελκυστικές ευκαιρίες για 
ηλεκτρονικές εκδόσεις, ταυτόχρονα αποτελεί και απειλή γι'αυτούς ότι τα 
περιεχόμενα τους, που βασίζονται κατά κύριο λόγο σε κείμενο, δεν θα είναι 
κατάλληλα για εφαρμογές πολυμέσων. Επιπλέον, οι περισσότεροι παγκόσμιοι 
παίκτες στο χώρο της κινηματογραφικής και μουσικής παραγωγής είναι μη 
ευρωπα ίοι^. 

Καθότι οι εκδοτικές αγορές βασίζονται σε γλώσσες, οι ηλεκτρονικές εκδόσεις 
στην αγγλική γλώσσα βρίσκουν μεγαλύτερες αγορές και προσφέρουν μεγαλύτερη και 
ταχύτερη απόδοση επένδυσης. Αυτό παρέχει ένα πλεονέκτημα στους εκδότες που 
εδρεύουν στις ΗΠΑ και καθιστά την απαιτούμενη φάση εκμάθησης για τους μη 
αγγλόφωνους εκδότες μακρότερη, δαπανηρότερη και πιο επικίνδυνη. 

Οι παραδοσιακοί εκδότες που δεν αξιοποιούν τις ευκαιρίες στις ηλεκτρονικές 
εκδόσεις τη σωστή χρονική στιγμή και με την κατάλληλη στρατηγική θα χάσουν 
τις επιχειρηματικές αυτές δραστηριότητες σε τρίτους. Το ίδιο ισχύει ακόμη 
περισσότερο για τους βιβλιοπώλες και ιδιαίτερα τα τυπογραφεία: εάν δεν 
αλλάξουν τις κουλτούρες τους και τις στρατηγικές τους γρήγορα και ριζικά, θα 
διαδραματίσουν δευτερεύοντα μόνο ρόλο ή δεν θα συμμετέχουν καθόλου στις νέες 
επιχειρηματικές δραστηριότητες. 

Στην παρούσα μελέτη υπό τον όρο "ηλεκτρονικές εκδόσεις" νοείται 
οποιοδήποτε μη έντυπο υλικό μέσων του οποίου η παράδοση, η 
διαλογή ή/και ο χειρισμός μπορούν να γίνουν ηλεκτρονικά από το 
χρήστη. 
Στην παρούσα μελέτη υπό τον όρο "πολυμέσα" νοείται η έκδοση κειμένου, 
γραφικών, εικόνων, ήχου, βίντεο κλπ. σε ένα μέσο. 



3 -

Οι περισσότεροι παίκτες στις εκδόσεις, τα ηλεκτρονικά και τις επικοινωνίες 
δεν έχουν ακόμη συνειδητοποιήσει το γεγονός ότι οι βιομηχανίες τους 
συγχωνεύονται, διαμορφώνοντας τη νέα βιομηχανία πληροφόρησης του μέλλοντος με 
εντελώς νέους κανόνες όσον αφορά την επιτυχία. 

Αν και οι ΗΠΑ και η Ιαπωνία φαίνεται να προηγούνται ελαφρώς στις ηλεκτρονικές 
εκδόσεις, γενικά οι εκδότες στις ΗΠΑ και την Ιαπωνία αντιμετωπίζουν τα ίδια 
προβλήματα και ευκαιρίες με τους ευρωπαίους ομόλογους τους. Οι διαφορές 
μεταξύ ΗΠΑ, Ιαπωνίας και Ευρώπης συνίστανται στα ανταγωνιστικά τους 
περιβάλλοντα. 

Υπάρχει πληθώρα νέων ευκαιριών για εκδότες στο χώρο της ηλεκτρονικής 
πληροφόρησης, αλλά και για παίκτες εκτός του παραδοσιακού εκδοτικού στίβου οι 
οποίοι αναμένεται να διαδραματίσουν έναν πολύ σημαντικότερο ρόλο απ' ό,τι 
πιστεύουν οι περισσότεροι παραδοσιακοί εκδότες. 

Μολονότι οι περισσότεροι εκδότες εκφράζουν τη ζήτηση με στοιχεία αγοράς και 
υπολογισμούς κέρδους για ηλεκτρονικές εκδόσεις, τα πραγματικά ζητήματα είναι 
πιο στρατηγικά, όπως ο ορισμός της επιχειρηματικής δραστηριότητας και του 
δικού τους ρόλου, η νέα βάση ανταγωνισμού, το νέο σύνολο ανταγωνιστών κλπ. Τα 
κύρια στρατηγικά ζητήματα παραμένουν ο εντοπισμός και η δημιουργία αγοράς. 

Οι επιχειρηματικές εκδόσεις-* και οι εφαρμογές επιχειρηματικού 
προσανατολισμού θα είναι οι οδηγοί για ηλεκτρονικές εκδόσεις και εκδόσεις 
πολυμέσων. Οι αμιγείς καταναλωτικές αγορές θα ακολουθήσουν. 

Οσο μεγαλύτερο είναι το περιεχόμενο πολυμέσων του ηλεκτρονικού εκδοτικού 
προϊόντος, τόσο πιο ασήμαντη καθίσταται η ιδιοκτησία του περιεχομένου 
κειμένου. Συχνά ο παραδοσιακός εκδότης έχει την κυριότητα μόνο του κειμένου. 

Οι εκδότες θα πρέπει να εφαρμόσουν "εκδόσεις πολλαπλών μέσων μιας πηγής"4, 
όπως οι ηλεκτρονικοί προμηθευτές θα πρέπει να διακινούν προϊόντα υλικού 
εξοπλισμού έτοιμα για πολυμέσα. 

Καθώς η επιτυχία των ηλεκτρονικών εκδόσεων εξαρτάται από την ενημέρωση, την 
προθυμία και την ικανότητα τόσο από πλευράς παραγωγών όσο και από πλευράς 
χρηστών, και καθώς οι απαιτούμενες τεχνολογίες καθίστανται διαθέσιμες, οι 
εκδότες θα πρέπει να αποκτήσουν έγκαιρα την εμπειρία ούτως ώστε να εδραιώσουν 
κερδοφόρες ανταγωνιστικές θέσεις στις νέες επιχειρηματικές δραστηριότητες. 

Καθότι διάφορα τμήματα των εκδόσεων επηρεάζονται σε διαφορετικό βαθμό από το 
μεταβαλλόμενο περιβάλλον, δεν υπάρχει γενική στρατηγική επιτυχίας. Κάθε 
εκδότης πρέπει να βρει' το δικό του δρόμο στις ηλεκτρονικές εκδόσεις. 
Εντούτοις υπάρχουν ορισμένοι κοινοί κανόνες για τον περιορισμό των κινδύνων. 

Στην παρούσα μελέτη υπό τον όρο "επιχειρηματικές εκδόσεις" νοούνται οι 
εκδόσεις μη κερδοσκοπικού χαρακτήρα εμπορικών εταιρειών 
(εγχειρίδια, τεχνική τεκμηρίωση, κατάρτιση μέσα στην επιχείρηση κλπ) 
εξαιρουμένων των διαφημίσεων. 
Στην παρούσα μελέτη υπό τον όρο "πολλαπλά μέσα" νοούνται οι εκδόσεις σε 
διαφορετικά μέσα όπως χαρτί, δίσκοι, CD-ROM, εντός επικοινωνίας (on line) 
κλπ. 



4 -

Το έτος 2000, η παραδοσιακά ισχυρή θέση των ευρωπαίων ενιοοτώ\> όσον αφορά την 
κυριότητα του περιεχομένου προβλέπεται να έχει εξασθενήσει δραματικά ως προς 
τις ηλεκτρονικές εκδόσεις, κυρίως λόγω του γεγονότος ότι τα προϊόντα 
πολυμέσων απαιτούν περιεχόμενο που δεν είναι ακόμη διαθέσιμο ή ελέγχεται 
ουσιαστικά από άλλους βασικούς παίκτες. 

Το κύριο και πιθανώς το μόνο εναπομείναν ισχυρό σημείο των ευρωπαίων εκδοτών 
θα είναι η εδραιωμένη τους αγορά και καταναλωτική βάση. Αρα, πρωτεύων 
στρατηγικός στόχος κάθε παραδοσιακού εκδότη είναι να προστατεύσει αυτήν τη 
θέση και να μην την παραχωρήσει σε τρίτους, προσφέροντας ηλεκτρονικά προϊόντα 
στους πελάτες του. 

Καθότι εκτός από τους εκδότες θα καθιερωθούν και άλλοι προμηθευτές 
περιεχομένου ως κύριοι παίκτες στη βιομηχανία πληροφόρησης, θα καταστεί 
αναγκαία η από κοινού διάθεση στο εμπόριο και η κοινή εμπορική ονομασία 
μεταξύ παραδοσιακών εκδοτών και νεοεισερχομένων. Στο σημείο αυτό, δεν θα 
πρέπει να παραβλέψουμε τα ισχυρά σημεία των κατασκευαστών βιντεοπαιχνιδιών. 

Σε αυτό το πλαίσιο ραγδαίων αλλαγών όσον αφορά την ανταγωνιστική βάση προς 
όφελος μη ευρωπαίων παικτών από όλες σχεδόν τις απόψεις των ηλεκτρονικών 
εκδόσεων πολυμέσων, απαιτείται σημαντική υποστήριξη από την Ευρωπαϊκή 
Επιτροπή ούτως ώστε να βοηθήσει την ευρωπαϊκή εκδοτική βιομηχανία να 
ενημερωθεί, να δραστηριοποιηθεί και να αναπτύξει ικανότητες στον τομέα των 
ηλεκτρονικών εκδόσεων. Το γεγονός αυτό καθίσταται στρατηγικά ακόμη 
σημαντικότερο υπό το φώς των αναλήψεων υποχρεώσεων της ιαπωνικής και 
αμερικανικής κυβέρνησης όσον αφορά τις ηλεκτρονικές εκδόσεις και τις εκδόσεις 
πολυμέσων καθώς και τις συναφείς βιομηχανίες. Οι πιο σημαντικές συστάσεις 
είναι: υποστήριξη για την ευρωπαϊκή βιομηχανία πληροφόρησης ως συνόλου και η 
παροχή ισορροπημένης ενίσχυσης και χρηματοδότησης μεταξύ των ηλεκτρονικών και 
εκδοτικών βιομηχανιών, ανάπτυξη μακροπρόθεσμου στρατηγικού προγράμματος της 
EEK για τις ηλεκτρονικές εκδόσεις, αξιοποίηση των ηλεκτρονικών εκδοτικών 
προϊόντων και υπηρεσιών από την ίδια την EEK και ίδρυση ενός εμπορικού 
"Ευρωπαϊκού Κολεγίου Πολυμέσων" σε συνεργασία με τις ενλόγω βιομηχανίες. 



Συνολικές διαπιστώσεις 

Η χρονική στιγμή εκπόνησης της μελέτης θεωρείται κατάλληλη: οι εκδότες 
πιστεύουν ότι λόγω της ωρίμανσης των νέων τεχνολογιών προκύπτουν νέες 
ευκαιρίες. Οι ευρωπαίοι εκδότες χαιρετίζουν την εμπλοκή της Ευρωπαϊκής 
Επιτροπής, κυρίως για δύο λόγους: θα επιθυμούσαν η προσοχή και η 
υποστήριξη της EEK να είναι πιο ισορροπημένη μεταξύ των ηλεκτρονικών 
βιομηχανιών και των εκδοτών. Επίσης, δεν είναι σίγουροι αναφορικά με το 
μελλοντικό τους στρατηγικό ρόλο στις ηλεκτρονικές εκδόσεις, και ιδιαίτερα 
σε σχέση με άλλους βασικούς παίκτες που εδρεύουν στις ΗΠΑ ή την Ιαπωνία. 

Οι περισσότεροι εκδότες είναι επιφυλακτικοί ως προς τις δυνητικές 
ευκαιρίες στις ηλεκτρονικές εκδόσεις και θεωρούν αυτόν τον νέο τρόπο 
εκδόσεων περισσότερο ως απειλή ή ως κάτι άσχετο με τις δικές τους 
επιχειρηματικές δραστηριότητες παρά ως ευκαιρία. Υπάρχει σαφής 
αβεβαιότητα όσον αφορά τις τεχνολογίες, τις αγορές και τα οικονομικά 
καθώς και τις στρατηγικές συνεπαγωγές των νέων μέσων. Αυτό ισχύει ακόμη 
περισσότερο για τους δυνητικούς χρήστες. 

Η εκδοτική βιομηχανία αισθάνεται σχετικά ισχυρή λόγω του μακρού ιστορικού 
της υποβάθρου στις εκδοτικές δραστηριότητες, την κυριότητα του 
περιεχομένου και τις εδραιωμένες της σχέσεις με συγγραφείς και 
αναγνώστες. Οι περισσότεροι όμως εκδότες δεν γνωρίζουν σε τι βαθμό θα 
είναι χρήσιμα αυτά τα ισχυρά σημεία στο χώρο των εκδόσεων νέων μέσων. 

Καθώς οι παραδοσιακές έντυπες εκδόσεις είναι ασφαλείς από οικονομική 
άποψη, πολλοί εκδότες θεωρούν ότι δεν είναι απαραίτητο να διακινδυνεύσουν 
τη θέση τους επενδύοντας σε αβέβαια προϊόντα ηλεκτρονικής πληροφόρησης, 
ενώ πολλοί τείνουν να παίρνουν θέση αναμονής ή να παραχωρούν εντελώς την 
επιχειρηματική αυτή δραστηριότητα σε τρίτους. 

Ομως συνειδητοποιούν όλο και περισσότερο ότι το παραδοσιακό έντυπο προϊόν 
χάνει την ηγετική του λειτουργία σε ορισμένους τομείς και δεν αποτελεί 
πλέον το αποκλειστικό συνοδευτικό στοιχείο ενός πνευματικά ενεργού 
ατόμου. 

Πολλοί παραδοσιακοί εκδότες δυσκολεύονται να φανταστούν και να 
δημιουργήσουν ηλεκτρονικά προϊόντα που δεν βασίζονται σε κείμενο. 

Τα περισσότερα παράπονα από τους εκδότες αφορούν την έλλειψη προτύπων, τη 
σύγχυση από την ποικιλομορφία του υλικού εξοπλισμού, καθώς και την 
ανεπαρκή προστασία της κυριότητας του περιεχομένου. 

Ιδιαίτερα στην Ευρώπη, οι εκδότες δεν συμμετέχουν ουσιαστικά και δεν 
επηρεάζουν τις εξελίξεις στην τυποποίηση και στον υλικό εξοπλισμό. 

Οι περισσότερες ευρωπαϊκές και αμερικανικές τυπογραφικές επιχειρήσεις δεν 
έχουν βρει' ακόμη τη θέση τους στις ηλεκτρονικές εκδόσεις. 

Οι περισσότεροι παίκτες στο χώρο των εκδόσεων, των ηλεκτρονικών και των 
δικτύων δεν έχουν συνειδητοποιήσει ακόμη το γεγονός ότι οι βιομηχανίες 
τους συγχωνεύονται ταχύτατα, σχηματίζοντας μια νέα βιομηχανία 
πληροφόρησης. 

Οι βασικοί παίκτες στην ηλεκτρονική βιομηχανία έχουν αποκλίνουσες απόψεις 
όσον αφορά το ρόλο τους στις ηλεκτρονικές εκδόσεις. 



- 6 -

Επιλεγμένες συγκρίσεις με τις ΗΠΑ και την Ιαπωνία 

Γενικά, οι εκδότες στις ΗΠΑ και την Ιαπωνία αντιμετωπίζουν τα ίδια προβλήματα 
και ευκαιρίες με τους ευρωπαίους ομόλογους τους. Οπως στις ηλεκτρονικές 
εκδόσεις οι υποκείμενες τεχνολογίες και ανάγκες της αγοράς είναι κατά το 
μάλλον ή ήττον παγκόσμιες, όσον αφορά τις τεχνολογίες και τους φραγμούς της 
αγοράς οι διαφορές μεταξύ ΗΠΑ, Ιαπωνίας και Ευρώπης είναι οριακές. Υπάρχουν 
όμως ορισμένες ουσιαστικές διαφορές στο ανταγωνιστικό περιβάλλον οι οποίες 
διαφοροποιούν τις ευκαιρίες στις ηλεκτρονικές εκδόσεις των ΗΠΑ και της 
Ιαπωνίας απ'αυτές της Ευρώπης. 

ΗΠΑ 

Το πλεονέκτημα της γλώσσας. 

Το ανταγωνιστικό πλεονέκτημα των παραδοσιακών εκδοτών που εδρεύουν στις 
ΗΠΑ, όσον αφορά τη μεγάλη εγχώρια αγορά και τις παγκόσμιες αγορές λόγω 
της κατά το μάλλον ή ήττον παγκόσμιας χρήσης της αγγλικής γλώσσας, 
αποτελεί ισοδύναμο πλεονέκτημα και για τις ηλεκτρονικές εκδόσεις. Εδώ, το 
μέγεθος της αγοράς των αγγλόφωνων κρατών αποκτά ακόμη μεγαλύτερη σημασία, 
διότι οι προκύπτουσες επιχειρηματικές δραστηριότητες στον τομέα των 
ηλεκτρονικών εκδόσεων εξαρτώνται σημαντικά από μια κρίσιμη μάζα για την 
επίτευξη ικανοποιητικών εσόδων και κερδών. Ως εκ τούτου, οι αμερικανοί 
ανταγωνιστές αναμένεται να αποκομίσουν εμπειρίες και κέρδη στις 
ηλεκτρονικές εκδόσεις πολύ πιο γρήγορα από τους ευρωπαίους παρόχους 
πληροφοριών. 

Υψηλό ποσοστό διείσδυσης προσωπικών υπολογιστών και πληροφορική παιδεία. 

Η εγκατεστημένη βάση σε γραφεία και σπίτια είναι πολύ υψηλότερη απ'ό,τι 
στην Ιαπωνία και, ακόμη, υψηλότερη απ'ό,τι στην Ευρώπη. Παρότι ο 
εγκατεστημένος εξοπλισμός είναι παλαιότερος από αυτόν της Ευρώπης και 
συχνά ανέτοιμος για εφαρμογές πολυμέσων, η ιστορία της μακρότερης 
εμπειρίας στη χρήση υπολογιστών καθιστά την αμερικανική αγορά περισσότερο 
επιδεκτική στις ηλεκτρονικές εκδόσεις. 

Οι ΗΠΑ προηγούνται της Ευρώπης ως προς τις ηλεκτρονικές εκδόσεις. 

Λόγω της υψηλότερης διείσδυσης υπολογιστών, δικτύων και υπηρεσιών εντός 
επικοινωνίας στις ΗΠΑ όπως και των γλωσσικών προτερημάτων, οι ΗΠΑ 
προηγούνται ελαφρώς στις ηλεκτρονικές εκδόσεις και τις εφαρμογές 
πολυμέσων. Επίσης, η ισχυρή παρουσία εταιρειών εξοπλισμού και λογισμικού 
που εδρεύουν στις ΗΠΑ, η προηγμένη κουλτούρα ηλεκτρονικών επιχειρηματικών 
εκδόσεων και ο αμερικανικός τρόπος προσέγγισης σε καινοτόμες 
επιχειρηματικές δραστηριότητες προσφέρουν στους αμερικανούς παρόχους 
πληροφοριών ένα πλεονέκτημα χρόνου και εμπειρίας. 

Οι ΗΠΑ προσανατολίζονται περισσότερο προς τη χρήση υπηρεσιών εντός 
επικοινωνίας απ'ό,τι η Ευρώπη και η Ιαπωνία. 

Οι Αμερικανοί χρήστες, ειδικότερα των επιχειρηματικών κύκλων, είναι πολύ 
πιο εξοικειωμένοι με τις υπηρεσίες εντός επικοινωνίας και τα δίκτυα. Η 
αποκανονιστικοποίηση των υπηρεσιών δικτύου και η κυριαρχία μιας κοινής 
γλώσσας σε συνδυασμό με μια πολύ θετικότερη αντιμετώπιση όσον αφορά τη 
χρησιμοποίηση υπολογιστών και πληκτρολογίων έχουν δώσει στις ΗΠΑ την 
πρωτοπορία στις κερδοφόρες υπηρεσίες εντός επικοινωνίας και στις 
οικονομικά προσιτές υπηρεσίες δικτύου. 



- 7 -

Οι ΗΠΑ είναι ισχυρές στο καινοτόμο λογισμικό εφαρμογών και στην προώθηση 
του στο εμπόριο παγκοσμίως. 

Το φιλικό προς το χρήστη λογισμικό εφαρμογών είναι μία από τις 
σημαντικότερες κινητήριες δυνάμεις για την αυξημένη χρησιμοποίηση 
υπολογιστών. Ολοι οι σημαντικοί προμηθευτές λογισμικού εφαρμογών στις ΗΠΑ 
έχουν στόχο τους τις εφαρμογές πολυμέσων και θεωρούν τον τομέα αυτό ως 
μια από τις πιο πολλά υποσχόμενες αγορές. Ορισμένοι από αυτούς 
εισέρχονται μάλιστα οι ίδιοι στο χώρο των ηλεκτρονικών εκδόσεων. 

Οι περισσότερες σημαντικές κινηματογραφικές και δισκογραφικές εταιρείες 
και στούντιο είναι εγκατεστημένες στις ΗΠΑ. 

Η ισχυρή κινηματογραφική βιομηχανία και η βιομηχανία βίντεο των ΗΠΑ, η 
παγκόσμια ισχύς τους στο μάρκετινγκ και η αναμενόμενη διαφοροποίηση τους 
στην Ευρώπη και την Ιαπωνία προσφέρουν στις ΗΠΑ άλλο ένα ουσιαστικό 
πλεονέκτημα ειδικά στις εκδόσεις πολυμέσων. Σημειωτέον ότι οι 
σημαντικότερες ιαπωνικές εταιρείες ηλεκτρονικών αγοράζουν κύριες 
κινηματογραφικές και δισκογραφικές εταιρείες που εδρεύουν στις ΗΠΑ, 
δίνοντας και πάλι στις ΗΠΑ και την Ιαπωνία πλεονεκτικές θέσεις στον 
παγκόσμιο ανταγωνισμό. 

Ιαπων ία 

Οι ιαπωνικές εταιρείες φαίνεται να είναι πιο ανοιχτές σε πειραματισμούς. 

Οι εκδότες καθώς και οι εταιρείες ηλεκτρονικών εφαρμόζουν περισσότερο τη 
μέθοδο "δοκιμής και σφάλματος" ούτως ώστε να επιτρέψουν στους χρήστες να 
αποφασίσουν για την επιτυχία των προϊόντων και να αποκτήσουν εμπειρία 
καθώς και μερίδιο της αγοράς. 

Η ηλεκτρονική βιομηχανία συνηθίζει να προωθεί ευρύ φάσμα νέων 
τεχνολογιών/προϊόντων και να αφήνει την αγορά να αποφασίσει. 

Ενα τεράστιο φάσμα προϊόντων που διαφέρουν ελάχιστα μεταξύ τους ρίχνεται 
στην αγορά με σκοπό να παρατηρηθούν οι αντιδράσεις της και να 
διαπιστωθούν οι προτεραιότητες που θέτουν οι χρήστες. Το ίδιο γίνεται 
παράλληλα, xatá το μάλλον ή ήττον, και για τις επαγγελματικές και 
καταναλωτικές αγορές. Η μέθοδος αυτή επιτρέπει την ταχεία διάθεση του 
προϊόντος, και έτσι οι εταιρείες μπορούν να διδαχθούν από το χρήστη πριν 
ολοκληρωθεί το τελικό προϊόν. 

Η ιαπωνική κοινωνία φαίνεται να είναι ωριμότερη σε σύγκριση με αυτές των 
ΗΠΑ και της Ευρώπης όσον αφορά τις ηλεκτρονικές εκδόσεις. 

Ολα τα είδη ηλεκτρονικού εξοπλισμού χρησιμοποιούνται σε επαγγελματικές ή 
ιδιωτικές εφαρμογές συμπεριλαμβανομένων των αυτοκινήτων. Αντίθετα απ'ό,τι 
στην Ευρώπη, οι γυναίκες και οι οικογένειες επισκέπτονται συχνά τα 
εκθετήρια ηλεκτρονικών ειδών στα πολυκαταστήματα για να δοκιμάσουν νέα 
προϊόντα. Στην ιαπωνική καθημερινή ζωή τα ηλεκτρονικά παίζουν πολύ 
σημαντικότερο ρόλο και έχουν μεγαλύτερη απήχηση απ'ό,τι στην Ευρώπη. 

Οι ηλεκτρονικές εκδοτικές δραστηριότητες προηγούνται αυτών της Ευρώπης 
(κατά 6-12 μήνες). 

Ιδιαίτερα οι ιαπωνικές εταιρείες υλικού εξοπλισμού πρώτες εισάγουν νέες 
διατάξεις στην ιαπωνική αγορά, περίπου 6 έως 12 μήνες πριν από τις ΗΠΑ 
και την Ευρώπη, προκειμένου να δοκιμάσουν την αγορά. 



8 -

Οι περισσότεροι παίκτες σκέπτονται πιο στρατηγικά. 

Γενικά, οι αποφάσεις βασίζονται περισσότερο σε χειροπιαστά στοιχεία παρά 
σε εικασίες ή οράματα. Παρότι υπάρχουν μακροπρόθεσμα οράματα, η 
πραγματική επιχειρηματική ανάπτυξη και υλοποίηση ακολουθεί βήμα προς βήμα 
λαμβάνοντας υπόψη την προηγούμενη εμπειρία και τα διδάγματα από δοκιμές 
και σφάλματα. Στρατηγικοί όροι, όπως κατάτμηση της αγοράς, μερίδια της 
αγοράς, ανταγωνιστικό περιβάλλον, εξέλιξη τεχνολογιών και κρίσιμοι 
παράγοντες επιτυχίας σε συνάρτηση με τους πελάτες, ακούγονται συχνότερα 
απ'ό,τι σε αντίστοιχες συζητήσεις με ευρωπαίους μάνατζερ. 

Ολοι οι βασικοί παίκτες κινούνται σε πολύ πιο μακροπρόθεσμη βάση απ'ό,τι 
οι αντίστοιχες αμερικανικές ή ευρωπαϊκές εταιρείες. 

Δεν επιδιώκουν βραχυπρόθεσμα αποτελέσματα και αποδόσεις επενδύσεων. 
Χρησιμοποιούν τις επενδύσεις περισσότερο για να αποκτήσουν εμπειρία και 
μερίδιο της αγοράς με στόχο να οικοδομήσουν μια στέρεη βάση για 
μελλοντικές αποδόσεις επενδύσεων, ιδιαίτερα στον παγκόσμιο ανταγωνισμό. 

Είναι συνήθεις (και επιτυχείς) οι επιτροπές συνεργασίας και συντονισμού. 

Εταίροι από συναφείς βιομηχανίες συνεργάζονται πολύ νωρίς με σκοπό την 
ανάπτυξη τεχνολογιών, προτύπων, σχεδίων ή προϊόντων. Αυτό εφαρμόζεται 
χατά την προ του μάρκετινγκ φάση, και ο ανταγωνισμός αρχίζει όταν τα 
προϊόντα διατεθούν στην αγορά. Η βάση του ανταγωνισμού τότε δεν είναι 
διαφορετικές τεχνολογίες ή πρότυπα, αλλά χαρακτηριστικά προϊόντων και 
οφέλη για τον πελάτη. Η προσέγγιση αυτή επιτρέπει στους μετέχοντες να 
συμφωνούν σε θέματα σχεδιασμού σε πολύ πρώιμο στάδιο και να αναπτύσσουν 
παράλληλα στη συνέχεια προϊόντα και περιεχόμενα. 

Η συμμετοχή του ΥΔΕΒ (Υπουργείο Διεθνούς Εμπορίου και Βιομηχανίας - MITI/ 
Ministry of International Trade and Industry). 

To κρατικό Υπουργείο Διεθνούς Εμπορίου και Βιομηχανίας συμμετέχει σε 
μεγάλο βαθμό στη διαδικασία ανάπτυξης ηλεκτρονικών εκδόσεων και ιδιαίτερα 
εκδόσεων πολυμέσων ως μιας στρατηγικής επιχειρηματικής δραστηριότητας για 
ιάπωνες προμηθευτές και παρόχους περιεχομένου. Συστάθηκε η ομάδα 
"Multimedia 2000" η οποία απαρτίζεται από μέλη σχετικών με τα ηλεκτρονικά 
βιομηχανιών και εκδόσεων πολυμέσων. Τόσο η ιαπωνική κυβέρνηση όσο και οι 
βιομηχανίες θεωρούν ότι η επιχειρηματική αυτή δραστηριότητα είναι 
αποφασιστικής στρατηγικής σημασίας. Πιστεύουν ότι οι ηλεκτρονικές 
εκδόσεις πολυμέσων εξελίσσονται σε παγκόσμια επιχειρηματική 
δραστηριότητα, στην οποία το περιεχόμενο και το ταλέντο για τη δημιουργία 
του κατάλληλου οπτικού περιεχομένου θα είναι το κλειδί. Αναμένεται να 
συνεργάζονται οι προμηθευτές καταναλωτικών ηλεκτρονικών ειδών, 
περιεχομένου και υπολογιστών ούτως ώστε να καταστήσουν τις ηλεκτρονικές 
εκδόσεις πολυμέσων μια από τις μεγαλύτερες επιχειρηματικές δραστηριότητες 
του επόμενου αιώνα. Ζητήθηκε από όλα τα αρμόδια τμήματα της δημόσιας 
διοίκησης να συνεργάζονται στενά για να προετοιμάσουν την ιαπωνική 
κοινωνία και τις βιομηχανίες για τις μεγάλες προκλήσεις των πολυμέσων. 



9 -

Οι τυπογραφικές επιχειρήσεις διαδραματίζουν βασικό ρόλο στις ηλεκτρονικές 
εκδόσεις. 

Σε αντίθεση με τις ΗΠΑ και την Ευρώπη, οι πρωτοπόρες ιαπωνικές 
τυπογραφικές επιχειρήσεις παίζουν σημαντικό ρόλο στις ανατέλλουσες 
ηλεκτρονικές εκδόσεις. Δεν θεωρούν τους εαυτούς τους ως "τυπογράφους", 
αλλά ως παρόχους υπηρεσιών στον τομέα της επεξεργασίας δεδομένων, 
συμπεριλαμβανομένων χαρακτήρων, εικόνων ή γραφικών, ανεξάρτητα από τα 
επιλεχθέντα μέσα εξόδου. Η εικόνα τους είναι αυτή εταιρειών υψηλής 
τεχνολογίας που εφαρμόζουν τις πιο σύγχρονες τεχνολογίες εισόδου, 
επεξεργασίας και εξόδου προς όφελος των πελατών (εκδότες). Μια ειδική 
υπηρεσία είναι η ψηφιοποίηση και αρχειοθέτηση ψηφιοποιημένων δεδομένων, 
ακόμη και αν το τελικό προϊόν είναι σε έντυπη μορφή. Η υπηρεσία αυτή 
προσφέρεται συχνά δωρεάν, υποθέτοντας ότι ο εκδότης θα ζητήσει κάποια 
στιγμή τα δεδομένα του σε ψηφιακή μορφή. Για το σκοπό αυτό, είναι καλά 
προετοιμασμένες οι τυπογραφικές επιχειρήσεις και μπορούν εύκολα να 
παράσχουν τα δεδομένα του πελάτη στη ζητούμενη μορφή για οποιαδήποτε 
διάταξη ηλεκτρονικής παράδοσης. Οι τυπογραφικές επιχειρήσεις χρεώνουν 
τότε πλέον την υπηρεσία αυτή στον πελάτη. Οι τυπογραφικές επιχειρήσεις 
παρέχουν συμβουλές και ανάπτυξη προϊόντων σε συνάρτηση με όλα τα είδη 
μέσων, συμπεριλαμβανομένων οπτικών δίσκων, καρτών μνήμης και τηλεόρασης 
υψηλής ευκρίνειας. Επίσης, ενεργούν ως μεσάζοντες μεταξύ των 
κατασκευαστών υλικού εξοπλισμού και της εκδοτικής βιομηχανίας, προς 
όφελος και των δύο. Οι πρωτοπόρες τυπογραφικές επιχειρήσεις στην Ιαπωνία 
έχουν δικά τους κέντρα πολυμέσων και παρέχουν υπηρεσίες στους εκδότες. 

Ποικιλία διαύλων διανομής. 

Στην Ιαπωνία, τα προϊόντα ηλεκτρονικής πληροφόρησης διοχετεύονται μέσω 
ποικίλων διανομέων, συμπεριλαμβανομένου του παραδοσιακού βιβλιοπώλη. Οι 
βιβλιοπώλες είναι πολύ πιο εξοικειωμένοι με τα ηλεκτρονικά προϊόντα 
(συμπεριλαμβανομένων των βίντεο) απ'ό,τι οι αμερικανοί ή ευρωπαίοι 
ομόλογοι' τους. Επιπλέον, μεγάλα καταστήματα ηλεκτρονικών ειδών ή 
υπολογιστών έχουν τεράστιους ορόφους μέσων, όπου προσφέρουν όλα τα είδη 
ηλεκτρονικών μέσων ή συναφών έντυπων μέσων συμπεριλαμβανομένων βιβλίων 
και περιοδικών για υπολογιστές και συναφών ηλεκτρονικών. Τα εκθετήρια 
διαθέτουν όλα τα είδη αναγνωστικού εξοπλισμού, τα οποία μπορεί να 
δοκιμάσει ο καταναλωτής με μεγάλη ποικιλία διεθνών προϊόντων ηλεκτρονικών 
εκδόσεων. 

Ρόλος κλειδί των εκδόσεων κόμικς και καραόκε. 

Καθώς η Ιαπωνία είναι η μεγαλύτερη αγορά του κόσμου για κόμικς (σε μορφή 
βιβλίου, περιοδικού και βίντεο), το τμήμα αυτό της επιχειρηματικής 
δραστηριότητας έχει αποκτήσει επίσης πρωτεύοντα ρόλο στις ηλεκτρονικές 
εκδόσεις. Το ίδιο ισχύει και για το ιδιαίτερα δημοφιλές "καραόκε" 
("τραγουδά μαζί"). Επειδή και οι δύο εφαρμογές είναι ιδανικές για 
εκδόσεις πολυμέσων, η βιομηχανία αυτή - όπως και τα βιντεοπαιχνίδια - θα 
δώσουν στην Ιαπωνία μια μοναδική παγκόσμια ανταγωνιστικότητα όσον αφορά 
την εμπειρία και τις ικανότητες στις ηλεκτρονικές εκδόσεις και τις 
εκδόσεις πολυμέσων. 



10 

Συμπεράσματα 

Πρώτον, οι διαπιστώσεις της μελέτης όσον αφορά τους εκδότες και τις νέες 
ευκαιρίες δεν ποικίλλουν πολύ από χώρα σε χώρα της Ευρώπης, με εξαίρεση 
ότι το γλωσσικό πλεονέκτημα των αμερικανών εκδοτών ισχύει ομοίως και για 
τους ευρωπαίους εκδότες που εκδίδουν στα αγγλικά. 

Η επικοινωνία πολυμέσων είναι μια φυσική ανθρώπινη επιθυμία όπως και η 
επιθυμία να επεκταθεί η επικοινωνία αυτή στο χώρο και στο χρόνο. Καθότι 
οι απαιτούμενες τεχνολογίες είναι διαθέσιμες, τα πολυμέσα δεν πρέπει να 
θεωρούνται ως μόδα ή τεχνάσματα της ηλεκτρονικής βιομηχανίας. 

Οι ηλεκτρονικές εκδόσεις και εκδόσεις πολυμέσων θα ακολουθήσουν την ίδια 
διαδικασία όπως κάθε καινοτομία: η επιτυχία της καινοτομίας εξαρτάται από 
το ενδιαφέρον, την προθυμία και την ικανότητα και των δύο πλευρών - των 
προμηθευτών και των χρηστών. Ο λόγος που δίδεται τόσο μεγάλη προσοχή στις 
ηλεκτρονικές εκδόσεις και τις εκδόσεις πολυμέσων σήμερα είναι η 
αυξανόμενη διαθεσιμότητα των απαιτούμενων τεχνολογιών, από πλευράς υλικού 
εξοπλισμού, λογισμικού και δικτύου, καθώς και το σημαντικό μέγεθος των 
συναφών αγορών και βιομηχανιών. 

Υπάρχει πληθώρα νέων ευκαιριών για εκδότες στις επιχειρηματικές 
δραστηριότητες ηλεκτρονικών εκδόσεων, αλλά και για παίκτες εκτός του 
παραδοσιακού εκδοτικού στίβου, οι οποίοι αναμένεται να διαδραματίσουν 
πολύ σημαντικότερο ρόλο απ'ό,τι πιστεύουν οι περισσότεροι παραδοσιακοί 
εκδότες. 

Μολονότι οι περισσότεροι εκδότες εκφράζουν τη ζήτηση σε στοιχεία της 
αγοράς και υπολογισμούς κέρδους για ηλεκτρονικές εκδόσεις, τα πραγματικά 
ζητήματα είναι πολύ πιο στρατηγικά, όπως ο ορισμός του ρόλου της ίδιας 
της επιχείρησης, η νέα βάση ανταγωνισμού, το νέο σύνολο ανταγωνιστών κλπ. 
Οι εκδότες που έρχονται αντιμέτωποι με τις ηλεκτρονικές εκδόσεις θα 
πρέπει να μάθουν πολύ γρήγορα τις στρατηγικές συνεπαγωγές της νέας αυτής 
επιχειρηματικής δραστηριότητας. 

Κύριο ζήτημα παραμένει ο εντοπισμός και η δημιουργία αγοράς, καθότι ο 
δυνητικός χρήστης ηλεκτρονικά εκδιδόμενων προϊόντων πληροφόρησης δεν 
είναι ακόμη σε θέση να διατυπώσει συγκεκριμένες ανάγκες και απαιτήσεις. 
Αυτό προβλέπεται να αλλάξει ταχύτατα στην περίπτωση ορισμένων προϊόντων 
ηλεκτρονικής πληροφόρησης που έχουν διατεθεί με επιτυχία στην αγορά. 

Η δημιουργία αγοράς εξακολουθεί να καθορίζεται από δύο αλληλένδετες 
δυνάμει ς : 

πάροχοι περιεχομένου 

ηλεκτρονική βιομηχανία 

υπολογιστών 

καταναλωτικών ηλεκτρονικών ειδών 

τηλεπικοινωνιών 



11 -

Ενώ οι πάροχοι περιεχομένου συνεχίζουν να έχουν δυσκολίες να 
συνειδητοποιήσουν το πλήρες φάσμα των πρόσθετων επιχειρηματικών 
ευκαιριών, οι εταιρείες ηλεκτρονικών θεωρούν τις ηλεκτρονικές εκδόσεις ως 
μια ελκυστική νέα επιχειρηματική δραστηριότητα, για δύο λόγους: 

τόνωση της ηλεκτρονικής επιχειρηματικής δραστηριότητας (υλικού 
εξοπλισμού και λογισμικού) 

δημιουργία νέων πηγών προσόδων μέσω των εκδόσεων (διαφοροποίηση) 

Οι ευρωπαίοι εκδότες που εισέρχονται στο χώρο των ηλεκτρονικών εκδόσεων 
πρέπει να ακολουθήσουν στρατηγικό τρόπο προσέγγισης και να αντιμετωπίσουν 
τις ηλεκτρονικές εκδόσεις ως ένα χωριστό τομέα επιχειρηματικής 
δραστηριότητας. 

Η ανταπόκριση της αγοράς βασίζεται μόνο στα οφέλη και την ελκυστικότητα 
των ηλεκτρονικών εκδοτικών προϊόντων που μπορούν να αναγνωριστούν σαφώς 
από τους χρήστες. Αυτά διαφέρουν σημαντικά ανάλογα με τα τμήματα της 
αγοράς, από τα οποία τα σημαντικότερα είναι: 

επιχειρηματικές εκδόσεις/επικοινών ία 
χρηματοο ικονομ ικά 
αναψυχή (ιδιαίτερα για παιδιά) 
κατάλογο ι 
υλικό αναφοράς 
νομικά 
ΕΤΙ (επιστήμη, τεχνολογία, ιατρική) 
εκπαίδευση 
ταξ ίδια/χόμπι/ιδιαίτερα ενδιαφέροντα 

Ολα τα άλλα τμήματα προσφέρουν λιγότερα κέρδη και είναι λιγότερο 
ελκυστικά. 

Οι επιχειρηματικές εκδόσεις παίζουν ένα σημαντικό ρόλο στις ηλεκτρονικές 
εκδόσεις. Λόγω του μεγέθους τους και των σαφών πλεονεκτημάτων των 
ηλεκτρονικών μέσων, οι επιχειρηματικές εκδόσεις προβλέπεται να είναι μια 
από τις κύριες κινητήριες δυνάμεις για ηλεκτρονικές εκδόσεις και εκδόσεις 
πολυμέσων. 

Οσο μεγαλύτερο είναι το περιεχόμενο πολυμέσων ενός ηλεκτρονικού εκδοτικού 
προϊόντος, τόσο πιο ασήμαντη για προσόδους από δικαιώματα είναι η 
κυριότητα του περιεχομένου από τον παραδοσιακό εκδότη: ανεπαρκή 
δικαιώματα μπορούν να παρακαμφθούν από τρίτους. Ο παραδοσιακός εκδότης 
πρέπει να διευρύνει το πεδίο του για να διαχειριστεί κατάλληλα τα 
δικαιώματα πολυμέσων. 

Οι περισσότεροι εκδότες εντύπων κατέχουν το copyright σε ένα μόνο μέσο. 
Παραγωγοί άλλων μέσων συχνά διαθέτουν τα αντίστοιχα copyright άρα 
μεγαλύτερη επιρροή στα πολυμέσα. Και, καθότι οι περισσότεροι κύριοι 
κινηματογραφικοί και δισκογραφικοί παραγωγοί είναι μη ευρωπαίοι, αυτό 
αφήνει πολλούς ευρωπαίους εκδότες εκτεθειμένους όσον αφορά τα εμπορικά 
δικαιώματα. Για να αξιοποιήσουν τις δυνητικές αγορές ηλεκτρονικών 
εκδόσεων, οι εκδότες θα πρέπει να συνάψουν συμμαχίες πολυμέσων. 

Επειδή τα οικονομικά των σημαντικότερων ηλεκτρονικών εκδοτικών προϊόντων 
μεγάλης κλίμακας απαιτούν αρχικά παγκόσμιο μάρκετινγκ και αντιθέτως οι 
περισσότεροι εκδότες της ηπειρωτικής Ευρώπης κινούνται πολιτιστικά και 
γλωσσικά σε εθνικό επίπεδο, θα απαιτούνται διεθνικές συμμαχίες για 
τέτοιου είδους προϊόντα. 



12 -

Επιπλέον, δευτερεύουσας σημασίας ηλεκτρονικά εκδοτικά προϊόντα που 
εξυπηρετούν τις ευρωπαϊκές εθνικές αγορές μπορεί να έχουν βραχυπρόθεσμη 
βιωσιμότητα και να συμβάλλουν στην ευρωπαϊκή υποδομή ηλεκτρονικών 
εκδόσεων. 

Τα χαρακτηριστικά τους είναι (σε αντίθεση με τα προαναφερθέντα προϊόντα 
μεγάλης κλίμακας): 

υψηλή διείσδυση στην κάθετη αγορά (μεγάλη προστιθέμενη αξία) ή 
ευρεία αλλά περιορισμένη διείσδυση στην οριζόντια αγορά (μεγάλη 
ελκυστικότητα, χαμηλή προστιθέμενη αξία) 

Στο δεδομένο χρονικό πλαίσιο της μελέτης (έως το έτος 2000), οι εκδόσεις 
μέσων εκτός επικοινωνίας είναι πολύ πιο ελκυστικές για τους παραδοσιακούς 
εκδότες απ'ό,τι οι εκδόσεις μέσων εντός επικοινωνίας. Τα μέσα εκτός 
επικοινωνίας, όπως οι οπτικοί δίσκοι CD-ROM, CD-I, οι κάρτες μνήμης κλπ, 
καθώς και η εκτύπωση κατόπιν εντολής μοιάζουν περισσότερο με τα 
παραδοσιακά έντυπα μέσα εκτός επικοινωνίας: δεν εξαρτώνται από την ακόμη 
ανεπαρκή διεθνή ικανότητα δικτύου. Οι χρήστες δεν χρειάζεται να είναι 
ειδικοί, τα μέσα εκτός επικοινωνίας δεν θέτουν τον αναγνώστη υπό πίεση 
χρόνου, επιτρέπουν τα παραδοσιακά σχήματα συνδρομής και αφήνουν περιθώριο 
για ελκυστική δραστηριότητα ενημέρωσης. Παρ'όλα αυτά, μακροπρόθεσμα τα 
μέσα εκτός επικοινωνίας θα συμπορεύονται με τα μέσα εντός επικοινωνίας, 
καθώς και με τα έντυπα μέσα ως συμπληρωματικά προϊόντα. 

Οι παραδοσιακοί δίαυλοι διανομής (ιδίως τα βιβλιοπωλεία) δεν είναι 
ικανοποιητικοί για τα ηλεκτρονικά εκδοτικά προϊόντα. Απαιτείται 
δημιουργικότητα για την εξεύρεση εναλλακτικών μεθόδων μάρκετινγκ των 
ηλεκτρονικών εκδοτικών προϊόντων. Τέλος, το παραδοσιακό βιβλιοπωλείο θα 
είναι ένα μόνο σημείο διάθεσης μεταξύ άλλων. Η άμεση διάθεση στο εμπόριο, 
τα καταστήματα λιανικής πώλησης υλικού εξοπλισμού και λογισμικού, η από 
κοινού διάθεση με υλικό εξοπλισμό ή η κοινή εμπορική ονομασία με 
βιομηχανικές εταιρείες θα προσφέρουν ευρύ φάσμα ελκυστικών νέων διαύλων 
διανομής. 

Είναι διαθέσιμες οι τεχνολογίες για την παραγωγή ηλεκτρονικών εκδοτικών 
προϊόντων. Δεν πληρούν ακόμη όλες τις ανάγκες των εκδοτών, αλλά δεν 
υπάρχει τεχνολογικός λόγος αναβολής της διάθεσης προϊόντων ηλεκτρονικής 
πληροφόρησης. 

Πιο κρίσιμη είναι η εφαρμογή των υφιστάμενων τεχνολογιών. Για να είναι 
επιτυχές οποιοδήποτε προϊόν ηλεκτρονικής πληροφόρησης, δεν θα πρέπει 
απλώς να αντιγράφει το έντυπο προϊόν σε ηλεκτρονική μορφή. Οι νέες 
τεχνολογίες προσφέρουν δυνατότητες πολύ μεγαλύτερες από αυτές των 
παραδοσιακών τεχνολογιών εκτύπωσης. 

Τα προϊόντα ηλεκτρονικής πληροφόρησης απαιτούν εντελώς νέες δεξιότητες, 
που κανονικά δεν είναι διαθέσιμες στη βιομηχανία έντυπων εκδόσεων. Οι 
παραδοσιακοί εκδότες θα πρέπει να βρουν το κατάλληλο προσωπικό έξω από το 
χώρο της βιομηχανίας τους, καθότι η κατάρτιση του υπάρχοντος προσωπικού 
με την προϋπηρεσία σε έντυπα προϊόντα έχει αμφίβολα αποτελέσματα και 
χρειάζεται πολύ μεγάλο χρόνο για να καλύψει τις ανάγκες της αγοράς. Η 
έλλειψη προσωπικού με ικανότητες ανάπτυξης, σχεδιασμού και κατασκευής 
μοναδικών ηλεκτρονικών προϊόντων και προϊόντων πολυμέσων είναι ένα από τα 
σοβαρότερα εμπόδια για την επιτυχία των εκδόσεων νέων μέσων. Το ίδιο 
ισχύει και αναφορικά με την έλλειψη ικανοτήτων στις ηλεκτρονικές εκδόσεις 
και μακρόπνοης θεώρησης σε κορυφαίο διοικητικό επίπεδο. 



13 -

Επειδή η επιτυχία των ηλεκτρονικών εκδόσεων εξαρτάται από το ενδιαφέρον, 
την προθυμία και την ικανότητα και των δύο πλευρών, των παραγωγών και των 
χρηστών, και επειδή οι απαιτούμενες τεχνολογίες είναι διαθέσιμες, οι 
εκδότες θα πρέπει να αποκτήσουν έγκαιρα τις απαιτούμενες εμπειρίες, 
προκειμένου να εξασφαλίσουν κερδοφόρες ανταγωνιστικές θέσεις. 

Ο εκδότης θα πρέπει να ξεχωρίσει δύο κύριες αγορές ηλεκτρονικών εκδόσεων: 
τις επιχειρήσεις και τα νοικοκυριά, συμπεριλαμβανομένης και στις δύο της 
εκπαίδευσης. Οι δύο αγορές συμπεριφέρονται σύμφωνα με πολύ διαφορετικούς 
κανόνες και παρουσιάζουν διαφορετική δυναμική. Ο εκδότης θα πρέπει να 
εξακριβώσει αν θα πρέπει να απευθυνθεί προς τους πελάτες του στο 
επαγγελματικό τους περιβάλλον, στο σπίτι τους, ή και στα δύο ή, ακόμη, 
και κατά τη διάρκεια ταξιδιών. 

Μια άλλη μεταβλητή είναι το μέσο διανομής προϊόντων - ο υπολογιστής, η 
τηλεοπτική οθόνη ή η αφοσιωμένη διάταξη διανομής. Ο εκδότης θα πρέπει να 
επιλέξει το βέλτιστο σύστημα διανομής που να βασίζεται στο περιβάλλον, 
τις συνήθειες και την τεχνική υποδομή των πελατών του. Αυτό μπορεί να 
συμπεριλαμβάνει και συμμαχίες με προμηθευτές υλικού εξοπλισμού και 
λογισμ ικού. 

Κατά την επιλογή βασικών συστημάτων και εταίρων προμηθευτών, οι εκδότες 
θα πρέπει να χρησιμοποιήσουν κριτήρια που θα είναι αποφασιστικής σημασίας 
για την εκδοτική επιτυχία. 

Στις ηλεκτρονικές εκδόσεις, οι εκδότες θα πρέπει να συνεργάζονται ευρέως 
με τις ηλεκτρονικές εταιρείες. Ενώ οι περισσότεροι εκδοτικοί οίκοι είναι 
σχετικά μικροί και εθνικοί, η ηλεκτρονική βιομηχανία είναι ιδιαίτερα 
συγκεντρωμένη και παγκόσμια. Ως εκ τούτου, οι εκδότες θα πρέπει να 
αντιλαμβάνονται τα οφέλη από την προετοιμασία μιας στρατηγικής συμμαχιών 
σε εταιρικό επίπεδο. Πριν από την είσοδο στις ηλεκτρονικές εκδόσεις είναι 
ουσιαστικής σημασίας ένας σχεδιασμός πολιτικής για 

την αναγνώριση και την πρόσβαση στους σωστούς εταίρους 
την προστασία των ιδίων δικαιωμάτων 
την αποφυγή διακινδύνευσης της ιδίας βάσης πελατών 
την εξεύρεση της ορθής βάσης ανταγωνισμού 
τη συγκέντρωση και αύξηση της ιδίας διαπραγματευτικής ισχύος 

Οι πιο σημαντικές τεχνολογίες για τις ηλεκτρονικές εκδόσεις κατά τα 
επόμενα έτη θα είναι 

οπτικοί δίσκοι (CD-ROM, CD-XA, CD-I, φωτο-CD κλπ) 
κάρτες μνήμης 
δίκτυα 
τεχνολογίες συμπίεσης 
αναγνωστικές διατάξεις χειρός 
αλληλεπιδραστικότητα 

Η υποστήριξη εκ μέρους της Ευρωπαϊκής Επιτροπής θα βοηθήσει στην ανάπτυξη 
του ενδιαφέροντος, της προθυμίας και της ικανότητας της ευρωπαϊκής 
εκδοτικής βιομηχανίας, σε όλα τα στρατηγικά θέματα των ηλεκτρονικών 
εκδόσεων. Αυτό, στρατηγικώς, αποκτά ακόμη μεγαλύτερη σημασία, 
λαμβανομένης υπόψη της δέσμευσης που έχει αναλάβει η ιαπωνική κυβέρνηση 
στον τομέα των ηλεκτρονικών εκδόσεων και των εκδόσεων πολυμέσων. 



14 -

Νέες δυνατότητες στις ηλεκτρονικές εκδόσεις 

Δεν υπάρχει σχεδόν κανένας εκδοτικός τομέας που να μην προσφέρει τη 
δυνατότητα εκδόσεων νέων μέσων. Βέβαια, η δυναμική διαφέρει από τομέα σε 
τομέα και κάθε εκδότης θα πρέπει να λάβει τις δικές του αποφάσεις και να 
διαμορφώσει τη δική του στρατηγική. Ενώ ο τομέας των εκδόσεων ΕΤΙ (επιστήμη, 
τεχνολογία, ιατρική) στο άμεσο μέλλον θα επηρεάζεται σε μεγάλο βαθμό από τις 
ηλεκτρονικές εκδόσεις, ο τομέας της λογοτεχνίας θα δεχθεί πολύ μικρότερες 
επιρροές. Ορισμένοι εκδότες, όπως αυτοί στον τομέα ΕΤΙ και σε ορισμένους 
τομείς των βιβλίων αναφοράς, είναι υποχρεωμένοι να εισάγουν ηλεκτρονικές 
εκδόσεις. Αλλοι μπορούν να επιλέξουν αν αυτό θα το πράξουν οι ίδιοι ή θα το 
αφήσουν να το πράξουν τρίτοι (ή θα μετέχουν κατά προτίμηση σε κοινοπραξίες). 
Αλλοι πάλι δεν θα έχουν ούτε πολύ χρόνο για να αποφασίσουν ούτε, όπως στην 
περίπτωση ορισμένων τμημάτων του τομέα της λογοτεχνίας, θα εισέλθουν ποτέ οι 
ίδιοι στις ηλεκτρονικές εκδόσεις, αφήνοντας αυτό στις κινηματογραφικές 
επιχειρήσεις και τις επιχειρήσεις βίντεο. Εκδότες που κατέχουν ενδιαφέρον 
υλικό εικόνων μαζί με κείμενο ενδέχεται να αποφασίσουν όπως μόνο οι εικόνες 
αποκτήσουν ηλεκτρονική μορφή, για παράδειγμα για τη χρήση τραπεζών εικόνων. 

Δυναμικό Αγοράς 

Τμήματα της ευρωπαϊκής αγοράς εκδόσεων το 1992 και το 2000 
και το δυναμικό τους για ηλεκτρονικές εκδόσεις το έτος 2000 

Παραδοσιακές έντυπες εκδόσεις Ηλεκτρονικές εκδόσεις 2000 

Τμήμα 

Βιβλία 
Περιοδ 
Εφημερ 

. M Q 

• δες 
E m χειρηματικές 
ΕΥΝΟΛΟ 

εκδόσει ς 

Αγορά 
1992 

εκατ. ECU 

18 500 
22 000 
25 000 
10 000 
75 500 

Αγορά 
2000 

εκατ 

27 
32 
37 
15 

111 

. ECU 

200 
500 
000 
000 
700 

Δυνητικό εύρος 
για ηλεκτρονικές 

εκδόσει ς 

8-18% 
5-15% 
5-10% 

10-25% 
6,5%-15% 

Αγορά (κατά 
μέσο όρο) 
εκατ. ECU 

3 480 
3 250 
2 775 
2 625 

12 130 

Τμήματα της ευρωπαϊκής αγοράς β ι β λ ί ω ν το 1992 και 2000 
και τ ο δυναμικό τους γ ι α ηλεκτρον ικές ε κ δ ό σ ε ι ς το έ τ ο ς 2000 

Παραδοσιακές έντυπες εκδόσεις Ηλεκτρονικές εκδόσεις 2000 

Τμήμα 

Λογοτεχνία 
Πα ι δικά 
Εκπαί δευση 
Αναφορέ ς 
ΕΤΙ 
Νομικά 
Αλλα 
ΕΥΝΟΛΟ 

Αγορά 
1992 

εκατ. ECU 

4 000 
2 800 
2 200 
2 600 
1 700 

700 
4 500 

18 500 

Αγορά 
2000 

εκατ. ECU 

6 
4 
3 
3 
2 
1 
6 

27 

000 
000 
300 
800 
500 
000 
600 
200 

Δυνητικό εύρος Αγορά (κατά 
για ηλεκτρονικές μέσο όρο) 

εκδόσεις εκατ. ECU 

1-10% 
15-25% 
10-20% 
15-25% 
20-30% 
15-25% 
1-10% 
8-18% 

300 
800 
500 
750 
625 
175 
330 

3 480 

(Πηγή: Consulting Trust) 



- 15 

θεωρώντας δεδομένη μια ετήσια αύξηση 5% στις παραδοσιακές εκδόσεις, το 
εκτιμώμενο δυναμικό για ηλεκτρονικές εκδόσεις το έτος 2000 είναι περίπου της 
τάξεως των 12 000 εκατ. ECU. Τα στοιχεία δείχνουν ότι, ακόμη και με πολύ 
συντηρητικές προβλέψεις, υπάρχουν εκδοτικές δυνατότητες που δεν θα πρέπει να 
αγνοήσουν οι παραδοσιακοί εκδότες. 

Επειδή η αγορά επιχειρηματικών εκδόσεων και η αγορά προϊόντων για παιδιά 
αποτελούν μεγάλους τομείς με ιδιαίτερο δυναμικό όσον αφορά τις ηλεκτρονικές 
εκδόσεις, τα χαρακτηριστικά τους περιγράφονται λεπτομερέστερα. 

Αγορές επιχειρηματικών εκδόσεων 

Οι επιχειρηματικές εκδόσεις αποτελούν έναν από τους μεγαλύτερους εκδοτικούς 
τομείς. Τα ιδιαίτερα χαρακτηριστικά τους είναι: 

"εκδότες" είναι μεγάλες εταιρείες σε όλες τις βιομηχανίες, 
ιδιαίτερα σε υπολογιστές, ηλεκτρονικά, τραπεζικά, φάρμακα καθώς 
και μεγάλοι οργανισμοί, όπως κυβερνήσεις 
σκοπός των εκδόσεων δεν είναι το κέρδος αλλά η πληροφόρηση 
σχετικά με επιχειρηματικές δραστηριότητες 
οι εκδόσεις βασίζονται σε καθαρά οικονομική λογική 
υπάρχει μια αυξανόμενη ζήτηση για πολύγλωσσες εφαρμογές 
οι ηλεκτρονικές εκδόσεις παρέχουν σαφές όφελος 

Η παραγωγή προϊόντων εταιρικών πληροφοριών έχει ως στόχο τις εκδόσεις 
πολυμέσων και πολύγλωσσων εκδόσεων από μια ενιαία πηγή, συμπεριλαμβάνοντας 
πηγές όπως: 

προμηθευτές 
CAD/CAM 
τεκμηρ ίωση/αρχειοθέτηση 
απογραφές 
διανομή 
πωλητές 
πελάτες 

Οι επαγγελματικές και επιχειρηματικές αγορές πληροφόρησης, 
συμπεριλαμβανομένων της εκπαίδευσης και της κατάρτισης, διαφέρουν σημαντικά 
από την καταναλωτική αγορά: 

οι δυνητικοί χρήστες (εταιρείες και επαγγέλματα) είναι σχετικά 
εύκολο να εντοπισθούν 
οι χρήστες γνωρίζουν ως επί το πλείστον τις ανάγκες τους 
οι χρήστες έχουν σαφείς προσδοκίες και εκτιμήσεις όσον αφορά τη 
σχέση κόστους/οφέλους 
η τεχνική υποδομή των χρηστών είναι γνωστή 
η αγορά μπορεί να εκτιμηθεί πιο εύκολα 
οι πελάτες πληρώνουν για εφαρμογές εν οίκω (προκαταβολικά) 
το μάρκετινγκ, οι πωλήσεις και η διανομή είναι συγκριτικά φθηνά 
και εύκολα 
ο μέσος όρος των παραγγελιών είναι μεγαλύτερος 



16 -

Ως εκ τούτου, οι αγορές εταιρικών και επιχειρηματικών πληροφοριών φαίνονται 
να είναι λιγότερο ριψοκίνδυνες απ'ό,τι οι καταναλωτικές αγορές. Αρχίζοντας 
τις ηλεκτρονικές εκδόσεις με επίκεντρο τις επιχειρηματικές αγορές, ορισμένοι 
εκδότες μπορούν να κάνουν ένα εξαιρετικό ξεκίνημα και να αποκτήσουν πολύτιμες 
εμπειρίες, τις οποίες θα χρειασθούν αργότερα οπωσδήποτε για τις καταναλωτικές 
αγορές. Επίσης, οι επιχειρήσεις πελάτες είναι συνήθως πρόθυμες για τη 
συγχρηματοδότηση νέων προϊόντων ηλεκτρονικών εκδόσεων, στην περίπτωση νέων 
αναπτύξεων ή εφαρμογών εν οίκω. Εκτός αυτού, οι επαγγελματικές αγορές συχνά 
κατευθύνουν τις καταναλωτικές αγορές, όπως οι αγορές υπολογιστών και 
λογισμικού. 

Ταξ ίδια 

Ανάμεσα στις επιχειρηματικές εκδόσεις, τα "ταξίδια" αποτελούν έναν τομέα στον 
οποίο θα πρέπει να δοθεί ιδιαίτερη προσοχή από τους αντίστοιχους εκδότες. Η 
βιομηχανία ταξιδιών και τουρισμού είναι ένας από τους μεγαλύτερους παρόχους 
πληροφοριών και τα οφέλη από τα ηλεκτρονικά μέσα είναι προφανή. Επίσης, 
επειδή πρόκειται για μια καλά οργανωμένη εκδοτική βιομηχανία, 
συμπεριλαμβανομένου του υλικού αναφοράς, για την εξυπηρέτηση των ταξιδιωτικών 
και τουριστικών αγορών, αυτός ο τομέας αναμένεται να είναι μια από τις 
κινητήριες δυνάμεις στις ηλεκτρονικές εκδόσεις. Είναι ένας από τους πολύ 
λίγους τομείς της αγοράς όπου συναντώνται οι επιχειρηματικές εκδόσεις και η 
εκδοτική βιομηχανία. Και οι δύο πλευρές θα πρέπει να είναι σε θέση να 
εκμεταλλευθούν και να αποκομίσουν οφέλη από αυτήν τη δυνατότητα. 

Αγορές παιδικών εκδόσεων 

Αυτές οι αγορές ενδέχεται να παρουσιάσουν ιδιαίτερο ενδιαφέρον για τους 
εκδότες εκείνους που σήμερα εξυπηρετούν αυτές τις αγορές με έντυπα προϊόντα. 
Υπάρχουν δύο λόγοι: πρώτον, τα παιδιά ελκύονται σε μεγάλο βαθμό από όλα τα 
είδη ηλεκτρονικών προϊόντων και έχουν σχετικά μικρές προσδοκίες όσον αφορά 
την ποιότητα της οπτικής απεικόνισης. Δεύτερον, η βιομηχανία βιντεοπαιχνιδιών 
αναμένεται να δημιουργήσει μια σημαντική παγκόσμια εγκατεστημένη βάση 
διατάξεων ανάγνωσης οπτικών δίσκων. Η αγορά βιντεοπαιχνιδιών μεγαλώνει πολύ 
γρήγορα, με τους ενήλικες να έχουν ένα αυξανόμενο μερίδιο. Παρότι οι ανάλογες 
τεχνολογίες περιορίζονται στις ειδικές ανάγκες των διαλογικών παιχνιδιών, οι 
εκδότες στις αγορές παιδικών εκδόσεων μπορούν να βρουν τρόπους για να 
εκμεταλλευθούν τη γρήγορη ανάπτυξη της παγκόσμιας βάσης υλικού εξοπλισμού (η 
οποία μπορεί σύντομα να πλησιάσει τον αριθμό των εγκατεστημένων προσωπικών 
υπολογιστών) σε συνεργασία με τους προμηθευτές β ιντεοπαιχνιδιών. Αν και οι 
προμηθευτές β ιντεοπαιχνιδιών αναμένεται να περιοριστούν στο κατ'εξοχήν 
αντικείμενο των επιχειρηματικών τους δραστηριοτήτων, οι εκδότες δεν θα πρέπει 
να αγνοούν το δυναμικό αυτής της βιομηχανίας για προϊόντα πέραν των 
πα ιχνιδιών. 

Και τελευταίο αλλά εξίσου σημαντικό: τα παιδιά του σήμερα είναι οι αυριανοί 
επαΐοντες στον τομέα της πληροφορικής. 



- 17 -

Προοπτικές για το έτος 2000^ 

Η αποδοχή των ηλεκτρονικών εκδόσεων θα αυξηθεί δραματικά όσο ωριμάζει μια 
γενιά με παιδεία στους υπολογιστές και τα β ιντεοπαιχνίδια. Τα εμπόδια για την 
αποδοχή ηλεκτρονικού εξοπλισμού θα μειωθούν γρήγορα, λόγω τεχνολογιών και 
προϊόντων φιλικών προς το χρήστη, διαθέσιμα σε συνεχώς αυξανόμενους λόγους 
κόστους/οφέλους. 

Επειδή οι απαιτούμενες τεχνολογίες είναι διαθέσιμες, οι ηλεκτρονικές εκδόσεις 
και οι εκδόσεις πολυμέσων θα αναπτυχθούν γρήγορα και θα δημιουργήσουν εντελώς 
νέες επιχειρήσεις είτε παράλληλα είτε συμπεριλαμβανομένων των έντυπων 
εκδοτικών μέσων. 

Επιπλέον, η αυξανόμενη περιβαλλοντική πίεση όσον αφορά την κατανάλωση χαρτιού 
θα αναγκάσει ορισμένα τμήματα έντυπων εκδόσεων να περάσουν στις ηλεκτρονικές 
εκδόσει ς. 

Η ενημέρωση και το ενδιαφέρον μεταξύ των χρηστών θα γίνει μεγαλύτερη λόγω της 
αυξημένης χρήσης των τηλεφωνικών υπηρεσιών, των τηλεοράσεων και των 
βιντεοκασετόφωνων, των β ιντεοπα ιχνιδ ιών, των ATM, των υπολογιστών κλπ. Η 
προθυμία για αγορά προϊόντων ηλεκτρονικών εκδόσεων θα εξαρτάται από την 
ηλικία, την αντίληψη και τις επιτυχείς εμπειρίες με προηγούμενα προϊόντα. Η 
προθυμία των καταναλωτών θα επηρεάζεται σε μεγάλο βαθμό από τα καθαρά οφέλη 
πληροφόρησης, εκπαίδευσης και αναψυχής και την εξοικονόμηση στις δαπάνες. 

Οι εκδότες θα επιδείξουν μεγαλύτερο ενδιαφέρον, λόγω της αυξανόμενης τους 
εμπειρίας στην επεξεργασία ηλεκτρονικών δεδομένων και στα επιτραπέζια 
εκδοτικά συστήματα. Ολο και περισσότεροι εκδότες θα αποκτήσουν την ικανότητα 
παροχής, δημιουργίας και συσσώρευσης ενδιαφέροντος περιεχομένου και της 
διάθεσης του στο χρήστη σε συνετές τιμές. Εκτός όμως από τους εκδότες, και 
άλλοι προμηθευτές περιεχομένου, όπως ταξιδιωτικές εταιρείες, αυτοκινητιστικές 
λέσχες και τράπεζες θα καθιερωθούν ως κύριοι παίκτες στη βιομηχανία 
πληροφόρησης. Η από κοινού προώθηση στην αγορά και η κοινή εμπορική ονομασία 
θα καταστούν ένα ευρέως αποδεκτό μέσον προώθησης στην αγορά προϊόντων 
ηλεκτρονικής πληροφόρησης καθώς και νέα είδη διαφήμισης, ενσωματωμένης σε 
αυτά τα προϊόντα, που θα προσελκύει τον καταναλωτή. 

Ανάλογα με τους διάφορους εκδοτικούς τομείς, η πλειοψηφία των προϊόντων θα 
βασίζεται αρχικά στο κείμενο και σε γραφικά και στη συνέχεια θα εμφανίζονται 
όλο και περισσότερα προϊόντα που θα περιλαμβάνουν ήχο. Αργότερα, τα 
περισσότερα προϊόντα θα περιέχουν επίσης κίνηση και εικόνες, στην αρχή 
ακίνητες εικόνες, αργότερα πλήρη κίνηση και μετά ιδεατή πραγματικότητα. 

Η αναμενόμενη πορεία εξέλιξης της αγοράς θα είναι η εξής: 

1. Η πρώτη σημαίνουσα υπαρκτή και κερδοφόρα επιχειρηματική 
δραστηριότητα στις ηλεκτρονικές εκδόσεις θα είναι τα 
βιντεοπαιχνίδια και οι υπηρεσίες εντός επικοινωνίας μεταξύ 
επιχειρήσεων. 

Στα πλαίσια αυτής της μελέτης αναπτύχθηκαν και εξετάσθηκαν διάφορα 
σενάρια. Εδώ περιγράφεται η πιο πιθανή προοπτική για το έτος 
2000. 



18 

2. Οι επόμενες κύριες εφαρμογές θα είναι οι υπολογιστές (PC) του 
επιχειρηματικού και γραφειακού περιβάλλοντος. Ειδικά όσον αφορά 
τις επιχειρηματικές εφαρμογές, θα λάβει χώρα μια ραγδαία αύξηση 
της δικτύωσης, τόσο εν οίκω όσο και με τρίτους. 

3. Ταυτόχρονα, θα αυξηθεί ραγδαία και η χρήση υπολογιστών στα 
σπ ί τ ια. 

4. Μόνο η εμφάνιση παγκόσμιων προϊόντων με πραγματικά οφέλη για τον 
καταναλωτή σε χαμηλό κόστος και η εισαγωγή απλών και φθηνών 
διατάξεων ανάγνωσης θα επιτρέψουν στους παραγωγούς να 
εκμεταλλευθούν την εγκατεστημένη βάση συσκευών τηλεόρασης στα 
σπίτια. Οσο δεν είναι διαθέσιμα παρόμοια προϊόντα, η πλειοψηφία 
των συστημάτων που θα βασίζονται στις συσκευές τηλεόρασης θα 
εφαρμοσθούν πρώτα σε κάθετες αγορές (επιχειρηματικές και 
επαγγελματικές). 

5. Η δικτύωση μεταξύ νοικοκυριών θα λάβει χώρα αργότερα απ'ό,τι στο 
βιομηχανικό και επαγγελματικό χώρο. 

6. Η υποδομή ανάγνωσης στις επιχειρηματικές και επαγγελματικές 
αγορές θα κυριαρχείται από συστήματα βασιζόμενα σε υπολογιστές 
και την τηλεφωνία. Στα σπίτια, η υποδομή θα αποτελεί ένα μείγμα 
τηλεόρασης, υπολογιστών, β ιντεοπαιχνιδιών και εξοπλισμού Hi-Fi, 
που θα συνδέονται όλο και πιο πολύ με το τηλέφωνο και τα 
καλωδιακά δίκτυα τηλεόρασης. 

Οι επιτυχημένοι εκδότες θα προσφέρουν "εκδόσεις πολλαπλών μέσων μιας πηγής", 
την ίδια στιγμή που οι προμηθευτές ηλεκτρονικών θα διαθέτουν στην αγορά 
προϊόντα υλικού εξοπλισμού έτοιμα για πολλαπλά μέσα. 

Παρότι θα σημειωθεί μια μεγάλη αύξηση των εκδόσεων και υπηρεσιών πληροφόρησης 
εκτός επικοινωνίας, μακροπρόθεσμα, θα συνηθίζεται ένας συνδυασμός υπηρεσιών 
τόσο εντός όσο και εκτός επικοινωνίας. Το επίπεδο ποιότητας των προϊόντων 
εκτός επικοινωνίας που θα προσφέρονται θα επιδράσει θετικά στη σχετικά φτωχή 
ποιότητα των προϊόντων εντός επικοινωνίας που διατίθενται σήμερα. Η δομή 
κοστολόγησης των υπηρεσιών εντός επικοινωνίας θα εξελιχθεί περισσότερο προς 
την κατεύθυνση των συστημάτων συνδρομής. 

θα λάβει χώρα μια σύγκλιση των τεχνολογιών υπολογιστών, τηλεόρασης, τηλεφώνου 
και βίντεο, όπως και μια τεράστια σύγκλιση των ηλεκτρονικών βιομηχανιών, των 
εκδοτικών βιομηχανιών και των βιομηχανιών δικτύων, δημιουργώντας ένα νέο 
είδος βιομηχανίας πληροφόρησης, θα παρατηρηθούν παγκόσμιες συγχωνεύσεις και 
στρατηγικές συμμαχίες σε όλους τους τομείς της βιομηχανίας πληροφόρησης. 

Η ανάπτυξη των επιχειρηματικών και επαγγελματικών αγορών για προϊόντα 
ηλεκτρονικών εκδόσεων και πολυμέσα θα δικαιολογήσει περαιτέρω επενδύσεις στη 
βιομηχανία ηλεκτρονικών, ανεξάρτητα από την ανάπτυξη των καταναλωτικών 
αγορών. Η σύγκλιση στις τεχνολογίες και στη ζήτηση, τόσο στις επιχειρηματικές 
όσο και στις καταναλωτικές αγορές, θα επιτρέψει σε περισσότερες εταιρείες 
ηλεκτρονικών να εισέλθουν στις ιδιαίτερα ανταγωνιστικές καταναλωτικές αγορές. 



19 

Αρχικά, για οικονομικούς λόγους, τα κυριότερα εκδοτικά προϊόντα θα 
διατίθενται στο εμπόριο σε παγκόσμιο επίπεδο. Επιπρόσθετα, δευτερεύοντα 
προϊόντα ηλεκτρονικής πληροφόρησης που εξυπηρετούν τις εθνικές αγορές θα 
είναι επιτυχημένα, παρουσιάζοντας μεγάλη διείσδυση στις κάθετες αγορές, λόγω 
της υψηλής προστιθέμενης αξίας ή, από την άλλη πλευρά, ευρεία αλλά 
περιορισμένη διείσδυση στις οριζόντιες αγορές προσφέροντας μεγάλη 
ελκυστικότητα, χαμηλότερη όμως προστιθέμενη αξία. 

Το παραδοσιακό βιβλιοπωλείο θα είναι ένας μόνο από τους ποικίλους διαύλους 
διάθεσης προϊόντων ηλεκτρονικών εκδόσεων, θα εμφανιστούν και άλλοι δίαυλοι 
που θα είναι πολύ πιο επιτυχείς. 

Στο εγγύς μέλλον, η μόνη σοβαρή ύφεση στην εξέλιξη των προϊόντων ηλεκτρονικής 
πληροφόρησης μπορεί να είναι μόνο η έλλειψη ελκυστικού περιεχομένου, κυρίως 
λόγω της ανεπάρκειας δεξιοτήτων και εμπειρίας. 

Η βιομηχανία ηλεκτρονικών θα δοκιμάσει τη συνεργασία τόσο σε παγκόσμιο όσο 
και σε εθνικό επίπεδο. Η τυποποίηση του υλικού εξοπλισμού και του λογισμικού 
θα είναι αποφασιστικής σημασίας για τη βιομηχανία ηλεκτρονικών, όσον αφορά 
την υλοποίηση των ηλεκτρονικών εκδόσεων. Ορισμένοι παίκτες σε αυτήν τη 
βιομηχανία θα ασχοληθούν οι ίδιοι με τις εκδόσεις, άλλοι θα προβούν σε 
συνεργασία με εκδότες χωρίς να τους ανταγωνίζονται. 

Επειδή τα προϊόντα ηλεκτρονικών εκδόσεων, ειδικά τα προϊόντα πολυμέσων, 
καθίστανται αποδεκτό τμήμα στον κόσμο των διαθέσιμων μέσων, οι τεχνολογίες 
προϊόντων θα καταστούν σταδιακά λιγότερο σημαντικές, ενώ θα αυξηθεί η σημασία 
των τεχνολογιών παραγωγής και των οικονομιών κλίμακας. Οσο οι ηλεκτρονικές 
εκδόσεις θα ωριμάζουν, η βάση του ανταγωνισμού θα συνίσταται στην ποιότητα 
του ίδιου του περιεχομένου, στην προστιθέμενη αξία από συναφείς υπηρεσίες και 
την αποτελεσματική διανομή. 

Οι ηλεκτρονικές εκδόσεις θα εξελιχθούν σταδιακά και, στις επαγγελματικές 
εφαρμογές, θα κατευθύνονται πλέον από τη ζήτηση και όχι από την τεχνολογία, 
στις δε καταναλωτικές αγορές θα κατευθύνονται από την προμήθεια. Οι 
ηλεκτρονικές εκδόσεις θα φύγουν από τα χέρια των προγραμματιστών και θα 
καταστούν ένας ισχυρός και αναπτυσσόμενος τομέας της βιομηχανίας 
πληροφόρησης, με εν μέρει όμως συνάφεια με τους παραδοσιακούς εκδοτικούς 
οίκους. Πολλές από τις πρώτες εταιρείες σε αυτόν τον επιχειρηματικό τομέα θα 
αγορασθούν από μεγαλύτερους παραδοσιακούς εκδότες, από εταιρείες υπολογιστών 
ή άλλους παίκτες. 

Οι περισσότεροι τομείς ηλεκτρονικών εκδόσεων θα γίνουν σύντομα εθνικοί ή 
ακόμη και περιφερειακοί, όμοια με την εξέλιξη των έντυπων εκδόσεων. Η 
αυξανόμενη εξατομίκευση στη ζήτηση, τις αγορές, προϊόντα και υπηρεσίες, όπως 
σε όλες τις βιομηχανίες, θα συμβάλλει σε αυτήν την εξέλιξη. 

Η Ευρώπη δεν θα καταλάβει ηγετικό ρόλο στον υλικό εξοπλισμό και στο λογισμικό 
υπολογιστών. Ούτε η ισχυρή θέση των ευρωπαίων εκδοτών, όσον αφορά το 
περιεχόμενο στις παραδοσιακές εκδόσεις, θα μεταφερθεί στις ηλεκτρονικές 
εκδόσεις. Η θέση τους θα είναι σημαντικά ασθενέστερη, κυρίως διότι τα 
προϊόντα πολυμέσων απαιτούν περιεχόμενο που είτε δεν είναι διαθέσιμο είτε 
ελέγχεται ουσιαστικώς από άλλους σημαντικούς παίκτες. Η κύρια απειλή για τους 
ευρωπαίους εκδότες εντύπων όσον αφορά τις ηλεκτρονικές εκδόσεις δεν 
προέρχεται μόνο από υπερπόντιους εκδότες αλλά και από τρίτους, που δεν είχαν 
αναμειχθεί ποτέ στις παραδοσιακές έντυπες εκδόσεις. 



20 -

Η κύρια και συχνά η μόνη εναπομείνασα ισχύς των ευρωπαίων εκδοτών θα είναι η 
παγιωμένη τους πελατειακή βάση. Ενας από τους πρωτεύοντες στρατηγικούς 
στόχους κάθε επιτυχημένου παραδοσιακού εκδότη θα είναι να προστατεύσει την 
πελατειακή του βάση και να μην αφήσει περιθώρια σε τρίτους που προσφέρουν 
ελκυστικά προϊόντα ηλεκτρονικών εκδόσεων στους πελάτες του. 

Επίσης, οι επιτυχημένοι εκδότες 

θα χρησιμοποιήσουν όλα τα διαθέσιμα μέσα 

θα ενεργοποιήσουν τις σχέσεις τους με τους συγγραφείς για την 
ανάπτυξη νέων περιεχομένων 

θα προσελκύσουν ταλαντούχους συγγραφείς εκμεταλλευόμενοι όλα τα 
διαθέσιμα μέσα 

θα εκμεταλλευθούν τα αποθέματα τους για τα πολυμέσα 

θα μάθουν να χειρίζονται το πολυσύνθετο θέμα των εξαγορών και του 
εμπορίου δικαιωμάτων για τις συνιστώσες των προϊόντων πολυμέσων 

θα μάθουν να συγκροτούν και να καθοδηγούν τις ειδικές ομάδες 
εργασίας που απαιτούνται για δημιουργικά προγράμματα πολυμέσων 

θα επιλέξουν ή θα δημιουργήσουν τους κατάλληλους διαύλους 
διανομής για προϊόντα πολυμέσων 



21 

Διάφοροι ρόλοι των βασικών παικτών 
στις ηλεκτρονικές εκδόσεις 

Σύντομα θα συγχωνευθούν ποικίλες βιομηχανίες, σχηματίζοντας μια νέα παγκόσμια 
βιομηχανία πληροφόρησης. Οι ρόλοι που προβλέπεται να διαδραματίσουν οι 
βασικοί παίκτες στο χώρο των ηλεκτρονικών εκδόσεων περιγράφονται παρακάτω. 

Εκδότες 

Οι περισσότεροι εκδότες θα συνεχίσουν τις παραδοσιακές τους εκδοτικές 
δραστηριότητες. Πολλοί θα λειτουργήσουν ως πάροχοι περιεχομένου σε τρίτους 
στις ηλεκτρονικές εκδόσεις. Οι εκδότες, ανάλογα με τον εκδοτικό τους τομέα 
και τις αγορές στόχους, θα εκμεταλλευθούν τα αποθέματα τους για προϊόντα 
ηλεκτρονικής πληροφόρησης. Οι εκδότες σε αγορές "ειδικού ενδιαφέροντος", όπως 
η ΕΤΙ κλπ, και σε υλικά αναφοράς, θα παράγουν ηλεκτρονικά προϊόντα για να 
προστατεύσουν τις αγορές τους. Οι εκδότες σε οριζόντιες καταναλωτικές αγορές 
θα υιοθετήσουν μάλλον με αργό ρυθμό τις νέες τεχνολογίες. Πολλοί εκδότες θα 
ιδρύσουν κοινοπραξίες με άλλους βασικούς παίκτες στο χώρο των ηλεκτρονικών 
εκδόσεων. 

Βιβλιοπωλε ία 

Τα περισσότερα βιβλιοπωλεία θα συνεχίσουν τις παραδοσιακές τους 
επιχειρηματικές δραστηριότητες. Στον τομέα των προϊόντων ηλεκτρονικής 
πληροφόρησης θα αντιμετωπίσουν σοβαρό ανταγωνισμό από άλλους διαύλους 
διανομής, όπως το άμεσο μάρκετινγκ, οι ταχυδρομικές παραγγελίες, οι εταιρείες 
υπολογιστών, τα καταστήματα λιανικής πώλησης καταναλωτικών ηλεκτρονικών 
ειδών, τα πρατήρια βίντεο και τα εξειδικευμένα καταστήματα λιανικής πώλησης. 
Μολονότι οι βιβλιοπώλες θα πειραματισθούν με τη διανομή ηλεκτρονικών 
προϊόντων, στο τέλος θα αποτελούν ένα μόνο εναλλακτικό σημείο διάθεσης μεταξύ 
άλλων. 

Τυπογράφε ία 

Οι τυπογραφικές επιχειρήσεις που εδρεύουν στην Ευρώπη και τις ΗΠΑ θα 
συνεχίσουν να επικεντρώνουν την προσοχή τους στις έντυπες εκδόσεις, θα είναι 
οι μεγάλοι χαμένοι στισ ηλεκτρονικές εκδόσεις, διότι αναμένεται να 
εισχωρήσουν νέοι μεσάζοντες μεταξύ εκδοτών και τυπογραφείων. Αν και αυτό θα 
αφορά κατά κύριο λόγο τις υπηρεσίες προετοιμασίας δεδομένων για ηλεκτρονικές 
εκδόσεις, θα επηρεάσει και την παραδοσιακή -βασιζόμενη στις έντυπες εκδόσεις-
σχέση μεταξύ εκδοτών και τυπογραφείων: όσον αφορά τις "εκδόσεις πολλαπλών 
μέσων μιας πηγής", η εκτύπωση σε χαρτί θα θεωρείται ως ένα μόνο μέσο μεταξύ 
άλλων. Οι τυπογραφικές επιχειρήσεις, για να μπορέσουν να διαδραματίσουν ένα 
σημαντικό ρόλο στις ηλεκτρονικές εκδόσεις, θα πρέπει να αλλάξουν τη στάση 
τους και να γίνουν πάροχοι υπηρεσιών, σύμφωνα με το σύγχρονο μάρκετινγκ, για 
την προετοιμασία δεδομένων για όλα τα είδη μέσων πέρα από το χαρτί. Η αλλαγή 
αυτή πρέπει να γίνει σύντομα ούτως ώστε να μπορέσουν να εισχωρήσουν εγκαίρως 
στις ηλεκρονικές εκδόσεις- αυτό πολλοί δεν θα το επιτύχουν. 



22 

Τηλεόραση 

Οι τηλεοπτικοί σταθμοί και τα στούντιο θα είναι μεταξύ των σημαντικότερων 
προμηθευτών περιεχομένου και ταλέντων για εφαρμογές πολυμέσων, θα αποτελέσουν 
ενδιαφέροντες εταίρους για τους παραδοσιακούς εκδότες για την ίδρυση 
κοινοπραξιών με στόχο τη δημιουργία, την παραγωγή και τη διανομή προϊόντων 
πολυμέσων. Οι τηλεοπτικές επιχειρήσεις θα εισέλθουν επιπλέον στο χώρο των 
υπηρεσιών προστιθέμενης αξίας είτε μόνες τους είτε διανέμοντας τες μέσω των 
δικτύων τους, εφαρμόζοντας όλο και περισσότερο την αλληλεπίδραστικότητα και 
υποστηριζόμενες από ένα διευρυνόμενο δίκτυο καλωδιακής τηλεόρασης και από την 
αυξανόμενη χρήση δορυφορικής επικοινωνίας. 

Τηλεπικό ινών ίες 

Οι τηλεπικοινωνιακές αρχές και εταιρείες θα αντιμετωπίσουν τη δικτύωση να 
γίνεται αγαθό (όπως τα αναγκαία). Γι'αυτό το λόγο θα αναζητήσουν νέες 
επιχειρηματικές δραστηριότητες σε υπηρεσίες προστιθέμενης αξίας που 
σχετίζονται με την τηλεφωνία και τις κινητές επικοινωνίες. Στον τομέα των 
εκδόσεων εντός επικοινωνίας θα γίνουν πάροχοι υπηρεσιών για εκδότες, καθώς 
και ανταγωνιστές. 

Μουσική/ταιν ίες 

Η βιομηχανία αυτή αναμένεται να παίξει πρωτεύοντα ρόλο ως πάροχος 
περιεχομένου και δημιουργός υλικού πολυμέσων. Αν και παγκοσμίως συγκεντρωμένη 
στις ΗΠΑ, θα καταβληθούν προσπάθειες για αποκέντρωση της προς την Ευρώπη και 
την Ασία. Η βιομηχανία θα έχει τη δυνατότητα να αναπτυχθεί πέρα από τις 
παραδοσιακές της επιχειρηματικές δραστηριότητες, εφαρμόζοντας όλα τα είδη 
νέων τεχνολογιών παράδοσης που στοχεύουν επαγγελματικές καθώς και 
καταναλωτικές αγορές. 

Βιομηχανικές επιχειρήσεις 

Πολλά είδη βιομηχανικών επιχειρήσεων θα καταστούν κύριοι χρήστες ηλεκτρονικών 
προϊόντων πολυμέσων, καθώς και προμηθευτές προϊόντων πληροφόρησης. Στις 
εκδόσεις εκπαίδευσης και κατάρτισης, στις επιχειρηματικές εκδόσεις, καθώς και 
στις επικοινωνίες θα υπάρξει τεράστια ποικιλία εφαρμογών πολυμέσων. 
Ταυτοχρόνως, εταιρείες σε τομείς, όπως πχ οικονομικών, ταξιδιών, αυτοκίνησης, 
υλικού εξοπλισμού και λογισμικού, θα αναγνωρίσουν την αξία των πληροφοριών 
που διαθέτουν, καθώς και τα οφέλη των νέων ηλεκτρονικών τεχνολογιών 
παράδοσης. Αυτό θα ισχύσει όχι μόνο για τις εσωτερικές εφαρμογές, αλλά και 
για τις εξωτερικές αγορές. Οι επιχειρηματικές επικοινωνίες και εκδόσεις υπό 
την ευρύτερη έννοια θα είναι μα ι από τις ισχυρότερες κινητήριες δυνάμεις στις 
εκδόσεις πολυμέσων. 

Κατασκευαστές εξοπλισμού (hardware) 

Η βιομηχανία αυτή αντιμετωπίζει συνέχιση της ταχείας ανάπτυξης των νέων 
τεχνολογιών σε συνδυασμό με φθίνοντα περιθώρια και κέρδη. Οι ηλεκτρονικές 
εκδόσεις πολυμέσων και οι επικοινωνίες αποτελούν έναν από τους 
σημαντικότερους μελλοντικούς τομείς επενδύσεων παγκοσμίως. Τα πολυμέσα και τα 
δίκτυα προβλέπεται να γίνουν γ ι'αυτούς ό,τι υπήρξαν τα μεγάλα συστήματα 
υπολογιστή και οι προσωπικοί υπολογιστές κατά το παρελθόν. Λόγω της έλλειψης 



- 23 -

περιεχομένου για νέες διατάξεις παράδοσης και λόγω των αναμενόμενων 
υψηλότερων ορίων, πολλοί κατασκευαστές ηλεκτρονικών θα προσπαθήσουν να 
εισέλθουν στις επιχειρήσεις περιεχομένου, θα γνωρίσουν τα σαφώς διαφορετικά 
χαρακτηριστικά αυτού του χώρου και θα πρέπει να καθορίσουν τη σχέση τους με 
τους εκδότες. Αλλοι θα ενεργήσουν ως εταίροι στην εκδοτική βιομηχανία στους 
τομείς ανάπτυξης προϊόντων, παραγωγής και διανομής, συμπεριλαμβανομένων των 
πακέτων προϊόντων λογισμικού και υλικού εξοπλισμού. Η βιομηχανία θα 
πολλαπλασιάσει τις προσπάθειες για την επίτευξη κοινών προτύπων σε παγκόσμιο 
επίπεδο, αναγνωρίζοντας ότι αυτό αποτελεί απαραίτητη προϋπόθεση για την 
επιτυχία των εκδόσεων πολυμέσων. Συνειδητοποιώντας το γεγονός ότι θα 
συγχωνευθούν οι τεχνολογίες υπολογιστών, τηλεφωνίας και τηλεόρασης, 
περισσότερες εταιρείες υπολογιστών θα εισχωρήσουν στις ιδιαίτερα 
ανταγωνιστικές καταναλωτικές αγορές. 

Επιχειρήσεις ανάπτυξης λογισμικού (software) 

Οι παγκόσμιοι παίκτες στη βιομηχανία αυτή προβλέπεται να καταστήσουν τα 
πολυμέσα μια από τις πιο ενδιαφέρουσες επιχειρηματικές δραστηριότητες και να 
διευρύνουν το εκδοτικό τους πεδίο σε τομείς πέρα από το λογισμικό 
προγραμματισμού υπολογιστών, μερικές φορές μάλιστα σε στενή συνεργασία με 
εκδότες. Μικρότερες εταιρείες λογισμικού σε εθνικό επίπεδο θα αποτελέσουν μια 
από τις ταχύτερες κινητήριες δυνάμεις για τα πολυμέσα και την ανάπτυξη 
προϊόντων στο εγγύς μέλλον. Λόγω της ελλείψεως εκδοτικών ικανοτήτων καθώς και 
ικανοτήτων μάρκετινγκ, θα αναπτύξουν -μακροπρόθεσμα- στενή συνεργασία με 
κύριους ηλεκτρονικούς εκδότες ή θα εξαγορασθούν από αυτούς. 

Προμηθευτές β ιντεοπαιχνιδιών 

Μολονότι η βιομηχανία αυτή, η οποία κυριαρχείται σε μεγάλο βαθμό από 
ιαπωνικές εταιρείες σε παγκόσμια κλίμακα, έχει αποδειχθεί ότι είναι μια από 
τις πιο κερδοφόρες επιχειρηματικές δραστηριότητες ηλεκτρονικών εκδόσεων εκτός 
επικοινωνίας, δεν αναγνωρίζεται από τους παραδοσιακούς εκδότες εντύπων ως 
"εκδόσεις". Εντούτοις, η βιομηχανία αυτή θα αποκτήσει σπουδαιότητα για τους 
εκδότες, τόσο ως ανταγωνιστές όσο και ως συνεργαζόμενοι εταίροι. Η διείσδυση 
αναγνωστικών διατάξεων στα νοικοκυριά (Ιαπωνία 45%, ΗΠΑ 35%, Ευρώπη 15%) 
είναι μεγαλύτερη και ταχύτερα αυξανόμενη σε σύγκριση με τους οικιακούς 
υπολογιστές. Οι προμηθευτές παιχνιδιών θα διευρύνουν το φάσμα των προϊόντων 
πέρα από τα β ιντεοπαιχνίδια, εκμεταλλευόμενοι την παγκόσμια ισχύ μάρκετινγκ 
που διαθέτουν και ειδικότερα στις αγορές των παιδιών. Από την άλλη μεριά, η 
τεράστια και ταχύτατα αυξανόμενη παγκοσμίως πελατειακή τους βάση τους 
προσφέρει μια ενδιαφέρουσα πλατφόρμα για άλλες εκδόσεις βασιζόμενες σε 
σύμπυκνους δίσκους, ειδικότερα για παραδοσιακούς εκδότες που στοχεύουν στην 
ίδια ομάδα στόχο. 

Νεοεισερχόμενοι 

Ενώ οι εκδότες, οι εταιρείες ηλεκτρονικών και άλλες συναφείς επιχειρήσεις θα 
εξελιχθούν από τη φύση τους μέσα στο χώρο των ηλεκτρονικών εκδόσεων και των 
εκδόσεων πολυμέσων, θα εμφανισθεί επίσης ένα εντελώς καινούργιο είδος 
ανταγωνιστή - μεσίτες πληροφοριών και επανασυσκευαστές που θα επωφελούνται 
από την τεράστια αποθηκευτική ικανότητα και τη μεγάλη ταχύτητα της 
ηλεκτρονικής παράδοσης, θα πακετάρουν συναφείς πληροφορίες από διάφορες πηγές 
και θα τις συνενώνουν σύμφωνα με τις εξειδικευμένες ανάγκες ειδικών ομάδων 
χρηστών ή εφαρμογών. Η προσέγγιση τους θα αφορά το σχεδιασμό και τη διανομή 
ολοκληρωμένων εξειδικευμένων προϊόντων πληροφόρησης σε στενή συνεργασία με 
άλλους βασικούς παίκτες στο στίβο. 



24 -

Συστάσεις προς την Ευρωπαϊκή Επιτροπή και τα κράτη μέλη 

1. Τόνωση συμμαχιών εκτός αγοράς μεταξύ της βιομηχανίας ηλεκτρονικών και της 
εκδοτικής βιομηχανίας, μέσω ειδικής υποστήριξης και χρηματοδοτικών 
προγραμμάτων που θα βασίζονται στην εργασία που έχει αρχίσει στα 
προγράμματα IMPACT: 

Ολιστική προσέγγιση της βιομηχανίας πληροφόρησης, αναγνωρίζοντας 
όμως τους ευρωπαίους εκδότες ως τον πλέον συναφή τομέα όσον αφορά 
τον παγκόσμιο ανταγωνισμό και την ανάπτυξη της αγοράς. 

Αναγνώριση της ισχύος των ευρωπαίων εκδοτών όσον αφορά την 
κυριότητα περιεχομένου και παροχή δημόσιων πόρων, ως ερεθίσματα, 
μέσω νέων προγραμμάτων για συμμαχίες μεταξύ των εκδοτών, των 
οίκων λογισμικού και των κατασκευαστών υλικού εξοπλισμού στην 
Ευρώπη, προκειμένου να δοθεί μια ώθηση σε όλους που έχουν σχέση 
με τις παγκόσμιες αγορές. 

Εφαρμογή χρηματοδοτικών προγραμμάτων που θα αναγνωρίζουν τον 
κατακερματισμένο και εθνικό χαρακτήρα των εκδόσεων καθώς και την 
ανάγκη εναρμόνισης αυτών των επιχειρήσεων με την παγκόσμια, αλλά 
σε μεγάλο βαθμό συγκεντρωμένη, ευρωπαϊκή βιομηχανία ηλεκτρονικών. 

Περιορισμός των προκηρύξεων υποβολής προτάσεων σε νέα προγράμματα 
για την αναγνώριση του ρόλου των μεγάλων εκδοτών σε συμμαχία με 
τις ευρωπαϊκές εταιρείες ηλεκτρονικών και τα ειδικά κίνητρα που 
απαιτούνται για τη συμμετοχή των μικρομεσαίων εκδοτών (MME). 

Στο πλαίσιο νέων προγραμμάτων με στόχο την τόνωση των ευρωπαϊκών 
αγορών ηλεκτρονικών εκδόσεων, αναγνώριση της ανάγκες, ύπαρξης 
ανεξάρτητων τρίτων μερών για τη διαχείριση προγραμμάτων που θα 
βασίζονται σε συμμαχίες πολλών επιχειρήσεων. 

Δημιουργία στα πλαίσια της EEK μιας "Ευρωπαϊκής Ομάδας Στρατηγικής 
Ηλεκτρονικών Εκδόσεων", σε συνεννόηση με τους εκδότες, τους τυπογράφους, 
τους προμηθευτές λογισμικού και τις εταιρείες υλικού εξοπλισμού, και 
-μέσω αυτής της ομάδας- ανάπτυξη ενός δεκαετούς στρατηγικού σχεδίου για 
την ανάπτυξη των ηλεκτρονικών εκδόσεων, λαμβάνοντας υπόψη τις ευρωπαϊκές 
διατάξεις και την αρχή της επικουρικότητας: 

Προετοιμασία ενός σχεδίου προγράμματος για τη δημιουργία της 
Ευρωπαϊκής Ομάδας Στρατηγικής Ηλεκτρονικών Εκδόσεων στα πλαίσια 
της EEK. 

Εντοπισμός των δυνητικών σημαντικών κεφαλαιούχων για τη συμμετοχή 
τους στην Ευρωπαϊκή Ομάδα Στρατηγικής Ηλεκτρονικών Εκδόσεων. 

Ανάπτυξη μακροπρόθεσμων σεναρίων και ενημέρωση τους σύμφωνα με 
τις κύριες διεθνείς εξελίξεις των αγορών, τεχνολογιών, 
βιομηχανιών και πολιτικών, στα πλαίσια της Ευρωπαϊκής Ομάδας 
Στρατηγικής Ηλεκτρονικών Εκδόσεων και με την αξιοποίηση 
εξωτερικών πηγών. 



25 -

Δημιουργία ενός σύγχρονου συστήματος ενημέρωσης για την Ευρωπαϊκή 
Ομάδα Στρατηγικής Ηλεκτρονικών Εκδόσεων. 

Εξέλιξη της Ευρωπαϊκής Ομάδας Στρατηγικής Ηλεκτρονικών Εκδόσεων, 
ώστε να καταστεί μια διεθνώς αναγνωρισμένη αρχή για 
μακροπρόθεσμες προοπτικές σχετικά με τη βιομηχανία πληροφόρησης 
και ειδικά για τις ηλεκτρονικές εκδόσεις. 

Ανάληψη πρωτοβουλιών, εκτός από τις δράσεις που έχουν ήδη αναληφθεί, για 
να διασφαλισθεί ότι η EEK, οι ευρωπαϊκές κυβερνήσεις και άλλες ευρωπαϊκές 
δημόσιες αρχές εκμεταλλεύονται τα προϊόντα των ηλεκτρονικών εκδόσεων και 
υπηρεσιών στις σχέσεις τους πελάτου - εργολήπτου, προκειμένου να καλύψουν 
καλύτερα τις ανάγκες τους επικοινωνίας και να αξιοποιήσουν παρόμοιες 
δημόσιες αγορές για να επιταχύνουν την ανάπτυξη και την 
ανταγωνιστικότητα των ευρωπαϊκών ηλεκτρονικών εκδόσεων: 

Η EEK θα πρέπει να εντοπίσει μέσα στα πλαίσια του δικού της 
οργανισμού αλλά και στις εθνικές κυβερνήσεις όλους τους τομείς 
επικοινωνίας που θα μπορούσαν να επωφεληθούν από την υιοθέτηση 
των ηλεκτρονικών εκδόσεων. 

Η EEK θα πρέπει να χρηματοδοτήσει μελέτες σκοπιμότητας για 
επιλεγμένες εφαρμογές των ηλεκτρονικών εκδόσεων που θα παρέχουν 
τη δυνατότητα συνεργέιας με συμπληρωματικούς εθνικούς εταίρους 
στα κράτη μέλη, ακολουθώντας όμως τις οδηγίες για την 
επικουρικότητα. 

Η EEK θα πρέπε ι να χρηματοδότησε ι κατάλληλα προγράμματα 
ηλεκτρονικών εκδόσεων για τις δικές της ανάγκες επικοινωνίας, που 
θα πρέπει όμως να αναληφθούν από εκδότες του ιδιωτικού τομέα και 
να λειτουργήσουν ως καλό παράδειγμα για τη χρήση κατάλληλων 
προτύπων, π.χ. SGML.. 

Επιπλέον, η EEK θα πρέπει να αποτελέσει έναν πρώιμο χρήστη των 
ηλεκτρονικών εκδόσεων - ομοίως με δημόσιους οργανισμούς στις ΗΠΑ 
και την Ιαπωνία. 

Ανάληψη πρωτοβουλιών για τη χρηματοδότηση ενός "Ευρωπαϊκού Κολεγίου 
Πολυμέσων", για τη βελτίωση της διεθνούς ανταγωνιστικότητας των ευρωπαίων 
εκδοτών, το οποίο θα παρέχει εκπαιδευτική υποστήριξη στους εκδότες. Το 
κολέγιο θα πρέπει να παρέχει δίαυλους μεταφοράς τεχνολογίας και να 
τονώνει την ενημέρωση και τις ικανότητες των εκδοτών. Ενας παρόμοιος 
οργανισμός θα πρέπει να είναι αυτοχρηματοδοτούμενος, με την υποστήριξη 
εκδοτών, προμηθευτών υλικού εξοπλισμού και λογισμικού και εταιρειών 
επικοινών ίας: 

Η EEK θα πρέπει να χρηματοδοτήσει μια μελέτη σκοπιμότητας για τον 
καθορισμό των αναγκών, του πεδίου δράσης και της αποστολής, της 
δομής, των λειτουργιών, των αναγκών σε προσωπικό, της έδρας και 
της αλληλεπίδρασης με άλλους οργανισμούς. Αυτή η μελέτη 
σκοπιμότητας θα πρέπει επίσης να διερευνήσει το ενδεχόμενο 
λειτουργίας δικτύου που θα εκτελείται από τους υπάρχοντες 
οργανισμούς. Αυτή η μελέτη θα πρέπει να παρέχει ένα 
επιχειρηματικό σχέδιο και να εντοπίζει τις δυνητικές 
χρηματοδοτικές πηγές για κάθε επιλογή. 



- 26 

Εξεύρεση εταίρων από τη βιομηχανία πληροφόρησης (εκδότες, 
ηλεκτρονικά, επικοινωνίες κλπ) για υποστήριξη. 

Δημιουργία του οργανισμού, εάν είναι εφικτό, και συγχρηματοδότησή 
του σύμφωνα με συμφωνημένο επιχειρηματικό σχέδιο. 

Η EEK θα πρέπει να ενθαρρύνει τις εθνικές κυβερνήσεις όπως συμπεριλάβουν 
τη διδασκαλία και τη χρήση των προϊόντων και υπηρεσιών των νέων μέσων σε 
όλα τα εκπαιδευτικά προγράμματα, δημιουργώντας έτσι στην Ευρώπη την 
"κοινωνία ζήτησης του μέλλοντος", συγκρίσιμη με αυτήν που υφίσταται στις 
ΗΠΑ και την Ιαπωνία: 

Ανταλλαγή πληροφοριών μεταξύ του IMPACT και των εκπαιδευτικών 
αρχών στα κράτη μέλη με στόχο την αύξηση του ενδιαφέροντος και 
της προθυμίας εισαγωγής επικοινωνίας πολυμέσων στην εκπαιδευτική 
διαδικασία, τόσο με τη χρήση υλικού πολυμέσων όσο και με τη 
διδασκαλία χρήσης και δημιουργίας εφαρμογών πολυμέσων. 

Δημιουργία ομάδας παρατηρητών για την παρακολούθηση των 
αποτελεσμάτων της κατάρτισης στα πολυμέσα και της χρήσης τους στη 
δημόσια εκπαίδευση ώστε να διασφαλισθεί μακροπρόθεσμα το 
ανταγωνιστικό δυναμικό της επόμενης γενιάς. 

Συνέχιση της υποστήριξης της νομικής συμβουλευτικής ομάδας (Legal 
Advisory Board - LAB/ΝΣΟ) της EEK, στην εργασία της σε νομικά θέματα 
διεθνών πνευματικών δικαιωμάτων, διασφαλίζοντας όμως ότι αυτή η εργασία 
θα είναι σχετική με τις πραγματικές ανάγκες των εκδοτών: 

Συνέχιση της υποστήριξης της εργασίας της ΝΣΟ, επεκτείνοντας όμως 
αυτήν την εργασία και στα ειδικά προβλήματα που έχουν σχέση με 
τους εκδότες και τα προϊόντα πολυμέσων. 

Διερεύνηση της δυνατότητας επιπρόσθετης συνεργασίας μεταξύ της 
ΝΣΟ και των εκδοτών, για την προώθηση της δημόσιας αναγνώρισης 
των ωφελειών προς την κοινωνία και την εκπαίδευση διατήρησης της 
κατάλληλης προστασίας copyright, με ιδιαίτερη αναφορά στα 
προϊόντα πολυμέσων και στις επικοινωνίες που βασίζονται σε 
παροδική απεικόνιση. 

Ενίσχυση των εφαρμογών υπαρχόντων προτύπων (περισσότερο από τη δημιουργία 
νέων), με τον καθορισμό και τη χρήση κατάλληλων προτύπων και την απαίτηση 
συμβατότητας τους, κατά τις συναλλαγές με την EEK. Επιπλέον, διευκόλυνση 
της αντιπροσώπευσης των ευρωπαίων εκδοτών στους σχετικούς διεθνείς 
οργανισμούς τυποπο ίησης: 

Εντοπισμός των προτύπων και των επιτροπών τυποποίησης που έχουν 
σχέση με τους εκδότες και τις ηλεκτρονικές εκδόσεις, ενθάρρυνση 
ενεργειών για συνεννόηση των φορέων εκπροσώπησης των εκδοτών, με 
στόχο τη γενική υιοθέτηση κατάλληλων προτύπων και πρακτικών. 



- 27 -

Ενημέρωση των πολιτικών προσφοράς και εκδόσεων της EEK ώστε να 
διασφαλισθεί η καθοριζόμενη χρήση όλων των κατάλληλων προτύπων 
(π.χ. SGML) σε όλες τις εργοληπτικές εκθέσεις της EEK. 

Εντοπισμός όλων των σχετικών φορέων που αντιπροσωπεύουν εκδότες 
σε κάθε κράτος μέλος της ΕΚ και ενθάρρυνση τους να συμμετάσχουν 
σε διεθνείς οργανισμούς τυποποίησης που έχουν σχέση με τις 
ηλεκτρονικές εκδόσεις. 

Αξιοποίηση του δικτύου εθνικών εταίρων ενημέρωσης που έχει 
δημιουργηθεί στα πλαίσια του προγράμματος IMPACT II, ως υπηρεσία 
εξακρίβωσης της εφαρμογής των προτύπων στα κράτη μέλη. 

8. Η Επιτροπή θα πρέπει να συνεχίσει να δρά με ενεργητικότητα για την 
ενθάρρυνση της δημιουργίας μιας ανοικτής και ολοκληρωμένης πανευρωπαϊκής 
υποδομής τηλεπικοινωνιών, της οποίας η τιμολόγηση θα διαμορφώνεται από 
τον ανταγωνισμό: 

Προώθηση πανευρωπαϊκών προγραμμάτων ανάμεσα στους εκδότες, τους 
πελάτες των εκδοτών και τους παρόχους τηλεπικοινωνιών, που 
απαιτούν σημαντική χρήση των προηγμένων δικτύων και υπηρεσιών 
τηλεπικοινών ιών. 

Προκήρυξη μιας πρόσκλησης υποβολής προτάσεων (ενδεχομένως στα 
πλαίσια του IMPACT II) για την ανάπτυξη εκδοτικών δικτύων ανάμεσα 
στα πανεπιστήμια και άλλους ακαδημαϊκούς οργανισμούς, αυτό όμως 
να γίνει σε σύμπραξη με τον ιδιωτικό τομέα της εκδοτικής 
βιομηχαν ίας. 

Δημιουργία ενός προγράμματος και προκήρυξη υποβολής προτάσεων με στόχο 
την ανάπτυξη ενός πυρήνα ευρωπαίων τυπογράφων που θα εργάζονται από 
κοινού με ευρωπαίους εκδότες και εταιρείες ηλεκτρονικών, για την παροχή 
υπηρεσιών ηλεκτρονικών εκδόσεων (π.χ. ανάπτυξη νέων προϊόντων μέσων, 
ψηφιοποίηση, αποθήκευση, μετατροπή δεδομένων, κατασκευή ηλεκτρονικών 
εξαρτημάτων που να αξιοποιούν την τεχνολογία εκτύπωσης): 

Σύνταξη μιας μελέτης για να εκτιμηθεί ο δυνητικός μελλοντικός 
ρόλος των ευρωπαίων τυπογράφων στις επιχειρήσεις πολυμέσων, σε 
σύγκριση με τους ανταγωνιστές τους στην Ιαπωνία και τις ΗΠΑ. 

Δημιουργία ενός προγράμματος (ενδεχομένως στα πλαίσια του IMPACT 
II) και προκήρυξη υποβολής προτάσεων για την υποστήριξη της 
εργασίας διαφοροποίησης στα νέα μέσα από τους τυπογράφους σε 
συνεργασία με τους ευρωπαίους εκδότες. 

Διερεύνηση, από κατάλληλους ερευνητικούς οργανισμούς, ανώτερα 
εκπαιδευτικά ιδρύματα και φορείς εκπροσώπησης της βιομηχανίας, 
της ανάγκης μιας πανευρωπαϊκής συνεργασίας και ανταλλαγών 
ανώτερων εκπαιδευτικών προγραμμάτων για τη βιομηχανία γραφικών 
τεχνών και το μέλλον της βιομηχανίας εκδόσεων πολυμέσων. 



28 

10. Να δοθεί προτεραιότητα σε χρηματοδοτικά προγράμματα τα οποία θα 
υποστηρίζουν τη συνεργασία μεταξύ των εκδοτών, των εταιρειών λογισμικού 
και υλικού εξοπλισμού, των εταιρειών τηλεπικοινωνιών και των διαύλων 
διανομής για την ανάπτυξη προϊόντων. Αυτή η δράση θα πρέπει να αναπτύξει 
την υποδομή και να δημιουργήσει αγοραστική ζήτηση: 

Κριτήρια εφαρμογής και ένας κατάλογος ελέγχου με τα αποτελέσματα 
αυτής της μελέτης. 

Ανάθεση μιας μελέτης για την εξακρίβωση, σε υπάρχοντα προγράμματα 
έρευνας και ανάπτυξης και προγράμματα που έχουν ως αντικείμενο 
την αγορά, χαρακτηριστικών επιτυχών συνεταιρικών επιχειρήσεων που 
χρηματοδοτούνται από την EEK. 

Δημιουργία ενός πλαισίου για αξιολογήσεις προτάσεων που θα 
παρέχει σαφείς προτεραιότητες σε κριτήρια κλειδιά, όπως είναι ο 
συνδυασμός των εταίρων, η ποιότητα του περιεχομένου, η 
καινοτομία, τα σχέδια μάρκετινγκ και εκμετάλλευσης, καθώς και 
δυνατότητα επαναχρησιμοποίησης των αποτελεσμάτων. 

Καθιέρωση μιας συνεργασίας μεταξύ προγραμμάτων (RACE, ESPRIT κλπ) 
για τη διασφάλιση της υιοθέτησης και εφαρμογής των κριτηρίων στο 
σχεδιασμό και αξιολόγηση των νέων προγραμμάτων και έργων. 

11. Ενθάρρυνση βιώσιμων πανευρωπαϊκών προϊόντων ηλεκτρονικών εκδόσεων και 
ανάπτυξη εργαλείων με τη χρηματοδοτική συνεργασία μεταξύ των ευρωπαίων 
εκδοτών (π.χ. κοινά πολιτιστικά και εκπαιδευτικά προϊόντα ηλεκτρονικών 
εκδόσεων): 

Δημιουργία ενός προγράμματος αποκλειστικά για την ανάπτυξη 
προϊόντων και εργαλείων ηλεκτρονικών εκδόσεων νέων εκδοτών 
(ενδεχομένως ένα κοινό πρόγραμμα IMPACT/DELTA) και προκηρύξεις 
υποβολής προτάσεων. 

Χρηματοδότηση κύριων προγραμμάτων στα οποία συμμετέχουν παίκτες 
κλειδιά στην ευρωπαϊκή βιομηχανία πληροφόρησης, δίνοντας έμφαση 
στις εφαρμογές των προϊόντων και την ανάπτυξη της υποδομής της 
αγοράς. 

Επιλογή προγραμμάτων που είναι συναφή, όσον αφορά τις δυνατότητες 
της αγοράς, τη μόχλευση του περιεχομένου της ευρωπαϊκής 
πνευματικής ιδιοκτησίας και την υιοθέτηση στην Ευρώπη της πλέον 
σύγχρονης τεχνολογίας για την αύξηση των ικανοτήτων των ευρωπαίων 
εκδοτών ως προς την εφαρμογή νέας τεχνολογίας και την ανάπτυξη 
υποδομής αγοράς. 

12. Ενθάρρυνση και χρηματοδότηση της μεταφοράς ιδεών και προϊόντων από τις 
ΗΠΑ, την Ιαπωνία και το χώρο του Ειρηνικού στην Ευρώπη: 

Συνιστάται στην EEK να χρηματοδοτήσει και να συμμετάσχει σε 
εκπαιδευτικές περιοδείες στις ΗΠΑ και την Ιαπωνία. 



29 -

H EEK και οι εκδοτικοί φορείς θα πρέπει να χρησιμοποιούν τα 
γραφεία της EEK εκτός Ευρώπης για να διευκολυνθεί η προσέγγιση 
των ευρωπαίων παικτών και των υπερπόντιων βασικών παικτών. 

Η EEK θα πρέπει να συνεργάζεται με τις αντιπροσωπευτικές 
οργανώσεις της εκδοτικής βιομηχανίας μοιραζόμενη συστηματικά μαζί 
τους τις γνώσεις που αποκομίζει από εκπαιδευτικές υπερπόντιες 
περιοδείες και επαφές και αναπτύσσοντας μια βελτιωμένη στρατηγική 
θεώρηση του μέλλοντος των ηλεκτρονικών εκδόσεων, από κοινού με 
την εκδοτική βιομηχανία. 

13. Χρηματοδότηση και θέσεις τεχνολογικών στόχων και μεταφορά τεχνογνωσίας 
από τις εταιρικές εκδόσεις στις συμβατικές εκδόσεις: 

Ανάθεση μελέτης για την εξακρίβωση των πρωτοπόρων επιχειρηματικών 
εκδοτών και των προμηθευτών τους σε όλο τον κόσμο. 

Εξακρίβωση των κύριων τομέων εμπειρογνωμοσύνης που μπορούν να 
μεταφερθούν από τις επιχειρηματικές εκδόσεις στις παραδοσιακές, 
π.χ. τεχνική τεκμηρίωση, κατάρτιση βασιζόμενη σε υπολογιστή κλπ. 

Δημιουργία ενός προγράμματος και προκήρυξη υποβολής προτάσεων με 
στόχο την περαιτέρω τόνωση της μεταφοράς τεχνολογίας μεταξύ των 
επιχειρηματικών εκδοτών, των συμβατικών εκδοτών και των 
τυπογράφων σε όλη την Ευρώπη. 



- 30 -

Συστάσεις προς τους εκδότες 
για μια στρατηγική εισόδου στις ηλεκτρονικές εκδόσεις 

1. Προετοιμασία για την είσοδο στην αγορά: 

Διεξαγωγή λεπτομερούς έρευνας της αγοράς. 

Εντοπισμός της πελατειακής ομάδας στόχου και του ηλεκτρονικού του 
εξοπλισμού ανάγνωσης. 

Ανάπτυξη μακροπρόθεσμης (πενταετούς) στρατηγικής για την είσοδο 
στην επιλεγμένη αγορά ηλεκτρονικών εκδόσεων. 

Παρατήρηση, παρακολούθηση και τροποποίηση της πολιτικής 
αναγνωστικού εξοπλισμού ούτως ώστε να ανταποκρίνεται στο σχήμα 
διείσδυσης του υλικού εξοπλισμού. 

Σχεδιασμός συνδυασμών υλικού εξοπλισμού/λογισμικού που θα 
επιτρέπουν ενημέρωση και ενίσχυση. 

Ανάπτυξη εμπειρογνωμοσύνης, δεξιοτήτων και συμμαχιών: 

Απόκτηση των νέων δεξιοτήτων δημιουργίας και μάρκετινγκ που 
απαιτούνται για ηλεκτρονικές εκδόσεις στον δικό σας φορέα. 

Ανάπτυξη συνεργασίας με προμηθευτές συμπληρωματικού περιεχομένου 
και δημιουργία συμμαχιών με εταιρείες λογισμικού και υλικού 
εξοπλισμού για την επίτευξη οριακής μάζας αγοράς. 

Προσεκτική επιλογή των εταίρων σας ούτως ώστε να διασφαλισθεί ότι 
είναι συμπληρωματικοί και όχι ανταγωνιστικοί για τη μελλοντική 
σας επιχειρηματική δραστηριότητα. 

Μην περιοριστείτε σε μια τεχνολογία, έναν προμηθευτή λογισμικού ή 
έναν ιδιοκτήτη υλικού εξοπλισμού. 

3. Ανάπτυξη στρατηγικής πολιτικής για περιεχόμενο και τεχνολογία: 

Διασφαλίστε ότι όλο σας το υλικό περιεχομένου είναι 
προετοιμασμένο και κωδικοποιημένο κατά τρόπο ώστε να επιτρέπει 
αλλαγές λογισμικού και υλικού εξοπλισμού. 

Επικεντρώστε τις προσπάθειες σας μάλλον στην ανάπτυξη αγοράς παρά 
στην τεχνολογία και δημιουργήστε συμμαχίες με την ηλεκτρονική 
βιομηχανία για τεχνολογική διαχείριση. 



- 31 

Αντιμετώπιση των ηλεκτρονικών εκδόσεων ως μια χωριστή νέα επιχείρηση: 

Διαχωρισμός των επιχειρήσεων ηλεκτρονικών εκδόσεων από τις 
παραδοσιακές εκδόσεις. 

Πρόσληψη και υποστήριξη των κατάλληλων κορυφαίων στελεχών για τη 
νέα σας επιχείρηση μέσων. 

Επικέντρωση της προσοχής σε νέους, δημιουργικούς τρόπους για την 
παραγωγή προσόδων, που δεν υπάρχουν στις παραδοσιακές εκδόσεις. 

Στις αρχές, να είστε προετοιμασμένοι για υψηλότερα κόστη 
παραγωγής και μάρκετινγκ σε σύγκριση με τις έντυπες εκδόσεις, 
μολονότι ενδέχεται να διαπιστώσετε ότι το κόστος ανά μονάδα 
πληροφόρησης είναι χαμηλότερο από αυτό των εντύπων. 

Αποδοχή και προετοιμασία για πιο μακροπρόθεσμο πλαίσιο απόδοσης 
επενδύσεων απ'ό,τι στις παραδοσιακές εκδόσεις. 

5. Ανάπτυξη συγκροτημένης πολιτικής όσον αφορά την πνευματική ιδιοκτησία 
και το ooryright: 

Επιδιώξτε την απόκτηση συγγραφικών δικαιωμάτων για παρουσίαση σε 
όλα τα μέσα. 

Αποφύγετε την αποκλειστική πώληση του copyright σε τρίτους. 

Μην επιτρέψετε σε τρίτους να εκμεταλλευθούν το δικό σας υλικό 
περιεχομένου χωρίς να λάβετε σοβαρά υπόψη σας τις μακροπρόθεσμες 
συνεπαγωγές. 

Ιδρύστε τμήμα εμειρογνωμόνων στα "δικαιώματα πολυμέσων" στην 
εταιρεία σας ή αποκτήστε τέτοιου είδους εμπειρογνωμοσύνη επί 
συμβάσει. 

6. Ακολουθήστε μονοπάτι χαμηλού κινδύνου για την είσοδο στην αγορά 
ηλεκτρονικών εκδόσεων : 

Πρώτον, επιδιώξτε να εργαστείτε για υπάρχοντες πελάτες με νέα 
προϊόντα, και στη συνέχεια αναπτύξτε νέα προϊόντα για νέους 
πελάτες. 

Αναπτύξτε πρώτα κάθετες αγορές, και μετά μεταφερθείτε σε 
οριζόντιες αγορές (εξαιρουμένης ίσως της αναψυχής παιδιών). 

Επέκταση της πλατφόρμας εφαρμογών μέσω της συνεργασίας με 
αλλοδαπούς εκδοτικούς εταίρους. 

Μην εισέλθετε αρχικά στην αγορά ηλεκτρονικών εκδόσεων με την 
πλέον σύνθετη διαθέσιμη τεχνολογία- αρχίστε απλά και αναπτύξτε 
ποιότητα και ικανότητα. 



32 -

7. Διαχωρισμός της επιχειρηματικής δραστηριότητας ηλεκτρονικών εκδόσεων 
από τις παραδοσιακές εκδόσεις, αλλά διασφάλιση συνεργέιας και 
εναρμόνισης μεταξύ των δύο επιχειρηματικών τομέων: 

Βεβαίωση ότι το ηλεκτρονικό προϊόν αποτελεί συμπλήρωμα του 
έντυπου προϊόντος σας, αντικαταστάτη ή εντελώς νέο συνδυασμό 
προϊόντος/αγοράς. 

Συνε ιδητοποιήστε ότι οι παραδοσιακοί δίαυλοι διανομής αποτελούν 
ένα μόνο δυνητικό σημείο διάθεσης για ηλεκτρονικά πρϊόντα· 
αναγνωρίστε την ανάγκη ανάπτυξης χωριστών αλλά εναρμονισμένων 
διαύλων μάρκετινγκ. 

Εφαρμόστε τύπους κοστολόγησης και τιμολόγησης στα ηλεκτρονικά 
προϊόντα που να είναι συνεκτικά με τα κόστη και τις τιμές των 
έντυπων προϊόντων, και διαπιστώστε οποιαδήποτε αλληλεξάρτηση. 

Διασφάλιση επιχειρηματικής στρατηγικής, και ειδικότερα στο 
μάρκετινγκ, την προώθηση και την τιμολόγηση, που να αναπτύσσει τη 
συνεργεία μεταξύ έντυπων και ηλεκτρονικών εκδοτικών προϊόντων. 

Επιδείξτε ευαισθησία όσον αφορά την "εμπορική ονομασία του 
προϊόντος" και όπου είναι δυνατό αναπτύξτε αμοιβαία ισχύ μεταξύ 
ηλεκτρονικών εκδόσεων και παραδοσιακών έντυπων προϊόντων ως προς 
την προβολή της εικόνας του εμπορικού σήματος. 

8. Αναγνώριση της πολυπλοκότητας των προϊόντων πολυμέσων και διαχείριση 
τους, ελαχιστοποίηση όμως των απαιτήσεων στους πελάτες: 

Αναγνώριση ότι πολλά επιτυχημένα έντυπα προϊόντα έχουν μόνο 
κείμενο και θα απαιτήσουν σημαντικότατη εκδοτική και δημιουργική 
αναθεώρηση για παρουσίαση σε πολυμέσα. 

Ανάπτυξη ικανοτήτων για τη δημιουργία αυθεντικών προϊόντων 
πολυμέσων - δημιουργία κινουμένων σχεδίων, μεμονωμένα καρέ 
εικόνων και κειμένων, ακουστικά μέσα, διαλογική απόκριση κλπ. 

Ακολουθείστε μέτρο ανάλογα με τον σκοπό για το σχεδιασμό 
προϊόντων- μην παραπεριπλέκετε τα πράγματα, μην υπερτιμολογήστε 
και μην παραφορτώσετε το χρήστη. 

Προσεκτικός έλεγχος του πρωτότυπου υλικού για να διαπιστωθεί κατά 
πόσο οποιαδήποτε ιδιότητα (πχ αλληλεπιδραστικότητα) πραγματικά 
προσθέτει αξία στο προϊόν και αυξάνει την αγοραστική ζήτηση από 
τον δυνητικό χρήστη. 



33 

9. Ανάπτυξη συνεκτικής φιλοσοφίας σε υψηλό διοικητικό επίπεδο και 
διατήρηση της: 

Σημειωτέον ότι είναι το περιεχόμενο και η παρεχόμενη υπηρεσία με 
την κατάλληλη τεχνολογία που αποτελεί το εκδοτικό προϊόν- η 
τεχνολογία μόνη της δεν αποτελεί επιχειρηματική δραστηριότητα. 

Οι αγορές ηλεκτρονικών εκδόσεων και προϊόντων απαιτούν 
πραγματικές ικανότητες δημιουργίας αγοράς- αποκτήστε εγκαίρως 
εμπειρ ία. 

Κάντε μεγάλα όνειρα, αλλά αρχίστε προσεκτικά. Αναπτύξτε 
οραματισμούς και την αντίστοιχη μακροπρόθεσμη στρατηγική. Αρχίστε 
όμως με μικρά βήματα και ακολουθήστε την πρόοδο επακριβώς. 







EUNA14925ELC 


	Μεθοδολογία
	Περίληψη
	Συνολικές διαπιστώσεις
	Επιλεγμένες συγκρίσεις με τις ΗΠΑ και την Ιαπωνία
	ΗΠΑ
	Ιαπωνία

	Συμπεράσματα
	Νέες ευκαιρίες στις ηλεκτρονικές εκδόσεις
	Δυναμικό αγοράς
	Αγορές επιχειρηματικών εκδόσεων
	Αγορές παιδικών εκδόσεων

	Προοπτικές για το έτος 2000 5
	Διάφοροι ρόλοι των βασικών παικτών
	Εκδότες
	Βιβλιοπωλεία
	Τυπογραφεία
	Τηλεόραση
	Τηλεπικοινωνίες
	Μουσική/ταινίες
	Βιομηχανικές επιχειρήσεις
	Κατασκευαστές εξοπλισμού (hardware)
	Επιχειρήσεις ανάπτυξης λογισμικού (software)
	Προμηθευτές βιντεοπαιχνιδιών
	Νεοεισερχόμενοι

	Συστάσεις προς την Ευρωπαϊκή Επιτροπή και τα κράτη μέλη
	Συστάσεις προς τους εκδότες

