











































  



 
 

 

 

Ο Σωκράτης Α. Τσελεγκαρίδης γεννήθηκε 

το 1989 στη Μυτιλήνη Λέσβου και τα 

τελευταία 18 χρόνια ζει στη Θεσσαλονίκη. 

Είναι αριστούχος απόφοιτος του τμήματος 

Ηλεκτρονικής του ΑΤΕΙΘ και κάτοχος ενός 

Διπλώματος Ευρεσιτεχνίας.  

Λατρεύει το διάβασμα, τη 

μαγειρική, τον προγραμματισμό και τις 

κατασκευές. Από τα εφηβικά του χρόνια 

βρήκε καταφύγιο στη λογοτεχνία, ενώ 

μεγάλο σεβασμό τρέφει προς τον Κώστα 

Καρυωτάκη. Ελπίζει κάποια μέρα ο κόσμος 

να αγνοήσει τις ταμπέλες και να δεχτεί τη 

γυμνή, γνήσια ανθρωπιά στο ακέραιο. 

  



 

 

 

 

 

 

 

 

 

Το μανιφέστο του ... Σχετικού! 

 

 

 

 

(Η σχετικότητα της Σχετικότητας δεν είναι σχετική) 

 

 

 

 

 

 

  



 
 

 

 

 

 

 

 

Xορηγείται με άδεια Creative Commons  

Αναφορά Δημιουργού - Μη Εμπορική Χρήση  

Όχι Παράγωγα Έργα 4.0 Διεθνές  

 

 

 

 

 

 

 

Copyright © Σωκράτης Α. Τσελεγκαρίδης 

Θεσσαλονίκη | Νοέμβριος | 2014 

e-mail: sokrates_t@hotmail.com 

Σελίδα: www.facebook.com/tselesok 

  

http://creativecommons.org/licenses/by-nc-nd/4.0/
http://creativecommons.org/licenses/by-nc-nd/4.0/
http://creativecommons.org/licenses/by-nc-nd/4.0/
mailto:sokrates_t@hotmail.com
http://www.facebook.com/tselesok


 

 

 

Αφιερωμένο σε εκείνους που 

κατάφεραν να κάνουν 

τις κατάρες τους 

χαρίσματα... 

 

 

 

 

 

 

 

 

 

 

 

 

 

 

 

 

Αμέτρητες ευχαριστίες στον Θάνο, 

ο οποίος με παρακίνησε 

να γράψω αυτό το 

«Μανιφέστο»! 

 

 

 

  



 
 

 

 

Αντί προλόγου 

 

Μετά το πέρας αυτών των σελίδων ευελπιστώ να καταλάβεις ότι αυτή είναι η 

Σχετικότητα που εγώ έχτισα και μπήκα μέσα. Είναι από εμένα για εμένα και 

μόνο εγώ μπορώ να την δω, να την αντιληφθώ πλήρως ή να την αλλάξω. Εσύ 

είσαι στη δική σου, όπως άλλωστε και όλοι οι άλλοι τριγύρω σου.  

Ωστόσο, θα πρέπει να γίνει απολύτως κατανοητό πως αυτά που γράφω 

και ισχύουν για μένα ίσως να μην αφορούν κανέναν άλλον. Ίσως όμως και να 

είναι σχεδόν ταυτόσημα με αυτά που θα ένιωθε και θα έγραφε ο οποιοσδήποτε 

εκεί έξω, από τον πιο πλούσιο μέχρι τον πιο φτωχό, και από τον πιο τυχερό 

μέχρι τον πιο κατατρεγμένο. 

Ο καθένας μας μπορεί με λιγότερη ή περισσότερη προσπάθεια να 

καταλάβει και να περιγράψει τη δική του Σχετικότητα. Ίσως στην αρχή να είναι 

περίεργο, ακόμη και επίπονο, μα αυτός που θα τα καταφέρει θα έχει έναν 

πολύτιμο σύμμαχο δίπλα του στην πορεία της ζωής του. 

 

 

Σωκράτης Α. Τσελεγκαρίδης 

 

 

 



Το Μανιφέστο του … Σχετικού! 

 

 
1 

 
 

Εισαγωγή 

 

Ανθρώπινη ζωή. Έχει κρατήσει τίποτα πολυτιμότερο, μέσα στην αλαζονεία του, 

ο σύγχρονος άνθρωπος; Έφτασε να κοροϊδεύει την ίδια του την ύπαρξη, κι ενώ 

ο «Τρίτος» κόσμος μετά βίας αναπνέει, το ανθρώπινο είδος ετοιμάζει την 

απόλυτη αποστολή της ιστορίας του, μέχρι την επόμενη. Επιθυμεί γήινο πόδι 

να πατήσει στον Άρη. Το αυτονόητο δικαίωμα στη ζωή, και η ανεκτίμητη αξία 

της στα χαρτιά δείχνει το υποκριτικό του πράγματος, ή καλύτερα, το σχετικό 

του πράγματος. Διότι όταν καταφέρεις να βγάλεις από το μυαλό σου κάθε 

ταμπέλα, κάθε στερεότυπο, κάθε ρατσισμό, και οτιδήποτε άλλο προσφέρει 

προσδιορισμό, η γύμνια που απομένει στο τέλος είναι σχετική! Όλα είναι 

σχετικά, εκτός από την σχετικότητα της Σχετικότητας... Αλλά ας πάρουμε τα 

πράγματα από την αρχή. 

Σίγουρα μόλις ολοκληρώσεις την ανάγνωση αυτών των σελίδων, θα βρεις 

απόψεις αντικρουόμενες, σκέψεις που φάσκουν και αντιφάσκουν. Δεν έχω 

καμία απολύτως πρόθεση να σε πείσω για το αντίθετο, απεναντίας, θέλω να 

αντιληφθείς πως αυτά που νομίζεις ότι συγκρούονται μεταξύ τους, σε ένα 

διαφορετικό επίπεδο αφαίρεσης, είναι το ένα η συνέχεια του άλλου, όπως 

ακριβώς είναι ο θάνατος η συνέχιση της ζωής! Η Σχετικότητα είναι πολύ πιο 

εύκολο να εξηγηθεί ως «εφαρμοσμένη» στις αμέτρητες στιγμές της 

καθημερινότητας που βιώνουμε, από το να αναλυθεί θεωρητικά ως 

«Κοσμοθεωρία». 

Στη συνέχεια ωστόσο θα γίνει μια προσέγγιση άνευ σπουδαίων 

Μαθηματικών, ή μεγάλων Φιλοσοφικών ρευμάτων στη δική μου Θεωρία της 

Σχετικότητας. Μια θεωρία που απλώνεται, επεκτείνεται, εμπεριέχει και 

καταπίνει τα πάντα. Ένα συνονθύλευμα όμοιων αντιθέσεων και παραγωγικών 

παραδοχών. Κι έπειτα θα ακολουθήσει η Εφαρμοσμένη Σχετικότητα, στη Ζωή 

και στον Έρωτα, ώστε να γίνει αντιληπτή πιο ολοκληρωμένα η Θεωρία της. 

  



Σωκράτης Α. Τσελεγκαρίδης 

 

 
2 

 

Θεωρία της Σχετικότητας 

 

Ο θείος Άλμπερτ (Αϊνστάιν) εξέφρασε στις θεωρίες του για τη Σχετικότητα, την 

πεποίθησή του πως τα πράγματα δεν είναι πάντα τόσο απόλυτα όσο 

πιστεύουμε. Ωστόσο ο ίδιος έμεινε στα Μαθηματικοφυσικά φαινόμενα, σε 

αντίθεση με αυτό το «Μανιφέστο» που αντικειμενικό στόχο έχει τη φωταγώγηση 

της Σχετικότητας σε ολόκληρο το μεγαλείο της. Δεν είναι τα Μαθηματικά αλλά 

ούτε και τα φυσικά φαινόμενα που δίνουν υπόσταση στη Σχετικότητα, κι ούτε 

αυτή μπορεί να περιγραφθεί πλήρως μέσα από αυτά. Τα εργαλεία αυτά 

μπορούν να αποτυπώσουν μόνο στιγμιαίες εκφάνσεις της! 

Για να δεις τη Σχετικότητα χρειάζεσαι κάτι πολύ περισσότερο από 

Μαθηματικά, κάτι πολύ περισσότερο από Φυσική, κάτι πιο αναγκαίο από το 

ίδιο το οξυγόνο. Και αυτό το «κάτι» είναι η πίστη. Η Σχετικότητα μπορεί να 

προσομοιωθεί με μια θρησκεία που κανείς δεν μπορεί να σου αποδείξει πως 

υπάρχει θεότητα αν δεν είσαι έτοιμος να την αποδεχτείς, να πιστέψεις, μα... 

Πόσες αλήθειες μπορούν να υπάρχουν; Πόσοι θεοί; Οι αριστεροί ή οι 

δεξιοί αγαπάνε περισσότερο την πατρίδα τους; Ποιος καθορίζει και ως προς τί 

ορίζει τί θα είναι καλό και κακό, τί θα είναι σωστό και λάθος; Για τους 

περισσότερους από εμάς φαντάζει σχιζοφρενικό να φάμε (κυριολεκτικά) έναν 

άνθρωπο. Υπάρχουν ακόμη και σήμερα όμως ανθρωποφάγες φυλές. Για αυτές 

τις κοινότητες δεν είναι ούτε λάθος, ούτε κακό, ούτε ηθικά ανάρμοστο να τρώνε 

ανθρώπους. Δεν πρέπει να ξεχνάς μάλιστα πως πήγαμε και ρίξαμε όλες μας τις 

μη κοινωνικά αποδεκτές ανάγκες πίσω από ηθικοπλαστικά «πρέπει».  

Έναν άνθρωπο που σκοτώνει ζώα, τί τον εμποδίζει να σκοτώσει έναν 

άλλον άνθρωπο; Υπάρχουν οι κυνηγοί που δεν θεωρούν τους εαυτούς τους 

κακούς. Υπάρχουν οι κτηνοτρόφοι που δεν θεωρούν τους εαυτούς τους κακούς. 

Υπάρχουν οι κρεατοφάγοι που δεν θεωρούν τους εαυτούς τους κακούς. 

Υπάρχουν οι ανθρωποφάγοι που και πάλι δεν θεωρούν τους εαυτούς τους 

κακούς. Υπάρχουν και οι χορτοφάγοι, που τα βράδια συνθλίβουν κουνούπια 

στους τοίχους ή κάνουν απεντομώσεις με χημικά για κατσαρίδες. 

Όποιος αντιληφθεί πως όλα είναι σχετικά θα μπορεί να αναγνωρίζει τη 

Σχετικότητα και να τη χρησιμοποιεί τόσο προς όφελός του όσο και των άλλων. 

Όταν είσαι αντιμέτωπος με αντικρουόμενες απόψεις, όταν είσαι στη μέση μιας 

διαμάχης, με τη Σχετικότητα μπορείς να μπεις στη θέση του άλλου, να δεις πως 



Το Μανιφέστο του … Σχετικού! 

 

 
3 

 
 

για αυτόν τα επιχειρήματά του έχουν βάση και να τον καταλάβεις εν γένει είτε 

συμφωνείς είτε διαφωνείς μαζί του. Μα για να φτάσεις σε αυτό το επίπεδο θα 

πρέπει πρώτα να πέσεις με τα χέρια ανοιχτά στη δική σου Σχετικότητα 

προσέχοντας ταυτόχρονα να μην χάσεις κομμάτια του εαυτού σου. 

Βέβαια θα πρέπει ιδιαιτέρως να τονιστεί πως κάθε έντονο συναίσθημα 

ντύνει με πολλά πέπλα τα όσα συμβαίνουν γύρω σου και έτσι δεν μπορείς να τα 

δεις στη γυμνή υπόστασή τους, στο πόσο σχετικά είναι. Όταν μισείς, όταν 

παθιάζεσαι, όταν πονάς, όταν ερωτεύεσαι, κολλάς παρωπίδες στον εαυτό σου 

και επιτρέπεις σε ένα σορό στερεότυπα να εδραιωθούν στην κρίση σου, 

στραγγαλίζοντας τη Σχετικότητα που σε περιβάλει. 

Σε κάθε «είτε» ή «ίσως» ή «ή» ή «εξαρτάται» κρύβεται ένας ολόκληρος 

κόσμος, μιας παράλληλης Σχετικότητας (που επέχει θέση πραγματικότητας). Κι 

αυτό ελλοχεύει έναν τεράστιο κίνδυνο! Η Σχετικότητα έχει τη δύναμη είτε σε να 

βοηθήσει στις σχέσεις σου με τους άλλους ανθρώπους και τελικά στην 

καλύτερη αντιμετώπιση της ζωής, είτε να σε οδηγήσει στην απαξίωση, στην 

κατάθλιψη, στην τρέλα. Όπως κάθε πράγμα, έτσι και η Σχετικότητα, από τη 

χρήση μέχρι την κατάχρηση οι επιπτώσεις της είναι ανυπολόγιστες. Και 

ασφαλώς όλα είναι στο μυαλό σου! 

 

  



Σωκράτης Α. Τσελεγκαρίδης 

 

 
4 

 

Μαθηματικά της ... Σχετικότητας!  

 

Παράδειγμα 1 

Είναι γνωστό πως πολλαπλασιασμός και διαίρεση έχουν την ίδια 

προτεραιότητα στις πράξεις, με άλλα λόγια δεν έχει σημασία σε μια αλγεβρική 

παράσταση ποια από αυτές τις δύο πράξεις θα γίνει πρώτη και ποια δεύτερη. 

Έστω η παράσταση 

4 ∗
10

2
  

η οποία λύνεται με τρεις τρόπους: 

α.  4 ∗
10

2
=

4 ∗ 10

2
 =  

40

2
 =  20 

β.  4 ∗
10

2
=

4

2
∗ 10 =  2 ∗  10 =  20 

γ.  4 ∗
10

2
=  4 ∗ 5 =  20  

Μόλις είδες λοιπόν ότι και οι τρεις τρόποι οδηγούν στο ίδιο ακριβώς 

αποτέλεσμα κάτι που είναι άκρως λογικό, φυσιολογικό, αναμενόμενο και 

καθόλου σχετικό! Έστω τώρα η παράσταση 

3 ∗
1

3
 

η οποία μπορεί να λυθεί όπως και η παραπάνω με τρεις τρόπους: 

α.   3 ∗
1

3
=  

3 ∗ 1

3
=  

3

3
=  1 

β.   3 ∗
1

3
=  

3 

3
∗ 1 =  1 ∗ 1 = 1 

γ.   3 ∗
1

3
=  3 ∗ 0,333 =  0,999 

Δεν είναι κάποιο τρικ, κάποιο μαθηματικό κόλπο. Είναι μία 

ιδιαιτερότητα σύμφωνα με τους μαθηματικούς. Για έναν περίεργο λόγο μόλις 

αποδείχτηκε ότι 1 = 0,999. Είναι λάθος; Απλά ... Σχετικό! Όπως διάβασα 

κάπου, «2+2 = 5, για εξαιρετικά μεγάλες τιμές του 2 ή εξαιρετικά χαμηλές τιμές 

του 5». 

 

 



Το Μανιφέστο του … Σχετικού! 

 

 
5 

 
 

Παράδειγμα 2 

Σίγουρα θα έχεις ακούσει πως ένα πρόβλημα που έχει αποδειχτεί ότι δεν 

λύνεται είναι ο τετραγωνισμός του κύκλου. Δηλαδή για έναν κύκλο με Χ 

εμβαδόν δεν μπορεί να κατασκευαστεί αντίστοιχο τετράγωνο με Χ εμβαδόν. Κι 

αυτό σκαλώνει στον άρρητο αριθμό π = 3,14159265359... Αν ωστόσο 

αποδεχτείς ότι 0,99999999999 = 1 (κάτι που αποδείχτηκε παραπάνω) τότε ο 

κύκλος φυσικά και τετραγωνίζεται. Έχει να κάνει με το ποιο σημείο αναφοράς 

θα επιλέξεις, και τίποτα περισσότερο. 

 

  



Σωκράτης Α. Τσελεγκαρίδης 

 

 
6 

 

Επίπεδα Σχετικότητας 

 

 Πρώτο επίπεδο Σχετικότητας. Ένα γεγονός, πέρα από τους 

υποκειμενισμούς που θα το ντύσει ο κάθε άνθρωπος από τη δική του 

σκοπιά και σχετικότητα, παραμένει στη βάση του αντικειμενικό. Για 

παράδειγμα, τα όπλα σκοτώνουν. Είτε τα χρησιμοποιείς για κυνήγι, είτε 

για αυτοάμυνα, είτε για εκφοβισμό, τα όπλα χρησιμεύουν στο να 

αφαιρούν ζωές. Ζωές ζώων, ανθρώπων, συνειδήσεων. 

 

 Δεύτερο επίπεδο Σχετικότητας. Ένα γεγονός, πέρα από τους 

υποκειμενισμούς που θα το ντύσει ο κάθε άνθρωπος από τη δική του 

σκοπιά και σχετικότητα, παραμένει στη βάση του πάντα σχετικό! Κι αυτό 

έγκειται στα προσωπικά κι εντελώς σχετικά σημεία αναφοράς. Όταν 

αλλάζεις σημείο αναφοράς αλλάζεις και Σχετικότητα, αλλάζεις οπτική.  

 

 Τρίτο επίπεδο Σχετικότητας. Ένα γεγονός, πέρα από τους 

υποκειμενισμούς που θα το ντύσει ο κάθε άνθρωπος από τη δική του 

σκοπιά και σχετικότητα, παραμένει στη βάση του πάντα σχετικό. Κι αυτό 

έγκειται στα προσωπικά κι εντελώς σχετικά σημεία αναφοράς. Τα σημεία 

αναφοράς είναι διαφορετικά για κάθε Σχετικότητα, για κάθε άνθρωπο, 

για κάθε πραγματικότητα. Ίδιοι άνθρωποι τα ίδια γεγονότα τα 

αντιλαμβάνονται και τα αντιμετωπίζουν διαφορετικά όταν μέσα στον 

χρόνο έχουν αλλάξει σημεία αναφοράς, δηλαδή οπτική και χαρακτήρα. 

 

 Τέταρτο επίπεδο Σχετικότητας. Τα σημεία αναφοράς της κάθε 

Σχετικότητας, είναι αυτό που θα λέγαμε στα Μαθηματικά, Αξιώματα. 

Είναι μάλιστα αυτά από τα οποία εκπορεύεται η μοναδικότητα της 

εκάστοτε Σχετικότητας. Σημείο αναφοράς είναι ό,τι σε συγκεκριμένο 

χρόνο έχεις για δεδομένο στη ζωή σου, για μη σχετικό, και βάσει αυτού 

πορεύεσαι. 

 

 Πέμπτο επίπεδο Σχετικότητας. Όταν ένας άνθρωπος καλείται να πάρει 

αποφάσεις, πάντα επιλέγει αυτό που στον ψυχισμό και στη Σχετικότητά 

του θα έχει το μικρότερο κόστος. Αυτό δηλαδή που βολεύει περισσότερο 

τη συνείδηση και τα σημεία αναφοράς του. 



Το Μανιφέστο του … Σχετικού! 

 

 
7 

 
 

 

 Απόλυτο επίπεδο Σχετικότητας. Δύο στοιχεία κάνουν τα πάντα σχετικά. 

Το πέρασμα του χρόνου, που μόνο μέσω αυτού μπορεί να παρατηρηθεί 

εύκολα η Σχετικότητα, και οι άπειρες εν δυνάμει πραγματικότητες (και 

αντίστοιχες Σχετικότητες) που απορρέουν από τις διαθέσιμες επιλογές 

σου σε κάθε πρόβλημα ή ζήτημα της καθημερινότητάς σου. 

 

 

Αλλά ας μην ξεχνάς ότι η σχετικότητα της Σχετικότητας δεν είναι σχετική, 

αφού ο κάθε άνθρωπος έχει τη δική του Σχετικότητα, και τα δικά του, έστω και 

πιεσμένα σε χρονικά διαστήματα, σημεία αναφοράς. Μα πώς γίνεται να 

υποστηρίζω ότι «Όλα είναι σχετικά» και ταυτόχρονα «η σχετικότητα της 

Σχετικότητας δεν είναι σχετική»; Όπως είπα και στην Εισαγωγή, «σε ένα 

διαφορετικό επίπεδο αφαίρεσης, είναι το ένα η συνέχεια του άλλου». 

  



Σωκράτης Α. Τσελεγκαρίδης 

 

 
8 

 

Εφαρμοσμένη Σχετικότητα 

 

 Υπάρχουν άνθρωποι που δώσανε ολόκληρη τη ζωή τους στην επιστήμη, 

προσπαθώντας να αναδείξουν μια ιδέα τους. Υπάρχουν άνθρωποι, 

επιστήμονες, που πέθαναν πάμφτωχοι, όχι επειδή οι ιδέες τους δεν ήταν 

άξιες. Αντιθέτως, είναι αναρίθμητες οι αξιόλογες ιδέες που βρίσκονται 

πεταμένες σε επιστημονικά ντουλάπια. Και υπάρχουν άνθρωποι, 

«επιστήμονες», που δεν ξέρουν τι περιουσία έχουν επειδή 

εκμεταλλεύτηκαν στο έπακρο κάποιες ευκαιρίες. Στις μέρες μας η 

επιτυχία ενός επιστήμονα έγκειται στην εύρεση χρηματοδότησης και 

ανάπτυξης μιας ιδέας που θα φέρει εκατομμύρια κέρδη στην εταιρεία 

παραγωγής. Η επιστήμη για την πρόοδο της ίδιας της επιστήμης, έχει 

πεθάνει. Δίκαιο; Σωστό; Ωφέλιμο; Σχετικό. 

 

 Είναι τίποτα πιο δεδομένο από την ώρα; «Ο χρόνος είναι χρήμα». Όλη 

σου η ζωή ‘ρυθμίζεται’ σύμφωνα με κάποιο ρολόι. Από το ποια ώρα 

γεννιέσαι μέχρι το ποια ώρα πεθαίνεις, εγκλωβίζεσαι στη σχετικότητα της 

ώρας. Αλήθεια τι ώρα είναι τώρα; Μην βιαστείς να κοιτάξεις το ρολόι 

σου! Τι ώρα είναι, σε σχέση με τι; Σύμφωνα με την θερινή ή την 

χειμερινή ώρα; Σύμφωνα με τον τόπο που διαμένεις ή για κάποια άλλη 

περιοχή του πλανήτη; Αν είσαι στη Χονολουλού των Ηνωμένων Πολιτειών 

και το τοπικό ρολόι δείχνει 10:00π.μ. πρωινό Σαββάτου, λίγα 

χιλιόμετρα νοτιότερα στο Κιριμπάτι το τοπικό ρολόι θα δείχνει ξανά 

10:00π.μ. αλλά θα είναι πρωινό Κυριακής! Αν δηλαδή ταξιδεύεις 

ανατολικά από την Αυστραλία προς την Ήπειρο της Αμερικής θα 

κερδίσεις από το πουθενά μια ημερολογιακή ημέρα. 

 

 Πόσες ανατολές υπάρχουν στη διάρκεια μιας ημέρας; Και πόσα 

ηλιοβασιλέματα; Ασφαλώς και τα δύο συμβαίνουν από μία φορά στην 

διάρκεια ενός 24ώρου. Μα, κάθε πρωτοχρονιά στα δελτία ειδήσεων 

αναφέρουν πως το πλήρωμα σε έναν διαστημικό σταθμό άλλαξε χρονιά 

5, 7, ή και 10 φορές την ίδια μέρα! Και σκέψου ότι αν μπεις σε ένα 

σκάφος που κινείται με την ταχύτητα περιστροφής της Γης, για πάντα θα 

μείνεις «κολλημένος» στην ίδια ώρα, στο ίδιο λεπτό. Τρελό; Αδύνατον; 

Σχετικό. 



Το Μανιφέστο του … Σχετικού! 

 

 
9 

 
 

 

 Φαντάσου να ήσουν μεγαλοεπιχειρηματίας. Από το μηδέν να έχτισες 

ολόκληρη αυτοκρατορία. Να κόπιασες μια ζωή για να γίνεις «κάποιος» ή 

«κάτι». Να πάτησες ακόμη κι επί πτωμάτων για να δημιουργήσεις τις 

ευκαιρίες που αρνήθηκε ο θεός να σου δώσει. Κι εκεί, στη στιγμιαία 

αδράνεια, σε μία λιλιπούτια απροσεξία, σε ένα γύρισμα της τύχης, να 

χάσεις τα πάντα. Λάθος υπολογισμοί; Λάθος εκτιμήσει; Λάθος 

αποφάσεις; Η λέξη «απογοήτευση» είναι πολλή μικρή για να αποδώσει 

αυτό που νιώθεις. Αν τώρα ήσουν ένας άνθρωπος χωρίς λεφτά, εξουσία 

και δύναμη, ένας άνθρωπος που επιβίωνε καθημερινά, και το μόνο που 

έκανε για να ηρεμεί τη ψυχή του ήταν να καλλιεργεί τριαντάφυλλα, 

ακριβώς το ίδιο συναίσθημα θα σε κατέκλυζε αν αυτά τα τριαντάφυλλα 

ξαφνικά μαραίνονταν και πέθαιναν. 

 

 Είσαι στον δυτικό κόσμο και θεωρείς τους τρομοκράτες εγκληματίες. 

Τους Τζιχαντιστές ότι είναι υπόλογοι για εγκλήματα κατά της 

ανθρωπότητας. Είσαι Ισλαμιστής και απέναντί σου βλέπεις τους 

Δυτικούς να θέλουν να σε υποτάξουν, να σε ισοπεδώσουν, να σε 

εξαφανίσουν. Δράση – αντίδραση. Καταπίεση – εκτόνωση. Μα ποιος το 

άρχισε αυτό; Η Ιστορία έχει καταγράψει πολλές φορές ως δίκαιο, το 

δίκαιο του ισχυρού. 

 

 Είσαι Έλληνας, Μακεδόνας και ζεις στη Βόρεια Ελλάδα. Τον αρχαίο 

μακεδονικό πολιτισμό τον θεωρείς προέκταση του εαυτού σου, όπως  και 

τον αθηναϊκό και τους υπολοίπους αρχαίους ελληνικούς. Αν είχες 

γεννηθεί όμως λίγα χιλιόμετρα βορειότερα, σε μια περιοχή που 

αποκαλείς Σκόπια, θα πίστευες ακράδαντα ότι οι Έλληνες επιδιώκουν να 

κλέψουν την ιστορία που δικαιωματικά σου ανήκει, αφού εσύ είσαι από 

το έθνος των Μακεδόνων, γνήσιος απόγονος του Μεγάλου Αλεξάνδρου! 

Ποια είναι η αλήθεια; Αλήθεια είναι ό,τι πιστεύει ο καθένας... Έτσι 

τρέφει τη Σχετικότητά του. 

  



Σωκράτης Α. Τσελεγκαρίδης 

 

 
10 

 

Η σχετικότητα της Ζωής 

 

Ο Γιώργος 37 χρονών ταξιτζής, σύζυγος και πατέρας δυο παιδιών, είχε βάρδια 

εκείνο το απόγευμα. Το προηγούμενο βράδυ όμως για να τονώσει τον ανδρισμό 

του και να ξεπεράσει τα προβλήματα του γάμου του, βρέθηκε με μια γυναίκα, 

την ερωμένη του. Εκείνη από ζήλια προς την γυναίκα του εραστή της, όταν 

εκείνος αποκοιμήθηκε του άφησε ένα ερωτικό γράμμα στο σακάκι του, σίγουρη 

πως θα το βρει η απατημένη σύζυγος.  

Ο Γιώργος που ποτέ δεν έλεγχε τις τσέπες του έδωσε στη γυναίκα του το 

σακάκι για πλύσιμο. Εκείνη έχασε τη γη κάτω από τα πόδια της όταν το 

απόγευμα πήγε να βάλει πλυντήριο αφού βρήκε το ερωτικό γράμμα. 

Ταραγμένη πήρε αμέσως τον Γιώργο τηλέφωνο στο κινητό του. Κι ο Γιώργος που 

εκείνη την ώρα θα διέσχιζε μια διάβαση πεζών, θα είχε αφαιρεθεί όσο 

χρειαζόταν για να χτυπήσει θανάσιμα τον Ταξιάρχη, έναν 14χρονο μαθητή 

Γυμνασίου, αν ο τελευταίος δεν είχε μείνει μέσα στο σπίτι του για να παίξει στον 

υπολογιστή του αδελφού του. 

Ο νεαρός Σωτήρης, αδελφός του Ταξιάρχη, ήταν βοηθός υδραυλικού. Κι ενώ 

εκείνο το απόγευμα δεν είχε δουλειά και θα έμενε μέσα οπότε και ο μικρός 

αδελφός του θα έβγαινε να παίξει έξω και να συναντήσει τη μοίρα του, τον πήρε 

τηλέφωνο το αφεντικό του και τον έστειλε στον κυρ Τάκη, ο οποίος θα 

φιλοξενούσε τα εγγόνια του, για να φτιάξει τη βρύση του μπάνιου. 

Αν λοιπόν δεν βαριόταν το αφεντικό του Σωτήρη να πάει μόνο του, ή αν τα 

εγγόνια του κυρ Τάκη δεν πηγαίνανε επίσκεψη στον παππού τους, ο Σωτήρης 

θα έμενε στον υπολογιστή του και ο αδελφός του θα έβγαινε να παίξει έξω και 

θα πέθαινε από έναν οδηγό ταξί. Τόσο ευαίσθητη, εύθραυστη, ανεξήγητη, 

παράξενη και σχετική η ζωή! 

 

  



Το Μανιφέστο του … Σχετικού! 

 

 
11 

 
 

Η σχετικότητα του Έρωτα 

 

Έρως. Μία ορμή συναισθημάτων που στον κάθε άνθρωπο προσκρούουν σε 

διαφορετικά τοιχώματα του εγκεφάλου του. Μία λέξη που στον καθέναν μας 

ξυπνάει διαφορετικές αναμνήσεις, συναισθήματα, αγωνίες, ελπίδες, και που 

τελικά είναι η κινητήρια δύναμη στο σύμπαν το οποίο ζούμε. Ο καθένας τον 

βιώνει διαφορετικά, τον αντιλαμβάνεται διαφορετικά, τον επιδιώκει ή τον 

αποφεύγει, τον αναζητεί ή τον φοβάται, μα πάντα οι ζωές μας γυρνάνε γύρω 

από αυτόν. 

Έρως. Πόσες λέξεις να έχουν γραφτεί για αυτόν; Πόσες παράγραφοι, 

πόσα λογοτεχνικά έργα; Πόσο μελάνι χρειάστηκε για να αποτυπωθούν σε χαρτί 

οι πιο κρυφές ερωτικές ιστορίες ανθρώπων που ζούσαν ή ήθελαν να ζήσουν 

μέσα στην τρέλα του πιο ισχυρού ναρκωτικού; Ανθρώπων έργα, βρήκαν 

σπουδαίες θέσεις στην παγκόσμια λογοτεχνία παρουσιάζοντας πτυχές αυτού 

που ο καθένας ζει για αυτό. 

 Έρως. Μπορεί να σε αποθεώσει, ή να σε ρίξει στο έρεβος των χειρότερων 

σκέψεων της ψυχής σου. Πάντα σε παρακινεί στις πράξεις που από μόνος σου 

ποτέ δεν θα έκανες. Και όταν πρόκειται για την πιο αγνή του μορφή, την ύψιστη 

θέληση του ολοκληρωτικού γυμνώματος της ψυχής σου απέναντι σε μία άλλη 

γυμνή ψυχή, μπορεί να σε φτάσει στα άκρα, σε έναν άρρηκτο συνδυασμό 

πνευματικής και σωματικής ένωσης. 

Έρως. Πόσα απονενοημένα διαβήματα έλαβαν χώρα στο πέρασμα των 

αιώνων για χάρη του έρωτα δίχως προοπτική; Πόσοι άνθρωποι βγήκαν από 

στερεότυπα, προκαταλήψεις και σπάσανε τα κοινωνικά τους καλούπια, 

αλλάζοντας σημεία αναφοράς, για να ακολουθήσουν το ενδεχόμενο της 

απόλυτης ευτυχίας στο πρόσωπο ενός αγνώστου, που όμως τον ένιωθαν τόσο 

οικείο! Πόσο πάθος πρόσθεσαν στη δουλειά τους οι ερωτευμένοι; Και πόση 

μιζέρια επέστρεψαν στο σύμπαν οι απογοητευμένοι; 

 Έρως. Εμπνευστής της ανθρωπότητα από τα γεννοφάσκια της, που 

μπορεί και μεταμορφώνεται με ευκολία από αρχέγονο ένστικτο ικανοποίησης, 

επιβολής και αναπαραγωγής, σε σύγχρονο τρόπο ζωής που μας οδηγεί στα 

αστέρια και άλλους κόσμους. Το πιο κοινό του χαρακτηριστικό είναι η 



Σωκράτης Α. Τσελεγκαρίδης 

 

 
12 

 

αμοιβαία έλξη δύο σωμάτων για από κοινού εξερεύνηση της λειτουργίας του 

κόσμου.  

 Έρως. Έχει προβληματίσει τον άνθρωπο εξίσου με την ίδια την ύπαρξη ή 

όχι του θεού. Όμως πού και πώς μπαίνουν τα σύνορα του έρωτα και της 

αγάπης; Ο άνθρωπος με κάθε μορφή τέχνης έχει προσπαθήσει να αποδώσει 

αυτό που αντιλαμβάνεται ως έρωτα. Σε αρχαία αγγεία. Σε στίχους και μελωδίες 

βγαλμένες από την ψυχή. Σε διηγήματα και γενικότερα λογοτεχνικά έργα 

σπουδαίων συγγραφέων. Σε θεατρικές παραστάσεις. Σε κινηματογραφικές 

προβολές. Σε μπουκέτα λουλουδιών. Σε σοκολατάκια συσκευασίας. Σε 

αγάλματα. Σε ζωγραφιές. Σε μαρμάρινα στολίσματα επιβλητικών κτηρίων. Σε 

μια καρδιά χαραγμένη στο δέντρο της πλατείας. Σε ένα γυναικείο όνομα 

χαραγμένο σε αντρικό μπράτσο. 

Έρως. Άλλες κοινωνίες του προσδίδουν θεϊκές υποστάσεις, και σε άλλες 

είναι το επιστέγασμα πλήρους υποταγής του αδύναμου φύλου προς το ισχυρό. 

Σε μερικές περιπτώσεις πάλι χρησιμοποιείται ως αθέμιτο κατά πλειοψηφία 

μέσον για να επιτύχει με τα θέλγητρά της μια γυναίκα τις απώτερες επιθυμίες 

και σκοπούς της. Σε κάθε ιστορία εξαπάτησης θύμα και θύτης εναλλάσσονται, 

μα ο αντικειμενικός προσδιορισμός της αφορμής πάντα ο ίδιος. Πάντα 

σχετικός. 

 Έρως. Μα τι σε κάνει να ερωτεύεσαι; Είναι οι κινήσεις του άλλου, τα 

μάτια του, το χαμόγελό του; Η αύρα που εκπέμπει, η πνευματική του 

καλλιέργεια που συνέβαλλε σε όλο του το είναι; Το ίδιο του το σώμα που σε 

ελκύει; Μια χειρονομία που προδίδει τις προθέσεις του; Και τελικά, πόσο 

απέχει η ηδονή από την αγάπη του έρωτα; Μέσα στους δεκάδες αιώνες 

ανθρώπινου πολιτισμού, αμέτρητοι άνθρωποι έχουν γράψει ή έχουν μιλήσει για 

τον έρωτα είτε σε φιλολογικό είτε σε φιλοσοφικό επίπεδο, με τον καθέναν να 

αναπτύσσει τη δική του οπτική γωνία. 

Έτσι έχει η ζωή. Έτσι είναι κι ο έρωτας, όπως όλα, άκρως σχετικότατος! 

 

  



Το Μανιφέστο του … Σχετικού! 

 

 
13 

 
 

Σχετικές διευκρινήσεις  

 

 Τα παραδείγματα της Σχετικότητας στην καθημερινή μας ζωή είναι 

αμέτρητα. Ο καθένας μπορεί να βάλει τις δικές του προκαταλήψεις, τα 

δικά του στερεότυπα και να ντύσει αυτό που χωρίς ταμπέλες, στην ίδια 

του τη γύμνια παραμένει σχετικό. Για άλλους είναι το σύμπαν, το 

πεπρωμένο, η τύχη. Για άλλους παίζουν σκάκι καθημερινά άγγελοι και 

δαίμονες με τις ζωές τους. Όλα τα μικρά άνευ αντιληπτής σημασίας 

μικρογεγονότα, συνθέτουν τις μεγάλες Σχετικές εξελίξεις στη ζωή σου.  

 Η Σχετικότητα προσδιορίζεται από τον χρόνο και απευθύνεται στον 

ανθρώπινο εγκέφαλο.  

 Όλα είναι σχετικά εκτός από την ίδια τη σχετική φύση της Σχετικότητας, 

όσο αντιφατικό κι αν φαντάζει αυτό. Δεν είναι η εξαίρεση που 

επιβεβαιώνει τον κανόνα, αλλά ο κανόνας που γεννά τις εξαιρέσεις. 

Πάντα υπάρχει σκοτάδι γύρω από το φως. Αλλά δίχως το σκοτάδι πως θα 

καταλάβαινες τί είναι το φως; 

 Το προσωπικό σημείο αναφοράς ενός παρατηρητή της Σχετικότητας 

είναι το Άλφα και το Ωμέγα των συμπερασμάτων που θα βγάλει από την 

παρατήρησή του. Βλέπει όσα είναι σε θέση να δει, τίποτα περισσότερο 

τίποτα λιγότερο. 

 Κάθε Σχετικότητα βασίζεται στα σημεία αναφοράς. Αυτά για τον 

συγκεκριμένο άνθρωπο της συγκεκριμένης Σχετικότητας, δεν είναι 

σχετικά αλλά απολύτως αντικειμενικά. Κάθε Σχετικότητα δηλαδή, 

χαρακτηρίζεται από τα μη σχετικά (της συγκεκριμένης Σχετικότητας, σε 

συγκεκριμένο χρόνο) σημεία αναφοράς. 

 Όλα όσα θεωρείς δεδομένα στη ζωή σου, είναι απολύτως σχετικά αν 

ψάξεις στη γυμνή αλήθεια τους, πέρα από όσα στη δική σου Σχετικότητα 

«αντικειμενικά» χαρακτηρίζεις. 

  



Σωκράτης Α. Τσελεγκαρίδης 

 

 
14 

 

Επίλογος 

 

Η Σχετικότητα είναι παντού γύρω σου, μέσα σου. Με την βοήθειά της μπορείς 

να αντιληφθείς πως ο άνθρωπος είναι ον πεπερασμένο. Και στο πέρασμα των 

αιώνων άπειρες ζωές πήγαν χαμένες. Και θα πάνε. 

Η Σχετικότητα όμως μπορεί να σου προσφέρει την απαραίτητη ώθηση 

όταν πέσεις να ξανασηκωθείς, να βρεις μέσα της κάτι για να κρατηθείς. Να 

κάνεις τις κατάρες σου χαρίσματα. 

 Προσοχή όμως επειδή υπάρχει μεγάλος κίνδυνος να χρησιμοποιήσεις 

παντελώς λάθος την Σχετικότητα, και να πέσεις σε ένα τέλμα ‘ανουσιότητας’, 

όπου τίποτα για σένα δεν θα έχει πια σημασία.  

Δεν είναι ούτε αισιόδοξη, ούτε απαισιόδοξη, δεν είναι ούτε καλή, ούτε 

κακή, δεν είναι ούτε σωστή, ούτε λάθος. Η Σχετικότητα πάντα θα είναι ό,τι 

θέλεις εσύ να είναι. Κι έτσι θα ζει, έτσι θα συνεχίσει να υπάρχει, στο πέρασμα 

των χρόνων μέσα από ανθρώπους που πιστεύουν σε αυτήν, και που τελικά ίσως 

την έχουν ανάγκη. 

 

 

 

 

 

 

 

. . : : ΤΕΛΟΣ : : . . 

 



 

 

 

 

 



Σωκράτης Α. Τσελεγκαρίδης 

 

 
2 

 

 


