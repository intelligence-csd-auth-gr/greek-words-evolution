









































Βασίλης Λαλιώτης 
 

ΘΑΛΑΣΣΙΑ ΜΠΑΝΙΑ 
 
 

Ενδυμίων









Βασίλης Λαλιώτης 
 
 
 
 

ΘΑΛΑΣΣΙΑ ΜΠΑΝΙΑ 
 
 
 
 
 
 
 
 
 
 
 
 
 
 
 
 

Ενδυμίων





7

1

Παραλίες αδόξων σωμάτων. 
 
Την τραβάει η εγγονή της Χρεοκοπίας 
με την εφηβεία της στο Σχέδιο Μάρσαλ 
 
Το εκθετήριον βιβλίου δεν λείπει, όπως 
δεν λείπει από καμία εικόνα παρακμής. 
 
Δεν διαβάζει κανείς. 
 
Τραβάς το λάστιχο από την άκρη του διακόπτη 
και ρίχνεις νερό στα πόδια σου. 
 
Ένα δέντρο αγνώστου προελεύσεως, μάλλον 
μεγαλωμένος υπέρμετρα σχίνος με κρεμασμένες 
τσάντες. 
 
Η γυναίκα που πουλάει τα ψάρια ρίχνει πάγο 
στις κασέλες και μας κοιτάει σαν γάτα. 
 
Διαβάζω μια βιογραφία του Χορκχάϊμερ. 
 
Ο Αφρικάνος έχει φορέματα, πολλά φορέματα 
σε κρεμάστρες και περνάει από τους λουόμενους... 
Γιατί να πας στη Βραζιλία; 
 
Η βασιλεύουσα του πρωϊνού γυναίκα λόγω σώματος 
είναι ανήσυχη. Δεν έχει βλέμματα ανδρών. 
 
Ξυπνάω στο πούλμαν της επιστροφής από τηλεφώνημα.



8



9

2

Πόσα παγάκια καλοκαίρι... 
 
Το εμπριμέ ανήκει στη σημειολογία του δροσερού 
είναι ένα είδος ιδρωμένου ποτηριού αλλά σε ύφασμα. 
 
Το ερείπιο ήταν σπίτια σχεδιασμένα για βλέμματα 
κατά μέτωπον στην ακτή. Τώρα στίχος του Ελύτη: 
τα σκατά των παιδιών με την πράσινη μύγα... 
 
Το διπλανό παίζει το παιχνίδι του πεύκου και 
της σκιάς. Το παραδίπλα μια γέφυρα πλοίου 
από μπετόν, κουπαστές, έτοιμο για σαλπάρισμα. 
 
Στη σκιά του η νωχέλεια δυο σαιζ-λόνγκ, η κυρία  
κατεβαίνει αργά με τζόκεϊ ιστιοπλοϊκού και χανγκόβερ. 
Δεν βγάζει τα σκούρα γυαλιά ούτε όταν βουτάει. 
 
Εν τω μεταξύ μια γυναίκα σε ασπρόμαυρο με ομπρέλα 
μαύρη και ρόμπα ψιλοκοπάκι μαύρο με γκρίζα ανθάκια 
κάνει για μια στιγμή το πράγμα ασπρόμαυρη ταινία. 
 
Η παναγία με το γιο της, διανοητικά ανάπηρος. Λέει 
με υπαινιγμούς ότι τον αυνανίζει πριν έρθουν 
για να μην ενοχλεί τις λουόμενες. 
 
 
Οι πορτοκαλάδες πάνω στο τραπεζάκι μου θυμίζουν 
ότι διψάω... και οι μεσόκοπες κυρίες μου θυμίζουν 
τις λέξεις μπιρίμπα, κουμ καν, σταυρόλεξα 
 
Μήπως έχετε σταυρόλεξα λέει μια κυρία στο περίπτερο... 
 
Ο Χορκχάϊμερ έχει γίνει καθηγητής, κι έχει παντρευτεί 



10

επιτέλους την αγαπημένη του. 
 
Ανάσκελα, κλείνεις τα μάτια επιπλέοντας. Όταν τα 
ανοίγεις 
όλα βρίσκονται κάτω από φρέσκο φως. 



11

3

Οιπολυεθνικές αποικίζουν τις ακτές σαν σκουπίδια. 
 
Φελιζόλ, πιβισί, πλαστική σακούλα, κονσέρβα, 
κουτάκι αλουμινένιο, καπότα, καλαμάκι, καπάκι 
 
Η βάρκα βουλιάζει στο χώμα σαπίζοντας. 
 
Η γυναίκα με την ομπρέλα ξαναπερνάει στην ώρα της 
όπως στο προηγούμενο κείμενο. Τώρα φοράει μπλε. 
 
Ο αριστερόστροφος πολιτισμός του Μεγάρου 
αποικίζει το καλοκαίρι με αφίσες για συναυλίες 
εικονορύπανση του βλέμματος από κολώνες. 
 
Η χοντρή γυναίκα καθισμένη στην καρέκλα 
μοιράζει φέτες ψωμιού με μαρμελάδα. Όλοι 
γύρω της υπέρβαροι. Η Μεγάλη Μητέρα 
σε μιαν απόμακρη εκδοχή. Η θρέψη ως καταναγκασμός. 
 
Η δομή μεταξύ ταβέρνας και θαλάσσης 
τσιμεντόλιθοι, μάρμαρα, θαλάσσιες πέτρες 
τσιμεντωμένα στο οριζόντιο επίπεδο όπου 
φυσάει ο αέρας τα τραπεζομάντιλα. 
 
Κάποια σπίτια διατηρούν ακόμα σημάδια 
από το αυθαίρετο που υπήρξαν και τα 
συνόδευε ο μεγάλος κόπος του νερού. 
 
Από την εφευρετικότητα στις υπερκατασκευές 
μαθαίνεις αυτό που είναι ο ήλιος: ανελέητος. 
 
Άοσμα φρούτα σε κοιτάζουν από τα καφάσια. 
Σχεδόν χρωματικές παλέτες του Σεζάν. 



12

 
Ο Χορκχάιμερ είναι πια στην Αμερική. 
 
«Δεν έκανε ο κόσμος μπάνιο. Πήγαιναν μόνο 
τα άλογα της Αναλήψεως ανήμερα να τα πλύνουν. 
Από τον Φάληρο έφταναν ως το Έδεμ. τα κατέβαζαν 
από όλη την Αθήνα. Δεν κολυμπούσαν. 
Τόση θάλασσα, τόσες ακτές και πνιγόμαστε.» 
 
Το παιδί με τη μάσκα φωνάζει: ένας αστερίας! 



13

4

Διακειμενίζοντας και μη αμαρτάνοντας... Το πέος που 
θέλει να ελευθερώσει τα δάκρυά του, στην Αρρώστια του 
Θανάτου της Μαργκερίτ Ντυράς, και το σπέρμα, «ας το 
πάρει όποιος θέλει» από το Τζιάκομο Τζόυς... Τι θα πει 
Κυναίγειρος: Ο εγειρόμενος από σκυλιά, ή ακολουθώντας 
τη γυναίκα που έχει στο στόμα διδύμους και κύνα, είναι 
ο εγειρόμενος από τον κύνα, δηλαδή ο έχων πρωϊνή 
στύση,. κοινώς σηκωμάρες ή κατουρόκαυλες.  
 
Ο νιόπαντρος Νίκος Γαβρήλ Πεντζίκης, κλείνει το 
φαρμακείο και επιβιβαζόμενος στο λεωφορείο της 
γραμμής, εκεί όπου παραθερίζει η σύνευνος, ως 
αναγνώστης της Έρσης του Δροσίνη, συναντάει τον 
Ρούιτ Χόρας, ως Παύλος Ροδανός. Ο αφηγητήςαποδέχεται 
το διχασμό του υποκειμένου και δεν έχει όνομα. 
Δανείζεται το όνομα ευκαιρίας Πωσνατονπούμ, από το 
Αρχείον Έρωτος, πάλι του Πεντζίκη... η Χαμενμολύβ 
τυλιγμένη στην ώα της, αγαπημένη.  
 
Η γυναίκα που περνάει είναι άλλη. Φοράει ένα εμπριμέ 
με κόκκινους ιβίσκους και κρατάει γιαπωνέζικο 
ομπρελίνο λευκό. Ωστόσο διασχίζει την παραλία την ίδια 
ώρα με την προηγούμενη.  
 
Ο Χορκχάίμερ μιλάει για τον ωμό άνθρωπο του 
παρόντος.  
 
Ο Πωσνατονπούμ στέκεται εμπρόθετος και βλέπει την 
αφήγηση από τα άπατα της θάλασσας. Το καϊκι έχει ένα 
σχήμα από το κύμα που συγκεντρώνει μια τεράστια 
εμπειρία του ελληνικού ταρσανά... Μια αιωνιότητα 
παρατήρησης ίδια με του δέντρου που γίνεται το ακίνητο 
σχήμα όλου του αέρα που πέρασε από τη διαμόρφωση 



14

του κορμού του.  
Κοντά στην τελειότητα του αχειροποίητου.  
 
Είπα αέρας, η Αέρας όνομα γυναικείο παίζει κι αυτή  
σαν απουσία, δίπλα στην κυρία την αυτάρεσκη και  
δαμαλισμένη στο μηρό, όταν τα σώματα δεν ήθελαν  
τον ήλιο και το λευκό δέρμα ήταν αριστοκρατία.  
 
Σκιάδι σαν αυτό του σέμπρου που τον έβλεπες από  
μακριά ανάμεσα στα κληματόφυλλα σε διαρκή κίνηση.  
 
Τα τσιγάρα έχουν ονόματα: το τσιγάρο μετά τον έρωτα  
και το τσιγάρο μετά το μπάνιο είναι αδέλφια.  
 
Μια παπαριά είναι το μεταμοντέρνο: ήτοι να μιλάς  
με τη συνείδηση ότι όλα έχουν ειπωθεί και να 
επιμένεις... 

Σα παγλ



15

5

Χιλιάδες βιβλία πεταμένα στο νερό να επιπλέουν 
σε μια σεκάνς που να είναι ένα είδος μεσογειακού 
Παρατζάνωφ...  
 
Εκεί που σκέφτομαι δεν υπάρχω, κι εκεί που υπάρχω δεν  
σκέφτομαι αλλά όλο αυτό σε μιαν ευθραυστότητα...  
να μην απαλλάσσεσαι ποτέ από τη μέριμνά του...  
 
Ο Ζήσιμος Λορεντζάτος στου Τιμονιού το Αυλάκι σχεδόν  
μας επιπλήττει για τα χαμένα παίγνια του λεξιλογίου  
των αλόγων... Έτσι κάπως καταφέρνει να κρύψει τη  
λιγότητά του να συναγείρει λέξεις σε καινούρια παίγνια  
για να τον πάρουν ακέραιο ο σνόμπ λεξιθήρες να τον  
παρακμάσουν εν αφθονία λεξικών... Ωστόσο τί δεν 
βλέπω επειδή μου λείπουν τα ονόματα για να το δω... 
βλέπω «διατσέντα» όπως τα συνέγειρε ο Ελύτης 
χαρισματικός.  
 
Πρέπει να βάλεις νερό στο κρασί σου για να νιώσεις  
την υφή αυτού που ο Όμηρος έδωσε ως οίνοπα πόντο  
 
Ο Τζόϋς λέει: Μάδερ, αρχιδοσφίχτρα θάλασσα, θα πρέπει,  
αν δεν έχει γίνει κιόλας, να βρούμε ένα ακόμη 
ποσωνύμιο, μέρες που έρχονται: Η Παναγιά η Θάλασσα.  
 
Τα όρια θαλάσσης και αγρού κατοικούνται κυρίως  
από λέξεις του Παπαδιαμάντη... θαλασσώθηκα.  
 
Μου διηγείται πως κάποιος έμεινε από καρδιά σ’ αυτή  
την παραλία και επέπλεε ώρα νεκρός, δεν μπορούσε το  
ασθενοφόρο να πλησιάσει, ήρθε μέσα από τα χωράφια  
κι όταν τον έπαιρναν με το φορείο τους έπεσε δεν  
μπορούσαν να τον κουβαλήσουν στην άμμο.  



16

Έρχεται πάντα την ίδια ώρα. Έχει κρύψει ένα ολοθούριο  
από διήγηση του Πεντζίκη και το χρησιμοποιεί  
σαν όλισβο... Ακούς τους αναστεναγμούς της όταν 
οργάζεται...  
 
Ο Χορκχάϊμερ είναι σόλοικος γιατί κάνει μιαν 
απεγνωσμένη προσπάθεια να μιλήσει για το διαφωτισμό 
με τα γερμανικά την κατ’ εξοχήν γλώσσα έκφρασης 
του Ρομαντισμού... Γι αυτό είναι πιο ενδιαφέρον στις 
«ρομαντικές» αποστροφές του...  
 
Το τρακτέρ κατεβάζει το σκάφος με τους επιβάτες κιόλας  
πάνω του... Μπαίνει στα νερά σαν άλογο και κάνει  
μανούβρα... Το ρίξιμο του πλοίου από τα Λόγια της 
Πλώρης του Καρκαβίτσα: Καλοτάξειδο! Και το καρφί 
του μάλαμα!  
 
Γυρίζοντας το πληγωμένο βουνό δείχνει μια πρόσοψη 
Οίκου Ατρειδών από το λατομείο μαρμάρου. Ο 
Μιχαελάγγελος στην Καρράρα, ψάχνει την εντελέχεια 
των μορφών στους όγκους του μαρμάρου... Εν τω 
μεταξύ ο Στήβεν, καμ εντ χεβ ε λούκ, συνεχίζει παρα θιν’ 
αλός... μαέστρο ντι κολόρ και σάνο, μπάστα: αν είναι να 
δω, θα δω... 
 
Ω! ντραλόν καλοκαίρι... 



17

6

Το βλέμμα που ήρθε να πάρει τη θέση του τοπίου  
δεν άφησε τίποτε άλλο για γραφή, εκτός από τη  
φιλοδοξία μιας απάντησης στο κεφάλαιο εφτά από  
το Κουτσό του Κορτάσαρ: Τόκο του μπόκα...  
 
Τα χέρια που μιλούν δεν γράφονται. 



18

7

Η φθορά είναι ποιητής αλάνθαστος. Κάνει παλίμψηστο  
κι ελευθερώνει μιαν απόδοση στο αχειροποίητο.  
 
Ακούς ακόμη το σφυράκι που κάρφωσε το μπαγδατί...  
 
Η μαγδαλένα στη Σεβίλλη, όταν τη μετέφρασα σε 
μαντλέν,  
έφερε πίσω όλη την ανάγνωση του Προυστ, αλλά η ζωή  
μου μου είχε μάθει πως είναι άλλες οι δαγκωνιές που  
της εγείρουν την ανάμνηση, ένα ωραίο στόμα, ας 
πούμε...  
 
«Ο πανικός του μεσημεριοού, κατά τον οποίο οι 
άνθρωποι  ένιωθαν ξαφνικά τη φύση ως ολότητα, βρήκε 
το αντίστοιχό του στον πανικό, που σημερα είναι έτοιμος 
να ξεσπάσει ανά πάσα στιγμή: οι άνθρωποι περιμένουν  
πως σ’ αυτόν τον κόσμο που δεν έχει διέξοδο, θα βάλει 
φωτιά κάποια ολότητα, που είναι αυτοί οι ίδιοι αλλά και 
που δεν μπορούν να κάνουν τίποτα γι αυτό...»  
 
Ίσως μια αδύναμη και βασανισμένη ζωή,  
που ήταν γεμάτη από αγαθά, να μη έχει χαθεί,  
ίσως την περιμένει ένα αιώνιο πρωί -  
δεν μπορούμε να ξέρουμε...  
 
είναι πολύ περισσότερο « η συναίσθηση πως ο κόσμος  
είναι ένα φαινόμενο, πως δεν είναι η απόλυτη αλήθεια,  
το Τελικό» Αυτή η συναίσθηση δεν είναι επιστήμη,  
αλλά επιθυμία, « επιθυμία, να μην μπορεί ο δολοφόνος  
να θριαμβολογεί για το αθώο θύμα»  
 
Οι Λόρδοι, τα ασφάλακτα, ο έφιππος Μεγαλέξανδρος  
πέντε κολώνες μάρμαρα που βγάζουν πρωθυπουργό...  



19

Η σκέψη στο νερό κάνει φανερή τη μέριμνα που  
είναι αναγκαία για να κρατηθείς στην επιφάνεια.  
 
Ο τοίχος που περιφράσσει τον κήπο του αστού  
σου κάνει το βλέμμα λεξιλόγιο του Ελύτη...  
 
Εκεί αποθέτεις το βλέμμα της αγαπημένης και  
όσες λέξεις γυρεύεις να σου πουν τα χέρια της.  
 
Άλλο το να κουράζομαι για σένα κι άλλο να κουράζομαι  
με σένα... με το στόμα κλεισμένο αλμυρό νερό. 

Υ.Γ. Τα πλάγια είναι του Χορκχάϊμερ. 



20



21

8

Αν ήταν να της δώσω ένα όνομα θα έλεγα: Βίλα 
Ραστώνη... πώς σηκώνονται οι αγαύες στον άνεμο... να 
απλώσουμε κάτι κάτω να ξαπλώσουμε να μας πάρει ο 
επίμονος αέρας.  
 
Ο μικρός χρόνος της κατασκευής παράλληλος με το μικρό  
χρόνο της καταστροφής... το κάθε υλικό έχει το χρόνο 
του και το συνολικό γλυπτό της φθοράς γίνεται από 
τα στάδια της φθοράς των υλικών που απαρτίζουν το 
κτίριο.  
 
Ο φόβος φυλάει τα έρμα έλεγε η μάνα μου και γύρω  
τόσο πληγωμένο αχειροποίητο... Έρωτας με αέρα.  
 
Κατέβασα την Ελληνική Γραμμή του Περικλή 
Γιαννόπουλου από το ράφι: ... κάθε ιδικόν μας 
εργόχειρον χρησιμεύει μόνον δια να ξεφουσκώσωμεν από 
τα πράγματα που έχομεν καταπιεί αποθαλασσώνοντες 
ούτω τα πάντα.  
 
«Όταν βλέπωμεν τον κόσμον εις τον δρόμον νομίζομεν 
ότι βλέπομεν άτομα. Απάτη. Είναι αι ιδέαι των δύο 
μεγάλων μας ανδρών.»  
 
Το ξενοδοχείο είναι κυριολεκτικά πλάτη στη συνομιλία 
της αρχαίας κολώνας με το γύρω τοπίο.  
 
Κουρασμένος από θάλασσα παραδομένος στον αέρα  
αλλιώς ψάχνονται έτσι τα γυμνά σώματα, αλλιώς  
ελευθερώνεται το ανυπόφορο σ’ αυτό το σχεδόν ύπαιθρο.  
 
Η αρχή του έρωτα διδάσκεται από τον αέρα και το τέλος  
από το βλέμμα στο τοπίο... πριν να βγάλουν τα κορμιά  



22

αυτό που πιέζει μέσα τους, υποταγμένα σε εξερεύνηση,  
άλλες καμπύλες που πεινάει το χέρι, όλα είναι τυφλά  
στην ορμόνη που κρατάει το φυτό στον άνεμο. 
 
«...το φως δεν παίζει...»  
 
Η αρχιτεκτονική του Κωνσταντινίδη είναι σύμβολο 
ανάπτυξης του Κράτους της Δεξιάς. Μιας παιδείας 
που έτεινε προς το φάντασμα του αστού... Πρέπει 
να εξαφανισθεί από κάθε τι δημόσιο. Όλα πρέπει να 
παραδωθούν στην αρχιτεκτονική του στοματικού  
σταδίου, τούρτες από τσιμέντο, που χαρακτηρίζει το 
Κράτος των Σοσιαλδημοκρατών... Υπάρχει μια μάχη 
συμβόλων στο χώρο.  
 
Η οδός που αναγράφουν τα τικέτα του The Mall, είναι:  
οδός Ανδρέα Παπανδρέου... στο μεγαλύτερο αυθαίρετο 
κτίριο των Βαλκανίων... ο ηγέτης της αυθαιρεσίας... ο 
βαλκάνιος Περόν...  
 
Η θάλσσα είναι είδος παρηγορίας για τις πληγές στο 
αχειροποίητο του τόπου που καταφέρνει ο κυρίαρχος  
ξεβράκωτος με την ιδεολογία της πλαστικής σημαίας.  
 
Θέλω κι άλλη θάλασσα για επίδεσμο στα μάτια.  
 
Να κάνεις έρωτα σε κάποιο ερείπιο του Άρη 
Κωνσταντινίδη μεσημέρι με αέρα... σαν τελετή 
αποχαιρετισμού... στην εφηβεία στην αποτυχία του 
αστού, στη φθορά του σώματός σου.  
 
Θα μπορούσε κάποιος να ζήσει και τυφλός, με τα μάτια  
καμένα από την προσπάθεια για λίγο αχειροποίητο.  
Πρέπει να βγάλεις το καταφατικό φως από τα μάτια σου  
και να μιλήσεις τυφλός μέσα από φως αποφατικό. 



23

9

Μαλακοί όρχεις πάνω στο χειρουργικό τραπέζι, τα 
μερμύγκια ανεβαίνουν από αριστερά, ναι πιλότος της 
νάρκωσης στα σκηνικά της ανάγνωσης του Χούλιο 
Κορτάσαρ... ένας ανεμιστήρας γυρίζει χωρίς να αερίζει 
κανέναν... σχεδόν ξέρω ποιοι θα διαχειριστούν  
το κορμί μου όταν πεθάνω... καλοκαίρι να πεθάνω, να 
ενοχλήσω ελάχιστους.  
 
 
Ένα γαλάζιο από Τζόϋς τσιγάρο και Μπόρχες... να 
πεθάνω γαλάζια.  
 
Υπνοβάτης διαδρόμων, λίγος Υμηττός κι ένα φεγγάρι 
διαθλασμένο αυτοί που αγαπώ ήσυχοι... η σοβαρότης 
της καταστάσεως ο Γκλεν Γκουλντ στο σκαμνάκι παίζει 
Μπαχ και μουρμουράει... τα παιδιά.  
 
«Μάνα, στα μάτια μου για δες, λάμπουνε τέσσερις 
φωτιές.  
-Δεν είναι τίποτα, έλα πια, ειν’ τα μπακίρια 
αστραφτερά.»  
 
Πριν σπάσει το φως γεύση θαλασσινού γυναίκας το 
χθαμαλόν της βλάστησης που του ήπιε ο ήλιος όλο 
το νερό... σαρίδια, το φως γράφει στο δέρμα... μια 
καλωσύνη που σιγά σιγά γίνεται τυραννία.  
 
Κι έπειτα όνειρο, ένα όνειρο στο γαλάζιο, αρχιτεκτονικές, 
μανουάλια, οι χρυσές τομές του Κωνσταντινίδη στο 
κτίριο του εθνικού συστήματος υγείας, τα υπόλοιπα 
παράγκες, δημοτικές καφετέριες μυρουδιά πατάτες  
γιαχνί από νυχτερινά μαγειρεία. Ένα φεγγάρι στο λευκό, 
σε κάθε λευκό.  



24

«μέσα στη νύχτα και τη ζέστη  
φέγγαν οι τοίχοι απ΄τον ασβέστη»  
 
Διάδρομοι ασανσέρ ιδρωμένα μαξιλάρια παραληρητικές 
σταγόνες που χτυπάν από τα μάτια ώς τις άκρες των 
ποδιών. Οι τυφλοί δακρύζουν και τους παίρνει η γεύση 
της θάλασσας. Το παιδί να μη μου το φοβίζετε και με 
σπαράζει με λυγμούς να το μωρώνω.  
 
Να ξέρουν τα παιδιά ν’ ανοίγουν τις σελίδες της 
απώλειας από μικρά.  
 
Ο Τειρεσίας είδε την επιθυμία της γυναίκας... 
τιμωρήθηκε.  
 
Έχει καθένας μέσα του έναν ήλιο, τυφλό. 
 
«Κοιμήσου γιε μου κι είναι αργά  
σήμανε η ώρα έντεκα.» 



25

10

Εκεί που στρίβει η δημοσιά, μετά του Παπακασελά 
τα δέντρα τελειώνει η φαντασίωση της ανάγνωσης 
του Χάιντεγκερ κι είναι μια αποθήκη να ξεραίνουν 
τα φύλλα του καπνού ξεχασμένη, ο τόπος λεύκες και 
καλαμποκιές, απέναντι νυχτερινό κέντρο... ποιός είπε 
πως το Φουέντεβακέρος δεν έχει θάλασσα;.. Κουρούτα. 
Σ’ έχω περιμένει εκεί με γαλότσες στη βροχή τη 
νύχτα... συμμετρίες το σπίτι της Δόνιας Λόρκα που 
από πραγματικότητα αναχωρεί προς γραφήν σπίτι 
δυσβάσταχτο σαν δάνειο της Κτηματικής Τραπέζης, πόσο  
ερείπιο του αυτόνομου σταφιδικού οργανισμού, το 
σπίτι το ψηλό αετώματα σαν τα χέρια που βάζεις να 
κόψουν τον ήλιο... Το Φουεντε- βακέρος βγάζει θάλασσα 
Κουρούτα... το αστικό γεμάτο φουσκωμένες μπάλες και 
σωσίβια και μια σαμπρέλα μαύρη τεράστια από ρόδα...  
πατάτες τηγανητές ακόμα ζεστές με ίχνη άμμου στα 
δόντια, μα να κρατάει το καρπούζι στα χέρια για τη 
φωτογραφία, μόνο εγώ κι ο θάνατος δεν φαινόμαστε 
στην σκηνή...διάδρομος και πόρτες δύο δεξιά δύο 
αριστερά, ίσα που να χωράει ένα ταπεινό φέρετρο  
να ελιχθεί, κι αυτός ο πατέρας που τον ξέχασε ο θάνατος  
φύτεψε το αμπέλι με τα κέρινα, πέθαναν όσοι το φύτεψε 
μαζί, ξεράθηκε και το αμπέλι... τον ρωτάς για τα παλιά 
και δεν χάνει όνομα... Ωστόσο πλαντάζεις κι είναι 
Μάρτιος στο Φουέντεβακέρος που λέμε τώρα βγάζει 
Κουρούτα, οι ρόδες του ποδηλάτου στην παρθένο άμμο...  
η μικρή μουσμουλιά που της πήρες τους πρώτους 
καρπούς ανελέητα, η καρδιά του καρπουζιού με τη 
μουσούδα σου μέσα του, η γυναίκα που επιταχύνει 
επί πώλου όνου και λέει ένα καλησπέρα... Οι τόποι 
που πέρασες μικρός και δεν έκανες έρωτα μεγάλος δεν 
ελευθερώνονται.  
Γιατί αυτό θα πει συνείδηση της Αρχιτεκτονικής: να 



26

πιάσει μι βροχή και να βρεθείς με το κορίτσι στις οσμές 
του χόρτου μες στο παλιό ξηραντήριο καπνού για να 
περάσει η μπόρα, να σ’ έχει κλειδώσει ο χρόνος σε μιαν 
ερημιά και μόνη διέξοδος τα έργα της σάρκας, σε μια  
κραυγή ανυπόφορου να τρομάζουνε φιλέρημα πουλιά, 
οι στρωμένες ζακέτες, τα πουκάμισα, το νερό που 
τρέχει από την παρατημένη στέγη Φουεντεβακέρος 
που βλέπει Κουρούτα αλαφρωμένος και να ξανοίγει ο 
καιρός απόβροχα σαν εκπληρωμένη επιθυμία. Έλα να 
κρυφτούμε. Θα σου δείξω τί κάνουν οι μεγάλοι. Θέλω  
να σου πω όπως στο σινεμά «σ’ αγαπώ» και 
ντρέπομαι.... έλα, χείλια με χείλια... άσε με... μάτια με 
μάτια τώρα... άκου, θάλασσα...  



27

11

... δώσετε τα μάτια σας εις ωραία χέρια να καθαρίσουν 
τους φακούς των με το ροδοπέταλον ύφασμα των 
φιλημάτων δια να ιδήτε...  
 
Ή βγαίνω στο δρόμο και μιλώ με τα κτήρια με τις 
ώρες... Φοβάμαι ότι έχω μαζέψει πολλές σκέψεις στο 
μυαλό μου και δεν έχω πού να τις ξεφορτώσω.  
Άστε που οι σκέψεις είναι καλές, φρέσκες. Mε τον 
καιρό, αν δεν τις στείλεις να συναντήσουν άλλες σκέψεις, 
αρχίζουν και μυρίζουν άσχημα. Και δεν  
υπάρχει χειρότερο πράγμα από σκέψεις που έληξε η 
ημερομηνία τους χωρίς να βρεις άλλο μυαλό να τις 
αρπάξει. Σηκώνομαι το πρωί και νιώθω όλο και πιο 
βαρύς. Δεν ξέρω αν πρόβλεψα τα θεμέλια ν’ αντέξουν 
αυτές τις σκέψεις. Mπορεί και να βυθιστώ για πάντα 
από τις πολλές σκέψεις. Άλλες φορές λέω ότι ίσως 
ελευθερωθείς αν μ’ έναν απότομο τρόπο διακόψεις τη 
φυσική ισορροπία.  
 
Μια καμπύλη γραμμή λόφου, μαλακά καμπυλωμένος 
λαιμός γυναικός , είναι γραμμή γεννώσα συμπάθειαν, 
πόθον θωπείας, έλκουσα το φίλημα, είτε γυναικός είτε 
λόφου είναι η έλκουσα προφανώς το χέριδια την απαλήν  
θωπείας, ζητητική θωπείας....  
 
H διακοσμητική αρχιτεκτονική μετέτρεψε το σπίτι ή, 
καλύτερα, επέτρεψεστους ανθρώπους να μετατρέψουν 
το σπίτι τους σε προβολή της κοινωνικής τους θέσης. Κι 
όταν κάποιος προβάλλει τον εαυτό του εξουσιαστικά μέσα 
από το σπίτι του, είναι φασίστας.  
 
Παρατηρήσατε μόνον τί όγκοι, τί ασυναρτησία, 
τί σύγκρουσις τί βάρος, τί πλήθος τι χωριατιά, τί 



28

ανοικονόμητα πράγματα, τί άκρυπτα. νομίζετε ότι 
είναι εμπρός σας ένας άθλιος εκατομμύριούχος, με 
φουσκωμένης γαστέρα, με γούνες, ... όλα ξιπασμένα, 
τεντωμένα εις ένα φούσκωμα, τόσον θρασύ και 
ενοχλητικόν... ώστε να προκαλεί τον πόθον του 
ραπίσματος.  
 
Δεν ξέρω αν εσείς προλάβατε τις μπουγάδες απλωμένες... 
Ήταν τρομερά ενδιαφέρον θέαμα... Eίχαν κάτι θεατρικό, 
αλλά και αποκαλυπτικό. Παρατηρώντας τα ρούχα, τις 
πετσέτες, τα υφάσματα, τις μυρωδιές τους,  
ανακάλυπτες τους ανθρώπους. Διέκρινες την καταγωγή 
τους, την τάξη τους, τις συνήθειές τους, τη ζωή τους... 
Για μένα οι μπουγάδες ήταν το γούστο των ανθρώπων 
απλωμένο, οι επιλογές τους κρεμασμένες σε δύο 
μανταλάκια, έκθετες...  
 
Ποία διαφορά υπάρχει μεταξύ της αργυροχρύσου 
αιθεριογραφίας μας και της δια σπασμένων ποδιών 
καρεκλών Γοτθογραφίας... Βλεπόμενον υψηλόθεν δίδει 
την ιδέαν ότι, ότι είναι αδύνατον να έχει πάχος  
περισσότερον ολίγων δακτύλων. Κάμνει την εντύπωσιν 
λεπτοφυούςαπλωμένου υφάσματος. ο φυτικός κόσμος 
είναι μόλις μια ιδέα. είναι σαν χνους γυναικείου 
μύστακος.... μέχρι των ασυλληπτοτάτων γαλανοτήτων 
ηλιορρύτου οφθαλμικής κόρης γάτας... δέχεται τους 
καταιονισμούς ατμούς του Α ρ γ ύ ρ ο υ, αργυρονεφούται, 
αργυροσκονίζεται, αργυρανθίζεται,  
αργυροβρέχεται, αργυροφλεβούται  
 
 
Κάτι που αξίζει είναι η ανώνυμη αρχιτεκτονική. H 
λαϊκή ανώνυμη αρχιτεκτονική. Ήταν η πιο σωστή 
αρχιτεκτονική και η πιο ελληνική. Όταν ήρθαν οι  
πρόσφυγες, έχτισαν τα σπίτια τους με το τίποτα... 



29

Υπήρχε όμως μια ομοιομορφία... H αυλή, το δωμάτιο 
και το υπόστεγο. Σοφή αρχιτεκτονική. αν δείτε, αυτή 
είναι η αρχιτεκτονική των παλατιών στην Κνωσό 
και τη Φαιστό. Mια αρχιτεκτονική που συναντάμε 
στις Mυκήνες... χωρίς να το ξέρουν, έκαναν μια 
αρχιτεκτονική ελληνική. Θα ρωτήσετε πώς...  
 
H ψυχή είναι θάλασσα. το μυαλό κλειδαριά. Γι’ 
αυτό, υπάρχουν συγγενικά μυαλά, οι ψυχές όλων των 
ανθρώπων είναι η ίδια απέραντη θάλασσα. Τα συγγενικά  
μυαλά, ό,τι κι αν γίνει, θα συναντηθούν σ’ αυτήν τη ζωή; 
(χαμογελάει) Ο άνθρωπος πάει σε πράγματα που θέλει 
να έχει. Τελικά ψάχνειςστους άλλους στοιχεία που έχεις 
μέσα σου... Όταν τα βρίσκεις, νιώθεις ένα μαζί τους.  
αυτό είναι πολύ σημαντικό.  
 
Παντού φως, παντού ημέρα, παντού τερπνότητης, 
παντού ολιγότης, άνεσις, αραιότητς, παντού ευταξία, 
συμμετρία, ευρυθμία. παντού ευγραμμία, ευστροφία  
Οδυσσέως, λυγηρότης παλικαριού. πντού ημερότης, χάρις 
ιλαρότης. παντού παίγνιον ελληνικής σοφίας, διάθεσις 
γελαστική, ειρωνία Σωκρατική. παντού φιλανθρωπία,  
συμπάθεια , αγάπη. παντού ίμερος, πόθος άσματος, 
φιλήματος. παντού πόθος ύλης, ύλης. παντού ηδονή 
Διονύσου, πόθος φωτομέθης, δίψα ωραιότητος, λίκνισμα  
μακαριότητος. παντού πέρασμα αέρος θουρίου, αέρος 
ορμής, αέρος ακλιμότητος, σφριγηλότητος και παντού 
μαζί πέρασμα αέρος μελαγχολίας καλλονής,  
λύπης καλλονής, θρήνου θνήσκοντος Αδώνιδος  
 
 
Οι ρίζες της Χωροταξίας του Έλληνος Σοσιαλδημοκράτη  
δια στόματος Άρη Κωνσταντινίδη:  
 
H οδηγία που είχα πάρει ήταν να φτιάξω σπίτια 



30

για οικογένειες με δύο παιδιά. Έφτιαξα λοιπόν ένα 
καθημερινό, δύο υπνοδωμάτια, μια κουζίνα, ένα λουτρό.  
Οι άνθρωποι αυτοί πριν ζούσαν σε τρώγλες, με τις 
αυλές τους και τους βασιλικούς τους. Mετά από ένα 
χρόνο, πήγα να δω πώς ζούσαν εκεί. Και τι να δω... Το 
καθημερινό ήταν κλειδωμένο. Ήταν το επονομαζόμενο  
«καλό». (γέλια) Τους ζήτησα να μου το ανοίξουν και 
είδα μέσα πολυτελέστατα έπιπλα με λεοντοπόδαρα και 
πολυελαίους με ψευτοασημικά. Ήταν ένας χώρος που 
ανοιγόταν μόνο στις γιορτές. Και ζούσαν στριμωγμένοι 
στα δύο δωμάτια. Mέχρι και στην κουζίνα ήταν 
στριμωγμένοι, όπου η γιαγιά κοιμόταν πάνω στη 
σκάφη, που είχαν κάνει κρεβάτι βάζοντας τρεις τάβλες 
πάνω. Έτσι ζούσαν όλοι.  
 



31

Επίλογος 
 
 

Το αχειροποίητο του τόπου κι από τα έργα 
των ανθρώπων τίποτα παρεχτός ότι τείνει στο 

αχειροποίητο...  



 
 
 
 
 
 
 
 

ΤΑ ΘΑΛΑΣΣΙΑ ΜΠΑΝΙΑ 
ΣΕΛΙΔΩΘΗΚΑΝ ΣΤΗΝ ΑΘΗΝΑ 

1 ΑΥΓΟΥΣΤΟΥ 2016 

D


