



































Η ευχή της Πορφυρίας


Πάνος Α. Ζέρβας

Η ευχή της Πορφυρίας

Ιστορίες της Μπλογκόσφαιρας

η καλύβα



Τα πνευματικά δικαιώματα για τις εικόνες, τις γελοιογραφίες 
και τις φωτογραφίες που χρησιμοποίησα παραμένουν στους 
νόμιμους κατόχους τους. Η παρούσα μορφή δεν προορίζεται 
για εμπορική χρήση. 

Ευχαριστώ τον φίλο Λαμπρούκο για την δική του Ευχή της 
Πορφυρίας, που συμπεριλαμβάνεται. Επίσης τον φίλο  
Καλτσόβρακο για την εικονογράφηση του θέματος. 

© Πάνος Α. Ζέρβας
panosz@otenet.gr 

Για τα πνευματικά δικαιώματα αυτού του κειμένου ισχύουν οι 
όροι του Creative Commons - 
https://creativecommons.org/licenses/by-nc-nd/3.0/gr/ 

– Επιτρέπεται να το διανέμετε ελεύθερα στην παρούσα μορφή 
του και μόνο.

– Δεν επιτρέπεται να το τροποποιήσετε ή να το αλλοιώσετε με 
οποιονδήποτε τρόπο.

– Δεν επιτρέπεται να το χρησιμοποιήσετε για διαφημιστικούς 
ή εμπορικούς λόγους. 

2

https://creativecommons.org/licenses/by-nc-nd/3.0/gr/
mailto:panosz@otenet.gr


Αφιερώνεται
στους μπλόγκερ

3



Περιεχόμενα

1. Χθες το βράδυ στην ταβέρνα, 5
2. Η ευχή της Πορφυρίας, 12
3. Η επιτροπή υποδοχής των Αθηναίων συνεδριάζει, 31
4. Κόμικ αποκόμικ: Χαλασμός στο Μπλογκοχώρι!, 35
5. Η δόνηση της ουράς της γαρίδας και η επίδρασή της 

στον παφλασμό των κυμάτων του Ιονίου, 57
6. Η φαντασίωση του Νοσφεράτου, 61
7. Ten Years After, 113

4



Χθες το βράδυ στην ταβέρνα

9 Φεβρουαρίου 2006

Χθες βράδυ βγήκαμε με φίλους για κρασί, σ’ ένα ταβερνάκι 
της Πάνω Πόλης. Μια χαρά ήταν – οι μεζέδες καλοί, το κρασί 
καλόπιοτο και το μαγαζί γεμάτο κορτσούδια.

Αφού φάγαμε και είπαμε κάμποσα για τα βλαστάρια μας ο 
καθείς, οι γυναίκες της παρέας άρχισαν να συζητάνε μεταξύ 
τους για τα συγκλονιστικά τελευταία νέα (- πήρα μια κρέμα 

5



νυκτός, άλλο πράγμα – ναι, αλλά πρέπει να τη χρησιμοποιείς 
989 μέρες συνέχεια για να δείξει – ξέρετε πως άμα είναι 
κρυωμένος κανείς βάζεις ένα κομμένο κρεμμύδι στο δωμάτιο 
και ρουφάει τους ιούς – φέτος είναι πολύ στη μόδα το βεραμάν 
με φούξια ανταύγειες…) μιλώντας όλες μαζί, ταυτόχρονα!

Πάντα απορούσα πως συνεννοούνται οι γυναίκες όταν μιλάνε 
όλες ταυτόχρονα – αλλά δεν επιμένω, προφανώς πρόκειται για 
ανώτερα πλάσματα.

Φυσικά, κάτι έπρεπε να λέμε κι εμείς, οι αρσενικοί. Κι επειδή 
δεν ήταν δυνατόν να εκφραστούμε ελευθέρως για τα 
παριστάμενα κορτσούδια, πιάσαμε το αμέσως επόμενο 
ενδιαφέρον θέμα. Όχι, δεν επρόκειτο για πολιτική, ούτε για 
ποδόσφαιρο – ούτε καν για τα καινούρια μοντέλα που θα 
κυκλοφορήσουν οι Alfa Romeo και η Audi. Αυτά ανήκουν στο 
παρελθόν – τώρα το φλέγον θέμα είναι τα ιστολόγια!

Οι φίλοι μου είχαν αντιμετωπίσει πολύ επιφυλακτικά την 
είδηση πως είχα ανοίξει τα «μυστικά του Κόλπου» – με την 
πάροδο των εβδομάδων όμως έγιναν τακτικοί θαμώνες, 
άρχισαν να σεργιανάνε και σε άλλα μπλόγκ και τώρα 
διατυπώνουν με άνεση αξιολογικές κρίσεις:

– Ο Χοιροβοσκός, καταπληκτικός!
– Τι μας λες… Επειδή αντιγράφει κείμενα και κάνει ποστ;
– Γιατί ρε, λίγο είναι; Στα σχόλια όμως γράφει κάτι κομμάτια 
που αντιστοιχούν άνετα σε ποστ!
– Εε… ναι… Αλλά πολύ θεούσος, βρε παιδί μου!
– Και τι ζόρι τραβάς εσύ; Από το πιάτο σου τρώει;
– Είναι εμπαθής, όπως όλοι οι θεούσοι!
– Εμπαθής είσαι και φαίνεσαι! Και δεν είναι θεούσος, μια 
χαρά άνθρωπος είναι!

Ώρες είναι να παρεξηγηθούμε για το Χοιροβοσκό! Αλλάζω 
ιστολόγιο:

– Εμένα μ’ αρέσει η Μιραντολίνα!
– Καλή… Γράφει πολύ ωραία, αν και κάπως εξεζητημένα…
– Πρέπει να είναι ωραία γυναίκα…

6



– Ωραία, αλλά και τζώρας – δεν αφήνει τίποτα να πέσει κάτω!
– Εμένα μου δημιουργεί μια νοσταλγία…
– Γιατί το λες αυτό;
– Ε, να, ταιριάζει με την εικόνα που είχαν οι πρωτοετίνες, όταν
εμείς τελειώναμε τα μεταπτυχιακά…

Ως δια μαγείας κόβεται η συζήτηση των γυναικών, που 
βρισκόταν σε κρίσιμο σημείο (καινούρια δίαιτα, με βάση τις 
πανσέτες…) και τα αθώα μεγάλα μάτια τους, προσεχτικά 
βαμμένα, προσηλώνονται πάνω μας. Πάντα απορούσα με τις 
γυναίκες όταν μιλάνε όλες ταυτόχρονα, πως καταφέρνουν να 
συνεννοούνται και να παρακολουθούν μέσες άκρες και τις 
δικές μας συζητήσεις – αλλά δεν επιμένω, προφανώς 
πρόκειται για εξελιγμένα πλάσματα. Ποια είναι αυτή η 
Μιραντολίνα, σε ποιο σήριαλ παίζει και δεν την έχουμε δει εμείς;
Και τι σχέση έχει με τις πρωτοετίνες; Τα ερωτήματα μένουν 
αναπάντητα, γιατί πέφτει καινούριο όνομα στο τραπέζι – και 
κάνει τις γυναίκες να επιστρέψουν αυθωρεί και παραχρήμα 
στο πως χάνεις 3 κιλά σε 8 χρόνια, τρώγοντας χοιρινό.

– Εγώ παρακολουθούσα τον Κοσμοπολίτη…
– Κρίμα που έκλεισε το μπλογκ του…
– Χάσαμε και τους στίχους, που σχολίαζες…
– Τι απόγινε αυτός;
– Ιχνηλάτης! Έτσι τον λένε τώρα!
– Αυτός είναι ρε; Κι έλεγα κάτι μου θυμίζει… Αλλά, πολύ 
συγκρατημένος, σε σχέση με τον προηγούμενο εαυτό του.
– Θα ξαναπάρει φόρα… πως και πως περιμένω καινούρια του 
στιχάκια!

Γελάμε και η συζήτηση έρχεται στους σοβαρούς μπλόγκερ, 
δηλαδή το Μιχάλη Μητσό, το μαύρο πρόβατο,
το Ιστολόγιον και τα Κοκόρια. Οι γυναίκες από δίπλα έχουν 
καινούριο θέμα, ένα μαγαζί με αξεσουάρ- με καταπληκτικές 
τιμές (στο χαρτί περιτυλίγματος) που άνοιξε στην Καρόλου 
Ντηλ. Ο αντρικός πληθυσμός σχολιάζει – χωρίς να 
τσιγγουνεύεται τους επαίνους – τη Λίτσα, 
την Ψιλικατζού οικογενειακώς, την Κουρούνα που λείπει και 
μας λείπει, τον Πιτσιρίκο (γι’ αυτόν πέφτουν και μερικά 
καρφιά), τον Old Boy, τον vita monderna, την αδερφή, 

7



τον Ημίαιμο. Μοιραία και τους κοινούς μας γνωστούς, στην 
πραγματική ζωή, σχολιαστές Ηλία (πάει για δήμαρχος – και 
δεν θ’ ανοίξει μπλογκ) και Θανάση, που υπογράφει ως 
Athanassios (δεν πάει για δήμαρχος και μάλλον θ’ ανοίξει 
μπλογκ) Τους αφηγούμαι πως τα Χριστούγεννα στην Αθήνα 
συναντήθηκα με τον alombar42. Το ενδιαφέρον τους 
εξάπτεται.

– Τι τύπος είναι;
– Σαν το Θανάση, με πιο πλούσιο μαλλί…

Γελάμε πάλι, μας φέρνουν μια πιατέλα γλυκά: καζαν ντιπί, 
εκμέκ καταΐφι, μπάλες σιμιγδαλένιου χαλβά και ψητό κυδώνι 
με σαντιγί. Οι γυναίκες αφήνουν κατά μέρος τις τολμηρές 
θεωρίες περί διαίτης με γουρούνι και εφορμούν ατρόμητες, 
στο πλάι των συζύγων τους. Πάντα απορούσα πως τα 
καταφέρνουν και διατηρούνται κομψές τρώγοντας, ενώ εμείς 
δεν – αλλά δεν επιμένω, προφανώς πρόκειται για βελτιωμένα 
πλάσματα. Ο πλέον επιμελής σέρφερ της μπλογκόσφαιρας 
κάνει επίδειξη των γνώσεών του – αλλά ο άλλος κάνει κόντρα 
ρελάνς, απνευστί:

– Αν ήταν εδώ ο γευσιγνώστης Αθήναιος, τι κριτική θα έκανε 
στην ταβέρνα;
– Ποιος Αθήναιος; Εκείνος ο συντηρητικός παναθηναϊκάκιας 
μάγειρας με τις φιλολογικές ανησυχίες και τον άστατο 
χαρακτήρα που γυρνάει στα μπαρ και μπεκροπίνει 
μεσημεριάτικα;

Κοντεύω να πνιγώ με καζαν ντιπί. Μόλις και καταφέρνω να 
βγω σώος και αβλαβής από το συνδυασμό της μπουκιάς και 
της αυθόρμητης ριπής του γέλιου – η σύζυγός μου ανησυχεί 
μήπως με χάσει πολύ πριν την ώρα μου και επιμένει πιες 
νερό, πιες νερό! Καθώς αποκαθίσταμαι, προβαίνω στη 
συγκλονιστική διαπίστωση ότι πάει, πέταξε το πουλάκι – η 
virtual πραγματικότητα έγινε πια ένα και το αυτό με την… 
κανονική.

– Βρε, οι περσόνες των μπλόγκ δεν αντιστοιχούν στους 
αληθινούς ανθρώπους! Μου θυμίζετε τους απλοϊκούς θεατές 

8



θεατρικών παραστάσεων στα Λούκυ Λουκ, όταν ανέβαιναν στη 
σκηνή για να δείρουν τον κακό…
– Μπα… κατά τη γνώμη σου, τι μέρος του λόγου είναι ο 
Αθήναιος;
– Που να ξέρω, αγαθέ μου φίλε; Πάντως φαίνεται ερωτύλος 
τύπος, καλό θα ήταν να προσέχαμε τις γυναίκες μας αν 
κυκλοφορούσε στα πέριξ!

Η τελευταία ατάκα ενθουσιάζει τις γυναίκες, που γελούν 
εγκαρδίως και κακαριστά – ενώ οι άντρες παραμένουμε 
σοβαροί αναλυτές και αποτελειώνουμε τα γλυκά. Πάντα 
απορούσα με το γεγονός ότι οι γυναίκες ενθουσιάζονται στην 
παρέα όταν ακουστεί υπονοούμενο για δική τους πιθανή 
παρανομία και ρίχνουν τα μούτρα αν ακούσουν κάτι ανάλογο 
για τους άντρες τους – αλλά δεν επιμένω, προφανώς πρόκειται 
για εξυπνότερα πλάσματα. Ο πιο ψηλός από τους τρεις κάνει 
μια άσχετη ερώτηση, καθώς επιστρέφει στο τραπέζι:

– Ποιόν βλέπεις για νομάρχη;
– Λαμπρούκος!

Μόλις ακούγεται αυτό το όνομα, οι άντρες γελάμε 
ενθουσιασμένοι – οι γυναίκες σταματάνε τη συζήτηση που 
είχαν αρχίσει σχετικά με την τρομερά πετυχημένη δίαιτα που 
έκανε τη Ντόρα Μπακογιάννη να μοιάζει με την ακτινογραφία 
της. Ο κοντός δε χάνει την ευκαιρία και εξηγεί, πολύ σοβαρά:

– Τον κατεβάζουν από κοινού ΠΑΣΟΚ και αριστερά και τον 
υποστηρίζει ένα μεγάλο κομμάτι δυσαρεστημένων της Νέας 
Δημοκρατίας! Θα τον ξεσκίσει τον Ψωμιάδη! Είναι και 
παιδαράς – αν δείτε τη φωτογραφία του θα κόψετε φλέβες!
– Έτσι, ε;
– Ώστε είναι τεκνός;
– Μπιζουδάκι! Αλλά, μια και αποφάσισε να εκτεθεί για 
νομάρχης, πρέπει να το πούμε: η μεγάλη του δύναμη είναι τα 
μπλογκ!
– Συγγνώμη, δε μας εξηγείτε και σε ‘μας τις έρημες – να 
καταλάβουμε επιτέλους – τι στην ευχή είναι αυτά τα μπλογκ;

9



Πάντα απορούσα πως οι γυναίκες καταφέρνουν και δεν 
ασχολούνται εγκαίρως με όσα ενθουσιάζουν εμάς – αλλά δεν 
επιμένω, προφανώς πρόκειται για σούπερ-ντούπερ πλάσματα. 
Θα ασχοληθούν μαζικά (όπως κάποτε με το μπάσκετ λόγω 
Γκάλη και με το ποδόσφαιρο λόγω Ζαγοράκη) και θα τα 
φλομώσουν τα μπλογκ όταν αρχίσει να ασχολείται με τον 
Λαμπρούκο, τον Ημίαιμο και τον Ιχνηλάτη η Τατιάνα και τα 
πρωινάδικα. Κι επειδή οι δικές μας είναι κομμάτι 
κουλτουριάρες, θα εφορμήσουν στα πι σι όταν 
ο alombar42 αρχίσει να δίνει απανωτές συνεντεύξεις στην 
Έλλη Στάη, τη Βίκυ Φλέσσα και την Εύα Καϊλή, εναλλάξ με 
τον Αθήναιο και το Χοιροβοσκό. Λέγεται πως ο Βασίλης 
Βασιλικός έχει ήδη εξασφαλίσει την αποκλειστικότητα 
της Μιραντολίνας – θα μιλήσει για τα τρία της καινούρια 
μπλογκ με θέματα τον Γρηγόριο Νύσσης, τον Μπακούνιν και 
τους πεστροφοκυπρίνους της Μικρής Πρέσπας στη σχάρα. 
Σούσι, παρά κάτι.

*

Βγαίνουμε από την ταβέρνα, εγώ και ο κοντός μπαίνουμε για 
τσιγάρα στο ψιλικατζίδικο που διανυκτερεύει. Τον βλέπω με το
πονηρό του χαμόγελο ως τ’ αυτιά.

– Το πήρα!
– Αμ εγώ τι έκανα!

Βγάζουμε ταυτόχρονα από τις καπαρτίνες δυο ομοιόμορφα 
και ομοιόχρωμα χαρτάκια.

– Να το δω!
– Κι εγώ το δικό σου!

Βγάζω τα γυαλιά και φέρνω το χαρτάκι πολύ κοντά στα μάτια 
μου, για να μπορέσω να το διαβάσω. Ο κοντός, αντίθετα, το 
κρατάει όσο πιο μακριά μπορεί – για τον ίδιο λόγο. 
Κοιταζόμαστε σα βρεγμένες γάτες.

10



– Ρε σύ, αυτό είναι 090!
– Αμ, αυτό τι είναι;
– Ρε την άτιμη!
– Μας δούλεψε αγρίως το βρέφος!

Δεν το παίρνουμε επιπόνου – άλλωστε οι παντρεμένοι δε 
βιάζονται και δεν απογοητεύονται ποτέ. Καθώς βγαίνουμε από 
το ψιλικατζίδικο απορώ με τις νεότερες γυναίκες, πως μας 
δουλεύουν ψιλό γαζί τώρα τελευταία – αλλά δεν επιμένω, 
προφανώς πρόκειται για ανώτερα, εξελιγμένα, εξυπνότερα, 
σούπερ ντούπερ πλάσματα. Και με την πιο μοδάτη δίαιτα 
(τζιγιεροσαρμάδες και γιαπράκια για 9 ½ βδομάδες), 
επανέρχονται στα κυβικά τους, όποτε θέλουν. Χαλαρά.

11



Η ευχή της Πορφυρίας
7 Απριλίου 2006

12



Εγκριθέν υπό του παναγιοτάτου Μητροπολίτου πάσης 
Μπουγατσαδουπόλεως.
Μόλις κυκλοφόρησε:

13



Η ευχή της Πορφυρίας ή ο ερωτύλος 
νεκροθάφτης. Μυθιστόρημα εποχής (του καιρού 
μας). Εκδόσεις Αγριομαραθιά, Αγουλινίτσα 2006. Σελίδες 
667 (με τα εξώφυλλα). Χρυσόδετο, σε σχήμα σχεδόν 
ομαλού παραληλογράμμου, διακοσμημένο με ρόδακες και 
δικεφάλους αετούς (ένας μοιάζει με δικέφαλη πάπια, αλλά
είναι στο πλάι και δε φαίνεται πολύ). Αριθμημένα 
αντίτυπα (1 έως 3). Τιμή, δεν έχει. Τα γνήσια αντίτυπα 
φέρουν την υπογραφή του συγγραφέως, ένθετο με οδηγίες
χρήσεως, κατάλογο διευθύνσεων δημοσίων υπηρεσιών, 
αναχωρήσεις πλοίων και αεροπλάνων, θέατρα και 
κινηματογράφοι, τηλέφωνο κέντρου δηλητηριάσεων, 
διανυκτερεύοντα κτηνιατρεία. Τελείωνε, επιτέλους, ν’ 
αρχίσουμε!

ΠΡΟΛΟΓΟΣ

Όλα ξεκίνησαν από ένα ποστ, αφιερωμένο στην Ελιζαμπέτα. 
Ξαφνικά, ως κεραυνός εν αιθρία, στο πρωταπριλιάτικο ποστ 
που κάναμε για να προωθήσουμε το image του Λαμπρούκου, 
σε συνεννόηση με το Πολιτικό Συμβούλιο για την εκλογή στη 
Νομαρχία (Διευθυντής: ο κ. Φούφουτος) και τα διάφορα 
γραφεία δημοσίων σχέσεων που διεκδικούν να αναλάβουν την 
περίπτωσή μας (το Λαμπρούκο, δηλαδή – ο οποίος σκόπιμα 
καθυστερεί να διαλέξει ανάμεσά τους, για να τους έχει όλους 
[όλες + έναν] «υπό δοκιμή» και να μην πληρώνει δραχμή!). Στο
ποστ αυτό λοιπόν κατεγράφησαν τα ακόλουθα σχόλια:

Που εισαι μωρο μου ολα αυτα τα χρονια που εφαγα τον κοσμο
να σε βρω μεχρι που κατεληξα καλογρια σε μοναστηρι? Τωρα 
ειμαι στην Ιερα Νονη Βησαριωνος και κανω μαστογραφιες 

14



(γνωριζει σχετικα ο κ Χαρδαβελας).Αν θελεις επικοινωνησε 
μαζυ μου. Μοναχη Πορφυρια (κατα κοσμον Ελιζαμπετα).

Πάνος:
Αδελφή Πορφυρία, την ευχούλα σας!
(έχε γούστο…)

Συν Θεω ολα εχουν γουστο στην ζωη αρκει να πιστευουμε σε 
οτι αγαπουμε και ο Κυριος δεν μας εγκαταλειπει,αλλα μας 
αποκαλυπτεται συνεχως μεσα απο καθε αληθινη επιθυμια 
μας. Με τη βοηθεια του η αγαπη ειναι δεν πεθαινει 
ποτε.Επικοινωνησε μαζυ μου στη Μονη την επομενη 
Παρασκευη 2-8 μμ Αδελφη Πορφυρια.

Λαμπρούκος:
@ Αδελφή Προρφυρία: Αδελφή, μπορώ να επικοινωνήσω και 
γω ο κολασμένος για έναν εξορκισμό;

Πάνος:
Αδελφή Πορφυρία, δε βλέπω την ώρα…
Λαμπρούκο, ένας εξορκισμός σου χρειάζεται, όντως…

Αδελφοι μου μην περιπαιζετε το θελημα του. Δεν ειμαι εγω 
που θα εξορκισω το κακο ουτε η ιδια η εκκλησια αλλα η 
αγαπη.Αυτο που με οδηγησε εδω δεν ειναι οι αμαρτιες (ποιος 
δεν εχει απ΄αυτες;) αλλα η αναζητηση της αληθειας και της 
χαμενης αγαπης.Ο ερωτας μου για τον Ανθρωπο που 
αναφερατε δεν ανταγωνιζεται τον ερωτα μου για Αυτον και 
βεβαια τιποτα δεν ειναι τυχαιο και αντιθετο με το θελημα Του.
Αδελφη Πορφυρια.

Κατόπιν αυτών, ο Λαμπρούκος, ιδιοκτήτης του Γραφείου 
Τελετών Ο Αχόρταγος δεν κρατιόταν, ούτε δεμένος:

– Θέλω να τη συναντήσω!
– Την καλόγρια;
– Την καλόγρια! Με εξιτάρει το ράσο!
– Έχε υπόψη σου πως είναι σαρανταπεντάρα.
– Ε;
– Σε εξιτάρει μια σαρανταπεντάρα θεούσα – και όχι απλώς 

15



θεούσα αλλά και καλόγρια;
– Ω, ναι, ναι, ναι, ναι… Πολύ!
– Έχεις δει ποτέ από κοντά σαρανταπεντάρες καλόγριες;
– Ε… όχι. Δε λένε;
– Πως δε λένε… αλλά τι λένε…
– Τι λένε, τι λένε;
– Φεύγατε να φεύγουμε, λένε! Μακριά κι αλάργα, λένε!
– Ναι, αλλά η Ελιζαμπέτα ήταν κούκλα! Δεν ήταν;
– Έτσι λέει ο νευροχειρουργός, που ήταν ξετρελαμένος μαζί 
της…
– Εσύ, δεν την έχεις δει;
– Που να την έχω δει, χριστιανέ μου; Εγώ απλώς έγραψα την 
ιστορία της!
– Μα πως γίνεται αυτό;
– Τι πως γίνεται, ορέ Λαμπρούκο; Εδώ ο Μάρκος έγραψε 
κοτζάμ Ευαγγέλιο χωρίς να έχει δει ποτέ του τον Ιησού, 
δύσκολο είναι να γράψεις την ιστορία της Ελιζαμπέτας;
– Εντάξει, παραδέχομαι πως υπάρχει ένα κενό… Αλλά εγώ 
βλέπω πίσω από τις γραμμές των σχολίων μια παθιασμένη 
γυναίκα, ένα θηλυκό θερμό αλλά στερημένο για χρόνια, ένα 
πίδακα λάβας που περιμένει πως και πως να ξεχειλίσει και να 
κατακλύσει το σύμπαν, μια μαινάδα ντυμένη με το σεβάσμιο 
μεν, αλλά τόσο λάθος γι’ αυτήν ράσο, και εγώ θα την πάρω…
– Εεεε! Τράβα χειρόφρενο!
– …πάρω την παρθενιά της για δεύτερη φορά, λέ-ω!
– Ρε, πας καλά;
– Δεν κρατιέμαι! Θέλω να πάμε!
– Γιατί να πάμε; Αφού λύσσαξες, τράβα μόνος σου!
– Τρελός είσαι; Εσένα περιμένει. Αν εμφανιστώ εγώ…
– Θα πεις πως είσαι εγώ και θα δράσεις αναλόγως… Έτσι κι 
αλλιώς, και μένα δε με ξέρει…
– Ε; είναι μια ιδέα κι αυτό…
– Καταπληκτική ιδέα!
Μεσολάβησε μια μεγάλη σιωπή. Στην άλλη άκρη της 
τηλεφωνικής γραμμής, ο Λαμπρούκος σκεφτόταν εντατικά.
– Όχι.
– Τι όχι;
– Να πάμε μαζί!
– Γιατί μαζί;
– Γιατί… κομπλάρω μόνος μου!

16



– Τι πράμα; Επαγγελματίας νεκροθάφτης και κομπλάρεις;
– Κομπλάρω… είμαι πολύ ευαίσθητος και ντροπαλός κατά 
βάθος… είναι πράγματα από την παιδική μου ηλικία, που 
όταν τα γράψω στο μπλογκ…(λυγμός) μέχρι να έρθει η 
μοιραία στιγμή που ξυπνάει το κτήνος μέσα μου και διαλύω 
τα πάντα… πολύ θα με βόλευε να πηγαίναμε παρέα, να 
έκανες εσύ τις επαφές, να μιλούσαμε για την ιστορία της 
Ελιζαμπέτας με την αδελφή Πορφυρία, να φτιαχνόταν πρώτα 
το κλίμα, η ατμόσφαιρα…
– …
– …
– …
– Εμπρός, έλα. Έλα, Λαμπρούκος εδώ! Ναι; Ναι;
– Εδώ είμαι, μη φωνάζεις… το σκέφτομαι… στην περίπτωση 
αυτή… τι να σου πω…
– Δηλαδή, πάμε παρέα;
– Άντε, πάμε!
Λίγη ώρα αργότερα συναντηθήκαμε για πρώτη φορά οι δυο 
μας στο καφενείο του Ευόσμου Η χαρά του νεκροθάφτη, 
ήπιαμε καφέ, οργανώσαμε με κάθε λεπτομέρεια το ταξίδι 
(πάμε και βλέπουμε!) και γελάσαμε αφθόνως, ο καθένας για 
δικούς του λόγους.

ΠΕΡΙΕΧΟΜΕΝΑ

ΚΕΦΑΛΑΙΟΝ Α’

Όπου σταματάμε για καφέ στο Όλυμπος – Πλάζα πριν την 
Κατερίνη και ο Λαμπρούκος ενθουσιάζεται από τρεις 
χαμογελαστές αψηλές ξανθές γαλανομάτες με μινιμαλιστική 
ένδυση και αναλογίες 90-60-90. Δηλώνει πως ακυρώνει την 
επίσκεψη στη Μονή, προκειμένου να τις ακολουθήσει στο 
Μοναστήρι (Μπίτολα). Διαπιστώνει πως δε μπορεί, όταν 
έρχεται από την τουαλέτα, όπου είχε πάει για να πουδράρει τη
μύτη του, ο καλλιτεχνικός τους πράκτωρ Μπορίς – ξανθός 
γαλανομάτης κι αυτός, αλλά με ντουλαποειδείς πλάτες. Αυτός,
μπορεί. Αναχωρούμε μάλλον βιαστικά και με μια αίσθηση 
ματαιότητος των ανθρωπίνων.

17



ΚΕΦΑΛΑΙΟΝ Β’

Όπου σταματάμε στου Καταραχιά, διότι το Λαμπρούκο τον 
ταλαιπωρεί η κύστη του – είναι και μεγάλης ηλικίας (η κύστη, 
όχι ο ίδιος…). Το κεφάλαιον στερείται περαιτέρω πλοκής και 
απλώς χρησιμεύει ως πρόσχημα για να παραθέσει ο 
συγγραφεύς τις βαθυστόχαστες απόψεις του περί τέχνης, 
φαινομενολογίας και ιστορίας των επιστημών, 
χρησιμοποιώντας ως αλληγορικό σχήμα την εξαντλητική 
περιγραφή και τη συγκριτική αξιολόγηση των τεχνικών 
στιβαγμού του γύρου (με πίττα) εις το σουβλί, τώρα που 
είμαστε ακόμα στην αρχή και ο αναγνώστης βρίσκεται εισέτι 
σε καλή φυσική κατάσταση. Αναχωρούμε με το κεφάλι καζάνι.

ΚΕΦΑΛΑΙΟΝ Γ’

Όπου φτάνουμε στην Αλαμάνα και ο Λαμπρούκος εκπληρώνει
το παιδικό του όνειρο να καταθέτει δάφνινο στεφάνι εις το 
άγαλμα του ήρωος της Επαναστάσεως Αθανασίου Διάκου. Την 
ώρα της καταθέσεως σταματούν δυο περιπολικά της Τροχαίας,
τους άνδρες των οποίων πληροφορώ ότι πρόκειται περί 
του Νομάρχου Θεσσαλονίκης. Οι τροχαίοι στέκονται κλαρίνο 
και αποδίδουν στρατιωτικό χαιρετισμό στο Λαμπρούκο, ο 
οποίος τους χαιρετά δια εγκαρδίου χειραψίας, ως άλλος Κίμων
Κουλούρης. Στην μεταξύ των τροχαίων τροχαία χαϊδεύει το 
μαγουλάκι λέγων εσένα θα σε μεταθέσω στη Θεσσαλονίκη, να 
μας διορθώσεις το απαυτό μας… το κυκλοφοριακό μας… Η 
κοπέλα τον ατενίζει απλανώς, μη εννοήσασα τι εννοεί ο 
καλοβαλμένος μεσόκοπος κύριος με τις ολίγες τρίχες 
επιμελώς χτενισμένες εξ αριστερών προς τα δεξιά, εφ΄ όλης της
εκτάσεως του κρανίου, για να φαίνονται μπολικότερες. Εντέλει
πήρε το τηλέφωνο της τροχαίας (του Αρχηγείου Λαμίας, δια 
παν ενδεχόμενον). Αναχωρούμε μέσα σε εθνική και 
πατριωτική έξαρση.

ΚΕΦΑΛΑΙΟΝ Δ’

Όπου λόγω ελλειπούς σημάνσεως των δρόμων και των 
κατσικοδρόμων χάνουμε τον δρόμον και ξαφνικά 
διαπιστώνουμε ότι ο δρόμος μας έβγαλε εις τον Προυσσό 

18



Ευρυτανίας. Ο Λαμπρούκος επωφελείται για να δει ιδίοις 
όμμασι το σπαθί του ήρωος Γεωργίου Καραϊσκάκη που 
φυλάσσεται εις την Μονή. Συζητά επί μακρόν με τον γέροντα 
Αβατάγγελον δια τας ηρωικάς πράξεις του ήρωος και γελούν 
και οι δύο καλοκάγαθα, διηγούμενοι πιπεράτα περιστατικά 
του βίου του, ο ένας εις τον άλλον, το ένα μετά το άλλο (είχε 
πολλά ο αείμνηστος Καραΐσκος…). Ο Λαμπρούκος δηλώνει ότι
σκέπτεται σοβαρά να μετονομάσει το Λευκό Πύργο σε Πύργο 
Γεωργίου Καραϊσκάκη. Ο Αβατάγγελος ενθουσιάζεται, αλλά 
εγώ αρχίζω να αμφιβάλλω πλέον περί της πνευματικής υγείας 
του ανδρός. Αναχωρούμε πεινασμένοι και πάμε από κει που 
ήρθαμε, μπας και καταφέρουμε επιτέλους να πάμε προς τα 
εκεί που θέλουμε να πάμε.

ΚΕΦΑΛΑΙΟΝ Ε’

Όπου το κατσικάκι στη γάστρα τέλειον, καθώς και το 
κοντοσούβλι και τα καπνιστά λουκάνικα. Ο Λαμπρούκος 
προσπαθεί να γοητεύσει τη Ρουμελιώτισσα ταβερνιάρισσα, 
μιλώντας της για μια συνάδελφό της, ονόματι Παγώνα, που 
γράφει στα ιντερνέτια με ψευδώνυμο (μου αφηγείται 
εμπιστευτικά πως είχαν ένα θυελλώδη δεσμό προ ετών, ο 
οποίος έληξε άδοξα για πολιτικούς λόγους: εκείνος ήτο με 
τον Βαγγέλη Βενιζέλο και εκείνη με τον Γουλιέλμο Τέλλο). Η 
θαλερή μπουρτζόβλαχα δείχνει να ανταποκρίνεται και να 
θέλει λεπτομερείς οδηγίες για το πως μπορεί να ανοίξει 
μπλογκ, αλλά σπάζεται και τα παρατάει καθώς ο Λαμπρούκος,
εξαιτίας και της απεριόριστης μπυροποσίας, πηγαίνει όλη την 
ώρα στην τουαλέτα. Αναχωρούμε έχοντας κατουρήσει 
επιμελώς.

ΚΕΦΑΛΑΙΟΝ ΣΤ’

Όπου ευρισκόμενοι εις κατάστασιν προκεχωρημένης 
ευθυμίας, το ρίχνουμε στο τραγούδι. Αρχίζει ο Λαμπρούκος με
το summertime και απαντώ με το ένας αητός καθότανε. Ο 
νομάρχης αντιγυρίζει με το yellow submarine και τον κόβω με
την Παπαλάμπραινα. Του κινείται το ενδιαφέρον, καθώς η 
ηρωική παπαδιά του φέρνει σε παπα- Λαμπρούκαινα. 
Μερακλωμένος, τραγουδά το imagine. Τον ξενερώνω 

19



αναφέροντας πως με τέτοιο ρεπερτόριο, ο (μη χέσω) 
Ψωμιάδης θα τον κάνει μια χαψιά στις εκλογές. 
Κατεβαίνοντας τα στροφιλίκια προς Λαμία αναλύουμε το θέμα
εις βάθος. Με το πέρας της συζητήσεως ο Λαμπρούκος 
επιχειρεί το νιάου νιάου βρε γατούλα, με πτωχά 
αποτελέσματα. Δεν αναχωρούμε, διότι πώς να αναχωρήσουμε 
αφού ήδη ευρισκόμεθα εν κινήσει;

ΚΕΦΑΛΑΙΟΝ Ζ’

Όπου αντικρίζουμε την Ιερά Μονή Βησσαρίωνος, με έντονο 
χτυποκάρδι και βαθύ συναίσθημα θρησκευτικού δέους και 
κατανύξεως. Ανώτερα ερωτήματα έρχονται και κατακλύζουν τις
ψυχές μας, αναζητώντας απάντηση. Σταμάτα, 
κατουρήθηκα! φωνάζει ο Λαμπρούκος και χώνεται πίσω από 
κάτι σκίνα. Βγαίνει κατασυγχυσμένος, έχοντας καταβρέξει 
αμφότερα τα καστόρινα παπούτσια του. Περιμένοντας να 
στεγνώσουν θαυμάζουμε την μεγαλοπρεπή φύση – δίνεται 
επιτέλους στο συγγραφέα η ευκαιρία να αξιοποιήσει το δεινό 
του ταλέντο παραθέτοντας εξαντλητικές περιγραφές της 
τοπικής χλωρίδας, με έμφαση στα θαμνώδη φυτά, αρχής 
γενομένης από τις κουμαριές, τις ασφάκες και τα 
χαμοπούρναρα. Αναχωρούμε για τη Μονή, όπου και φτάνουμε
μετά από δεκαεπτά δευτερόλεπτα.

ΚΕΦΑΛΑΙΟΝ Η’

Όπου μετά την προσκύνηση σε είκοσι πέντε ιερές εικόνες (η 
μία θαυματουργή – η Παναγιά η Εκλογολόγος) ένα αγίασμα, 
τρία παρεκκλήσια, και πλειάδαν όλην χαριτοβρύτων ιερών 
λειψάνων, ρωτάμε την αρχοντάρισσα που μας ξεναγεί – εγώ 
μεν περί της αδελφής Πορφυρίας, ο δε Λαμπρούκος περί της 
πλησιεστέρας τουαλέτας. Εντός ολίγου ο Λαμπρούκος 
επιστρέφει και ερωτά εμπιστευτικά την αδελφή εάν θα ήταν 
σκόπιμο να κάνει τάμα στην Παναγιά την Εκλογολόγον. 
Εκείνη τον πληροφορεί πως ήδη έχουν τάξει ο Γεώργιος 
Παπανδρέου, για να γίνει πρωθυπουργός, ο Μίμης 
Ανδρουλάκης για να γίνει υφυπουργός (Χαμένων 
Υποθέσεων) και ένας γελαστός νομάρχης, ο πως-τον-λένε, α 
ναι, ο Ψωμιάδης, από τη Θεσσαλονίκη. Σιγά μην 

20



τάξω! μουρμουρίζει ο Λαμπρούκος, έχοντας χάσει το χρώμα 
του (από χαλκοπράσινος έχει γίνει βεραμάν). Αναχωρούμε για 
το Ηγουμενείο. Η αδελφή που μας οδηγεί είναι με το ζόρι ένα 
και πενήντα, περίπου ενενήντα κιλά και φέρει ευμεγέθη 
μαύρον μύστακα. Αυτό δεν εμποδίζει το Λαμπρούκο να μου 
κάνει νοήματα πως ναι, αυτήν εγώ άμα λάχει ναούμε κλπ και 
να βαδίζει όπισθέν της χοροπηδώντας ως πίθηκος. 
Επιβεβαιώνονται πλήρως οι υποψίες μου περί της 
πνευματικής υγείας του ανδρός.

ΚΕΦΑΛΑΙΟΝ Θού, παράγραφος χού, σελίς νουδού
αριστερά – και κάτι ψιλά στραγάλια (γαπ γαπ το

μπεγλέρι)

Όπου η Ηγουμένη Χριστονύμφη προβάλει από το βαθύ σκότος
εις το ρηχόν ημίφως και αποκαλύπτει πως αυτή έγραψε ως 
τάχαμ δήθεν εμένα μου λες πρώην Ελιζαμπέτα τα σχόλια στο 
μπλογκ, για να τσιμπήσω και να ξεκαμπίσω, όπερ και εγένετο.
Όσο μιλάει τα μάτια της λάμπουν, δεν ξέρω αν είναι για καλό 
ή για κακό. Τα καλοκάγαθα μάτια του Λαμπρούκου με τις 
μελιτζανιές αποχρώσεις, προδίδουν τη μεγάλη του σύγχυση, 
καθώς περιεργάζεται την εντυπωσιακή φιγούρα της Ηγουμένης
(90-60-90!, μονολογεί θαυμαστικά) ενώ ταυτόχρονα 
προσπαθεί να εννοήσει τι εννοεί η Χριστονύμφη όταν 
ρωτάει που βρίσκεται αυτό το ρεμάλι ο Τζακ; Όχι μόνο δεν 
αναχωρούμε, αλλά στρογγυλοκαθόμαστε, διότι η συνέχεια 
προμηνύεται άκρως ενδιαφέρουσα.

ΚΕΦΑΛΑΙΟΝ Ι’

Όπου αποκαλύπτεται με ανατριχιαστικές λεπτομέρειες ότι ο 
Τζακ είχε επισκεφθεί προ τριμήνου τη Μονή και είναι 
υπεύθυνος για δύο εγκυμοσύνες, της αδελφής Πουλχερίας και
της δοκίμου Παχωμίας αμφοτέρων και των δύο(νε) 
εκ Κροστάνδης (ήτο Ρωσίδες – η μεγάλη αδυναμία του 
Τζακ…). Ο Λαμπρούκος προσπαθεί να κάνει χιούμορ, μη 
σεβόμενος την ιερότητα του χώρου και λέγει Σόδομα και 
Γόμμορα γίνονται εδώ μέσα! ως άλλη Σαπφώ Νοταρά. Η 
Ηγουμένη τον κεραυνοβολεί με ένα ψαρωτικό βλέμμα και με 
επιτιμά λέγοντας τι τον κουβάλησες αυτόν το ζουμπά; Ο 

21



Λαμπρούκος τινάζεται θέλοντας να διαμαρτυρηθεί ότι με 1.62 
(χωρίς παπούτσια) δεν είναι ζουμπάς, αλλά τον καθησυχάζω. 
Όταν η Χριστονύμφη (πρώην Αριάδνη) πείθεται ότι δεν έχω 
ιδέα που βρίσκεται ο Τζακ, κηρύσσει τη συνάντηση 
περαιωθείσα. Αναχωρούμε για τα κελιά μας, με ανάμικτα 
αισθήματα και κολασμένες φαντασιώσεις, για τις οποίες δε 
γνωρίζουμε ακόμα αν θα πραγματοποιηθούν ή όχι.

ΚΕΦΑΛΑΙΟΝ ΙΑ’

Όπου κατά τη διάρκεια της νύχτας γίνεται του Κουτρούλη το 
πανηγύρι. Για λόγους προωθήσεως των πωλήσεων του βιβλίου,
ο Πρόεδρος και Διευθύνων Σύμβουλος της Αγριομαραθιάς 
ΑΕ κ. Αγριομαραθιάς, με συνεβούλευσε αυτοπροσώπως και 
επιμόνως να αποφύγω να προβώ σε λεπτομερείς περιγραφές 
εις την παρούσα διαφημιστική παρουσίαση. Συνεπώς, 
αναχωρούμε άπρακτοι από το σκανδαλώδες ΚΕΦΑΛΑΙΟΝ ΙΑ’, 
ελπίζοντας ότι θα πουληθούν στο τέλος και τα τρία 
αντίτυπα. Ουδέν κακόν αμιγές καλού, διότι ούτω πως δίνεται η
δυνατότητα να οργιάσει η φαντασία των επισκεπτών του 
μπλογκ, οι οποίοι ελπίζω να μην αναχωρήσουν πριν της ώρας 
τους, εις ένδειξιν διαμαρτυρίας, για σοβαρότερα ιστολόγια – 
και να καθίσουν, λέγω, να σχολιάσουν ελευθέρως αλλά 
καθωσπρέπει.

ΚΕΦΑΛΑΙΟΝ ΙΒ’

Όπου κρατάμε σακούλες με νηστίσιμες χυλοπίτες (παραγωγή 
της Μονής, χωρίς ετικέτα) σεμεδάκια κεντητά στο χέρι για τις 
συζύγους μας (παραγωγή της Μονής – ασχέτως αν για λόγους 
ταπεινώσεως γράφουν στην ούγια made in China) βαζάκια με 
γλυκά του κουταλιού (παραγωγή της Μονής, επίσης made in 
China) και μια μεγάλη εικόνα της Παναγίας της Εκλογολόγου 
(αυθεντική παραγωγή της Μονής, ISO 9002, made in 
Europe λέει από πίσω, την κουβαλάει ο Λαμπρούκος – που 
δεν άντεξε ως το τέλος και έταξε, για να βοηθήσει η 
θαυματουργή εικόνα αυτόν και όχι τον [μη χέσω] Ψωμιάδη). 
Καθώς βαδίζουμε προς το αυτοκίνητο τον ρωτάω τι έταξε και 
μου απαντά να μην γυρίσω να δω ξένη γυναίκα Τετάρτη και 
Παρασκευή, εκτός αν… εκτός αν είναι στην κατηγορία 90-60-

22



90! Αναχωρούμε από τη Ιερά Μονή για τη Θεσσαλονίκη, πιο 
αμαρτωλοί απ΄ όσο είμαστε πριν αναχωρήσουμε από τη 
Θεσσαλονίκη για τη Ιερά Μονή.

ΤΕΛΟΣ – THE END – FIN – FINITO – CONIEK – PAPBYC
KΠΥΘ

*
Αποφασίσαμε με το Λαμπρούκο να ανεβάσουμε το θέμα η 
ευχή της Πορφυρίας, την ίδια μέρα και ώρα, χωρίς να γνωρίζει
ο ένας τι έγραψε ο άλλος. Για να δούμε λοιπόν τι 
έγραψε αυτός ο αχαΐρευτος…

H ευχή της Πορφυρίας
Σάββατο, Απριλίου 08, 2006

Λαμπρούκος: Φρένο, φρένο σου λέω…

Πάνος: Μια ώρα το πατάω, μαλακία αμάξι πήγες και 
νοίκιασες.

Λ: Ναι δεν ήξερα να σου πάρω και καμιά Jaguar. Στο 
μοναστήρι πηγαίνουμε να προσευχηθούμε, δε 
πάμε Χαλκιδική να ρίξουμε γκόμενες (που ανάθεμα την ώρα 
δηλαδή)...

Π: (θυμωμένος) Σκατά, άλλη φορά δε λέω σε κανένα από το 
Ίντερνετ να γνωριστούμε. Κάτσε βρε μαλάκα στην ησυχία σου, 
στον υπολογιστάκο σου! Τι τις θές τις γνωριμίες; Αφού το ξερα,

23



να πω ότι δε το ξερα; Φαινόνταν ο άνθρωπος, ΜΑΛΑΚΑΣ. Όλη 
μέρα το μυαλό του στο κοκό ήταν! Λαμπρούκος και σκατά!

Λ: (κοροιδευτικά) Πιρι πι πιριριριριρι, εεεεε, βγάλε 
το ΣΚΑΣΜΟ καμιά φορά και οδήγα! Νύχτα μας έπιασε. 7:00 
το πρωί ξεκινήσαμε. Σα πιπίτσα οδηγάς!

Π: (έξαλλος) Μήπως να το πάρεις κι εσύ λίγο που έχεις 
απλώσει τις ποδάρες σου και καπνίζεις σα μανιακό; Τεκέ το 
έκανες το αμάξι! Σε λίγο θα σου φέρουμε και χανουμάκια να 
σου χορεύουνε… Μου τα πρηξες από την ώρα που φύγαμε 
από τη Θεσσαλονίκη. Όχι να σταματήσουμε σε αυτό το 
κωλάδικο στην Εθνική, όχι να σταματήσουμε στο άλλο 
κωλάδικο στην Εθνική, όχι εδώ έχει κάτι βυζαρούδες άλλο 
πράγμα… Μα καλά τώρα σοβαρά ήταν ποτέ δυνατό να μπεις 
σε μαγαζί που λέγεται «Boobs Paradais». ΆκουParadais!

Λ: (χτυπάει με το δάχτυλο το κεφάλι του) Πάνο μου το 
πρόβλημα σου είναι ακριβώς αυτό. Δεν εστιάζεις, δε κάνεις 
focus. Το θέμα εδώ δεν είναι το Paradais, αλλά το boobs, και 
πίστεψε με όπως και να τα γράφεις παραμένουν μεγάλα και 
στρόγγυλα (…)

Π: Κοιτάξτε, κοιτάξτε ρε παιδιά ένα λιγούρη (με απαξίωση)… 
Μάζεψε ρε τα σάλια σου και μας παπάριασες τη μοκέτα…

Λ: Ναι καλά, όχι που θα καταλάβαινες! Ο άνθρωπος ήθελε να 
σταματήσει στον προχριστιανικό τύμβο με την πρώτη ιστορική 
επιγραφή που μαρτυρά την ύπαρξη του Χριστού! Τι λέει ρε 
παιδιά ο άνθρωπος… Σαν όρθια τσουτσού ήταν αυτή η 
μαλακία…

Π: Άντε, βγάλε το σκασμό τουλάχιστον και πιάσε κανένα 
σταθμό να μη σ’ ακούω. Βάλε τρίτο, αυτή την ώρα παίζει 
ο Παπαστεφάνου τα μεγάλα κλασσικά αριστουργήματα!

Λ: Ναι σιγά μη βάλω και Αλέξη Κωστάλα να ακούσουμε 
απευθείας αναμετάδοση πατινάζ στον πάγο, «διπλό φλίκ 
ακολουθούμενο από ένα αριστοτεχνικά εκτελεσμένο φλάκ, και
μπλούφ». Radio blackman θα βάλω. Έχει επίσημη 

24



παρουσίαση τον καινούριο δίσκο της Κατερίνας Στανίση, που 
είναι και μπάνικο μωρό, ν’ αγιάσουν τ’ αυτάκια μας.

Π: Έτσι και βάλεις αυτόν τον Bλάκ-man θα πάρεις παπούτσι 
από δω μέσα.

Λ: Θα μου κλάσεις… Άσε κάτω το ραδιόφωνο

Π: Εσύ να πάρεις το κουλό σου…

Λ: Πρόσεχεεεεεε

*

Λ: Πού είμαι; Στον Παράδεισο;

Αδελφή Πορφυρία: Στη μονή καλέ μου.

Λ: Μονί; Δε μπορώ τώρα, αφήστε με, είμαι τραυματίας δε το 
βλέπετε;

ΑΠ: Μονή αγαπημένε μου όχι…

Λ: Ποια Μονή;

ΑΠ: Του Αγίου Βησσαρίωνος, στη Ρούμελη.

Λ: Εσύ είσαι της μονίς?

ΑΠ: Εμένα με λένε αδελφή Πορφυρία. Εγώ σας βρήκα και 
τους δύο αμέσως μετά το ατύχημα. Εδώ είναι κι ο φίλος σας.

Λ: Ο φίλος μου; Αμάν! ο Πάνος. Τι κάνει αυτός, πως είναι;

ΑΠ: Μην ανησυχείς καλά είναι, αλλά όλο παραμιλάει. Τη μια 
λέει άσε το τρίτο μη σου σπάσω το κουλό, την άλλη λέει κάτι 
για μουσεία και επιτύμβιες στήλες, την άλλη λέει για πορνεία 
στην εθνική οδό, και μετά πετάγεται και φωνάζει Λαμπρούκο! 
Ποιόν εννοεί;

25



Λ: Τωρα άμα σου πω αδελφή ότι φωνάζει εμένα θα το 
πιστέψεις;

ΑΠ: Εσένα (τα μάτια της φωτίζουνε); Μη μου πείς ότι είσαι ο 
Λαμπρούκος, ο διάσημος Ιστολόγος - συγγραφέας 
-τραγουδιστής -sex symbol - υποψήφιος νομάρχης; Μα καλά 
εσένα δε σε απήγαγε η 17Ψ;

Λ: (σαστισμένος) Τι, δηλαδή πως, εννοώ… Καλά διαβάζεις το 
μπλογκ μου;

ΑΠ: Αν το διαβάζω λέει! Τα βράδια βέβαια κυρίως γιατί όπως 
καταλαβαίνεις είναι άκρως σκανδαλιστικό για εμάς, και είναι 
απαγορευμένο! Εδώ μέσα είσαι κάτι σαν το ευαγγέλιο 
της Μαρίας της Μαγδαληνής. Ο απαγορευμένος καρπός. 
Μόνο Μιραντολίνα και Πάνο Ζέρβα μας αφήνουν να 
διαβάζουμε επίσημα!

Π: (με κλειστά μάτια, παραμιλητό) Ναι… με φώναξε κανείς;

Λ: Δες και θάμαξε… Ο Πάνος Ζέρβας αυτοπροσώπως σε 
έκδοση στραβοχυμένου λουκουμά!

ΑΠ: Θεέ μου, δε το πιστεύω! Και ο Πάνος στη μονή μας! 
Τρεχω αμέσως να φωνάξω την ηγουμένη. Είναι θαυμάστρια 
του… Ηγουμένη, Ηγουμένη (απομακρύνεται στο διάδρομο έξω
από το δωμάτιο)

Λ: Ξύπνα Νίκι Λάουντα (σκουντώντας τον), άντε αστέρι της 
ασφάλτου, βασιλιά των δρόμων, σήκω, φτάσαμε στη μονή 
Βησσαρίωνος, έστω και ανορθόδοξα, πάντως φτάσαμε. Άντε 
σήκω να πεις μια προσευχή για να σε θάψουμε μετά στην 
αυλή δίπλα από τον άγιο, μπας και γλυτώσουμε από σένα.

Π: (σηκώνεται αργά από το κρεβάτι αγκομαχώντας) Τι έγινε, 
τρακάραμε;

Λ: Όχι πασά μου, όχι … δε τρακάραμε. Κανένας αξιοπρεπής 
οδηγός δε καταδέχτηκε να τρακάρει με σένα βρε ντροπή των 

26



χιλιομέτρων και το ριξες στο χαντάκι. Άντε σήκω τώρα γιατί 
αυτή η αδερφή Πορφυρία αδερφέ μου και άγιο κολάζει. Τώρα 
καταλαβαίνω γιατί ανακηρύχτηκε άγιος ο Βησσαρίωνας. Ήταν 
τόσα χρόνια στην ίδια μονή με αυτό το θείο πλάσμα και δεν 
την πήδηξε. Ε, μόλις ήρθε εδώ η ιερά σύνοδος και είδε τι εστί 
Πορφυρία, συμφώνησαν όλοι – Άγιος ο μακαρίτης.

Π: Καλά βρε δε ντρέπεσαι; Λίγο τσίπα βρε δεν έχεις; Και εδώ 
μέσα βρε… Ε τι να σου πω, είσαι άξιος της μοίρας σου.

Λ: Καλά, καλά φορτώσου εσύ τώρα το παλτό την ηγουμένη και
άσε με εμένα με την Πορφυρία και ας πάω και στην κόλαση. 
Έτσι κι αλλιώς κι προηγουμένως εκεί θα πήγαινα. Τι διαφορά 
θα κάνει λίγο παραμέσα;

Π: Τι να σου πω αγόρι εσύ είσαι…

Ηγουμένη Χριστονύμφη: (μπαίνει μέσα ανοίγοντας τα χέρια 
της σε αγκαλιά) Χαιρετίζω το σπουδαίο ιστολόγο κ. Πάνο 
Ζέρβα! Πως είστε αγαπητέ μου! Είναι μεγάλη χαρά να σας 
έχουμε στη μονή μας!

Π: (ψιθυρίζει) Τσίμπα με ρε συ, αυτή είναι ίδια εσύ…

27



Λ: (ψιθυρίζει) Δε βλέπω καμία ομοιότητα, απλά είναι λίγο 
ηλικιωμένη… Τι λίγο δηλαδή αυτή είναι ίδια ο Βησσαρίωνας

ΑΠ: Κι αυτός ηγουμένη είναι ο Λαμπρούκος!

Χ: Ναι καλά… Χαίρω πολύ αγαπητέ μου… Βέβαια ξέρετε 
εμείς εδώ δεν εγκρίνουμε αυτή σας την εμμονή με το σεξ, 
αλλά όλα παιδιά του Θεού είστε... Κύριε Πάνο μας, ελπίζω να 
σας περιποιήθηκαν οι αδελφές. Άλλωστε από την πρώτη 
στιγμή τα τραύματα σας φάνηκαν πως ήταν επιπόλαια. Θα 
ήθελα αν μου επιτρέπεται να σας ξεναγήσω προσωπικά στη 
μονή και μετά να προσκυνήσουμε το σκήνωμα του Αγίου. Θα 
ήταν στ’ αλήθεια μεγάλη μου χαρά.

Λ: (σιγά) Άντε βρε λυκόπουλο, καλώς τα δέχτηκες. Πάρε τώρα 
αυτο λείψανο και πηγαίνετε αλά μπρατσέτα στο άλλο.

Π: (σιγά) Μόλις γυρίσω όμως ετοιμάσου. Απ τα χεράκια μου 
θα πας σκατομαϊμού. (δυνατά με ενθουσιασμό) Και εμένα 
ηγουμενη θα ήταν μεγάλη μου χαρά. Μου επιτρέπετε 
(προτείνοντας το μπράτσο του)

Χ: Ωωωωω (κοκκινίζοντας ελαφρά). Πόσα ξέρετε κύριε Πάνο 
μου! (φεύγουν από το δωμάτιο)

Λ: Είσαι και συ των ιδίων απόψεων με την ηγουμένη;

ΑΠ: (σκύβοντας) Η ηγουμένη είναι αγία. Εγώ είμαι μια 
αμαρτωλή που βρήκα καταφύγιο εδώ μέσα τρέχοντας να 
κρυφτώ από τις αμαρτίες και τους διώκτες μου…

Λ: Τι εννοείς, ποιος σε κυνηγούσε…

ΑΠ: Δεν έχει σημασία. Αυτό που μετράει είναι ότι μόλις σε 
είδα ξύπνησε μέσα μου ο παλιός μου εαυτός, αυτός που ήταν 
υπόδουλος των σαρκικών απολαύσεων και της ακολασίας. Της
ανομίας και των ακατονόμαστων πράξεων. Λαμπρούκο, κάνε 
με δικιά σου (πετώντας κάτω το ράσο με δύναμη)! Σε θέλω η 
κολασμένη…

28



Λ: Έλα μανάρα μου ν’ αγιάσει το μονί σου… (ακολουθεί τρελή 
βραδιά καρναβαλιού άκρως λογοκριμένη)

Το επόμενο πρωί μετά τον όρθρο…

Χ: Αδελφή Πορφυρία, δείξατε στον επισκέπτη σας το σκήνωμα;

Λ: Μου το έδειξε αγία ηγουμένη, μου το έδειξε. Και τι 
σκήνωμα όμως, με τα τούτα του με τα κείνα του, και όχι μια 
ήταν στημένο έτσι, την άλλη αλλιώς…

Χ: Δεν είμαι σίγουρη ότι καταλαβαίνω τι εννοείτε αγαπητέ μου,
ελπίζω να μην είναι κι αυτό κάποιο από τα χυδαία αστεία 
σας…

Λ: Πάνο εσένα πως σου φάνηκε το σκήνωμα;

Π: Υπέροχο (με μια δόση αηδίας στο στόμα). Μετά την 
ξενάγηση η ηγουμένη με εξομολόγησε κι όλας, νιώθω ήδη 
άλλος άνθρωπος (σκύβοντας προς το Λαμπρούκο, ψιθυριστά) 
«στο γυρισμό να σταματήσουμε σε εκείνα τα κωλάδικα που 
λέγαμε, άγιασα ο άνθρωπος…»

Λ: Λοιπόν, νομίζω πως ήρθε η ώρα της 
αναχώρησης. Ηγουμένη Χριστονύμφη, Αδελφή Πορφυρία (με 
ελαφριά υπόκλιση) δεν υπάρχουν λόγια να σας 
ευχαριστήσουμε για ότι κάνατε για εμάς…

Π: Πραγματικά είμαστε υπόχρεοι. Νομίζω ότι θα σας 
αφιερώσω όλα μου τα κείμενα που θα γράψω στο μπλόγκ μου 
εφεξής…

Λ: Θα έλεγα κι εγώ το ίδιο αλλά…

Χ: Αφήστε εν Χριστώ αδελφέ Λαμπρούκο, από σας να μένει το 
βύσσινο… Κύριε Πάνο μας, η τιμή ήταν δική μας. Θα έχετε 
πάντα ένα στασίδι σ’ αυτόν τον οίκο του Θεού.

29



ΑΠ: Και σεις Λαμπρούκο θα έχετε, ένα στασίδι... και το κινητό
μου.

Χ: Τι εννοείτε αδελφή (με τρόμο);

ΑΠ: Για κάποια επείγουσα εξομολόγηση αγία ηγουμένη…

Λ-Π: Λοιπόν κυρίες μου, εις το επανειδείν

Χ: Στο καλό, και να ξανάρθεις κύριε Πάνο μας.

ΑΠ: (μονολογώντας ψιθυριστά) Με την ευχή μου αγαπημένε 
μου Λαμπρούκο, με την ευχή μου μέσα απ’ το βρακί μου…

*

(Το κείμενο βασίστηκε σε μια ιδέα του Πάνου, να γράψουμε 
κάτι παράλληλα, με κοινούς πρωταγωνιστές και τίτλο χωρίς 
όμως να ξέρει ο ένας τι πρόκειται να γράψει ο άλλος. Ήταν 
από τα πιο διασκεδαστικά πράγματα που έχω κάνει στη ζωή 
μου. Αρκετά όμως, για να δούμε τι έχει γράψει και 
ο ακατανόμαστος...)

*

Ο εκδότης μας ο Αγριομαραθιάς, όγδοος ξάδερφος του 
ήμερου Μαραθιά, οργανώνει πολυδάπανη διαφημιστική 
εκστρατεία για την προώθηση του ιστορικού δίδυμου 
έργου του Λαμπρούκου και και των “μτΚ”. Χωρίς να 
υπολογίζει το δυσθεώρητο κασέ του (και τη φήμη οτι 
μαστιγώνει τους πελάτες) έκλεισε τον ίδιο τον Πρόεδρο 
και Διευθύνοντα Σύμβουλο της Kaltsovrakos Adv. Co κ. 
Τάσο (Γαύρο) Καλτσόβρακο. Μετά από επίμονες 
προσπάθειες τον έπεισε να αφήσει για λίγο τα καθήκοντά 

30



του ως βοηθός στο γνωστό Ψιλικατζίδικο και να 
φιλοτεχνήσει το έργον τέχνης που είδατε στην αρχή, 
καθώς και το τηλεοπτικό spot που θα σας παρουσιάσουμε 
στις 31 Απριλίου.

Η επιτροπή υποδοχής των Αθηναίων
συνεδριάζει

31



3 Μαϊου 2006

Τα τηλέφωνα έδιναν κι έπαιρναν, από νωρίς – έπρεπε να 
κανονίσουμε που θα συναντηθούμε για την πρώτη συνεδρίαση
της Τριμελούς Επιτροπής (από πεντέξι άτομα) για την 
υποδοχή των Αθηναίων Μπλογκεράδων. Ο Λαμπρούκος που 
αυτοανακηρύχτηκε δια βοής πρόεδρος της Επιτροπής 
θυμήθηκε τα μαοϊκά – επαναστατικά του νιάτα και πρότεινε 
να συνεδριάσουμε σ’ ένα ημιυπόγειο ουζερί του 
Δενδροποτάμου. 

Η πρόταση δεν έγινε δεκτή, ο Λαμπρούκος θυμήθηκε 
ταπατερικά – αναρχικά του νιάτα και πρότεινε να 
συνεδριάσουμε στα παγκάκια του προαυλίου της Μονής 
Βλατάδων. Την πρόταση την απέρριψε ο ίδιος ο Λαμπρούκος 
(«θα κάνει ψόφο» είπε) και ευθύς θυμήθηκε την πασοκική του 
περίοδο και πρότεινε να βρεθούμε στα γραφεία του 
Βιολογικού Καθαρισμού Θεσσαλονίκης, που έκανε το ΠΑΣΟΚ 
(και δε λειτουργεί). Αφού είδε κι αποείδε, ο πρόεδρος 
θυμήθηκε την τωρινή του φάση, του ξεσαλωμένου 
ερωτομανούς, και δήλωσε πως θα κλείσει τραπέζι 
στονΚαλιγούλα, το γνωστό ξεβρακωτάδικο της 
Μπουγατσαδουπόλεως. 

Καταλήξαμε να βρεθούμε στο Plaisir, της Απολλώνειας 
Πολιτείας (wow!) απέναντι από το ΙΚΕΑ, αφού ο πρόεδρος 
θυμήθηκε στο τέλος ότι πρέπει κάποτε να σοβαρευτεί. Εφτά 
παρά τέταρτο. 

32



Εφτά παρά δώδεκα χτύπησε το κινητό.

«Έλα, ήρθες;»

«Έλα, ήρθα»

«Που ήρθες;»

«Εκεί που θάρθεις βρε! Οι άλλοι δεν ήρθαν»

«Α, δε θάρθουν…»

«Δε θάρθουν;»

«Έρχομαι… αλλά πως θα σε γνωρίσω;»

«Όπως έρχεσαι, δίπλα στο καφέ έχει μια μπουτίκ κρεάτων. 
Έμπα και πάρε μια συκωταριά…»

«Ε;»

«Θα την κρατάς στο χέρι και θα σε γνωρίσω εγώ»

«Έρχομαι!»

«Έλα, επιτέλους!»

*

Λίγα λεπτά αργότερα αντίκρισα να ξεπροβάλει μια 
εντυπωσιακή φιγούρα, με μια συκωταριά στο χέρι. Έγνεψα και
αφού με τα πολλά με εντόπισε (δε φορούσε και τα γυαλιά 
μυωπίας) έφτασε στο τραπεζάκι που καθόμουν.

«Λαμπρούκος;»

«Πάνος;»

«Ήρθες…» 

33



«Ήρθα…» 

«Ωραία…»

«Ωραία…»

«Τι θα γίνει ρε, σήριαλ του Παπακαλιάτη θα το κάνουμε;»

«Αυτό, που να το βάλω;»

Το πρόβλημα το έλυσε ένα γκαρσόνι (όλα τα γκαρσόνια είχαν 
καταφθάσει μόλις είδαν την ξανθιά τύπισσα με τις 
ψηλοτάκουνες γόβες και τη συκωταριά στο χέρι) παραγγείλαμε
καφέδες και αρχίσαμε τη συνεδρίαση.

Μετά από δυο ώρες συνειδητοποιήσαμε ότι είχαμε 
κουτσομπολέψει τη μισή μπλογκόσφαιρα, αλλά δεν είχαμε πει
τίποτα σχετικό με το αντικείμενό μας (η ξανθιά είχε 
ωραιότατες γάμπες βέβαια και δυο αποτέτοια που θα 
ενθουσίαζαν τον Καλτσόβρακο – τουτέστιν XL. Απεδείχθη 
φανατική θαυμάστρια του Πιτσιρίκου και του MacManus- πως
τα συνδύαζε μονάχα ο Θεός των ξανθιών το γνωρίζει). 

«Με τους Αθηναίους τι θα κάνουμε;»

«Ξέρεις, πιάνω δουλειά σε λίγο, θα με περιμένουν 
στονΚαλιγούλα… Δεν τ’ αφήνουμε για την επόμενη 
συνεδρίαση της Επιτροπής;»

*

Θα ξανασυνεδριάσουμε…
 

34



35



Κόμικ αποκόμικ: Χαλασμός
στο Μπλογκοχώρι!

Πρώτη ανάρτηση στις 8 Ιανουαρίου 2007. Τότε που στα 
μπλογκ δέναμε τα σκυλιά με τα λουκάνικα… Θέμα του 
κόμικ -αποκόμικ είναι το κλείσιμο του monitor, μετά 
την κόντρα του Βρυώνη με τη Μορτίσια/ Μιραντολίνα.

36



Στο Μπλογκοχώρι όλα κυλούσαν ήρεμα κι ωραία… 
Συζητήσεις, πειράγματα, ψώνια – όλοι περνούσαν καλά!

37



Ωσπου μια μέρα η Μορτίσια δήλωσε αποφασιστικά: 
Απαιτώ να… ( αλλά τη γνωρίζετε αυτή την ιστορία, μη 
τα ξαναλέμε)

Αμέσως, άρχισαν τα όργανα …

38

https://panosz.files.wordpress.com/2007/01/2-auladell_02.jpg


Πολλοί στεναχωρέθηκαν που έκλεισε η πλατεία του 
χωριού. Που θα πήγαιναν τώρα για καμάκι και κοζερί; 
Άρχισαν λοιπόν οι αντιδράσεις…

Η γνωστή Αγία Οικογένεια (συν κάτι ψιλά) κατέφθασε 
για να υπερασπιστεί το δίκαιο της Μορτίσια (στην εικόνα 
φαίνονται σχεδόν όλοι)

39

https://panosz.files.wordpress.com/2007/01/3-addams_family.gif


Το Μπλογκοχώρι άρχισε να παρακολουθεί έναν άγριο 
καυγά, που άρχισε τις πρώτες πρωινές ώρες της 
Κυριακής και συνεχίζεται ακόμα…

– Βλέπω πλάκωσε ο ρητέρν με την αρμάτα των 
επιχειρημάτων του… Εκείνος ο αψηλός αποδίπλα, πως 
λέγεται;
– Ακατονόμαστος!
– Ήρθε η Σπινόζα υπέρ της Μορτίσια!
– Και το μαύρο πρόβατο!
– Μα που είναι ο J95; Που είναι ο Μάρξ;

40

https://panosz.files.wordpress.com/2007/01/autheman2.jpg


Άλλοι, περισσότερο τολμηροί στο άθλημα της σκέψης, 
προσπαθούσαν να φωτίσουν τις πλέον δύσκολες πλευρές 
του προβλήματος

– Έχετε δίκιο αγαπητέ μου. Σε περίπτωση φαγούρας, τα 
πράγματα ζορίζουν υπερβολικά…
– Ειδικά στην οσφυονωτιαία χώρα!

41



Οι διαφωνίες έφτασαν και στα ζευγάρια, με αποτέλεσμα 
κρεβατομουρμούρες και παράπλευρες απώλειες.

– Αφού εξακολουθείς να μην παραδέχεσαι οτι ο ρητέρν 
δεν ξέρει τι λέει, δεν έχει κοκό για ένα μήνα – έτσι, για 
να μάθεις!
– Χρρρρ…

42



– Ώστε συμφωνείς με τον ρητέρν; Χωρίζουμε!

Τρομερά ερωτήματα βασανίζουν όλη νύχτα τις ωραίες 
κοπέλες

– Αλήθεια, ποιά να είναι η άποψη του Βαγγέλακα για 
το θέμα;

43



Άλλοι, συνεχίζουν εποικοδομητικούς καυγάδες που είχαν 
αρχίσει νωρίτερα

– Τώρα θα σε μάθω εγώ να ειρωνεύσαι το ΘΡΥΛΟ, 
μωρή…
– Όχι Τάσο, μη…

Η Ψιλικατζού του χωριού μπαίνει δυναμικά στο παιγνίδι 
– και μοιράζει σφαλιάρες

– Τα πήρα στο κρανίο!

44



Τα μισά ανώτατα στελέχη της ΦΙΛΕΛΕΥΘΕΡΗΣ 
ΣΥΜΜΑΧΙΑΣ συζητούν το θέμα εις βάθος, στον 
προθάλαμο της κλινικής όπου νοσηλεύονται τα άλλα μισά. 
Το ρομπότ λέγεται Ανέστης.

– Βάρβαροι χρυσή μου, βάρβαροι…

45

https://panosz.files.wordpress.com/2007/01/ayca_necmirizayca1.jpg


Γενικά όμως επικρατεί η τάση ο καθένας να επιμένει στις
απόψεις του

– Πότε θα βρέξει επιτέλους; Μας έχει ρημάξει αυτή η 
ξηρασία!
– Έχετε δίκιο ρητέρν…

46



Διαπίστωση με βάθος νοήματος: Η συστηματική 
διαστρέβλωση της πραγματικότητας μπορεί να ξεγελάσει 
τους αφελείς. Ακολουθεί εικονογράφηση του βαθέος 
στοχασμού.

47

https://panosz.files.wordpress.com/2007/01/11-bara_max.gif


Όπως ισχυρίζονται όσοι ιστολόγοι θέλουν να τα έχουν καλά
με όλους, κάθε τι έχει δύο όψεις – ισοδύναμες, παρακαλώ!

48

https://panosz.files.wordpress.com/2007/01/12baruter_lombak.jpg


Είναι και άλλοι που καταστροφολογούν, μέσα σ’ ένα 
παραλήρημα: κάποιοι τους έχουν βάλει στο μάτι 
(προφανώς γιατί είναι πολύ όμορφοι – και τους ζηλεύουν)
και επιδίδονται σε ένα απάνθρωπο ανθρωποκυνηγητό, με
πέρας αυτού την ανθρωποφαγία (χωρίς καν βράσιμο…)

– Κόψε κάτι, θα γίνουμε νούμερα…
– Τώρα είν’ αργά…

49



Ωστόσο, οι προβλέψεις για το μέλλον του Μπλογκοχωριού,
παραμένουν αισιόδοξες

– Αύριο θα είναι περδίκι!

50



Κάποιοι ανεπρόκοποι, όπως ένας γνωστός Αθηναίος 
μάγειρας, δεν πήραν είδηση τι συνέβη – ήταν 
απασχολημένοι με άλλα αθλήματα

…αντίθετα με κάποιους που κοιμήθηκαν με τα ρούχα, 
γιατί είχαν πολύ σοβαρές υπαρξιακές ανησυχίες

– Τι να απάντησε ο Μακμάνους στο σχόλιο του Μαύρου
Γάτου;

51

https://panosz.files.wordpress.com/2007/01/16-beltran_gaby_1990_la_porter-monitor.jpg


Ο suigenerisav είχε άλλες σκοτούρες: γύριζε από 
κραιπάλη και διαπίστωσε έντρομος πως είχε χάσει τα 
κλειδιά του σπιτιού. Φτου, γαμώτι!

52



Οι γνωστοί (σε εμάς) κύκλοι του ΑΡΔΗΝ παραμένουν 
ψύχραιμοι. Ο εικονιζόμενος greg, με τη σύμφωνη γνώμη 
της ωραίας συνοδού του, δηλώνει:

– Στο τέλος θα αποδειχθεί ότι όλα αυτά δεν ήταν παρά 
ένα ακόμα τέχνασμα των νεοτάξ, για να καθυποτάξουν το
ελληνικό έθνος και την Ορθοδοξία!

53



Στο μεταξύ, στελέχη της Λέσχης Μπίλντεμπεργκ 
αγωνιούν, μήπως και ο δαιμόνιος Χρήστος Μόρφος 
ανακαλύψει τη δική τους συμμετοχή στη συνομωσία… 
(λεπτομέρεια: παρόλη την αγωνία ΔΕΝ καπνίζουν, τα 
θηρία! Γι’ αυτό μας έχει πάρει σβάρνα ο καπιταλισμός! 
Που είναι ο αναπτήρας μου;)

54



Στο Μπλογκοχώρι τα πνεύματα εξακολουθούν να είναι 
οξυμένα

– Κόφτου το κεφάλι, για να βάλει μυαλό!

55



Η αλήθεια είναι οτι το στύψαμε το θέμα…

– Δεκατρείς χιλιάδες οχτακόσια τριανταδύο σχόλια!
– Αντέχει ως τις είκοσι χιλιάδες!

ΤΕΛΟΣ!

56



Η δόνηση της ουράς της γαρίδας και η
επίδρασή της στον παφλασμό των

υδάτων του Ιονίου

16 Ιανουαρίου 2007

Έτος 2037, ώρα πρωινή.

Ο σεβάσμιος καθηγητής της Υδροδυναμικής Διάδρασης των 
Μαλακίων στα Θαλάσσια Ύδατα, του μη κρατικού, μη 
κερδοσκοπικού πανεπιστημίου Sir John MacManus, που 
ίδρυσε η Μπλογκόσφαιρα στα 2017, όταν Υπουργός Παιδείας 
ήταν ο Αθήναιος, μετέπειτα promising μάγειρας, με 
υφυπουργό το μαύρο πρόβατο, το οποίο είχε προσχωρήσει στη
Φιλελεύθερη Συμμαχία, που κυβερνούσε τη χώρα, 
χασμουρήθηκε ευχαριστημένος. Το πρωινό ήταν του γούστου 
του (σταρένιες φρυγανιές με μέλι και τσάι του βουνού) η 
κοπέλα που τον σερβίριζε ήταν του γούστου του (εγγονή μιας 
μυστήριας Τσέχας που ύμνησε η ποίηση και ενός διάσημου 
πόντιου και αριστερού καθηγητή της ιστορίας εις το Λύκειο 
Δουργουτίου) και το κυριότερο: έλειπε η γυναίκα του, η οποία 

57



είχε αναχωρήσει εσπευσμένα, μετά το αγχώδες τηλεφώνημα 
της αδερφής της, η οποία ήταν απελπισμένη καθώς είχε 
αποτύχει η βαφή των μαλλιών της – από ανοιχτό ξανθούν εις 
πλατινέ με μωβ (ήταν στη μόδα) ανταύγειες.
 
Λίγα λεπτά αργότερα ο σεβάσμιος καθηγητής έβγαινε από την 
οικία του σπιτιού του φουρτουνιασμένος, με το αριστερό 
μάγουλο να καίει από τη χαστούκα την οποία εισέπραξε από 
την ελληνοτσέχα καμαριέρα, κάτοχο ζώνης 6 νταν εις το 
κουγκφού και 8 ντουν εις το μπραντεφέρ. Μπορούσε 
τουλάχιστον να αποφύγει εκείνη την κλωτσιά στα 
αχαμνά… μουρμούρισε χουφτώνοντας απαλά τα γέρικα, 
πονεμένα πελέ του. Και τι έκανα, τάχα; Απλώς έθεσα το χέρι 
μου θωπευτικώς εις την υποπόδιαν, ήτοι υπό την ποδιάν, χώραν 
της… Αχ, που είναι εκείνος ο καιρός όπου ακόμα και τα είδη 
υγιεινής (πχ μπανιέρες) την έβρισκαν, άμα τη εμφανίσει 
μου… Χαμογέλασε ευχαριστημένος καθώς θυμήθηκε τις 
παλαιές, ένδοξες εποχές της ερωτικής παντοδυναμίας του – 
και το κέφι του έφτιαξε. Ξέρει ο βλάχος τ’ είν’ ο σπόγγος είπε 
δυνατά, ξέρει και η ποντιοτσέχα από ψωλή! Ω, καλημέρα σας 
κύριε Πρύτανη, δεν σας είχα δει… 
 
-Σ’ έδειρε, ρε μαλάκα, η μικρή;
…
-Τα είδα όλα, ρε καριόλη!
-Με παρακολουθείς, ρε τρισάθλιε suigeneris;
-Εσένα; Τι να παρακολουθήσω από σένα, τρομάρα σου; [lol, 
lol…] Το νιάτο παρακολουθώ!
-Δεν είναι για τα δόντια σου!
-Χα! Και είναι για τα δικά σου; Πρόσεξε κακομοίρη, γιατί την 
άλλη φορά μπορεί να σου τα ξεριζώσει! [λολ, λολ – μπαρδόν, 
lol lol]
-Κοίτα ποιος μιλάει… εσύ ρε δεν τα έριξες στ…
-Σσσσστ! Καλημέρα σας Σεβασμιότατε! Πως είστε;
 
Ο τιτουλάριος μητροπολίτης Βιζύης, Τουρλοπισθίων
και Αιδοιοχώρας (KAI καθηγητής της Μαρξιστικής Θεολογίας 
KAI αντεπιστέλον μέλος της Ακαδημίας Αθηνώνε), ένας ψηλός 
καλοκάγαθος άντρας με εντυπωσιακή κατάλευκη γενειάδα, 

58



γνωστός τους από τον καιρό που λεγόταν gregykapogeorge, 
τους πλησίασε χαμογελώντας.
 
-Η ευλογία του Κυρίου, τέκνα μου… Τι λέτε πρωί πρωί, ρε 
ρεμάλια; Κάτι για γκόμενες λέγατε!
-Ε, να, ξέρεις…
-Ξεράδια! Σε τα μένα, ρε;
-Τίποτα δε σου ξεφεύγει… Πως πάει;
-Άσε, έχω πολλά προβλήματα με τον Καραμπελιά… Του την 
έδωσε πάλι και κλείστηκε σε μια σπηλιά ψηλά στο βουνό – 
όπου ψέλνει συνέχεια, όταν δε διαλογίζεται πάνω στο μεγαλείο
της Ορθοδοξίας… Θα τον φάει κανένας λύκος, γέρος 
άνθρωπος είναι πια!
-Κρατιέται, κρατιέται;
-Σωματικώς, ναι. Τώρα τυπώνει ένα τρίτομο έργο, όπου 
αποδεικνύει πως οι Μαρξ, ‘Εγγελς, Λένιν, Τρότσκυ και Μάο 
ήταν συνεπείς και πιστοί Ορθόδοξοι και ακολουθούσαν 
ανελλιπώς το βυζαντινό τυπικό.
-Ξέχασε το Στάλιν, που σπούδασε κιόλας για παπάς!
 
 
Οι τρεις (2+1) σεβάσμιοι γέροντες γέλασαν καλοκάγαθα. 
Συναντιόντουσαν κάθε πρωί σχεδόν, μια συνήθεια που 
κρατούσαν από παλιά, από τότε που χτίστηκε ο οικισμός των 
καθηγητών του Πανεπιστημίου, δίπλα στις Σχολές. 
Περπατούσαν μαζί, ώσπου έφταναν στην πλατεία με το 
επιβλητικό (3 1/2 μέτρα ύψος) μπρούτζινο άγαλμα του 
ανδρός, από τον οποίο το Πανεπιστήμιο πήρε το όνομά του.

-Σήμερα είναι η διάλεξή σου, pascal;
-Ναι, στις δώδεκα.
-Θέμα; 
-Ε, τα γνωστά… Η δόνηση της ουράς της γαρίδας και η 
επίδρασή της στον παφλασμό των υδάτων του Ιονίου…
 
Οι τρεις γέλασαν με την ψυχή τους. Ξαφνικά, ο Σεβασμιότατος
σοβάρεψε και πήρε έκφραση απελπισμένου ανθρώπου.
 
-Τι έπαθες, greg;

59



-Όχι, την ατυχία μου μέσα… Ξέχασα το φλασάκι με το 
μάθημά μου στο σπίτι! Πρέπει να γυρίσω, ίσα που 
προλαβαίνω…

Τους άφησε και στράφηκε προς τα πίσω. Οι δυο τους 
κουνούσαν το κεφάλι συμπονετικά για την αφηρημάδα του 
φίλου τους. Αυτός σήκωσε τα ράσα για να μην τον εμποδίζουν 
και έφυγε βολίδα προς το συγκρότημα των 
κατοικιών. Επιτέλους, θα σε πετύχω μονάχη, Τσεχοποντιάρα 
μου… θα γίνει χαμός! μουρμούρισε, καθώς περνούσε σα 
μαύρος σίφουνας δίπλα από τα παρτέρια με τα ζουμπούλια, 
τους υακίνθους και τις γλυκοκολοκυθιές.
 

60



Η φαντασίωση του Νοσφεράτου

28 Μαΐου 2007

Εικόνες: Jean –Claude Claeys

61



62



Ξενυχτούσα στο γραφείο μου και μελετούσα γοητευμένος το 
νέο βιβλίο του Μάκη Τριανταφυλλίδη η αθεράπευτη 
νεκροφιλία του ριζοσπαστικού βρυκολακισμού. Νοσφεράτου, 
κόμης Δράκουλας, Θανάσης Βάγιας, Βαμπιρέλλα. Μου άρεσε 
ιδιαίτερα το γεγονός ότι ο συγγραφέας ήταν ακόμα πιο 
ριζοσπαστικός και αιρετικός από τις παλιότερες απόπειρές του
στη νεκροφιλία. Σκεφτόμουν πως στο μέλλον θα μπορούσαν 
να γραφτούν κι άλλες νεκροφιλίες, ώστε η αριστερά να 
αναστηθεί εκ νεκρών και ο εθνολαϊκισμός να σύρει τα 
τέσσερα, ειδικά στη Θεσσαλονίκη – που τον έχω άχτι και 
γινάτι.

Σηκώθηκα για κατούρημα και όταν επέστρεψα μου ήταν 
αδύνατον να συγκεντρωθώ στο κεφάλαιο που διάβαζα, εκεί 
που ο Μάκης εξηγεί ψυχαναλυτικά τη μεταστροφή του 
βουρκόλακα Θανάση Βάγια από τον παγκοσμιοποιημένο 
νοσφερατισμό, στον επαρχιώτικο εθνοπατριωτισμό, από τη 
στιγμή που ερωτεύτηκε την κυρα-Φροσύνη και του έγινε 
έμμονη ιδέα να επιστρέψει στα Γιάννενα και να δαγκώσει τον 
μειονοτικό αλβανόφωνο μετανάστη Αλή- πασά, ο οποίος είχε 
τοποθετηθεί ως διοικητικός υπεύθυνος της Ηπείρου και άλλων
περιοχών, από τον επικεφαλής της πολυφυλετικής και 
ανεκτικής Οθωμανικής Αυτοκρατορίας, δηλαδή το Σουλτάνο, 
με άψογες δημοκρατικές διαδικασίες. Θαύμαζα ιδιαίτερα τη 
βαθυνούστατη ανάλυση για το πώς ένας επισφαλής 
φαντασιακός παράγοντας, ήγουν ο έρωτας για μια γυναίκα, 
μετέστρεψε άρδην τον Θανάση Βάγια, από ευγενικό και 
νομοταγή αυτοκρατορικό βρυκόλακα σε αδίστακτο 
εθνολαϊκιστή, αλλά…
…ένοιωθα τα βλέφαρά μου βαριά.

63



64



Η αφοσιωμένη μου γραμματέας, η δεσποινίς Μπλογκάκη, την 
οποία είχα γνωρίσει προ καιρού, υπό μυστηριώδεις συνθήκες, 
σε μια μυστηριώδη καλύβα ψηλά στο βουνό, μου ετοίμαζε την
αγαπημένη μου γλυκοκολοκύθα για να τονωθώ – και ένα 
ποτήρι porto, για να χαλαρώσω. Φαίνεται όμως πως έβαλε στο 
ποτό παραπάνω δόση από το ερωτοδιεγερτικό διάλυμα – ήταν 
δική της πρωτοβουλία αυτό, για να βελτιώνεται, λέει, ο βαθμός
πληρότητας των αγγείων, άρα και η σκληρότης. Σύντομα 
άκουσα καμπάνες να χτυπάνε, αλλά ήταν μονάχα το κινητό 
μου, στο οποίο είχα βάλει ως ringtone το τραγούδι που έλεγε 
η, πάλαι ποτέ, Ελπίδα: χτυπάνε τώρα καμπάνες για μας… Εν 
πάσει περιπτώσει, έχω μια εμμονή με τις καμπάνες, αλλά δεν 
είναι αυτό το θέμα μας. Η φωνή της κυρίας που μου μίλησε, 
με έβγαλε αμέσως από την ερωτική χαύνωση, στην οποία με 
είχε οδηγήσει η επήρεια της γλυκοκολοκύθας και η 
ακαταμάχητη έλξη που μου ασκούσε η δεσποινίς Μπλογκάκη,
με τα σπιντάτα της porto, έριξα λίγο κρύο νερό στο πρόσωπό 
μου (και αλλού) ντύθηκα και έσπευσα να τη συναντήσω. Το να
μου τηλεφωνήσει η ίδια η Ψ. μέσα στα άγρια μεσάνυχτα, ένα 
μονάχα μπορούσε να σημαίνει: είχαμε πρόβλημα σοβαρό – 
και επείγον.

65



66



Ποτέ δεν είχα ξαναδεί την Ψ. τόσο αναστατωμένη. Ήταν μια 
γυναίκα με υψηλή αυτοκυριαρχία – το αποδείκνυε καιρό 
τώρα, καθώς κυκλοφορούσε στην ελληνική μπλογκόσφαιρα με
το νικ Ψιλικατζού. Κανένας δεν είχε υποψιαστεί την 
πραγματική της αποστολή. «Αγαπητέ Νόσφυ» μου είπε, καθώς 
άναβε καινούριο τσιγάρο, «λυπάμαι που διακόπτω τις μελέτες 
σου, αλλά πρέπει να δράσεις αμέσως». Τράβηξε μια βαθειά 
ρουφηξιά, φύσηξε τον καπνό στο πλάι και συνέχισε, 
χαμηλώνοντας τη φωνή: «Πριν μια ώρα κάποιος έκλεψε από τα
γραφεία της Ακαδημίας Αθηνών το σιντί με το μοναδικό 
αντίτυπο των προτάσεων της Ακαδημίας για τις διορθώσεις που
πρέπει να γίνουν στο βιβλίο Ιστορίας της ΣΤ’ Δημοτικού…». 
Είδε πως άλλαξε το χρώμα μου, από σκούρο σταχτί σε ανοιχτό
μπλάβο. «Κατάλαβες… πρόκειται για κλασσική προβοκάτσια. 
Το έκλεψαν οι εθνολαϊκιστές, για να κατηγορήσουν εμάς, τους
νεωτερικούς της Ιστορίας. Μπορείς να υποθέσεις τις συνέπειες,
μόλις γίνει γνωστή η κλοπή…»

Ρίγος με διαπέρασε, καθώς φαντάστηκα τον Ψωμιάδη να 
ρητορεύει από παράθυρο σε παράθυρο, τον Άνθιμο να 
οργανώνει παλλαϊκό συλλαλητήριο και τον Καραμπελιά να 
εκφωνεί πύρινους λόγους σε συγκεντρώσεις του Παπαθεμελή. 
«Πρέπει να βρεθεί αυτό το σιντί» μουρμούρισα μέσα από τα 
δόντια μου. Η Ψ. έβγαλε ένα φάκελο από το συρτάρι της και 
μου τον έδωσε. «Υποψιαζόμαστε τον κουμπάρο του Ψωμιάδη, 
τον Τσιπουρίδη» είπε. «Φύγε αμέσως για τη βίλλα του στο 
Πανόραμα. Θα σε περιμένει εκεί η σύνδεσμός μας – για να την
αναγνωρίσεις θα φοράει μια μαντίλα».

Σηκώθηκα κάπως απότομα – και ένοιωσα ένα σφάχτη στη 
μέση. Η Ψ. με συνόδεψε ως την σκάλα του σκάφους. 
«Πρόσεχε, Νόσφυ» είπε καθώς με αποχαιρετούσε με ένα βαθύ 
φιλί, «οι εθνολαϊκιστές δεν αστειεύονται…». Ήθελα να ζητήσω 
ένα ντεπόν, αλλά ντράπηκα.

67



68



Καθώς σήκωνα το χέρι να χτυπήσω την πόρτα με το βαρύ 
ρόπτρο, την είδα να μισανοίγει μόνη της. Μπροστά μου 
σκεκόταν μια γυναίκα, η οποία πρέπει να ήταν ο σύνδεσμός 
μου, γιατί φορούσε μια μαντίλα στο κεφάλι. Το γεγονός ότι 
φορούσε μονάχα μια μαντίλα, με παραξένεψε κάπως, αλλά 
δεν πρόλαβα να το αναλύσω. Μου έγνεψε να μπω και έκλεισε 
βιαστικά την πόρτα. «Πρόσεχε, μη μας ακούσουν…» ψιθύρισε.
«Θα σου δώσω αυτό που θέλεις, αλλά πρώτα θα κάνεις αυτό 
που θέλω εγώ! Ακολούθησέ με!»

Καθώς την ακολουθούσα μέσα στο σκοτεινό σπίτι, 
αναρωτιόμουν τι ήταν αυτό που ήθελε από μένα. Δεν άργησα 
να το καταλάβω, αφού μόλις φτάσαμε σε μια κάμαρα με 
ντιβάνι, άφησε τη μαντίλα της να γλιστρήσει στο πάτωμα. Δεν 
είχα διάθεση, αλλά έπρεπε να το υποστώ κι αυτό: ήταν μια 
απαραίτητη θυσία, προκειμένου να εμποδιστεί η περαιτέρω 
άνοδος του εθνολαϊκισμού στη χώρα μας, γενικά, και στη 
Θεσσαλονίκη ειδικά – που το έχω άχτι και γινάτι, όπως ήδη 
γνωρίζετε. Με τη σκέψη αυτή κατάφερα να καθησυχάσω τις 
ενοχές μου απέναντι στη δεσποινίδα Μπλογκάκη. Με τις 
υπόλοιπες σκέψεις που έκανα, κατάφερα να σταθώ ευπρεπώς,
στο ύψος των περιστάσεων.

69



70



Βρισκόμαστε σε μια πρωτόγνωρη ιστορική στιγμή.
Σήμερα το ίδιο το σύστημα επιδιώκει την αποδόμηση σε όλα 
τα επίπεδα -από το εργασιακό μέχρι τα ζητήματα ιστορικής 
μνήμης. (Γι’ αυτό εξάλλου και αβαντάρει την αναθεωρητική 
ιστοριογραφία).

Σωστά, πάνω κάτω. Ναι αλλά κι από την άλλη , η εκ των 
υστέρων -και υστερική εμμονή στους εθνικισμούς- 
φονταμενταλισμούς και άλλους -ισμους, δεν είναι επιβίωση 
-κατάλοιπο της νεωτερικότητας. Είναι κι αυτή μετανεωτερική. 
Είναι πως να το πω , εκ των υστέρων, ανα-κάλυψη των -ισμών,
κάτι σαν ριμέικ. Πως να το πω… Να: Όπως ο Β -τρίτης γενιάς 
Πόντιος ανα-κάλυψε τον Πόντο. Ή , όπως ένας Άραβας ή 
Παλαιστίνιος,-ανα-καλύπτει το Ισλάμ… Αλλά το 
ανακαλύπτουν με τρόπο μετανεωτερικό.

Φτάνει. Νόσφυ, φτάνει . Έχεις κι άλλες δουλειές να κάνεις . 
Φτάνει. Έχεις πάθει εθισμό. Φτάνει. Θεέ μου τι έχω πάθει; 

(Τώρα με θυμήθηκες; ακούγεται μια φωνή από ψηλά….)

71



Η γυναίκα με τη μαντίλα μου έδωσε μια φωτογραφία. Μια 
ωραία γυναίκα, καθηγήτρια Εθνολογίας στο Πανεπιστήμιο 
Δυτικής Ρούμελης, η Μάγδα Ιστορίδου. Η αιχμή του δόρατος 
των νεωτερικών, στην υπόθεση του βιβλίου ιστορίας. «Κι 
όμως», ψιθύρισε η γυναίκα με τη μαντίλα, «δεν είναι παρά μια
καλυμμένη πράκτορας των εθνολαϊκιστών. Αν κάτσουμε να 
αναλύσουμε τις θέσεις της, με λίγη σάλτσα αποπάνω, είναι 
φτυστός ο Ζουράρις!» Κοίταζα την κόρη με διεσταλμένες 
κόρες. Χαμογέλασε πικρά. «Είδες πουθενά στο βιβλίο να 
αμφισβητείται το έθνος; Είδες πουθενά να αμφισβητείται η 
αδιάσπαστη συνέχεια του ελληνισμού; Ή, μήπως, τολμάνε να 
αμφισβητήσουν ευθέως το ρόλο της Εκκλησίας;» Την άκουγα –
και για πρώτη φορά ένοιωθα μέσα μου να ανάβει ο πόθος γι’ 
αυτήν. «Μη μου λες τέτοια, πρέπει να βιαστώ», μουρμούρισα. 
Ήθελα να της πω πως θα ξανάρθω να τη βρω, αλλά θυμήθηκα 
τη δεσποινίδα Μπλογκάκη και κώλωσα. «Έχεις κανένα 
ντεπόν;» ρώτησα με αδιάφορο ύφος. Λίγα λεπτά αργότερα 
έφυγα, ενώ οι καμπάνες του Αγίου Σουλπικίου χτυπούσαν, 
καλώντας τους πιστούς.

72



Γύρισα στο σπίτι και το πρώτο πράγμα που έκανα ήταν να 
τσεκάρω τα μέηλ. Έπεσα από τα σύννεφα, καθώς είδα ένα με 
άγνωστο αποστολέα και τίτλο «φύγε από την υπόθεση, όσο 
είναι καιρός». Άνοιξα τη συνημμένη φωτογραφία και είδα τον 
εαυτό μου και τη γυναίκα με τη μαντίλα, καθώς με 
αποχαιρετούσε. Ένας πόνος δάγκωσε την καρδιά μου, ενώ 
ένας άλλος δάγκωνε τη μέση μου: δεν θα την ξανάβλεπα. Οι 
εθνολαϊκιστές ήξεραν τα πάντα – και ήταν αδίσταχτοι!

73



Παρ’ όλους τους σφάχτες, στην καρδιά και στη μέση, ένοιωσα 
την οργή να με πλημμυρίζει. Ποιοι νόμιζαν πως είναι, 
επιτέλους; Είχαμε κι εμείς αστέρια – και θα το διαπίστωναν 
πολύ σύντομα! Άνοιξα το συρτάρι και βρήκα τη φωτογραφία 
που έψαχνα – την είχα τραβήξει ο ίδιος, πριν λίγο καιρό. Στο 
πίσω μέρος ήταν γραμμένο ένα τηλέφωνο, με κραγιόν. 
Η Σπινόζα θα έμπαινε σύντομα στο παιχνίδι…

74



Η Σπινόζα ρίχτηκε στη μάχη με ενθουσιασμό. Για να 
αποκτήσουμε και πάλι πρόσβαση στο σπίτι του Τσιπουρίδη, 
την έπεσε στον οδηγό του. Της έκανε το δύσκολο στην αρχή, 
αλλά στο τέλος δε μπόρεσε να της αντισταθεί. Όταν τελείωσαν 
οι ερωτοπραξίες, άρχισε να τον ρωτάει απόξω απόξω, αλλά 
αυτός έδειχνε ανήσυχος και νευρικός. «Πρέπει να φύγω…» 
είπε, «με περιμένει ο δεσμός μου…». Η Σπινόζα σήκωσε 
ειρωνικά το δεξί φρύδι – δε μπορούσε να διανοηθεί ότι ο 
νεαρός θα την άφηνε για μια άλλη γυναίκα. Τον ζύγωσε ξανά, 
με σκοπό να του ανατρέψει το πρόγραμμα, αλλά εκείνος 
τραβήχτηκε και φόρεσε το τάνγκα του. «Ο Ισμαήλ δεν 
αστειεύεται και έχει βαρύ χέρι…» μουρμούρισε και έγινε 
άφαντος.

75



«Έπρεπε να το περιμένω» μονολογούσε η Σπινόζα. «Άντρας με 
τάνγκα, τι περιμένεις…». Δε μπορούσε να συγκεντρωθεί στο 
βιβλίο της, η υπόθεση του σωφέρ την είχε εκνευρίσει 
αφόρητα. Καθώς κοιτούσε τον τοίχο με τις αυθεντικές 
δημιουργίες του Κουνς, το μάτι της άστραψε – της είχε έρθει 
μια καταπληκτική ιδέα: «Θα φτιάξω τη Φιλελεύθερη 
Συμμαχία!» είπε δυνατά, «να έχω, τουλάχιστον, ένα στόχο στη 
ζωή μου…». The rest is history, αλλά η δική μου υπόθεση με 
το κλεμμένο σιντί βάλτωνε επικίνδυνα.

76



Η λύση ήρθε από εκεί που δεν το περίμενα. 

Η coolplatanos ήταν μια ανεξάρτητη παπαράτσι της 
μπλογκόσφαιρας και με κυνηγούσε ερωτικά από τότε που 
είχαμε γνωριστεί σ’ εκείνη την καλύβα ψηλά στο βουνό, σε μια
μακροσκελή συζήτηση περί ανέμων και υδάτων. Δε μπορούσα 
να ανταποκριθώ, καθώς η καρδιά μου ανήκε στη δεσποινίδα 
Μπλογκάκη, αλλά το άφηνα φλου – δεν ξέρει ποτέ κανείς τι 
γίνεται αύριο. (Βασικός κανόνας της Τρίτης Διεθνούς!) Για να 
με καλοπιάσει, λοιπόν, μου έδωσε μια αποκλειστική 
πληροφορία. Δεν έμαθα ποτέ από πού έμαθε για την υπόθεση 
– υποθέτω πως την ενημέρωσε η Ψιλικατζού, η οποία κινούσε 
τα νήματα από το παρασκήνιο.

77



Η coolplatanos μου έστειλε με μέηλ μια αναπάντεχη 
φωτογραφία της Μάγδας Ιστορίδου – η οποία έκανε διπλή ζωή,
σαν την Κάθλιν Τέρνερ στις νύχτες της Τσάινα Μπλου: Τη 
μέρα καθηγήτρια εθνολογίας στο Πανεπιστήμιο της Δυτικής 
Ρούμελης, τη νύχτα συνοδός πολυτελείας…

78



Έβαλα αμέσως στην υπόθεση τη Μανταλένα, που ήξερε καλά 
το χώρο της ακριβής νύχτας και τα κυκλώματά του. Αυτή, 
μεταμφιεσμένη σε υπάλληλο βενζινάδικου, κατάφερε να 
συναντηθεί «τυχαία» με το αφεντικό της Ιστορίδου, έναν 
ύποπτο τύπο που μπλογκάριζε με το ψευδώνυμο π2. Δε 
δυσκολεύτηκε να πετύχει το στόχο της – ο π2 της πρότεινε μια
βόλτα με το καμπριολέ, προς Σούνιο μεριά. Καθώς 
αγνάντευαν το ναό του Ποσειδώνα στο φεγγαρόφωτο, ο π2 
πήρε αυτό που ήθελε – και η Μαντελένα έμαθε αυτό που 
έπρεπε: τη διεύθυνση της Ιστορίδου, στα Βόρεια Προάστια. 
Μετά εξαφάνισε τα ίχνη, πήρε το καμπριολέ και επέστρεψε 
στον Ασπρόπυργο.

79



80



Έστειλα τότε στης Ιστορίδου έναν από τους πιο 
σκληροτράχηλους νεωτερικούς της ιστορίας, τον μ-π. Ο μ-π 
είχε καταφέρει να διεισδύσει σε ένα περίεργο όμιλο, που 
λεγόταν Πόντος και Αριστερά και διατηρούσε το ομώνυμο 
ιστολόγιο. Παρίστανε τον μεταμελημένο μαοϊκό και είχε 
καταφέρει να πείσει τους λοιπούς Πόντιους ότι ήταν φανατικός
αντίπαλος της Ιστορίδου, διαφημίζοντας συστηματικά από το 
μπλογκ πολλούς εγκεφαλικά κατεστραμμένους εθνολαϊκιστές 
– πάντα με αφορμή το βιβλίο. Στην παγίδα είχε πέσει και η 
ίδια η Ιστορίδου – θεωρούσε τον μ-π ως τον πιο επικίνδυνο 
αντίπαλό της, αλλά δεν τον γνώριζε προσωπικά. Όταν 
συναντήθηκαν, αυτός παρουσιάστηκε ως πελάτης, δήθεν 
επενδυτής στο Ουμπεκιστάν, που είχε έρθει στην Αθήνα για 
καλλιτεχνική ενημέρωση. Της έδωσε την πιστωτική του κάρτα 
(Pontiac Visa) και η ανυποψίαστη γυναίκα προχώρησε στην 
προβλεπόμενη διαδικασία, με τέτοια υψηλή 
επαγγελματικότητα, που θα έκανε ακόμα και το σωφέρ του 
Τσιπουρίδη να ξεχάσει για λίγο τον Ισμαήλ – κι ας είχε βαρύ 
χέρι.

81



Ο μ-π όμως ήταν πόντιος – και δη παλιός και αμετανόητος 
μαοϊκός, κατά την ισχυρή παράδοση των παραλίων της 
Μαύρης Θάλασσας. Δε μασούσε με τίποτα, εκτός αν έπεφτε σε 
σουρβά, που είναι ποντιακή σούπα με καλαμπόκι. Αντί να 
βγάλει το προβλεπόμενο όπλο, τράβηξε το περίστροφο και 
καθώς η Ιστορίδου γυρνούσε προς το μέρος του, της είπε 
ψυχρά: «Βάλε ξανά το φόρεμά σου και πρόσεξε καλά τι θα μου
απαντήσεις. Άσε το σουτιέν και την κυλότα, δεν έχουμε χρόνο.
Ξέρουμε πολύ καλά το ρόλο σου. Λέγε, που έχεις κρύψει το 
σιντί με τις παρατηρήσεις της Ακαδημίας Αθηνών για το 
βιβλίο;». Η γυναίκα κατάλαβε πως είχε να κάνει με μια 
ποντιακή εκδοχή του Τζέημς Μποντ – license to kill – και 
αποφάσισε να τα πει όλα.

82



Ξεκίνησε από τα παιδικά χρόνια της γιαγιάς της, που 
είχε συνωστισθεί κάποτε στη Σμύρνη και της είχε εμφυσήσει 
έναν αγνό και άδολο εθνολαϊκισμό. Μετά μίλησε για εκείνον 
τον εθνικιστή πολυλογά της ανανεωτικής αριστεράς που 
γνώρισε στο Παρίσι, πριν ακόμα αυτός μετατραπεί σε αριστερό
καντηλανάφτη του Χριστόδουλου. Τότε της ήρθε η έμπνευση 
να υποδυθεί τη νεωτερική της Ιστορίας και να τους χτυπήσει 
με τα ίδια τους τα όπλα: αφού οι παραδοσιακοί εθνικιστές 

83



ιστορικοί είχαν καταντήσει γραφικοί, θα περνούσε αυτή τις 
θέσεις τους υπόγεια, με νεωτερικό περίβλημα. Ο μ-π την 
άκουγε σιωπηλός. Αυτή ανασήκωσε την τιράντα από το 
φόρεμά της που είχε πέσει στο πλάι και αποκαλύφτηκε μέρος 
του στήθους της (δε φορούσε σουτιέν) και άναψε τσιγάρο. 
«Δυστυχώς» είπε, «με την υπόθεση του βιβλίου, οι εθνικιστές 
κατάφεραν να γίνουν ρεζίλι και να κουράσουν την κοινή 
γνώμη. Χρειαζόταν επειγόντως κάτι για να ξαναπάρουν τα 
πάνω τους…». Ο μ-π την κάρφωσε με το παγερό του βλέμμα. 
«Γι’ αυτό έβαλες τον Τσιπουρίδη να κλέψει το σιντί, για να 
ενοχοποιήσεις τους νεωτερικούς και να κερδίσουν πόντους οι 
εθνολαϊκιστές. Κλασσική προβοκάτσια» είπε ψυχρά. «Που το 
έχεις;». Η καθηγήτρια με τα τραυματικά παιδικά χρόνια της 
γιαγιάς της τον κοίταξε με νόημα. «Ψάξε με…» είπε με τη 
βραχνή αισθησιακή φωνή της Κάθλιν Τέρνερ. «Όλο και κάτι 
θα ανακαλύψεις…».

84



Άκουσα πάλι καμπάνες να χτυπάνε – πρέπει να αλλάξω 
επιτέλους αυτό το ringtone στο κινητό, αρχίζει να με 
εκνευρίζει. Ήταν ένας παλιός γνωστός, αλβανόφιλος, με τον 
οποίο είχαμε δαρθεί πολλές φορές έξω και μέσα στα 
αμφιθέατρα διαφωνώντας για τη μεγαλοφυϊα του Εμβέρ 
Χότζα (αυτός ήταν φανατικός Χοτζικός, εγώ καθαρόαιμος 
Σταλινικός, στο ΕΚΚΕ). Σήμερα είναι πάμπλουτος ιδιοκτήτης 
αλυσίδας ταχυφαγείων και τα βράδια αφήνει σχόλια στα 
μπλογκ, με το ψευδώνυμο Σχολιαστής. «Πρόσεχε τον μ-π», 
μου είπε με συνωμοτικό ύφος, «παίζει διπλό παιχνίδι. Όσο 
είμαι εγώ οπαδός του Μπερίσα, άλλο τόσο είναι κι αυτός 
νεωτερικός! Μη σε πιάσει κορόιδο ο Πόντιος!». Έκλεισε 
απότομα το τηλέφωνο, πριν προλάβω να του πω πως κι εγώ 
πόντιος είμαι, κι από τα δύο τα γονέικαμ’. Ποιος διάβολος είχε
ενημερώσει το Σχολιαστή; Κι αν ο μ-π μας δούλευε, πόντιους 
και μη, αυτό σήμαινε ότι το σιντί θα έπρεπε να το ξεχάσουμε –
το πεδίο έμενε ορθάνοιχτο για τους εθνολαϊκιστές, ιδιαίτερα 
της Θεσσαλονίκης, που τους έχω άχτι και γινάτι…

85



86



Λίγα λεπτά αργότερα τράβηξα τον άσσο που κρατούσα 
κρυμμένο στο μανίκι. Ο παλιός μου σύντροφος στους 
Προσκόπους, ο Σούης, βρισκόταν ως επικεφαλής μιας 
αποστολής εμπειρογνωμόνων στο ανατολικό Ιράν, για 
λογαριασμό του Ευρωπαϊκού Κοινοβουλίου, αλλά κατάφερα 
να τον εντοπίσω. Σε τρία λεπτά είχε αντιληφθεί τη σοβαρότητα 
του προβλήματος. «Να πάει να γαμηθεί το πυρηνικό 
πρόγραμμα του Ιράν» είπε με τη γνωστή του ευθυκρισία και 
αποφασιστικότητα. «Το βιβλίο είναι πολύ πιο σοβαρό θέμα! 
Έρχομαι, έρχομαι, φτάνω, με το πρώτο το αεροπλάνο!» Πριν 
κλείσει το κινητό, άκουσα τον έλικα του παλιού, αλλά 
καλοσυντηρημένου, σοβιετικού Τουπόλεφ, να περιστρέφεται 
με όση ζωτικότητα μπορούσε να διαθέτει μετά το κάζο που 
υπέστη ο σοβιετικός σοσιαλισμός, ο σοσιαλιστικός ρεαλισμός 
και η ΤΣΣΚΑ Μόσχας στον τελικό πρωταθλητριών ομάδων 
μπάσκετ, από τον Παναθηναϊκό. Ο Σούης Σουϊόπουλος, από 
τον ένδοξο Μωριά, έμπαινε, όταν οι διεθνείς του υποχρεώσεις 
το επέτρεπαν, στο πλησιέστερο internet café και τριγυρνούσε 
στη μπλογκόσφαιρα με το νικ suigeneris. Το αθάνατο 
Τουπόλεφ (είχε πάρει μέρος στη μάχη του Στάλινγκραντ) ήταν 
προσωπικό δώρο του προέδρου Πούτιν, ως ένδειξη 
ευγνωμοσύνης στον δαιμόνιο Έλληνα ιστορικό ερευνητή, ο 
οποίος είχε αποδείξει, χρησιμοποιώντας υψηλή τεχνολογία, 
γνωστή μονάχα στον ίδιον, ότι ο τελευταίος εραστής της 
τσαρίνας Αικατερίνας ήταν ο Σεργέι Ιγνάτοβιτς Πουτινσένκο, 
προ-προ-προ-παππούς του προέδρου και όχι ο πρίγκιπας 
Σεργέι Ιγνάτοβιτς Πουτσένκο, όπως πίστευαν ως τώρα οι 
ιστορικοί (εκκρεμεί σχετικό ποστ του suigeneris, στο μπλογκ 
του). Απλώς, μετά το θάνατο της Αικατερίνας, ο Πουτσένκο του
είχε συμπεριφερθεί όπως ο πρίγκιπας Βασίλι Εφραίμοβιτς 
στον άτυχο καλόγερο Ρασπούτιν (άλλο θέμα που εκκρεμεί στο 
μπλογκ του suigeneris).

87



Η ομάδα του Σούη, εξπέρ στις έρευνες για βαρύ ύδωρ και 
εμπλουτισμένο εγκεφαλόνιο, έκανε το σπίτι του μ-π φύλλο και
φτερό. Στις σημειώσεις του γνωστού μπλόγκερ βρήκαν ένα 
απόσπασμα από άρθρο γνωστού πόντιου ιστορικού (που 
πρωτοστατούσε κατά του βιβλίου Ιστορίας) ο οποίος μιλούσε 
για συνωστισμό των Ελλήνων στην παραλία της Σμύρνης, 
χρόνια πριν χρησιμοποιήσει την ίδια λέξη η ομάδα των 
νεωτερικών στο γνωστό βιβλίο. Από κάτω, ο μ-π είχε σημειώσει
με νευρικά γράμματα: «μώσε, το σέφτελον!». Το εύρημα αυτό, 
ωστόσο, δεν είχε καμιά πρακτική σημασία. Αντίθετα, τους 
κίνησε το ενδιαφέρον ένα γυμνό κρανίο, κάτω από την 
προσωπογραφία του Μάο Τσε Τουνγκ με το φωτοστέφανο. Το 
άρπαξαν και το πήγαν αμέσως στο Εργαστήριο Έρευνας και 
Ανάλυσης Κρανίων με Τρύπες, στα Παλαιοκούντουρα, όπου η 
έδρα του Πανεπιστημίου Μέσης και Ανατολικής Ρούμελης.

88



Η διάσημη μελετήτρια κρανίων με τρύπες (γνωστή στη 
μπλογκόσφαιρα και ειδικά στη «χελιδόνα» της καλύβας 
ως Σκουπίτσα) τους υποδέχτηκε ευγενικά και έπιασε αμέσως 
δουλειά.

89



90



Η Σκουπίτσα, αφού εξέτασε για λίγα λεπτά το κρανίο με τον 
υπερσύγχρονο επιστημονικό της εξοπλισμό, κάθισε στο 
γραφείο της, ανάμεσα στο πορτραίτο του θείου Ισίδωρου και 
στο πολύ μεγαλύτερο του μεγάλου της έρωτα και θεμελιωτή 
του επιστημονικού πεδίου της μελέτης και έρευνας κρανίων 
με τρύπες, του διαβόητου Σταύρου Χολμίδη (βραβείο Όσκαρ 
ηχητικών εφέ και κουνουπιέρας 1976 – γνωστού στη 
μπλογκόσφαιρα με πολλά ψευδώνυμα: Κοσμοπολίτης, 
Ιχνηλάτης, Κασσιανός, RockerBloger, Tin Man, Allu Fun 
Marx κλπ). Κοίταξε το Σούη στα γλαρά του μάτια 
ασκαρδαμυκτί και είπε: «Σ’ ένα χωριό του Πόντου, που 
λεγόταν Μικρέσσα Λαϊστέρα, δηλαδή Μικρή Κουνίστρα, ζούσε 
ένας σεβνταλής πεταλωτής, ο Χάμπος. Η γυναίκα του, η 
όμορφη Συμέλα, τα έφτιαξε μ’ έναν νεαρό πραματευτή, 
το Νεόφυτο Νοσφερίδη, που τον φώναζε χαϊδευτικά Νόσφυ. 
Ένα βράδυ πούβρεχε, πούβρεχε μονότονα, ο Χάμπος γύρισε 
νωρίτερα στο σπίτι και τους έπιασε στα πράσα. Οι δυο άντρες 
ήρθαν στα χέρια – και να το αποτέλεσμα…». Ο Σούη 
ζαλισμένος από το μαγνητικό βλέμμα της Σουπίτσας, 
κατάφερε να ρωτήσει: «Ποιανού είναι το κρανίο; Του Χάμπου 
ή του Νοσφερίδη;». Η Σκουπίτσα τον κοίταξε ακόμα πιο 
έντονα: «Της Συμέλας!» είπε. «Κοντά στο σπίτι μου, στα Μεσαία
Πατήσια, είναι ένα μπαράκι, η Τρύπα στο Κρανίο. Όποιο 
βράδυ κι αν περάσεις, εσύ ο ωραίος με τα γλαρά μάτια, θα με 
βρεις πάνω στη μπάρα…».

91



92



Ο Σούης βγήκε τρεκλίζοντας από το Εργαστήριο και παραλίγο 
να τρακάρει με τον τύπο που γυάλιζε στην αυλή τη λεπίδα της 
γκιλοτίνας. «Κουλάρισε, μεγάλε…» είπε ο τύπος. «Η ζωή δεν 
είναι για σκοτούρες…». Τον κέρασε ένα σφηνάκι από το 
αφέψημα που έπινε – κι ο Σούης ένοιωσε καλύτερα. «Τι είναι;»
ρώτησε ξαλαφρωμένος. «Τσάι τρίφυλλο» απάντησε ο τύπος. 
«Βάζεις άλλο ένα;». Ο άλλος έβαλε, αλλά παρατήρησε πως το 
τρίφυλλο δεν είναι για χόρταση. «Πως σε λένε;» ρώτησε ο 
Σούης καθώς έφευγε. «Βιογιάννη» απάντησε ο τύπος και 
επέστρεψε με ασταθή βήματα στην εργασία του. Ο Σούης 
ακούστηκε στο τηλέφωνο χωρίς τη γνωστή του 
αποφασιστικότητα: «Θα περάσω αργότερα από ένα μπαράκι 
στα Μεσαία Πατήσια και το πρωί θα επιστρέψω στο Ιράν» 
δήλωσε. «Δε με χέζετε, επιτέλους, με το βιβλίο Ιστορίας;»

93



Αναγκάστηκα να ρίξω τη μάχη τις τελευταίες μου εφεδρίες. 
Ο Ασμοδαίος άρχισε να ετοιμάζεται, αλλά καθυστέρησε πολύ 
στον καθρέφτη και δεν έφτασε ποτέ, πουθενά…

94



Αντιθέτως, ο gazakas ξεκίνησε αμέσως τις έρευνές του, οι 
οποίες όμως δεν έβγαλαν κάτι. Τις πρώτες πρωινές ώρες, 
κουρασμένος από τον άσκοπο ποδαρόδρομο, πέρασε από το 
μπαράκι του, την Τρύπα στο Κρανίο, για να μαζέψει τις 
εισπράξεις. Εκεί βρήκε το Σούη σε έξαλλη κατάσταση να 
διαπληκτίζεται με τους μπράβους και να απαιτεί να του 
εξηγήσουν γιατί εξαφανίστηκε η Σκουπίτσα μόλις τελείωσε το 
νούμερό της στη μπάρα και, δευτερευόντως, γιατί τον βαράνε.

95



Περίμενα κάτι καλύτερο από τον Αλκιβιάδη, αλλά αυτός 
επέμενε να τελειώσει πρώτα έναν πίνακα που φιλοτεχνούσε, με
τίτλο «η μεταφυσική του έρωτα και η δυσκολία στο 
παρκάρισμα». Τζίφος!

96



Ο παππούλης πάλι, δεν απαντούσε στο τηλέφωνο. Όπως 
έμαθα αργότερα βρισκόταν στο Άμστερνταμ, σε εκδρομή του Γ’
ΚΑΠΗ Χαλανδρίου και ξεσάλωνε.

97



98



Τα είχα κάνει μούσκεμα. Το σιντί ήταν ακόμα άφαντο – ήταν 
θέμα ωρών να αρχίσει το όργιο προπαγάνδας των 
εθνολαϊκιστών στη μπλογκόσφαιρα και αμέσως μετά στον τύπο
και στις τηλεοράσεις. Ειδικά των εθνολαϊκιστών της 
Θεσσαλονίκης, που τους έχω άχτι και γινάτι. Τριγυρνούσα στο 
γραφείο μου σαν το λιοντάρι στο κλουβί – σαν κουτσό 
λιοντάρι, για την ακρίβεια, γιατί ο πόνος στη μέση είχε 
εξελιχθεί σε βαρβάτη ισχυαλγία και τα ντεπόν (τέσσερα είχα 
πάρει και το σκεφτόμουν σοβαρά για πέμπτο) δεν βοηθούσαν 
καθόλου. Άκουσα τις καμπάνες, έκανα μια απότομη και 
πονεμένη κίνηση προς το κινητό, αλλά αυτό που άκουσα με 
έκανε να ξεχάσω την ισχυαλγία: η κυρία Τσιπουρίδη με 
καλούσε στο πάρτυ που έδινε στο σπίτι της – θα ήταν μεγάλη 
της τιμή, λέει, να την τιμήσει με την παρουσία του ο διάσημος
διανοούμενος της Θεσσαλονίκης, ειδικός σε θέματα 
εθνολαϊκισμού, κύριος Νοσφεράτος… Έτρεξα (κούτσα κούτσα) 
και με μεγάλη προσπάθεια κατάφερα να μπω στο αμάξι. 
Κατάφερα, δαγκώνοντας τα χείλη, να βγω από το χιουντάι 
άξεντ και να φτάσω στο σπίτι. Η οικοδέσποινα με υποδέχτηκε 
φορώντας μαντίλα στο κεφάλι – ένα από τα κορυφαία φετίχ 
μου, όπως ήδη γνωρίζετε…

99



100



Η συνέχεια της φαντασίωσης ήταν αναμενόμενη… Μετά το 
άγριο σεξ πιάσαμε κουβέντα για την εθνογένεση και το ρόλο 
των ταυτοτήτων… Ήταν φως φανάρι, οι εθνολαϊκιστές δεν 
ήξεραν που είχε καταλήξει το σιντί, αλλά ήταν σίγουροι πως 
εγώ ήμουν εκείνος που το είχε εξαφανίσει μέσα από τα χέρια 
τους – και ήθελαν να με εξαγοράσουν, πρώτα με κολακείες. 
«Παρακολουθώ με μεγάλο ενδιαφέρον τα σχόλιά σου στην 
καλύβα» είπε εκείνη, «και ομολογώ πως θαυμάζω την κοφτερή 
σου σκέψη και την εκπληκτική σου συνθετική ικανότητα… για
να μη μιλήσω για τις θεϊκές σου επιδόσεις στο κρεβάτι… 
Νόσφυ, έλα με το μέρος μας! Ένα τέτοιο αστέρι χρειάζεται ο 
χώρος μας, που είναι γεμάτος από πυροβολημένες μετριότητες
και ατάλαντους μικρομεσαίους… Καν’ το για την πατρίδα! Θα 
κερδίσεις φήμη… αναγνώριση… πολύ χρήμα… και εμένα!». 
Άκουγα τα λόγια της σαν ήρωας του Νίκου Φώσκολου, χωρίς 
δηλαδή να μετακινηθώ ρούπι από τις αδιαπραγμάτευτες αρχές
και αξίες μου. Στο μεταξύ προσπαθούσα να λύσω έναν ακόμα 
γρίφο: τι σχέση είχε η κυρία με τον θείο Ισίδωρο, που 
εικονιζόταν στο κάδρο πάνω απ’ το κρεβάτι να παίζει 
βιολομπαγλαμά, ως άλλος Ζαμπέτας; Ήταν και ο θείος 
Ισίδωρος εθνολαϊκιστής – και μας πουλούσε τόσον καιρό στην 
καλύβα φύκια για μεταξωτές κορδέλες;

101



Είχα μπει μονάχος μου στο στόμα του λύκου – διέθετα όμως 
έναν τελευταίο σύμμαχο: ο Ομαδεών παράτησε τις έρευνές του
στα δομημένα Υπερ-κείμενα στους υπολογιστές και αποφάσισε
να ασχοληθεί με τα γαμημένα Υπο-κείμενα, τους 
εθνολαϊκιστές…

102



Χτύπησε την πόρτα και μπήκε μεταμφιεσμένος σε Σαλώμη – 
τόσο πετυχημένη ήταν η μεταμόρφωσή του, που κι εγώ ακόμα
δεν τον γνώρισα… Δεν άργησε όμως να μπλεχτεί σε συζήτηση 
(που προκάλεσε ο ίδιος) για τα Υπερ-κείμενα και τα Υπο-
κείμενα (οι εθνολαϊκιστές) τον πήραν χαμπάρι: καρφώθηκε, 
γιατί στο θέμα αυτό ήταν μοναδικός και ανεπανάληπτος σε 
ολόκληρη τη μπλογκόσφαιρα! Μόλις που πρόλαβε να λακίσει,
σηκώνοντας τα φουστάνια και πηδώντας τέσσερα τέσσερα τα 
σκαλοπάτια…

103



Στο μεταξύ ο Σούης και η Σπινόζα συναντήθηκαν σ’ ένα ρίβερ 
πάρτυ της Φιλελεύθερης Συμμαχίας (με τρίφυλλα) και είχαν 
έναν ένα γερό καυγά για το αν οι φιλελεύθεροι έπρεπε να 
συμμαχήσουν με τους οικολόγους του Βιογιάννη και να 
κατέβουν από κοινού στης εκλογές, με κεντρικό σύνθημα 
«ελεύθερο το τριφύλλι!»…

104



…ενώ η Δεσποινίς Μπλογκάκη, που με παρακολουθούσε 
διακριτικά, μόλις με αντίκρισε στο κρεβάτι με την άγρια 
εθνολαϊκίστρια μου σφύριξε ένα «α να χαθείς, 
γερομπισμπίκη!» και με παράτησε στο έλεος των εχθρών μου…

105



Ήμουν προετοιμασμένος για όλα, όχι όμως για τον λωτό με το 
ναρκωτικό που ετοίμασε ο σατανικός μπάτλερ και μου τον 
πρόσφερε η διαβολική εθνολαϊκίστρια, με τη λήξη του 
πέμπτου γύρου και ενόψει του έκτου… Έχασα τις αισθήσεις 
μου – το μόνο καλό ήταν πως δεν αισθανόμουν πλέον κανένα 
πόνο στη μέση…

106



Ξύπνησα σ’ ένα κελί στο υπόγειο… αισθανόμουν περίεργα… 
ήθελα να συνουσιαστώ επειγόντως… εκτός από υπνωτικό, ο 
λωτός πρέπει να ήταν φουλ στο βιάγκρα… η σέξυ 
δεσμοφύλακας καθάριζε τη μπανάνα και μετά την έγλυφε 
προκλητικά… πες μας που είναι το σιντί και θα σου δώσω 
αυτό που θέλεις… μα δεν ξέρω ποιος το έχει το ρημάδι… έλα 
τώρα, αφού ξέρεις… να, έτσι θα σου το κάνω, όπως το κάνω 
στη μπανάνα… αχ, μακάρι να ήξερα που στο διάβολο είναι 
αυτό το σιντί… κοίτα Νόσφυ που τη βάζω τη μπανάνα… 
κοίταξε καλά… αχ, Νόσφυ, πόσο θέλω να μου το κάνεις αυτό, 
έτσι δυνατά… αχ… (ουχ!). Μαρτύριο!

107



Δε με πίστευαν – νόμιζαν ότι ήμουν πολύ σκληρός και γι’ αυτό
δε μαρτυράω. Μετά από δεκατρείς απανωτές και μισό τελάρο 
μπανάνες Chicita, απελπίστηκαν και είπαν να αλλάξουν 
τακτική. Με άρπαξαν και με ξάπλωσαν σ’ ένα σκληρό τραπέζι. 
Μετά από τέσσερα λεπτά αγωνιώδους αναμονής, άκουσα τάκα 
τάκα τα σαμπουδάκια της αδίσταχτης εθνολαϊκίστριας στα 
πλακάκια του υπογείου. Κρατούσε καμινέτο και αναπτήρα. 
Ένοιωσα τη στύση μου να υποχωρεί με γοργούς ρυθμούς και 
για πρώτη φορά σκέφτηκα «Νόσφυ, μεγάλε, τη βάψαμε…»

108



Η ανάκριση κράτησε ώρες, αλλά εγώ βράχος – άθελά μου, 
δηλαδή… Ξαφνικά πήρε το μάτι μου μια γνωστή φυσιογνωμία,
με μια μεγάλη σύριγγα στο χέρι. «Πάνο!» φώναξα, «τι κάνεις 
εσύ εδώ;». Εκείνος χαμογέλασε σεμνά. «Η ματαιοδοξία του 
καλλιτέχνη…» είπε. «Η μισή μπλογκόσφαιρα πέρασε από τη 
φαντασίωσή σου, να μην κάνω κι εγώ μια εμφανισούλα;». Το 
αριστερό μου μάτι (το δεξί ήταν προσωρινά αχρηστευμένο, από
τη φλόγα του καμινέτου) δεν ξεκόλλαγε από τη βελόνα. «Α, δεν
είναι τίποτα…» απάγγειλε (κάπως μελοδραματικά) ο Πάνος τη 
δεύτερη και τελευταία ατάκα του στο έργο. «Μια ενεσούλα με 
φορμόλη, αφού δε λες να συνεργαστείς, ξεροκέφαλε Πόντιε!». 
Έριξα το κεφάλι πίσω και έκλεισα τα μάτια. Μπαρδόν, το μάτι.
Η φαντασίωσή μου έφτανε στο τέλος της…

109



110



Δεν ήμουν εκεί ο ίδιος, αλλά με κάποιον ανεξήγητο τρόπο 
παρακολουθούσα τα πάντα. Δηλαδή την ειδική στην έρευνα 
κρανίων με τρύπες, τη Σκουπίτσα, που είχε αναλάβει να 
μελετήσει τις τρύπες του κρανίου μου – το οποίο μπορούσε 
πλέον εύκολα να αερίζεται μέσα έξω. Κοίταξε το σκήνωμά μου 
με ανεξήγητο (ως εκείνη τη στιγμή) μίσος και είπε δυνατά: 
«Καταραμένε Νοσφερίδη, επιτέλους παίρνω την εκδίκησή μου 
για το θάνατο της προ-προ-προ-γιαγιάς μου της Συμέλας! Όλα
τα οργάνωσα εγώ, με τη βοήθεια του έβδομου εξαδέλφου μου, 
του Χάμπο… Μη συγχίζεσαι, ο μ-π είναι ο Χάμπος! Σου τη 
φέραμε, πορωμένε νεοταξίτη!»

Το τελευταίο πήγαινε πολύ. Άκου, να μου έχει στήσει τέτοια 
δουλειά ο μ-π! Δε θα νύχτωνε και πάλι; Δε θα χτυπούσαν οι 
καμπάνες του Αγίου Σουλπικίου – ή, έστω, το κινητό μου; Θα 
έβγαινα από τούτη τη φαντασίωση φρέσκος φρέσκος και θα 
τον κανόνιζα για τα καλά. Ο Νοσφεράτος είναι απέθαντος, 
ΡΕΕΕΕΕ….

ΤΕΛΟΣ

111



Ten Years After
22 Μαρτίου 2010

Βρισκόμαστε στο 2020. Όλα έχουν αλλάξει. Τι απόγινε 
άραγε η μεγάλη παρέα της καλύβας, μετά που σκόρπισε 
ξαφνικά στα τέσσερα σημεία του ορίζοντα, λόγω της 
μεγάλης κρίσης;

Ξεφυλλίστε το μεγάλο άλμπουμ με τα μελλούμενα και θα 
δείτε…

112



Ο Nikiplos και η Δύστροπη Πραγματικότητα έγιναν 
καμάκια και ζουν με χορηγίες από τις Ευρωπαίες 
τουρίστριες, τις οποίες ξεναγούν στα αρχαία της χώρας 
μας. Εδώ, σε ένα διάλειμμα της δουλειάς, κάπου στις 
Κυκλάδες.

113

https://panosz.files.wordpress.com/2010/03/nikiplos.jpg


Ο ζέπος εξακολουθεί χρόνια μετά να υποστηρίζει ότι ο 
ΓΑΠ και το ΠΑΣΟΚ έκαναν ό,τι καλύτερο μπορούσαν για
να αντιμετωπίσουν την κρίση. «Αλλά, τι το θέλαμε 
εκείνο το ΔΝΤ;» μουρμουρίζει θυμωμένος, όταν δεν τον 
ακούει κανείς.

114

https://panosz.files.wordpress.com/2010/03/zepos.jpg


Ο Άγγελος και ο Αγγελής (με την κιθάρα) βγάζουν το 
ψωμί τους παίζοντας μουσική στους δρόμους. Οι 
περαστικοί τους δίνουν γερά φιλοδωρήματα, για να 
σταματήσουν να παίζουν και έτσι τα κουτσοβολεύουν.

115

https://panosz.files.wordpress.com/2010/03/angel.jpg


Ο Αιρετικός μετανάστευσε στις ΗΠΑ και βρέθηκε στο 
Χόλυγουντ, όπου κάνει καριέρα ως ηθοποιός σε μπι-
μούβις. Η νέα του ταινία (κουβαλώντας το σταυρό του 
ΔΝΤ) αναμένεται να απογειώσει τη φήμη του. Στην  
Ελλάδα πάντως, θα σκίσει.

116

https://panosz.files.wordpress.com/2010/03/airetikos.jpg


Ο παπούλης επέστρεψε οικειοθελώς στο Ιρκούτσκ, εκεί 
που τον είχε στείλει εξορία ο Στάλιν, στη δεκαετία του 
’50. Ασχολείται αποκλειστικά με την ανάλυση των 
αποφάσεων της 6ης Ολομέλειας της ΚΕ του ΚΚΕ, 
επιθυμώντας να καταστήσει σαφείς τις ευθύνες του 
Ζαχαριάδη.

117

https://panosz.files.wordpress.com/2010/03/papoulis.jpg


Η Vita αποφάσισε να ασχοληθεί με τις σόου μπίζνες. Η 
αρχή ήταν σόου εντ σόου, αλλά τώρα πια τους έχει πάρει 
τον αέρα. Φέτος πρωταγωνιστεί στην επιθεώρηση «όχι 
άλλο ΓΑΠ», που σπάει ταμεία.

118

https://panosz.files.wordpress.com/2010/03/vita.jpg


Ο Μ έγινε φωτογράφος – μπορεί πλέον να φωτογραφίζει 
γυναίκες με το σωματότυπο της αρεσκείας του (βλ. φωτό).
Δυσκολεύεται όλο και περισσότερο να βρίσκει παχουλά 
μοντέλα, καθότι η χώρα ακολουθεί πλέον σύσσωμη τη 
μόδα «λόρδα σικ».

119

https://panosz.files.wordpress.com/2010/03/m.jpg


Η κική κάνει συστηματικά ακτιβισμό και προσπαθεί 
μέσω της τέχνης να συνεγείρει  τα πλήθη, μπας και 
γλιτώσουμε από τον ΓΑΠ. Εδώ μετά από το σόου, στο 
Αμύνταιο Φλωρίνης.

120

https://panosz.files.wordpress.com/2010/03/kiki.jpg


Ο Αναγνώστης ο αθηναίος αποσύρθηκε στο χωριό του και 
καλλιεργεί κολοκύθες. Στη φωτογραφία μερικές από 
αυτές, μαζί με τη γιαγιά του.

121

https://panosz.files.wordpress.com/2010/03/anagnostis.jpg


Ο σχολιαστής κατέφυγε στο Μόναχο και δουλεύει σαν 
προστάτης, συνεργαζόμενος με την Αλβανική μαφία. «Δεν
έκοβα καλύτερα το χέρι μου, που ψήφισα ΓΑΠ στα 
2009;» αναρωτιέται κάθε φορά που αναστοχάζεται 
θυμόσοφα τα πεπραγμένα του βίου.

122

https://panosz.files.wordpress.com/2010/03/sxo.jpg


Ο Drallion παραμένει στη Γερμανία. Είναι ο μοναδικός 
από την παλιά παρέα που εξακολουθεί να ασχολείται με 
τα μπλογκ. Τελευταίες του εμμονές η απαγόρευση του 
κυνηγιού, η χορτοφαγία και η αποχώρηση της Ελλάδας 
από το ΔΝΤ.

123

https://panosz.files.wordpress.com/2010/03/drallion.jpeg


Ο λόγος του δεξιού ήταν πάντοτε τσεκουράτος. Όταν 
ήρθαν οι δύσκολες εποχές, αποφάσισε να το 
εκμεταλλευτεί. Η φωτογραφία είναι τραβηγμένη σ’ ένα 
ξέφωτο, στη Νέα Φιλοθέη, όπου λειτουργεί (παράνομη) 
μπουτίκ κρεάτων.

124



Ο xBerliner απεδείχθη εμπορικό δαιμόνιο: προέβλεψε τη 
χειροτονία γυναικών ιερέων και επισκόπων στην Ελλάδα 
και άνοιξε μια πολυτελέστατη μπουτίκ στο Σύνταγμα 
(φωτό), με ιερατικές στολές δια κυρίες. Όταν (αν 
υποθέσουμε ότι) καμφθούν οι αντιρρήσεις του Άνθιμου 
και των 83 μητροπολιτών που τον υποστηρίζουν (επί 
συνόλου 85), τότε ο φίλος μας θα χ*στεί στο τάληρο (σε 
δραχμές).

125

https://panosz.files.wordpress.com/2010/03/xberliner.jpg


Ο Μαξ Κάιζερ περιμένει με ενδιαφέρον τις εξελίξεις: αν η
δεκαετής εκστρατεία του φίλου του Ομαδεώνα πετύχει 
τελικά το στόχο της, σε λίγο θα είναι πρόεδρος της 
Ελληνικής Δημοκρατίας (διαδεχόμενος τον Μητσοτάκη, ο 
οποίος όμως διεκδικεί και δεύτερη θητεία) και η Ελλάδα 
θα κηρύξει στάση πληρωμών και απεμπλοκή από το 
ΔΝΤ και τη Γκόλντμαν Σάκς. Επίσης, θα απαγορευτεί το 
τζατζίκι στο γύρο (ο Μαξ είναι αλλεργικός στο σκόρδο, 
σχεδόν όσο και στον καπιταλισμό).

126

https://panosz.files.wordpress.com/2010/03/max.jpg


Ο Γιάννης 2 δοκίμασε διάφορες δουλειές του ποδαριού και 
στο τέλος άνοιξε ένα εργαστήρι μπόντυ-πέιντιν στην 
ιδιαίτερη πατρίδα του, ένα μικρό χωριό της Αποσκιαδερής
Μάνης. Δεν τον ενδιαφέρει, λέει, η ποσότητα της 
δουλειάς, αλλά να έχει την ησυχία του.

127

https://panosz.files.wordpress.com/2010/03/giannis2.jpg


Ο Βαγγέλης Καργούδης δίνει διαλέξεις με θέμα «ο 
Σημίτης τα είχε πει εγκαίρως, αλλά δεν του δώσατε 
σημασία, κουφάλες!». Καμιά φορά παίρνει μαζί του και 
τον ίδιο τον γέροντα Σημίτη, ο οποίος κουνάει το κεφάλι 
επιδοκιμαστικά και αναρωτιέται πότε θα τελειώσει η 
ομιλία του Βαγγέλη για να πάει στην τουαλέτα.

128

https://panosz.files.wordpress.com/2010/03/vaggelis.jpg


Ο καπετάνιος παλιά ήταν λευκός, αλλά με όσα έγιναν 
μαύρισε από το κακό του. Έμεινε στη Θεσσαλονίκη (τώρα
είναι πόλη –ιδιοκτησία του ΔΝΤ) και κάνει αντίσταση 
τραγουδώντας ανατρεπτικά μπλουζ με δικούς του στίχους,
στις καφετέριες της παραλίας (σχεδόν όλες κλειστές).

129

https://panosz.files.wordpress.com/2010/03/kapetanios.jpg


Το μαύρο πρόβατο αναδείχτηκε σε λαϊκό κομισάριο μετά 
την επιτυχία της Επανάστασης και την ίδρυση της 
Λαϊκής Δημοκρατίας της Γαλλίας. Εδώ πριν μπει στο 
γραφείο του, στο οποίο εργάζεται (ως παιδί για τα 
θελήματα) και κάποιος Νικολά Σαρκοζύ, ο οποίος ήτανε 
σημαντικός πολιτικός παράγων, επί καπιταλισμού. Ο σ. 
υπουργός διέψευσε τις φήμες ότι τα έχει φτιάξει με την 
υφυπουργό του, Κάρλα Μπρούνι.

130



Ο Θανάσημος (δεξιά) με την καλή του (αριστερά). Η κρίση
καθυστέρησε πολύ την ολοκλήρωση της ευτυχίας τους, 
αλλά τώρα πια χρειάζονται μόνο 800 δολάρια επιπλέον 
(το ευρώ έχει καταργηθεί εδώ και χρόνια) για να κάνει 
αλλαγή εγχείρησης φύλου ο Φρίτς.

131



Ο θείος Ισίδωρος ήρθε κάποια στιγμή στην καλύβα και 
άρχισε να ψάχνει για το ΙΘΙ, τους ΙΘΙστές κλπ. 
Απογοητευμένος που δε βρήκε τίποτα περισσότερο από το
μηδέν, αποσύρθηκε στη ντάτσα του, στα Παλούκια 
Σαλαμίνας και ζει με τις αναμνήσεις και τα ζαρζαβατικά 
που καλλιεργεί στον (επικούρειο) λαχανόκηπό του.

132



Ο Μιχάλης Μιχελής δεν δίστασε στιγμή: το έριξε στο 
εμπόριο. Κατάφερε να γίνει αποκλειστικός αντιπρόσωπος 
ενός οίκου ακριβών Περσικών χαλιών (made in China) 
άνοιξε μαγαζί στο Κολωνάκι και αντιμετωπίζει το μέλλον
με αισιοδοξία. Εξάλλου, το νοίκι του το πληρώνει δίνοντας
στον ιδιοκτήτη ένα μικρό χαλί (κουρελού, πες) κάθε 
πρώτη του μηνός.

133



Ο sissa ben dahir βγήκε στη σύνταξη. Επειδή όμως η 
σύνταξη που παίρνει είναι περισσότερο θεωρητική παρά 
πραγματική, πίνει μπύρες και αναρωτιέται πως έγινε 
και ήρθαν έτσι τα πράγματα και χρειάζεται να δουλεύει 
ακόμα για να τα φέρει βόλτα.

134



Η Ροδιά αποφάσισε να δώσει δραματική λύση και άναψε 
τσιγάρο περιμένοντας το τραίνο. Πέρασαν τα χρόνια, αλλά 
τραίνο δε φάνηκε στον ορίζοντα (επί ΓΑΠ κόπηκαν όλα 
τα δρομολόγια για λόγους οικονομίας). Τώρα, αφού δεν την
έκοψε το τραίνο, προβληματίζεται πως θα κόψει αυτή το 
τσιγάρο.

135

https://panosz.files.wordpress.com/2010/03/rodia.jpg


Ο Ξεψαγμένος αποφάσισε να φτιάξει ένα μικρό καΐκι και 
να σαλπάρει στη Μεσόγειο, σε αναζήτηση καλύτερης 
τύχης. Εδώ κουβαλάει τα απαραίτητα ξύλα στο καρνάγιο, 
με τη βοήθεια του αγαθού υποζυγίου του, που δε 
σκοπεύει να ταξιδέψει πουθενά.

136



Κι ο Πάνος; Μεταποίησε την (δωρεάν) καλύβα ψηλά στο 
βουνό σε (όχι ακριβώς δωρεάν) κέντρο – διαλογισμού – 
ψηλά – στο – βουνό. Οι δουλειές πάνε καλούτσικα, αλλά 
νοσταλγεί πάντοτε την παλιά καλύβα και τους καλυβίστες.
Μια από τις ασκήσεις διαλογισμού που έχει εφεύρει ο 
ίδιος έχει τίτλο «κουφάλα ΓΑΠ, μου έκαψες την 
καλύβα!».

137


