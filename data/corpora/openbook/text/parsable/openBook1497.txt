











































 

 

Ζήση Κατσαρίκα 

 

 
Ο ΚΑΡΚΙΝΟΣ 

 δεν είναι αήττητος 

 

 

 

 

 

 

 

 

 

Ξάνθη 2019 

 

 

  



2 
 

 

  



3 
 

 

 

 

 

 

 

 

 

 

 

 

 

 

 

 

 

"αφιερωμένο στην οικογένεια μου 

και στους ανθρώπους που με στήριξαν" 

 

 

  

 



4 
 

   



5 
 

Πρωτοχρονιά 2018 στο σπίτι. 

Οι φωνές και τα γέλια των μικρών να χαλάνε τον 

κόσμο. 

Όλοι χαρούμενοι !  

Παντού φώτα! 

 

Φέτος, πάλι μόνος μου, επιμελήθηκα τον φωτισμό με 

τα λαμπάκια στις κουρτίνες και την γιρλάντα στο 

τζάκι.  

 

Η συνδρομή της Ειρήνης ήταν στην γιρλάντα του 

μεγάλου καθρέφτη στην είσοδο με τα κρεμασμένα 

στολίδια και τα δωράκια. 

Βέβαια για δεύτερη χρονιά φέτος έχει σπάσει ο 

θεσμός να βάζω και την κορυφή στο δενδράκι.  

Ο αντικαταστάτης;  

Ποιος άλλος, ο Ντέμης,  με την δική μου συμμετοχή 

να τον σηκώνω αλογάκι (στους ώμους μου δηλαδή) για 

να φτάνει την κορυφή) 

Όλα γιορτινά και ευχάριστα 



6 
 

 

Απ τις μαζώξεως που αν και σε κουράζουν σε αυτή την 

ηλικία δεν θέλεις να τελειώσουν ποτέ. 

   

Να είναι μόνο η ηλικία άραγε η συμβαίνει και κάτι 

άλλο ;  

 

Μια φευγαλέα σκέψη να τρυπά το μυαλό και να σε 

κάνει να κουμπώνεσαι ξαφνικά.  

Τον τελευταίο καιρό, κάτι δεν πάει καλά!!!! 

 

Το πρωινό περπάτημα δεν είναι πια απόλαυση όπως 

παλιότερα, να φταίει η ηλικία η μήπως; 

 

Όχι δεν είναι δυνατόν! 

 

Πως μπορεί, νοιώθω ανίκητος !  

 

Εγώ άρρωστος; 

Ποτέ! 

 

Τι εγωισμός πραγματικά να θεωρείς τον εαυτό σου 

άτρωτο και τόσο δυνατό που δεν μπορεί τίποτα να τον 

νικήσει, η να τον καταβάλει! 

 

Χρόνια τώρα, σχεδόν δεκαπενταετία, που έχω μπει με 

διατροφή στην αρχή και σταδιακά με φαρμακευτική 

αγωγή, σε ένα σχήμα για την υπέρταση και το ζάχαρο 

δεν νοιώθω άρρωστος, πάντα πίστευα οτι το κάνω για  

να μην αρρωστήσω. 

 

Βλέπεις χρόνια τώρα δουλειά, δουλειά,  δουλειά! 



7 
 

Ένα πρόγραμμα και ένα ωράριο, που δεν αφήνει κενό 

για τίποτα άλλο. 

Ούτε καν για σκέψεις! 

 

Θεέ μου μεγάλωσαν τα παιδιά μου τελείωσαν το 

πανεπιστήμιο και δεν τα είδα να μεγαλώνουν! 

 

Τι κενό!  

 

Πώς να μπορούσα να γυρίσω πίσω τον χρόνο ! 

Να μην μαλώνω τον Παύλο, που τραβά την εφημερίδα 

μου θέλοντας να παίξει και εγώ να αναζητώ λίγες 

προσωπικές στιγμές ηρεμίας να διαβάσω την 

Κυριακάτικη  εφημερίδα! 

 

Τι λάθος!  

 

Πόσο μετανιώνω! 

 

Πώς να γυρίσω τον χρόνο πίσω και να διαγράψω αυτή 

την εικόνα που με στοιχειώνει τώρα; 

 

Πώς να γυρίσω τον χρόνο πίσω να μην  με ενοχλεί η 

φωνούλα της Ειρήνης που παραπονιέται γιατί δεν την 

παίζουμε; 

 

Σκοτείνιασε το μυαλό με τις αναμνήσεις, τρομάζουν οι 

σκέψεις, νοιώθει ενοχές, η ψυχή. 

 

Που μυαλό στην ηλικία των πρώτων - άντα, που 

εμπειρίες, ποιος να σε ορμηνέψει και πώς να 

ακούσεις ορμήνιες, να μην πέσεις σε τέτοια λάθη. 

 



8 
 

Αλήθεια θα έπρεπε ίσως άντρες γυναίκες πριν καν 

αποφασίσουν να γίνουν γονείς να πηγαίνουν σε 

ταχύρυθμα σχολεία να μαθαίνουν πώς να γίνονται 

γονείς. 

 

Διότι άλλο είναι να κάνεις παιδιά και άλλο να είσαι 

γονιός! 

 

Χαμόγελα δυνατά, φωνούλες, τραγούδια ! 

Υπέροχη οικογενειακή βραδιά. 

Από τις ΣΤΙΓΜΕΣ ΠΟΥ ΑΙΣΘΑΝΕΣΑΙ ΤΟ ΜΕΓΑΛΕΊΟ 

ΤΟΥ ΘΕΟΥ και το τι είναι πραγματικά η ευτυχία! 

Κάτι που θα πρέπει να μην το ξεχνάμε κάθε μέρα, 

ευχαριστώντας το Θεό γιατί ξυπνήσαμε ακόμα ένα 

πρωινό και γιατί μας αξίωσε να έχουμε δίπλα μας 

ανθρώπους που αγαπούμε και μας αγαπούν. 

 

Φέτος, τα πράγματα είναι λίγο διαφορετικά. 

 

Ας ξεκινήσουμε από την αρχή και θα σας πω την 

κατάληξη. 

 

Στο τέλος Φεβρουαρίου του 2015 βγήκα στην 

σύνταξη.  

 

Λένε οι παλιότεροι ότι δύσκολα μπορεί να χαρεί την 

σύνταξη ένας ελεύθερος επαγγελματίας. 

 

Αστείο! 

 

Φαντάσου δηλαδή αν έλεγαν αυτό οι παλιότεροι, τι θα 

πρέπει να λένε τώρα οι νεότεροι  που αυξήθηκαν τα 

ηλικιακά όρια συνταξιοδότησης . 



9 
 

 

Αισθάνομαι υπέροχα στην καινούργια περίοδο της 

ζωής μου,  είμαι νεότατος (62 

Μαρτίων) και υγιής τι άλλο να θέλει 

κάποιος !! 

 

Έστω και με αυτή την πετσοκομμένη 

σύνταξη και με κάτι   οικονομίες απο 

τις καλές εποχές, είμαστε μια χαρά. 

 

Για να είμαι σαφής, ήμουν σε μια 

κατάσταση του "όλα φαίνονται όμορφα" και όπως λένε 

το συναίσθημα αυτό τις γιορτινές μέρες όταν έχεις 

γύρω σου ανθρώπους που αγαπάς πολλαπλασιάζεται. 

 

Όλοι μας από την στιγμή που θα γεννηθούμε, 

ξεκινάμε ένα μεγάλο ταξίδι αυτό το ταξίδι είναι η ζωή. 

Μπορεί οι δρόμοι 

που ακολουθούμε 

να μην ταυτίζονται, 

αλλα το ζητούμενο 

για όλους μας είναι 

κοινό, να ζήσουμε. 

Να ζήσουμε όσο το 

δυνατόν καλύτερα 

με τους ανθρώπους 

που αγαπάμε και όσο μακρύτερο είναι το ταξίδι τόσο 

καλύτερα 

. 

Ας συνεχίσω όμως . 

 



10 
 

Στα τέλη Νοεμβρίου η το πρώτο δεκαήμερο του 

Δεκεμβρίου του 2017 σε μια τυχαία ψηλάφηση του 

λαιμού πάγωσα. 

Ένας αδένας στην δεξιά πλευρά του τραχήλου μου 

φάνηκε διογκωμένος.  

 

Δεν είναι τίποτα είπα, ίσως για να ξεγελάσω τον εαυτό 

μου, κάποιο δόντι, η ίσως το αυτί και δεν το 

κατάλαβα. 

 

Το σαράκι όμως άρχισε να με ενοχλεί και να το έχω 

συνέχεια στο μυαλό μου. 

 

Χωρίς ο νους βέβαια να πηγαίνει σε κάτι πολύ κακό. 

Ώσπου έβαλα στην αναζήτηση: "διογκωμένοι 

λεμφαδένες" και το αποτέλεσμα με 

ανησύχησε ακόμα πιο πολύ. 

………………….. 

Οι λεμφαδένες υπάρχουν σε όλο μας 

το σώμα και αποτελούν σημαντικό και 

αναπόσπαστο τμήμα του 

ανοσολογικού συστήματος. Βασικός 

τους ρόλος είναι να αναγνωρίζουν και 

να καταπολεμούν μικρόβια, λοιμώξεις και άλλες ξένες 

ουσίες. 

 

Η διόγκωση των λεμφαδένων φανερώνει την ύπαρξη 

προβλήματος υγείας, το οποίο μπορεί να οφείλεται σε 

λοίμωξη, φλεγμονώδεις καταστάσεις, ένα απόστημα ή 

καρκίνο. Άλλα αίτια διογκωμένων λεμφαδένων είναι 

σπάνια. Με διαφορά, η πιο κοινή αιτία διογκωμένων 

λεμφαδένων είναι η λοίμωξη. 

 



11 
 

Όταν εμφανίζεται διόγκωση ξαφνικά, η οποία είναι 

επώδυνη, συχνά 

οφείλεται σε 

τραυματισμό ή λοίμωξη. 

Η μεγέθυνση που 

εμφανίζεται σταδιακά 

και ανώδυνα μπορεί σε 

κάποιες περιστάσεις να 

οφείλεται σε καρκίνο ή 

όγκο. 

 

 Ας τα αφήσουμε όμως αυτά για τους γιατρούς γιατί 

πολλές φορές η ημιμάθεια είναι χειρότερη της 

αμάθειας.  

Το έζησα αυτό με τις πληροφορίες που "κατέβαζα" από 

το internet όπως θα δείτε. 

 

Λοιμώξεις που προκαλούν συνήθως διόγκωση 

λεμφαδένων είναι πολλές και πολλών αιτιών, οπότε ας 

μην κάνω τον ειδικό. 

 

Σε κάθε περίπτωση όμως πρέπει να 

επικοινωνήσετε με το γιατρό σας εάν: 

Οι λεμφαδένες σας δεν μειώνονται σε μέγεθος μετά 

από αρκετές εβδομάδες ή 

συνεχίζουν να 

διογκώνονται 

Είναι ερυθροί και 

ευαίσθητοι 

Στην ψηλάφηση φαίνονται 

σκληροί, ακανόνιστοι ή 

σταθεροποιημένοι στη θέση τους 



12 
 

Έχετε πυρετό, νυχτερινές εφιδρώσεις ή ανεξήγητη 

απώλεια βάρους.  

 

Πράγματα τα οποία  εγώ έμαθα αργότερα. 

 

Τα πράγματα λοιπόν άρχισαν να γίνονται σοβαρά. Δεν 

ήθελα να ανησυχήσω τα παιδιά μου και την σύντροφο 

μου και δεν ανέφερα τίποτα σε κανέναν . Μέγα λάθος 

μου και μέγα λάθος σε όποιον το κάνει. Θα πρέπει οι 

δικοί μας άνθρωποι, να γνωρίζουν τα πάντα, που 

αφορούν την οικογένεια και τα μέλη της. 

 Στο κάτω κάτω άλλο να σκέφτονται και να 

αποφασίζουν πέντε, η έστω δύο, από το να αποφασίζει 

κάποιος μόνος του. 

 

Σήμερα δεν ήθελα να χαλάσω την βραδιά αλλα τυχαία 

το χέρι και το μυαλό 

κόλλησαν εκεί και λίγο με 

την βοήθεια από την 

χαλαρότητα του ποτού 

αποφάσισα να μιλήσω. 

Σχεδόν αδιάφορα είπα στον 

γιο μου : Ξέρεις να εδώ 

πιάνω κάτι που μυ φαίνεται 

λίγο πρησμένο αλλα δεν με 

πονάει. 

Όταν το έπιασε ο γιό μου 

ίσως και λόγο της δουλειάς του (φαρμακοποιός) , η 

ίσως και πιο πολύ υποψιασμένος μου λέει:  αύριο 

κιόλας στον γιατρό. 

Σώπα ρε, δεν είναι τόσο επείγον, θα πάω κάποια 

στιγμή αντέτεινα. 



13 
 

Βλέποντας βέβαια πόσο γυμνή ήταν από επιχειρήματα 

η άποψη μου. 

Η επιμονή του και το 

"τάξιμο" του, που δεν θέλω να 

αναφέρω, έφεραν αποτέλεσμα 

τελικά, ώστε  να δώσω την 

υπόσχεση πως τελειώνοντας 

οι γιορτές θα πάω. 

 

Στις 11 Ιανουαρίου λοιπόν 

βρίσκομαι στο ιατρείο του 

παθολόγου ο οποίος φαίνεται 

ανήσυχος απ την ψηλάφηση και μου ζητά αξονική 

τομογραφία. 

 

Έκανα αξονική τομογραφία και εκεί αντικρίζω, για 

πρώτη φορά, πρόσωπα ανέκφραστα, σκυθρωπά, σαν 

να θέλουν να κρύψουν κάτι. 

 

Στην αγωνία μου και στην επιμονή μου η μόνη 

απάντηση ήταν: "θέλει περαιτέρω διερεύνηση" !!! 

Αγωνία, θυμός, ένταση  καθώς πίστευα ότι τα 

πράγματα ήταν απλά και τώρα άρχισαν να 

σκουραίνουν 

 

Ποτέ δεν θα ξεχάσω την στιγμή κάτω στην είσοδο του 

ακτινολογικού όπου έχοντας τα αποτελέσματα στα 

χέρια, αναρωτιέμαι, τι να συμβαίνει άραγε. 

Δίπλα μου ο γιός μου Παύλος, να προσπαθεί να με 

παρηγορήσει ανεπιτυχώς, καθώς το πρόσωπο του 

προδίδει, αγωνία και προβληματισμό, (θα σας πω 

παρακάτω γιατί). 



14 
 

Ήταν τέτοιο το σοκ που και σήμερα ακόμα αποφεύγω 

τον δρόμο που οδηγεί 

στο ακτινολογικό 

εργαστήριο. 

 Αν κάποια στιγμή δεν 

μπορώ να το αποφύγω  

οι ίδιες εικόνες έρχονται 

πάντα στο μυαλό μου. 

Εικόνες, σκέψεις, λόγια, 

πρόσωπα, όλα όμως 

θολά. Με μόνο μια φωνή 

μέσα στην ψυχή 

σφηνωμένη: "θέλει 

περαιτέρω διερεύνηση" 

 

Η περαιτέρω διερεύνηση όπως πρότεινε ο παθολόγος, 

θα γινόταν, στον Άγιο Λουκά από ειδικό ογκολόγο 

(ενάργεια γαρ). 

Ειδικό ογκολόγο;  

Γιατί; 

Ε, να ξέρεις υπάρχουν αυτά τα μικρά σημάδια 

(πυκνώσεις) στον πνεύμονα και στον θυρεοειδή και θα 

πρέπει να τα δει ένας ογκολόγος 

Η διάγνωση ήταν, "επιθετικός καρκίνος του 

πνεύμονα", κατά μεγάλη πιθανότητα, σύμφωνα με 

το "υποκλαπέν" η "πλαστογραφηθέν" από τον φάκελο 

μου σημείωμα. 

Ο γιός μου Παύλος λοιπόν σε συνεργασία με τον 

ακτινολόγο και επειδή ήξεραν ότι θα διαβάσω την 

διάγνωση την άλλαξαν. Βάζοντας μια πιο ήπια 

διάγνωση στον φάκελο της αξονικής τομογραφίας και 

κρατώντας την πραγματική ο ίδιος. 



15 
 

 Η δικαιολογία του γιού μου ήταν η κατάσταση μου 

και ότι δεν θα μπορούσα να αντέξω το πρώτο σοκ. 

Λάθος πιστεύω, γιατί 

έχω την άποψη ότι ο 

ασθενής πρέπει από 

την πρώτη στιγμή να 

γνωρίζει όχι στην κάθε 

λεπτομέρεια ίσως αλλα 

τουλάχιστον στις 

γενικές γραμμές με τι 

έχει να κάνει. 

 Ο καρκίνος αποτελεί τη δεύτερη αιτία θανάτου, μετά 

τα καρδιαγγειακά νοσήματα, στο Δυτικό κόσμο. 

 Το θέμα της ενημέρωσης των καρκινοπαθών, δεν είναι 

απλό και αυτονόητο, όπως ίσως συμβαίνει με άλλα 

νοσήματα. 

 Οι πολιτισμικές, κοινωνικές, ατομικές διαφορές στις 

απόψεις και τακτικές σε σχέση με το θέμα αυτό, οι 

αλλαγές που συνέβησαν στα τελευταία χρόνια σε 

σχέση με τα δικαιώματα των ασθενών και τη σχέση 

γιατρού-ασθενή και η εμπλοκή της οικογένειας, 

αποτελούν ενδεικτικούς παράγοντες της 

πολυπλοκότητας του ζητήματος. 

 

 Όσον αφορά στο ιατρικό προσωπικό, υπάρχουν 

μεγάλες διαφορές στην τακτική ενημέρωσης των 

ασθενών, με ακραία ποσοστά στην Αμερική και στην 

Ιαπωνία.  

Στην Αμερική, το 90% των γιατρών ενημερώνει άμεσα 

ένα καρκινοπαθή για τη διάγνωση, ενώ στην Ιαπωνία, 

η μη αποκάλυψη της αλήθειας είναι ο κανόνας. 

Κύριο ρόλο στις αποφάσεις των γιατρών σχετικά με την 

αποκάλυψη ή όχι της αλήθειας, φαίνεται ότι παίζει η 



16 
 

ψυχολογική σταθερότητα, ο κοινωνικός ρόλος του 

ασθενούς, η ηλικία και ο τρόπος που η ασθένεια αυτή 

έχει επίδραση σε άλλα άτομα.  

Σημαντικό ρόλο επίσης, φαίνεται να παίζει και η 

συγκατάθεση της οικογένειας. Ανάλογες είναι και οι 

απόψεις του νοσηλευτικού προσωπικού. Όσον αφορά 

στους συγγενείς, φαίνεται από μελέτες ότι θέλουν να 

ενημερώνονται οι ίδιοι στη θέση του ασθενή και 

πολλές φορές ζητούν από το γιατρό να μην ενημερωθεί 

ο ασθενής. 

 Οι περισσότεροι ασθενείς στο Δυτικό κόσμο 

επιθυμούν να γνωρίζουν όσο το δυνατό περισσότερες 

βασικές πληροφορίες σε σχέση με τη νόσο τους. 

Παρόλα αυτά, μόνο ένα μικρό ποσοστό θα ήθελε 

πλήρη και λεπτομερή ενημέρωση για την πρόγνωση 

της νόσου.  

Έτσι συνέβη λοιπόν και σε εμάς ενημέρωση πλήρης 

στο γιό μου Παύλο εγώ μέσες άκρες μπερδεμένες   

Αυτός ήταν και ο λόγος του άγχους και της αγωνίας 

του την οποία ανεπιτυχώς προσπαθούσε να κρύψει ο 

γιός μου θεωρώντας υπερβολικές τις δικές μου 

ανησυχίες και εκτιμήσεις.  

Όταν αρχίσει όμως αυτό δεν σταματά και μην 

απογοητευτείτε ποτέ Θα σκέφτεστε πάντα ότι, ότι 

γίνετε, γίνετε για καλό. 

Η ταλαιπωρία μεγάλη, η κούραση, το άγχος όλα 

κατανοητά αλλα πάντα προέχει ο σκοπός. 

Πρέπει να δω τι έχω για να το αντιμετωπίσω. 

Η επόμενη φάση ήταν αυτή των βιοψιών και είναι στο 

πνεύμα που σας λέω. 

Πονάω αγχώνομαι αλλα για ένα σκοπό.  

Η δική μου περίπτωση, "επιθετικός καρκίνος του 

πνεύμονα" έπρεπε να αντιμετωπιστεί όχι από τον 



17 
 

ογκολόγο, που με είδε αλλα από τον από ειδικό 

πνευμονολόγο της κλινικής (team διότι) , ο οποίος 

είχε και το "μοναδικό" εύκαμπτο μηχάνημα για λήψη 

μάζας ώστε να μην ταλαιπωρηθώ και το δέχθηκα 

αμέσως βεβαίως. 

Με οδήγησαν λοιπόν σε αυτή τη φοβερή βιοψία με 

βελόνα από το στήθος. (Bada Bing, Bada Biopsy!) η 

πως τα λένε μικρή σημασία έχει . 

Και  με τον άλλον 

γιατρό τον ειδικό 

πνευμονολόγο, 

βρογχοσκόπηση, 

ενδοβρογχικό 

υπέρηχο (τεχνική 

Radial και 

Convex) ΕΒUS, 

ιατρική 

θωρακοσκόπηση ;  

Ούτε που 

κατάλαβα πως λέγετε ούτε γιατί έπρεπε αυτό και όχι 

βελόνα.  

Να αναφέρω εδώ αυτά να μην υπολογίζει κανείς ότι τα 

καλύπτει κάποιο ασφαλιστικό ταμείο. Τα πληρώνεις 

από την τσέπη και τα πληρώνεις καλά. 

 

Κατακαημένο ασφαλιστικό! 

 

Πάρθηκαν τα δείγματα με άγχος  για το αποτέλεσμα 

αλλα και για το άγνωστο της διαδικασίας. 

 

Ναι, ξεπεράστε το,  γιατί πιστέψτε με, ίσως είναι λίγο 

λιγότερο από ότι περίμενα από ένταση πόνου. 

 



18 
 

Περισσότερος είναι ο φόβος και το άγχος για την 

διαδικασία και το αποτέλεσμα 

παρά η ίδια η διαδικασία. 

 

Προχωράμε λοιπόν στέλνοντας 

τα δείγματα σε ένα από τα 

καλύτερα για τον ογκολόγο και 

τον ιδικό πνευμονολόγο 

διαγνωστικά εργαστήρια.   

Να σας πω κάτι, όταν μπεις σε αυτή την διαδικασία η 

εμπιστεύεσαι αυτούς που θα επιλέξεις η όχι.  

 

Μέση οδός δεν υπάρχει.  

 

Είμαι τυχερός, γιατί τους ανθρώπους που 

εμπιστεύθηκα ενστικτωδώς δεν με πρόδωσαν και δεν 

έπεσα έξω.  

Και πάντα το κριτήριο δεν ήταν μόνο το βιογραφικό 

τους. 

Περιμέναμε τα αποτελέσματα λοιπόν.  

Και περιμέναμε. 

Και περιμέναμε .  

Πέρασαν οι τέσσερεις μέρες που είπαν στην αρχή 

(ευκολάκι όπως απεδείχθη αν ήταν καρκίνος του 

πνεύμονα) ) για να πάρουμε τα αποτελέσματα 

  

Μήπως δεν έχω καρκίνο; 

 

Σκέψεις, σκέψεις, σκέψεις 

 

Να είναι κάτι πολύ σοβαρό;  

 

Γιατί αργούν. 



19 
 

 

Με την ευκαιρία, να σας πω όταν με είδε ο ογκολόγος 

(κλινικά) αλλα και βλέποντας τις εργαστηριακές 

εξετάσεις αίματος μου είπε: "αν δεν έβλεπα την 

αξονική θα έλεγα ότι δεν είσθε άρρωστος"! 

 

Οι  σκιάσεις και τα περιγράμματα, ήθελα να πιστεύω, 

ότι ήταν κάτι άλλο και όχι καρκίνος. 

 

 Ήθελα να πιστεύω ότι κάποιο λάθος είχε συμβεί και 

ότι δε με αφορούσε όλο αυτό! 

 

Βέβαια κάποια στιγμή μια φράση του 

ογκολόγου, "και εσύ βρε παιδί μου δύο 

πακέτα τσιγάρα την ημέρα…! Με έβαλε 

σε σκέψεις πάλι.  

Γιατί το λέει τώρα αυτό;  

Τι είδε; 

Ήθελα  να πιστεύω όμως ότι πίσω από 

αυτά κρυβόταν μια φλεγμονή και τίποτα άλλο έστω ότι  

ο πυκνός ιστός δεν σημαίνει ότι έχω καρκίνο, αλλά 

σημαίνει κάτι άλλο. 

 

 Ο μη ογκολογικός καρκίνος όμως , παραμένει 

κρυμμένος εκεί χωρίς να μπορείς να τον "δεις" η να 

τον διαγνώσεις αν δεν γίνουν οι κατάλληλες εξετάσεις. 

. 

Μέχρι πριν τρεις μέρες περπατούσα 3,5 χιλιόμετρα 

κάθε πρωί σε γρήγορο σχεδόν ρυθμό χωρίς 

πρόβλημα. 

  



20 
 

Τώρα που ο σκέφτομαι ίσως με ένα σφίξιμο τα πρώτα 

λεπτά σαν γραβάτα που δεν έμαθα ποτέ αν οφειλόταν 

σε αυτό. 

 

Ποτέ δεν είχα βραχνάδες, δεν αδυνάτιζα ξαφνικά, δεν 

είχα αδυναμία η κάποιο άλλο σύμπτωμα που θα 

μπορούσε να με υποψιάσει.  

Ήμουν πραγματικά στην καλύτερη φάση που είχα εδώ 

και χρόνια και σαφώς έβλεπα πρόοδο στο περπάτημα 

μου και στον εαυτό μου!  

Ποτέ δεν σκέφτηκα, δεν παρατήρησα, κάτι που 

έμοιαζε "διαφορετικό" για να δικαιολογήσει μια 

έκτακτη επίσκεψη σε γιατρό μέχρι τώρα. 

Να αναφέρω μόνον τις νυχτερινές εφιδρώσεις στον 

αυχένα, οι οποίες εκ των υστέρων αναφέρθηκε ότι 

ήταν ένα σύμπτωμα. 

Οι μέρες όμως περνούσαν , την διαχείριση της 

επικοινωνίας, με όλους και των αποτελεσμάτων, είχε 

αναλάβει ο γιός μου. 

Κάποια στιγμή 

αγανακτισμένος λέω: 

-"Μήπως θα πρέπει να 

αναλάβω εγώ και να 

μαλώσω με κανέναν, 

για να βγάλουν 

αποτελέσματα" ; 

(τσαμπουκάς), ενώ 

πιστέψτε με όλα 

γίνονται για κάποιο 

λόγο) . 

Ο γιος μου λοιπόν μου απαντά: 

- "Δεν μπορώ να σου πω κάτι παραπάνω αλλα ίσως το 

ότι αργούν είναι για καλό" 



21 
 

Όπως έμαθα αργότερα οι χρώσεις για καρκίνο του 

πνεύμονα δεν έβγαιναν , αλλα ούτε και θυρεοειδούς, 

οπότε κάθε επόμενο στάδιο, ήθελε και τον χρόνο του. 

Και ένα ωραίο πρωί βγήκαν τα αποτελέσματα . 

 

Ο καρκίνος μου είναι επεμβατικός, δηλαδή έχει βγει 

έξω από την αρχική περιοχή. Το επεμβατικό lobular 

bc είναι σαν ένα αμπέλι που έχει χιλιάδες 

μικροσκοπικoύς βλαστούς και εκείνοι οι βλαστοί 

έχουν άλλους βλαστούς ολόκληρος πίνακας 

ζωγραφικής δηλαδή, αλλα ας μην μένουμε εδω.  

 

Διάχυτο λέμφωμα από μεγάλα Β-κύτταρα (DLBCL 

– Diffuse Large B Cell Lymphoma): είναι το πλέον 

συχνό λέμφωμα στις δυτικές χώρες (περίπου 35- 40% 

επι του συνόλου των μη-Hodgkin λεμφωμάτων). Η 

μέση ηλικία εμφάνισης είναι γύρω στα 65 έτη. Όπως 

σε όλες τις περιπτώσεις λεμφωμάτων non Hodgkin το 

συχνότερο εύρημα είναι η διόγκωση λεμφαδένων. 

Περίπου το 25% διαγιγνώσκονται στα αρχικά στάδια 

(Ι-ΙΙ) και 75% σε προχωρημένα στάδια (στάδιο ΙΙ με 

ογκώδη νόσο, σταδία ΙΙΙ-ΙV. 

Συχνή είναι η εντόπιση σε εξωλεμφαδενική θέση (στο 

40% των περιπτώσεων) και η θέση που εμπλέκεται 

περισσότερο στη διάγνωση είναι το γαστρεντερικό 

σύστημα.  

Γενικά το DLBCL είναι ένα λέμφωμα με γρήγορη 

ανάπτυξη, αλλά ανταποκρίνεται συχνά καλά στη 

θεραπεία και περίπου οι μισοί ασθενείς οδηγούνται σε 

πλήρη ίαση.  

Αλλά είδατε πάλι η ροπή στα ιατρικά και πάλι 

πληροφορίες απ το internet που πολλές φορές κάνουν 

κακό παρά καλό. 



22 
 

 

Όταν εσείς ή κάποιος που αγαπάτε διαγιγνώσκεται με 

καρκίνο, είναι δύσκολο η μάλλον αδύνατο να ξέρετε  

τι να περιμένετε.  

 

Στις πρώτες ημέρες μετά τη διάγνωση, η κύρια 

εστίασή σας μπορεί να είναι να μάθετε την μορφή του 

καρκίνου και η συνεργασία με την ομάδα των γιατρών 

που χρειάζονται για να φτιάξετε ένα σχέδιο θεραπείας.  

Αλλά τα ιατρικά θέματα είναι μόνο ένα μέρος της ζωής 

με τον καρκίνο.  

Το άλλο είναι η στροφή στο Θεό, καθώς θέλεις να 

γαντζωθείς από κάτι πολύ δυνατό που θα σε 

προστατέψει. 

Η πρώτη επαφή με τον Νίκο, μου δίνει μια βάση 

ελπίδας. 

 Oι γέροντες της μονής του Οσίου Δαυίδ 

"προσεύχονται για σένα και όλα θα πάνε καλά" ! 

 

Ο Όσιος Δαυίδ είναι ξακουστό μοναστήρι στις Ροβιές 

Ευβοίας το οποίο ιδρύθηκε από τον γέροντα Δαυίδ. 

 Ο Όσιος καταγόταν από τη Γαρδινίτζα. Νέος ακόμη 

έγινε μοναχός. Διετέλεσε ηγούμενος της Μονής 

Βαρνακόβης, ασκήτεψε στο Στείριον όρος και 

δοκιμάσθηκε από τον Οθωμανό άρχοντα της 

Λιβαδειάς. 

 «Θείω οδηγηθείς Πνεύματι», πέρασε στην Εύβοια, 

όπου έκτισε Ναό της Μεταμορφώσεως του Κυρίου, σε 

σημείο όπου προϋπήρχε παλαιότερος Ναός, κοντά στο 

χωριό Ροβιές και «τελείαν συνεστήσατο Μονήν», στην 

οποίαν συνέρρευσαν σύντομα πολλοί μοναχοί. Η 

φήμη της αγιότητός του ξαπλώθηκε γρήγορα, έκανε 

πολλά θαύματα και πριν την οσιακή κοίμηση του (1 



23 
 

Νοεμβρίου) πολλούς οδήγησε προς σωτηρία «μέγας 

φανείς εν λόγω και έργω». 

Ημέρες δόξης και ανάπτυξης επίσης γνώρισε η Μονή 

στά χρόνια της Ηγουμενίας του μακαριστού Αρχιμ. 

Ιακώβου Τσαλίκη (1975-1991), ο οποίος άφησε φήμη 

και μνήμη οσίου ανδρός και κατετάγη επισήμως στο 

Αγιολόγιο της Ορθοδόξου Εκκλησίας την 27η 

Νοεμβρίου 2017, υπό του πανσέπτου Οικουμενικού 

Πατριαρχείου. 

Πολλοί χριστιανοί από όλη την Ελλάδα, επισκέπτονται 

τή Μονή για να προσκυνήσουν τά Άγια λείψανα 

πολλών Αγίων και φυσικά του ιδρυτού της Οσίου 

Δαυΐδ του Γέροντος. 

Η αναγνώριση της μονής Πανελλήνια έγινε 

μεγαλύτερη από τον Γέροντα Ιάκωβο στον οποίο 

αποδίδονται πλήθος Θείων και ανθρωπίνων 

επεμβάσεων προς ανακούφιση του ανθρώπινου πόνου. 

Σε εκατοντάδες ανέρχονται οι ευεργετηθέντες και 

πιστοί του γέροντα Ιακώβου, οι οποίοι μέχρι και 

σήμερα λοιπόν επισκέπτονται συνεχώς και κατά 

ομάδες την Μονή προκειμένου να προσκυνήσουν τον 

τάφο του και να επικαλεσθούν τη συνδρομή του στα 

ανθρώπινα μικρά και μεγάλα προβλήματα τους. 

Σε χρόνο άσχετο, 19 χρόνια πριν, το 1999 είχα την 

τύχη και εγώ να προσκυνήσω στην μονή η οποία 

αργότερα έμελε να γίνει μια αγκαλιά που θα με 

αγκάλιαζε με το πρόβλημα μου. 

Τύχη αγαθή και ξαφνική παρηγοριά για μένα και η 

γνωριμία με τον φίλο Νίκο και η σχέση του με τον 

καθηγούμενο της μονής π. Γαβριήλ ο οποίος από την 

πρώτη στιγμή εδέχθη και περιέβαλε το πρόβλημα μου 

στις προσευχές των μοναχών υπέρ υγείας και 



24 
 

αποκαταστάσεως του αιματολογικού μου 

προβλήματος.  

 

Αποτελεί μεγίστη παρηγοριά να αισθάνεσαι ότι κάπου 

μακριά άγιοι ασκητές σε νοιάζονται και προσεύχονται 

για σένα.   

 

Παρηγοριά και βάλσαμο στην ψυχή ο καθηγούμενος 

και οι γέροντες της μονής του Οσίου Δαυίδ ! Και όπως 

απεδέχθη τελικά η ευλογία και η ίαση δεν άργησε να 

έρθει. 

Η αγάπη και η πίστη σου αλλάζουν τελείως την 

διάθεση ακόμα και αν πορεύεσαι σε δύσκολα 

μονοπάτια. 

Ακόμα και το φυλαχτό στο χέρι από την αγία ζώνη, 

μου ζεσταίνει την καρδιά και το σώμα τούτες τις 

δύσκολες ώρες. 

 

Δεν ήμουν ποτέ θρησκόληπτος. 

 

Πίστευα πάντα στον θεό και την Χριστιανική πίστη και 

προσπαθούσα την ζωή μου να την διέπουν οι κανόνες 

της ορθοδοξίας. 

 

Ούτε αρνούμαι την δύναμη, της γνώσης, της 

επιστήμης. Θεωρώ όμως ο συνδυασμός της γνώσης της 

επιστήμης και της θείας χάριτος αποτελεί ασπίδα για 

τον κάθε ασθενή. 

 

Δεν είναι λίγες οι φορές που η θεία χάρις έρχεται ως 

αρωγός στην επιστήμη όταν αυτή σε δύσκολες 

καταστάσεις σηκώνει τα χέρια και παραδίδετε !  

Εγώ ακόμα ζαλισμένος. 



25 
 

 

Η διάγνωση, η σοβαρότητα της κατάστασης, η επιλογή 

κλινικής, όλα σε βαραίνουν, Επισημαίνω και πάλι ότι 

είχα δίπλα μου έναν μεγάλο και αγαπημένο 

συμπαραστάτη. Τον γιό μου Παύλο. Μεγάλη η 

ευλογία για όσους αυτή την δύσκολη στιγμή μπορούν 

να έχουν έναν άνθρωπο δίπλα τους και πάντα να 

σκεφτόμαστε ότι υπάρχουν άνθρωποι, που δεν έχουν 

αυτή την δυνατότητα. 

 

Είναι σημαντικό ότι, η συμπεριφορά, από την πρώτη 

ώρα, της διάγνωσης του καρκίνου του καθενός, είναι 

διαφορετική και σχεδόν μοναδική για τον καθένα.  

Θεωρώ τα στάδια που περνάς πολλά και διαφορετικά 

στον καθένα. 

Μερικοί άνθρωποι μπαίνουν στην θεραπεία και 

βρίσκουν ότι η ζωή τους δεν άλλαξε τόσο πολύ όσο 

περίμεναν. 

Για άλλους, η ζωή τους αλλάζει τελείως και 

δραματικά.  

 

Μερικοί άνθρωποι θεωρούν ότι ζουν με τον καρκίνο ως 

τη μεγαλύτερη πρόκληση της ζωής τους.  

Άλλοι πάλι ως την μεγαλύτερη καταστροφή τους. 

 

Ο καρκίνος αλλάζει τα πάντα, από τις σχέσεις στην 

εργασία, τα οικονομικά του καθενός, μέχρι και στην 

καθημερινή ρουτίνα. 

 

 Οι θεραπείες για τον καρκίνο μπορούν να 

επηρεάσουν τον τρόπο εμφάνισης και αισθητικής και 

τον τρόπο με τον οποίο λειτουργεί το σώμα σας.  



26 
 

Κάποιοι θεωρούν τα μαλλιά, το τελευταίο θέμα που 

τους απασχολεί κάποιους άλλους όμως τους επηρεάζει 

βαθειά. 

 

Για μένα δεν είχε, η είχε τον μικρότερο λόγο η 

εμφάνιση. Περισσότερο με φόβιζε η έννοια καρκίνος 

και σχεδόν καθόλου όλα τα άλλα. 

 

Κάποιες αφηγήσεις που έχει ακούσει ο καθένας μας, 

η αν νόσησε κάποιο συγγενικό του πρόσωπο, είναι η 

μοναδική γνώση σχεδόν για όλους μας, σχετικά με τον 

καρκίνο.. 

Ο καρκίνος επηρεάζει επίσης τα συναισθήματά μας 

και τα σχέδιά μας για το μέλλον.  

  

Πως μπορείς να κάνεις όνειρα, όταν ξαφνικά μια 

διάγνωση σου τα κόβει όλα, ανατρέπει το  μέλλον!  

 

Πώς να μην αλλάξουν τα συναισθήματα σου, με το 

σοκ της διαπίστωσης μιας ασθένειας που η έκβασης 

της θεωρούνταν μέχρι χθες ανίατη. 

 

Οι περισσότεροι άνθρωποι που ζουν με καρκίνο 

πρέπει να βρουν τρόπους αντιμετώπισης και των 

πρακτικών θεμάτων, αλλα και άλλων αλλαγών που 

μπορεί να φέρει ο καρκίνος. Και καθένας το κάνει με 

τον δικό του τρόπο.  

 

Αυτή την σειρά και την ιεράρχηση των αναγκών την 

κάνεις βέβαια σε δεύτερο χρόνο και αφού περάσει το 

σοκ της διάγνωσης και της οργάνωσης της άμεσης 

αντιμετώπισης. 

 



27 
 

Αισθανόμουν άσχημα, ακόμα και στις ιστορίες του 

καρκίνου που είχα ακούσει για άλλους . 

 

Ακόμα και πριν γίνει η δική μου διάγνωση του 

καρκίνου, όταν άκουγα ιστορίες για τον καρκίνο, ποτέ 

δεν φαινόταν τα πράγματα να πηγαίνουν καλά και 

πάντα κάτι κακό τις συνόδευε.  

Οι ιστορίες αφορούσαν πάντα κάποιον που είχε μια 

διάγνωση καρκίνου και τη θλιβερή ιστορία του για το 

πώς η ζωή, τον έριξε σε αυτήν την φοβερή ασθένεια, 

λύπη, συμπόνια για τον καημένο κ.α.  

Δεν ξέρω αν αυτές οι ιστορίες για τον καρκίνο ήταν 

αυτές που μόλις μου ήρθαν στο μυαλό ή αν 

θυμήθηκα μόνο τις  αρνητικές ιστορίες καρκίνου, 

λόγο της δικής μου εμπλοκής. Αλλα πάντα στο μυαλό 

κυριαρχεί το αρνητικό. 

 Διώξτε το! 

 

Σήμερα οι περισσότερες μορφές είναι ελεγχόμενες και 

πολλές από αυτές πλήρως ιάσιμες. 

 

Δεν προσπαθώ να αγιοποιήσω η να παρουσιάσω αθώα 

την ασθένεια του καρκίνου.  

 

Πιστέψτε με, δεν είμαι ούτε ανόητος ούτε ήρωας εκ 

των υστέρων.  

Άλλωστε ούτε για μένα τελείωσε τίποτα. 

Ποιος ξέρει το αύριο τι θα μου φέρει; 

Έζησα και ξέρω πόσο δύσκολο είναι.  

Ωστόσο, μπορεί  ο κόσμος να είναι αρκετά σκληρός,  

η ζωή όμως είναι όμορφη για να την αφήνεις να την 

τσαλαπατήσει μια ασθένεια χωρίς να δώσεις την μάχη. 

 



28 
 

Γιατί, λοιπόν, όλοι επικεντρωνόμαστε συνεχώς στα 

αρνητικά;  

 

Γιατί δεν επικεντρωνόμαστε περισσότερο στις ιστορίες 

του καρκίνου με καλή έκβαση;  

 

Γιατί να μην σκεπτόμαστε ανθρώπους που έχουν 

επιβιώσει και ξαναφτιάξει την ζωή τους; 

 

Ίσως τέτοια περιστατικά θα πρέπει να παρουσιάζονται 

κάθε μέρα στις ειδήσεις, τα κοινωνικά μέσα κ.λπ. 

 

 Κάνοντας μια παρένθεση εδώ να πω ότι σήμερα στα 

μέσα το μόνο που βλέπεις είναι η χυδαία 

πραγματικότητα και όχι η πραγματικότητα της ζωής. 

 

Κάποιες εκπομπές με θέματα υγείας προσφέρουν στην 

ενημέρωση και ίσως θα έπρεπε (τουλάχιστον στα 

κρατικά κανάλια) να αυξηθούν και να επεκταθούν σε 

θέματα ψυχολογίας των νοσημάτων και ιδιαίτερα σε 

νοσήματα που αφορούν καρκίνους.  

 

Οι ζωντανές ιστορίες των ανθρώπων που έχουν 

περπατήσει τον δρόμο με τον καρκίνο και είναι υγιείς 

πια και δραστηριοποιούνται ξανά στην ζωή θα πρέπει 

να έχει την δυνατότητα κάποιος που μόλις 

διαγνώστηκε να τις ακούει και να τις βλέπει. 

 

Από την άλλη πλευρά θα πρέπει να σε εκπαιδεύουν 

ακόμα και  στην αίθουσα αναμονής του ιατρείου. Θα 

πρέπει οι γιατροί μας και το ιατρικό προσωπικό να 

συναισθάνονται με τον καθένα από εμάς καθώς 



29 
 

περνάμε από τη διάγνωση στο ταξίδι μας, και να μας 

παρέχουν γνώσεις και ελπίδα που δεν θα πρέπει να  

την αναζητούμε αλλού. 

 

 Δεν πρέπει η πληροφορία για τον καρκίνο να είναι 

κάτι που πρέπει να ψάξουμε πολύ βαθιά για να το 

βρούμε. Γιατί θα το βρούμε στο διαδίκτυο κα πολλές 

φορές με ανεύθυνο έως και επικίνδυνο τρόπο.  

 Νομίζω ότι αυτό είναι το κομμάτι του καρκινικού 

κόσμου που με απογοητεύει περισσότερο. 

 Ακούμε για τα σπουδαία πράγματα που κάνουν οι 

αθλητές και οι αστέρες.  

Συζητάμε για τα αρνητικά που κάνουν οι άνθρωποι 

και αυτό καλύπτεται καθημερινά από όλα, τα δελτία 

ειδήσεων στο διαδίκτυο, τον τύπο και την τηλεόραση.  

Good news no news λένε. 

Δεν θα έπρεπε όμως να είναι αλήθεια.  

 

Δεν πρέπει να υπάρχουν περισσότερες ιστορίες 

ελπίδας;  

 

Δεν θα ήθελε ο καθένας που υποφέρει, να ακούσει για 

κάποιον που αγωνίστηκε με καρκίνο, οτι ποτέ δεν 

εγκατέλειψε, δεν λύγησε  και συνέχισε το δρόμο για τα 

όνειρά του;  

 

Μήπως ο αγώνας μας στην πολιτική, πρέπει να θέσει 

μαζί με την παιδεία και την υγεία, ως κυρίαρχο 

ζητάμε πολιτικής και μάλιστα με προτεραιότητες για 

τους βαρέως πάσχοντες; 

 

Όχι υποκριτικά όπως είναι σήμερα και με συνεχή 

μείωση δαπανών αλλα στην ουσία! 



30 
 

 

Μόλις λοιπόν διαγνώσθηκα με καρκίνο του αίματος, 

ήθελα μόνο να ακούσω για τους ανθρώπους που 

έχουν περάσει το ιδιο. 

Η αναζήτηση που αλλού;  

Στο διαδίκτυο.  

 

Περιπτώσεις πάμπολλες αλλα διαφορετικές η μία από 

την άλλη και ως προς την έκβαση και ως προς την 

αντιμετώπιση. 

 

Για τον λόγο αυτό σας μεταφέρω την εμπειρία μου. 

Στο διαδίκτυο ΜΑΚΡΙΑ ΑΠΟ ΤΕΤΟΙΑ ΘΕΜΑΤΑ ΠΟΥ 

ΑΦΟΡΟΥΝ εξειδικευμένες επιστήμες. 

 

Ανάγκη για την δημιουργία υπεύθυνων σελίδων, 

πληροφόρησης και όχι κυνηγών "κλικ". 

 

Η Ημιμάθεια είναι κατά πολύ χειρότερη της αμάθειας. 

Πίστη στο Θεό και την επιστήμη και ευλαβική υπακοή 

στους κανόνες. 

 

Δηχθείτε το διαδίκτυο σαν μια εφημερίδα που δεν 

εμπιστεύεστε διαβάστε συγκρίνετε αλλα μην 

καταπίνετε αμάσητα το οτιδήποτε. 

 

Διαγνώσθηκα σε ηλικία 62 ετών, γι 'αυτό έψαχνα για 

τις ιστορίες ενηλίκων που είχαν διαγνωστεί με καρκίνο 

και έζησαν την ζωή τους μετά από αυτό. 

 

Οποιαδήποτε θετική έκβαση του καρκίνου και 

μάλιστα του ιδίου τύπου, ήταν κάτι στο οποίο 



31 
 

ταυτιζόμουν ότι είχα εμπλακεί και πως η ζωή μου 

εξαρτιόταν από αυτό.  

Κατά μία έννοια, γινόταν μια ταύτιση με ανθρώπους 

που νόσησαν αλλα έγιναν καλά. Αυτό με οδηγούσε 

αυτό ευχόμουν αυτό επιδίωκα. 

 

Καθώς περνούσα τη θεραπεία, προσπάθησα να 

κρατήσω τα θετικά όσο μπορούσα, όχι μόνο για τη 

δική μου αρμονία, αλλά και για τους ανθρώπους γύρω 

μου. 

 Χρειάστηκε να είμαι όλο το εικοσιτετράωρο θετικός.  

 

Χρειαζόμουν να ζήσω, να δω και να σιγουρευτώ ότι και 

οι φίλοι και η οικογένειά μου διατηρούσαν τις ίδιες 

ελπίδες με εμένα και ήταν σίγουροι με τον εαυτό τους.  

 

Διαφορετικά, ήμουν σίγουρος ότι θα παραιτούμουν. 

  

Σε αυτό πολύ συνέβαλε και η προσευχή η οποία σε 

χαλαρώνει και σε γεμίζει θετική ενέργεια. 

 

Μια φίλη από τον "Σωτήρα" μου είπε, ότι συνέχεια 

ήμουν στις προσευχές τους και ότι όταν οι ουρανοί 

βομβαρδίζονται με θετική ενέργεια και προσευχή δεν 

είναι δυνατόν να μην υπάρξει θετική έκβαση. 

 Αυτό μου έδινε δύναμη, ελπίδα και κουράγιο να 

αντέχω.  

Ήταν μια στήριξη αυθόρμητη και άδολη, απ αυτές 

που μόνο αγάπη εμπεριέχουν, όπως και αυτή των 

γερόντων της ιεράς μονής του Οσίου Δαυίδ. 

 

Αν τύχαινε να βρισκόμουν, σε οποιαδήποτε ιστορία 

που είχε να κάνει με τον καρκίνο και επικεντρωνόταν 



32 
 

στην αρνητική πλευρά του, έφευγα μακριά, η έκανα 

πως δεν ακούω. 

Θα πρέπει βέβαια και εμείς οι ίδιοι, να γίνουμε για 

άλλους πηγή δύναμης και παράδειγμα αισιοδοξίας. 

 

Ως επιζώντες του καρκίνου, μπορούμε να το κάνουμε 

αυτό.  

Μπορούμε να επικεντρωθούμε στις ιστορίες επιζώντων. 

Μπορούμε να επικεντρωθούμε στις θετικές ιστορίες 

των φίλων μας που επιβιώνουν από τον καρκίνο και 

στις ζωντανές ιστορίες που ζούμε στη ζωή μας 

.  

Αντί να επικεντρωθείτε στα αρνητικά, υποσχεθείτε μου 

(αν και οι περισσότεροι από εσάς δεν με γνωρίζετε) να 

εστιάζετε στο καλό. 

 

Θυμίστε στον εαυτό σας τις θετικές ιστορίες κάθε φορά 

που θα λυπηθείτε ή φοβηθείτε. 

 

Μην επιτρέπετε στον εαυτό σας να παραμείνει για 

πολύ καιρό στα αρνητικά, ανεξάρτητα από το πόσες 

φορές φαίνονται να σας ρίχνουν. 

 

Υπάρχουν πολλές καλές ιστορίες. 

 

Υπάρχει Θεός. 

 

Εναπόκειται σε εμάς να συνεχίσουμε να κοιτάμε τις 

ελπιδοφόρες ιστορίες. 

 

Αυτός φίλοι μου, είναι και ο λόγος που με ανάγκασε 

να γράψω και να δημοσιοποιήσω αυτή την ιστορία. 

 



33 
 

Συνάντησα πρόσφατα μια γυναίκα που είχε 

διαγνωσθεί με μεταστατική νόσο πριν από πέντε 

χρόνια. Όταν σχολίασε ότι είναι δύσκολο να ζήσει με 

τον καρκίνο, είδα την οδυνηρή και θλιβερή έκφρασή 

της. Όπως και πολλοί από εμάς, ο καρκίνος την είχε 

αναγκάσει να εγκαταλείψει πτυχές της ζωής της που 

της έδιναν νόημα και αξία.  

 

Ζώντας με αυτό το είδος της συνεχούς απώλειας 

"αύριο πεθαίνω" είναι δύσκολο. 

  

Δεν ζείτε τη ζωή που είχατε, συχνά το σώμα σας 

αισθάνεται ξένο και το μυαλό σας μπορεί να παίξει 

"παιχνίδια". 

 

Διώξτε τη θλίψη μακριά και την απελπισία που σέρνει 

μέσα της, ακόμα και όταν οι θεραπείες πηγαίνουν 

καλά. 

 

Η θλίψη και η απελπισία είναι δύσκολη κατάσταση 

γιατί όταν κάποιος - ο σύντροφός σας, ένας καλός 

φίλος - προσπαθεί να σας ξεκουράσει, η να σας δώσει 

δύναμη, αυτά τα συναισθήματα μπορούν να 

προκαλέσουν περαιτέρω συναισθηματική επιβάρυνση, 

καθώς ενισχύουν την ιδέα ότι κανείς δεν καταλαβαίνει 

πραγματικά τι περνάς και σου λέει παραμύθια. 

 

 Τουλάχιστον, έτσι ένοιωθα εγώ στις αρνητικές σκέψεις 

και στην απελπισία.  

Προσπάθησα και το απέβαλα γιατί ήταν κυρίαρχο για 

μένα.  

Ο καρκίνος μπορεί να κάνει τον πόνο μας μικρότερο, 

με καλούς τρόπους.  



34 
 

Πρέπει να αφιερώνεις περισσότερο χρόνο σε όσους 

αγαπάς και να μην το σπαταλάς σε πράγματα (ή στους 

ανθρώπους) που έχουν λιγότερη σημασία.  

Μερικές φορές μπορεί να αισθανθείς ότι η ζωή σου 

είναι τώρα τόσο μικρή που υπάρχει μόνο χώρος για 

τον καρκίνο. 

 Δεν είναι περίεργο ότι τα επίπεδα άγχους μπορεί 

μερικές φορές να ανέβουν στα ουράνια. 

 Θα πρέπει να θυμόμαστε καθημερινά ότι δεν ζούμε 

μόνο με καρκίνο, αλλά ζούμε.  

Μερικές φορές αυτές οι υπενθυμίσεις λειτουργούν 

καλύτερα από οτιδήποτε άλλο. 

Για παράδειγμα, τίποτα δεν ξεπερνά τον φόβο που 

αισθάνθηκα όταν καθόμουν στο γραφείο του 

ογκολόγου μετά από τις βιοψίες.  

Τίποτα.  

 

Ακόμη και όταν σκέφτομαι αυτό που έχει πει κάποιος 

άλλος για αυτό το φόβο:  

"Γιατί πρέπει να φοβάμαι για ένα γεγονός; 

Ξέρω πως ότι είναι να γίνει θα γίνει γιατί να ανησυχώ  

πιο πολύ; ".  

 

 Σε μια τυπική μέρα, όμως, αγωνίζομαι να μην πέσω 

στα γρανάζια της απελπισίας χρησιμοποιώντας απλές, 

αλλά αποτελεσματικές, για μένα, πρακτικές.  

 

Αποφεύγω να θεωρώ οτι: Ο καρκίνος είναι το κύριο 

γεγονός. 

 Ναι, είναι πιθανό ότι τελικά θα επηρεάσει  τη ζωή 

μου, αλλά δεν πρέπει να βρίσκεται στο επίκεντρο του 

ότι κάνω, όλη την ώρα ,κάθε μου στιγμή; 



35 
 

Ο καρκίνος μπορεί να φωλιάσει στο βάθος του 

μυαλού και της ψυχής, μαζί με το άγχος, και να είναι 

μέρος της ζωής μας. 

 

Όχι όμως η ζωή μας.  

 

Ανοίξτε την πόρτα ή τουλάχιστον ένα παράθυρο να 

μπει φως στην ζωή σας 

μην μένετε κλεισμένοι σε 

μαύρους τοίχους χωρίς 

φώς, χωρίς χαραμάδα 

ελπίδας..  

 

Όταν πάσχετε από 

διαρκείς πόνους ή φόβο, 

αγκαλιάστε τον Θεό θα 

σας αγκαλιάσει και 

εκείνος με την ζεστασιά 

της αγάπης του. 

 

 Αν είναι έντονοι οι πόνοι  

ή απλά σας ενοχλούν 

έστω λίγο, είναι πολύ 

εύκολο να πείτε όχι σε δραστηριότητες και ανθρώπους 

που κάποτε δεν αρνούσασταν να κάνετε περισσότερα, 

να δείτε περισσότερα, να ζήσετε περισσότερο .  

 

Όχι, σε καμιά περίπτωση δεν είσαι το ίδιο πρόσωπο 

που ήσουν, αλλά δεν είσαι και απλώς ένα άτομο με 

καρκίνο. 

Δεν παραδίνεσαι. 

Σχεδίασε δράσεις που σε ικανοποιούν με ανθρώπους 

που σου αρέσει. 



36 
 

 

Να είσαι γενναίος.  

 

Αυτές είναι ίσως οι δύο λέξεις που λέω στον εαυτό μου 

πιο συχνά τώρα. 

 

Είσαι μαχητής που δίνει μάχη, πολεμιστής που 

πολεμά, αυτή η γενναιότητα απαιτείται από όλους 

μας, συμπεριλαμβανομένου και εμού. 

 

 Ζω με φάρμακα κατά του καρκίνου, χημειοθεραπεία, 

και ακτινοβολία πιθανόν.  

 

Οι παρενέργειες πολλές αλλα δεν θα καθορίσουν την 

ζωή μου.  

 

Να είσαι γενναίος λέω. 

 

 Άνοιξε την πόρτα, στο φώς και την ελπίδα. 

 

Ό καρκίνος είναι σκληρός και φέρνει μαζί του 

πράγματα που οι περισσότεροι νέοι ενήλικες ποτέ δεν 

σκέφτονται καν.  

Η εμπειρία μου από τον καρκίνο ξεκίνησε τον 

Ιανουάριο του 2018, όταν μου διαγνώστηκε για πρώτη 

φορά. 

 Την εποχή που υποβλήθηκα στην πρώτη 

χημειοθεραπεία ήμουν καθηλωμένος περίπου 8 ώρες   

πράγμα πρωτόγνωρο. 

 Να βλέπεις τα σακουλάκια και τις φιάλες να 

διαδέχονται η μία την άλλη. Λίτρα ολόκληρα χημικών 

ουσιών να μπαίνουν στο σώμα σου  

 



37 
 

Κράτησα στο Νοσοκομείο σημειώσεις με τις ώρες 
 

πρώτη μέρα  5/2 

 

Εισαγωγή 11:30 

Επίσκεψη γιατρών 12:15  

Ινσουλίνη 1:15  

Παρακέντηση 1:32 

Φαγητό 1:56 

Θεραπεία άρχισε 2:30 τελείωσε. 5:30 

 

θεραπεία 6/2 

 άρχισε 10:45 

Συνέχεια 12:00 με 100ml…. 

Συνεχίζεται 12:50 με 150 ml… 

Συνεχίζεται 2:00 με 200 ml….. 

Τελευταίο στάδιο αρχίζει 18:20  άλλα τέσσερα 

φιαλίδια 

....... 

...-xan 

….-stina 

….-oviu  

οι καταλήξεις κάποιων  

χωρίς σημασία για μένα , με μεγάλη όμως για τον 

οργανισμό μου. 

….και ακόμα η παρέλαση συνεχίζει.  

 

Όπως πολλοί από εσάς μπορείτε να καταλάβετε, δεν 

ήθελα να σκεφτώ για το θάνατο. 

 Δεν ήθελα να σκεφτώ την πιθανότητα ότι κάποια από 

αυτές τις θεραπείες θα μπορούσε να έχει ένα φρικτό 

αποτέλεσμα και θα είχε ως κατάληξη να μην ξυπνήσω 

ποτέ.  



38 
 

Δεν ήθελα να το σκεφτώ. 

 Είμαι νέος, αήττητος και δεν πρέπει να σκέφτομαι τι 

θα συμβεί έλεγα μέσα μου (ακόμα κι αν έχω καρκίνο).  

Πρέπει να παλέψω. 

 

Έκανα την επιλογή να νοσηλευθώ σε κρατική κλινική. 

Την Αιματολογική Πανεπιστημιακή κλινική του 

Γενικού Νοσοκομείου Αλεξανδρούπολης.  

Γιατί πήρα αυτή την απόφαση; 

Είχα ένα ραντεβού με τον διευθυντή της κλινικής καθ. 

Ιωάννη Κοτσιανίδη και το ένστικτο μου με έκανε να 

τον αποδεχθώ και δεν έπεσα έξω στην επιλογή μου. 

 

Τα πράγματα στραβώνουν όμως όταν κάποιοι δεν 

μπορούν η δεν θέλουν να καταλάβουν τα αυτονόητα. 

Η αποψίλωση των νοσοκομείων και δη των 

Πανεπιστημιακών σημαίνει θάνατος σημαίνει 

εγκληματική ενέργεια και κάποιοι για λόγους δικούς 

τους εγκληματούν.  

Αναγκάζομαι στην απελπισία και την αγωνία μου να 

στείλω ανοιχτή επιστολή στον ίδιο τον πρωθυπουργό 

και κοινοποιώντας την σε όλους τους εμπλεκόμενους 

την δίνω και στην δημοσιότητα. προσπαθώντας να 

αφυπνίσω συνειδήσεις. 

Αυτή είναι η επιστολή και είναι αλήθεια οτι το ύφος 

δεν αρμόζει, αλλα όταν πρόκειται για την ζωή σου…. 

Κύριε πρωθυπουργέ! 

 

Συγνώμη που σπαταλώ τον πολύτιμο χρόνο σας 

Κύριοι υπουργέ και αναπληρωτή υπουργέ της υγείας 

Συγγνώμη που σας αποσπώ απο το ιερό καθήκον να βρείτε 

τούς ενόχους στο ΚΕΛΠΝΟ. 

Κύριε αρχηγέ της αξιωματικής αντιπολίτευσης 

Συγνώμη που σας απασχολώ απ την κατάργηση του 



39 
 

προγράμματος υγείας που θα μας σώσει, με τον αρμόδιο 

τομεάρχη που γνωρίζει απο κοντά τα προβλήματα των 

νοσοκομείων της περιφέρειας  

Κύριοι βουλευτές κυβερνητικοί και μη. 

Συγνώμη που σας απασχολώ απ τα βαριά καθήκοντα των 

προβλημάτων της περιφέρειας ( πίτες, παρουσιάσεις βιβλίων 

, παρελάσεις και άλλες επίπονες αποστολές) 

Κύριε Δυπεάρχη 

Συγνώμη που σας αποσπώ απο την θεάρεστη πράξη να 

δυναμώσετε τα νοσοκομεία του κέντρου. 

Κύριε πρόεδρε του Πανεπιστημιακού Νοσοκομείου 

Αλεξανδρούπολης συγνώμη που ταράζω τη μεγάλη 

προσπάθεια σας για ενίσχυση άλλων Νοσοκομείων με 

προσωπικό. 

Κύριε περιφερειάρχα 

Συγνώμη που αποσπώ την προσοχή σας απο το νομοσχέδιο 

για το πώς θα εκλεγείτε την επόμενη φορά. 

Κύριε αντιπεριφερειάρχη υγείας 

Συγνώμη που διακόπτω την πολυάσχολη δράση σας στη 

υγειονομική περιφέρεια 

Κύριοι αντιπεριφερειάρχες της περιφέρειας ΑΜΘ 

Συγνώμη που σας αποσπώ απο το βαρύ έργο σας για τα 

προβλήματα του λαού 

Κύριοι δημοσιογράφοι 

Συγνώμη που σας ζητώ να θυσιάσετε λίγα απο τα πολύτιμα 

εκατοστά της εφημερίδας σας η του χρόνου σας στα 

ραδιόφωνα και στις τηλεοράσεις σας ( κάποιοι το έχετε κάνει, 

αλλα αρκεί μια φορά; ) 

Θα ήθελα να σάς ρωτήσω όλους εσάς έχετε κοιμηθεί ένα 

βράδυ σε δωμάτιο  μίας  κλινικής σαν αυτή που πάτε να 

κλείσετε; Έχετε δει τους ασθενείς να βογγάνε με την αγωνία 

του θανάτου στα πρόσωπα, λόγω λευχαιμίας, λεμφώματος, η 

αλλων ασθενειών του αίματος; 

Έχετε δει τους γιατρούς να μην έχουν ωράριο γιατί δεν 

επαρκούν; Τις νοσοκόμες να τρέχουν σαν τρελές και να λες 

θεέ μου τώρα θα καταρρεύσουν ;  Να μην προλαβαίνουν 



40 
 

(γιατί δεν επαρκούν) τα κουδούνια των ασθενών και να 

ακούς απο δίπλα τον κυρ Νίκο να φωνάζει: "έναν γιατρό, 

μια αδερφή θα πεθάνω"  

Αν έχετε κοιμηθεί και το ξέρετε εγκληματείτε . 

Αν δεν έχετε κοιμηθεί και δεν έχετε πάρει χαμπάρι οτι 

κάποιοι παίζουν παιχνίδια εις βάρος αυτών που υποτίθεται 

υπηρετούν, τότε είστε ανίκανοι για αυτές τις θέσεις και 

παραιτηθείτε. Αυτό το σημείωμα σας το γράφει κάποιος που 

κοιμήθηκε και σας το γράφει τέσσερις η ώρα τα ξημερώματα 

με αγωνία για την επόμενη μέρα. 

Αν κάποιοι πείτε δεν πειράζει υπερβολές, ΘΑ έρθουν άλλοι 

γιατροί διότι κάνουμε προσπάθειες....θα σας πω,  πως και 

τώρα κάναν προσπάθεια για ενίσχυση αλλα κατάφεραν και 

την αποδυναμώνουν και όσοι μείνουν (αν μείνει κανείς απ' 

τους γιατρούς) λόγω πίεσης ΑΠΟΚΛΕΊΕΤΑΙ ΝΑ ΑΝΤΕΞΟΥΝ 

ΤΟ ΒΑΡΟΣ ΤΗΣ ΚΛΙΝΙΚΉΣ. 

Υ.Γ Αυτά τα γράφει : 

Κάποιος που κοιμήθηκα δυο νύχτες στην αιματολογική 

κλινική του Πανεπιστημιακού Νοσοκομείου 

Αλεξανδρούπολης 

Υ. Γ2 Κοιμηθείτε και εσείς κύριοι  με ήσυχη την συνείδηση 

σας, αλλά πριν πέσετε για ύπνο, περάστε απο μια αίθουσα 

χημειοθεραπείας να δείτε να στοιβάζονται δέκα ασθενείς και 

ρωτήστε τους για τα προβλήματα! 

 

«Ο καρκίνος δεν είναι δώρο, αλλά υπάρχουν 

πράγματα που σε βοηθούν να 

ζήσεις πιο λογικά». 

 

Τώρα πραγματικά εκτιμώ τον 

χρόνο που έχω. 

 

Εκτιμώ το κάθε πρωινό ξύπνημα! 

 

Εκτιμώ κάθε λεπτό! 



41 
 

 

Η ζωή με την χημειοθεραπεία δεν είναι εύκολη 

κρατώ σημειώσεις. 

….. 

Αδυνατίζω συνέχεια 

Τις τελευταίες πέντε μέρες μετά την 4η χημειοθεραπεία 

έχω χάσει περί τα 3 κιλά 

Απο την αρχή της θεραπείας όπου ήμουν 94 κιλά μέσα 

στο νοσοκομείο έχω κατέβει στα 85. 

Τι φταίει; 

Τι πρέπει να κάνω; 

Μήπως υπάρχει και άλλο πρόβλημα ; 

 

Επίσης έχει ανέβει η ταχυπαλμία απο τους συνήθειες 

75 παλμούς κάποιες φορές ανεβάζω 100 - 105 με 

τις περισσότερες μεταξύ 90 - 100. 

 

……… 

 

 Όλα αυτά στροβιλίζονται στο μυαλό και ψάχνουν 

απαντήσεις. 

 

Λέγεται ότι: 

Η υπομονή είναι πικρή, αλλά ο καρπός της είναι 

γλυκός. 

 

Σφίγγεις τα δόντια και υπομένεις. 

 

Αν σε πάρει από κάτω χάθηκες. 

 

Οι άνθρωποι αντιμετωπίζουν σοβαρά προβλήματα με 

διάφορους τρόπους. 



42 
 

Είναι δύσκολο να προβλέψει κάποιος πώς η ζωή με 

καρκίνο θα σας επηρεάσει. 

 

Έχοντας καρκίνο μπορεί να σε οδηγήσει σε μια σειρά 

από συναισθήματα. 

Αυτά μπορεί να περιλαμβάνουν σοκ, άγχος, φόβο, 

ελπίδα, ανακούφιση, θλίψη και κατάθλιψη. 

 

Το να είσαι ανοιχτός και ειλικρινής για το πώς 

αισθάνεσαι και για το τι μπορεί να κάνει η οικογένειά 

σου και οι φίλοι σου για να σε βοηθήσει είναι επίσης 

σημαντικό.  

Μη νιώθετε ντροπαλοί , πείτε στους ανθρώπους ότι 

χρειάζεστε λίγο χρόνο για τον εαυτό σας, αν αυτό είναι 

αυτό που χρειάζεστε. 

  

Πείτε ότι δεν θέλετε να δείτε κανέναν . 

 

Αναζητήστε κάποιον μοναδικό σας φίλο που 

αισθάνεσαι καλά μαζί του. 

 

Ο γιατρός ή ο ειδικός μπορεί να σας καθησυχάσει εάν 

έχετε ερωτήσεις μπορεί να σας φανεί χρήσιμος.  

 

Καταγράψτε τα προβλήματα και τις ερωτήσεις σας. 

Από τις πιο απλές μέχρι τις πιο σύνθετες και να έχετε 

πάντα κατά νου : δεν υπάρχουν ανόητες ερωτήσεις , 

ανόητες απαντήσεις υπάρχουν.  

Μιλήστε με έναν εκπαιδευμένο σύμβουλο, ψυχολόγο 

ή μια τηλεφωνική γραμμή βοήθειας. 

Μιλήστε με τον γιατρό σας. 

Οι οργανώσεις καρκινοπαθών έχουν τοπικές ομάδες 

όπου μπορείτε να συναντήσετε άλλους ανθρώπους που 



43 
 

έχουν διαγνωστεί με καρκίνο και έχουν υποβληθεί σε 

θεραπεία. Μην διστάσετε αν νοιώθετε την ανάγκη να 

συζητήσετε το πρόβλημα σας να τους επισκεφτείτε. 

 

Εάν έχετε αισθήματα κατάθλιψης, μιλήστε με το 

γιατρό σας, ο οποίος θα μπορεί να παρέχει συμβουλές 

και υποστήριξη.  

Μελετήστε την Αγία γραφή. Θα σας προσφέρει ηρεμία 

και θα σας δώσει δύναμη.  

Για τους ανθρώπους που βιώνουν δύσκολες 

καταστάσεις, μπορεί πραγματικά ο πνευματικός  σας 

να βοηθήσει, για να δείτε την αρρώστια σας με άλλο 

μάτι..  

Ναι είναι δύσκολα αλλά υπάρχει θεραπεία με την 

βοήθεια της επιστήμης και του Θεού.. 

 Απλά πρέπει να πιστέψετε - αντιμετωπίζοντας, θετικά 

την πίστη στο θεό και θα δείτε και θα ζήσετε  αυτά τα 

απίστευτα θαύματα.  

Αλλά, φυσικά, μην θεωρήσετε  ότι για όσους 

αντιμετωπίζουν επίμονη δυστυχία, είναι ότι δεν είναι 

αρκετά πιστοί. 

 

Έχετε πίστη και… 

…ακόμα και η πιο σκοτεινή νύχτα θα τελειώσει και ο 

ήλιος θα ανατείλει ξανά… 

 

Τέλος λοιπόν οι χημειοθεραπείες και οι πόνοι από τα 

φάρμακα και τις βελόνες 

. 

Τέσσερις έως οκτώ εβδομάδες μετά το πέρας του 

τελευταίου κύκλου χημειοθεραπείας, οπωσδήποτε 
όμως, όχι λιγότερες από τρεις εβδομάδες. 
  
Έρχεται η ώρα της αλήθειας 



44 
 

 
Αυτό συνήθως το κρίνει ο γιατρός που σας 
παραπέμπει, πολλές φορές μετά από συνεννόηση με 
τους γιατρούς που διενεργούν την εξέταση.  

Εμένα το ραντεβού κλείστηκε σε ένα μήνα. 
 

Η πλήρης αγγλική ονομασία της εξέτασης είναι 

Positron Emission Tomography / Computed 

Tomography (PET/CT). Ωστόσο μπορεί κανείς να 

συναντήσει την εξέταση με διαφορετικές ονομασίες, 

όπως: Ποζιτρονική Τομογραφία, PET-CT, ή απλά PET. 

Όλες αυτές οι ονομασίες σήμερα αντιστοιχούν 

πρακτικά στην ίδια εξέταση. 

Το FDG (Fluoro-Deoxy Glucose) είναι το 
ραδιοφάρμακο που χορηγείται στον ασθενή για να 

γίνει δυνατή η απεικόνιση στην κάμερα PET. 

Πρόκειται για την κοινώς γνωστή γλυκόζη, η οποία 
έχει ραδιοσημανθεί. Είναι το συνηθέστερα 
χρησιμοποιούμενο ραδιοφάρμακο PET.  
 
Στην Ελλάδα σχεδόν το σύνολο των εξετάσεων ΡΕT 
γίνονται με FDG. Ωπα πάλυ τα ιατρικά …ας 

σταματήσω! 
 

Είναι μια άχαρη εξέταση αλλα γίνεται κάτω από πολύ 
καλές συνθήκες και με λίγη υπομονή σκεπτόμενοι ότι 
τα πολύ δύσκολα πέρασαν την αντέχεις. 
 

Το βασικότερο όλων είναι το άγχος για το αποτέλεσμα 
και όχι η ίδια η διαδικασία που απαιτεί μια 
απομόνωση και έναν εγκλεισμό για μια ώρα περίπου 
σε ειδικό θάλαμο.  

 
Είπαμε όμως "πίστη και προσευχή" σε συντροφεύουν 

και σε κρατούν ψυχολογικά σε μια κατάσταση να 
μπορείς να πορευτείς στον Γολγοθά σου 



45 
 

. 
Η πίστη στην χάρη Του με την μεσολάβηση των 
ανθρώπων που σε σκέπτονται και σε αγαπούν σε 
κρατά και τις επόμενες μέρες μέχρι την έκδοση των 

αποτελεσμάτων. 
 
Δεν είναι μικρό το φορτίο! 
Θέλει πίστη και δύναμη. 

Θέλει ελπίδα και υπομονή. 
Λένε σε 7 ημέρες αλλα μπορεί να περάσουν και 12 

και ακόμα να μην έχουν εκδοθεί. 
Χωρίς να μπορώ να εξηγήσω το γιατί είχα μια 
περίεργη ηρεμία. 
Όχι ότι δεν με 
απασχολούσε το 
αποτέλεσμα που 

αναμένονταν αλλα 

δεν με άγχωνε .  
Οι προσπάθειες των 
θεραπόντων ιατρών 
με τις προσευχές 
όλων, έφεραν, το 

ποθητό αποτέλεσμα 
της εικόνας. 
"Πλήρης απόκριση" 

(CMR) που 
σημαίνει όλοι οι 
κόποι οι πόνοι η 

στεναχώρια οι 
προσπάθειες των 
γιατρών με τις 
προσευχές των αγίων γερόντων και των ανθρώπων που 
με αγαπούσαν έφεραν την ευλογία και την σωτηρία 
από την ασθένεια. 

 
Μην απελπιστείτε με σύμμαχο τον Θεό και την 
επιστήμη γίνονται θαύματα σφίξτε τα δόντια και η 



46 
 

μπόρα θα περάσει και πάλι η ηρεμία θα έρθει στην 
ζωή σας. 
 
Έχετε πίστη. 

 
Η πίστη σώζει. 
 
Μπορεί ο δρόμος στον οποίο  σε οδηγεί ο καρκίνος να 

είναι δύσκολος μπορεί να υποφέρεις αλλα δεν είναι 
αδιέξοδος. 

 
Υπάρχει ελπίδα! 
 
Δεν είναι ανίκητος! 
 
Με την βοήθεια του Θεού γίνονται θαύματα στην 

επιστήμη ακόμα και στις πιο δύσκολες μορφές.  

 
 
Κλείνοντας θα ήθελα να βάλω την επιστολή 
ευχαριστίας προς τον καθηγούμενο της Ιεράς Μονής 
Οσίου Δαυίδ ως ελαχίστη ένδειξη ευγνωμοσύνης προς 

την κοινότητα της μονής για τις πολύτιμες προσευχές 
τους. Προσευχές που αποτέλεσαν για μένα πηγή ζωής 
και ελπίδας και διατράνωσαν την πίστη μου η οποία 

κάτω απ την πίεση των γεγονότων της ασθένειας 
πολλές φορές κινδύνευσε να χαθεί. 
 

Επίσης να ευχαριστήσω από καρδιάς τον διευθυντή 
και όλο το προσωπικό της Αιματολογικής 
Πανεπιστημιακής κλινικής του Γ.Ν. Αλεξανδρούπολης 
για τις πολύτιμες και άοκνες προσπάθειες τους, και 
την επιστημονική τους πληρότητα. 
Τον διοικητή του νοσοκομείου που παρ όλες τις 

κόντρες στάθηκε αρωγός στον αγώνα μας  
 
 

 



47 
 

 

 
                                 2 0 1 8  

 

  

     

 

 .  

 

 

 .  

 

"      , 
     

,    ,  

   ."  

 

  ,      

 ,   ,  

   . 

      

  .     

  ,      

      

. 

      

       

       

     . 

 

 

                  , 
 

                                         Ζ. Κατσαρίκας 
                    



48 
 

Επίσης στην προσπάθεια μου να δώσω κουράγιο και 
ελπίδα σε ανθρώπους που υποφέρουν και να 
ευαισθητοποιήσω τους αρμόδιους, δημοσιοποίησα το 
πρόβλημα μου στα Μ.Μ.Δ και θα ήθελα και εδώ να 

καταθέσω το κείμενο εκείνο. 
 

 
 

 

 

  
 

 

 
 

 
 

 



49 
 

 

 

 

 
 

 
 

 
 

 

 

 



50 
 

 

 

 

 
 

 
 

 

 

 
 



51 
 

 

 

 
 

 

 

 

 

                                                                 Ζ. Κατσαρίκας 
 
 

 

 

 

 

 

 

 



52 
 

 

 

  



53 
 

 

  



54 
 

 

 
 

 

 

 

 

 

"H μόνη χαμένη μάχη 

είναι αυτή που δεν 

δόθηκε…" 
 

 
 


