





























no copyright control - stop control

Καρπούζια στο κατώι









   .   σκόρπια κι αυτοτελή  .

Γ. Κατσάκος





7

   πέριξ του Μαλακάση τα συντρίμματα,  
    πλάι σ ένα σιδερένιο Ι Χ κόκκινο.. 
    τρίξιμο στο θώρακα, φλέματα παχιά με
    το λιβόρι να σου λέει, πέτα 

    και ποιος θα το περίμενε.
    να τον δαγκώνω
    να του μπήχνω λόγχες 
    να τ ανάβω, ν αρπάξει
    τον χρόνο
    όσο ξεπηδώ απ τα φύκια κει που δε το περιμένει
       
    και έξω πάντα έχει κάτι να πάρω, κάτι ν αγοράσω
    για μένα, για κάποιον άλλον
    να το τυλίξω με σακούλα
    το στόμα του χρόνου 
    να μην ανασαίνει πάνω σε κανέναν
    όσο δεν μας τρώει αυτός
    όσο ξεπηδάμε απ τα φύκια κει που δε το περιμένει  



8

                                 είναι οι μάντρες καινούριες
                                 οι φράχτες μακρύτεροι
                                 αυλόπορτες με κύρος
                                 παράθυρα ασφαλείας
                                 πόρτες ασφαλείας
                                 ζωή ασφαλείας
                                 ζωή με κύρος
                               
                                 είναι τα σίδερα μακρύτερα
                                 παχιά η κάθε μέρα         
                                 ανάλαφρα τα πουλιά
                                 τα σίδερα μακρύτερα
                                 απ τα χέρια μας 
                                 παχιά η κάθε μέρα, φυλάγεται 
                                 απ την επόμενη
                                 απ τα πουλιά
                                 είναι τα σίδερα μακρύτερα

                                 3421

η σιγουριά



9

μέσα από τσακισμένα ντουβάρια
ξεματωμένοι από γνωστούς, πλάι βαδίζουμε        
κάμα, 
τα χείλια στέγνωσαν 
οι κάλτσες βρωμάνε και τα παπούτσια,
φιλιά.
τσίχλα δε μασάμε
να γνωριστούμε όπως έχει
λίγο σιχαμεροί και απρόσεχτοι 
ευτυχώς που δε προσέχουμε δηλαδή
και κινδυνεύουμε να μείνουμε με χείλια στεγνά
και ζαβωμένοι με τη πόλη
με τα χωριά που ζήλεψαν τη πόλη 
με τους πολίτες, με τους χωριάτες  
με τις μπανιέρες που το παίζουν θάλασσες 
με τις θάλασσες που μας αφήνουν εδώ
και πίσω δε γυρνάνε ίδιες,
όσο κι αν μοιάζουνε πως είναι

     

-



10

οι πάτοι απ τις καρέκλες σπάνε 
καθώς τα χρόνια περνούν 
άτομα που ξέρα γίναν πριονίδι
και τώρα δε ξέρω
μπορεί να ναι καινούριες καρέκλες



11

 

τα κορμιά μας συννογιώνται δίχως να βγάλουν κιχ
με ασβέστιο και σίδηρο
σε ερημιές και οδούς
στροφές να ταν οι ζωές απότομες
και από τη μια να βγαίναμε στην άλλη
θα ματαπέφταμε εκτός ελέγχου  
πέρα τις διαχωριστικές γραμμές
πέρα τα κιγκλιδώματα 
να  αποστομώναμε το στόμα
να βγουν τα κορμιά τυφλά 
να τυλιχτούν με τα χορτάρια
να βγουν τα χορτάρια ψηλά  
να σκεπάσουν τα καλώδια, τις κεραίες
να σκιαχτούν οι δορυφόροι
κι σκέψη σε μια ταράτσα να ναι, ν αφήνει
κόκκινους πεσμένους ήλιους 



12

σαμποτάζ

πείτε μου τι παχαίνει, αναίσχυντος να παχαίνω
άλλη αποθυμιά να μη βρίσκει χώρο -
ανάμεσα στα λίπη



13

        κάπου ανάμεσα Βάρναλη και Βελουχιώτη
        ξεβράκωτη μυγδαλιά 
        ψωμωμένη σαρανταποδαρούσα
        ηλεκτρικές πινακίδες, οχήματα 
        σουβλάκια, δημόσια έργα
        ξενέρωτα μάτια 
        μωβ κουρτίνα
        μωβ ουρανός 
        κάμποσα χιλιόμετρα μακριά απ την επανάσταση
        κάμποσα χιλιόμετρα μακριά από σένα
        1 ευρώ σοκολάτα ρόφημα στο καφενείο ‘’Ρίσκο
        παιδιαρίζω ξυπόλυτος 
        στις λασπογραμμές του διαλόγου

Σαλονίκη



14

 όσο κλειδωνόμαστε κι πόρτες παχαίνουν
 οι τοίχοι 
 σκαρώνουμε ένα μπελά, να χει ο εγκέφαλος εχθρό   
 μη και τα βάλει με το κεφάλι,
 ξυπνάμε
 τεντωνόμαστε
 σώμα σε δωμάτιο

 γκρι μέρες
 σκλαβωμένες σαν τις φιλελεύθερες 
 υποχθόνιες μέρες ελεημοσύνης 
 μέρες επιβολής 
 μέρες μόνιμες
 οριοθετημένοι μες σε αυτές τις μέρες
 δεν είναι η αλήθεια αρκετή
 όσο και το γκρι
 όσο και το κλείδωμα



15

         αύριο ξημερώνει μια παλιά μέρα
         σ ένα παλιό σφαγείο
         τα λόγια σα ματώνουν 
         να λες είναι η ‘’δουλειά’’ μας
          
         κι αν σε τρώει ο βούρκος
         άρχισε να τον μασάς
         κι ίσως κάτι θα θυμίζει τη ξέρα μας ,
         όσο άλλοι θα πνίγονται σε καινούριες θάλασσες
         για να περάσουν απέναντι



16

  τι δυο μέτρα, τι μισό
  τι αθλητής, τι ακούνητος 
  τι ζεν πρεμιέ, τι καμπούρης  
  280 γραμμάρια είναι περίπου η καρδιά στο ζύγι 
  τικ τακ 
  εκεί μέσα περπατάμε
  πότε στεγνοί από κουβέντα
  πότε από κουβέντες ρέματα
  στήνουμε οδοφράγματα στις αρτηρίες,
  καίγοντας πνευμόνια
  με τσιγάρα και αλκοόλη 

  ντόπα



17

έρχεσαι

άξαφνα μου λες για μονοπάτια
πίσω απ αστερισμούς, πίσω από πλανήτες
και κάνω κούνια δεμένος στα πνευμονία τ ουρανού,
να τα βλέπω, καθώς έρχεσαι σαν Ιθάκη 
δίπλα μου, που πάντα αργούσα να φθάσω επίτηδες.

το ταξίμι δε τελείωσε ποτέ,
ούτε ένας πόθος για βίο αδούλωτο

σε κάθε βουτιά μεταμορφώνεται
μια ξεπηδά γοργόνα, μια σκυλόψαρο 

σε κάθε πενιά αναρωτιέται
μια ρουφά τη δύνη ολάκερη, μια τη σκορπίζει όξω  



18

         το ρεύμα περισσεύει
         για τις ζημιές ζουν ηλεκτρολόγοι
         για το φούντωμα ψυχές
         που χτυπούν η μια την άλλη
         να είθισται πως χορεύουν άγαρμπα
         και εύκολα να ξεχνιούνται
         να ευδοκιμούν στη πιο μικρή τρύπα των λεπτών
         μέχρι την επομένη



19

 το Μεσολόγγι δε το ξεχνάς
 θα τιτιβίζει στ αυτιά σου, σα γαρδέλι σε κλουβί 
 σα ζουρνάς, σα νταούλι θα θυμίζει πόλεμο
 και πείνα
 και βαλε του ντουλαμάδες, βαλε του και τζιν
 φέρε του πατέρες,
 πολλούς πατέρες, θεόρατα παπόρια 
 φέρε το ντούτσο, 
 το δεξί λοβό της παναγίας,
 αμερικάνους πράκτορες, χουντικούς δασκάλους
 πιο μεγάλες καμπάνες, πένθιμες τρομπέτες 
 φαντάρους και κυνηγούς, ότι πετάει να πέφτει
 
 γαίτα είναι που φύγε το Μεσολόγγι
 και δε ξανάρθε πίσω 
 άλλοι λένε πως βούλιαξε, 
 άλλοι δε λένε τίποτα 
 
 γαίτα είναι που τραβά εκεί που δε γίνεται,
 εκεί που δε πρέπει.
 τραβά τους αποκλεισμένους
 να περάσουν απέναντι από οποιοδήποτε δειλιασμό
 για ν ανασάνουν αδέσμευτοι

 απ τα σάλτσινα στα πολυώροφα
 απ τα όπλα στα στεφάνια
 κάθε μεσολογγίτης και ετοιμόρροπος
 ότι είναι έτοιμο να χαθεί -
 είναι έτοιμο και να υπάρξει μια για πάντα
 σαν τσακμάκι
  

 



20

  πάσχα στο ίδιο τραπέζι 
  γνωστός ψάλτης της πόλης
  και γνωστός πρεζέμπορας αυτής
  ο ψάλτης πίνει τσίπουρο
  ο έμπορας πορτοκαλάδα,
  πάνω αγορά, ψιλόβροχο 
  ψάχνω να βρω το Θωμά
  ψάχνω το Λιμπεράκη
  μα δε τους παίζουν
  ο ένας που και που χασικλής,
  ο άλλος που και που γκέι,  
  κι πόλη ιερή, ιδανική για ρουφιανιά και φθόνο
  και θάνατο. 
  πάω προς το κήπο και βρίσκω τον Χρυσικόπουλο
  μεταμφιεσμένο σε μικροπωλητή   
  έξω απ το παλιό νοσοκομείο
 -ο χτικιασμένος δε πέθανε μου λέει
 -σώπα του λέω
 -ναι, με πλήρωσε να τον βγάλω νεκρό στη      
   νεκροψία.. 
   δε προλαβαίνω να μάθω λεπτομέρειες..
   ξάφνου ακούγονται δυνατές φωνές από τη πύλη
   πάω προς τα κει και τι να δω,
   είναι ο Θερσίτης βρίζει κάτι πιτσιρικάδες
   απέναντι στα ΚΤΕΛ
  -τραβάτε μαλάκες, τραβάτε να παρουσιαστείτε, 
   πεινάει η μαμά πατρίδα 
   τυρόγαλα

εν δια μέσω λιμνών



21

               εκλογές τη Κυριακή
               για το κοινό
               μια κατσαρίδα μες το καρτοτηλέφωνο
               ανάμεσα στα ρεύματα
               πατάει τους αριθμούς 
               πατάει την ώρα
               απ άκρη σ άκρη
               χάνεται
               προτού προλάβει να μου πει 
               κουράγιο
               και τα δεσμά θα μοιάζουν
               με θρησκείες ξεχασμένες



22

    να βγω απ το σπίτ 
    να κάτσω χάμω
    να συμμάσω  μικροπράγματα και πόθους
    να μπογιατίσω τις θλίψες που με βρήκαν μαξιλάρα 
    να θυμηθώ ματιές και να τις ανακατέψω
    να γίνουν ένα
    ένας σπόρος
    να τονε φυτέψω κοντά στα πρόβατα
    να με ρημάξει ο αέρας
    να με μολύνει το χώμα
    να ξεφλουδίσω
    κι αρμύρα 
    πρώτη φορά να πιω νερό



23

ψάχνω να βρω που σε θυμήθηκα 
στη γωνιά τη μόνη
η στο φεγγάρι των πολλών
             
μύρισε τον ιδρώτα
τα πρωινά τα χνώτα
μετά μύρισε τις καφετέριες
τα απορρυπαντικά 
                  
γκρινιάζω τις νύχτες  με χροιά  λεπτή 
να μη σκιάζονται οι διπλανοί μου
να με περνούν για γάτα, όχι γι άνθρωπο
ότι θυμάμαι τ ανοίγω τρύπες 
ν αερίζεται
οξυγόνο  



24

 έχω ένα μεγάλο άδειο τασάκι
 έχω μια πασίγνωστη άδεια μπύρα 
                
 είδα στα πόδια σου το σινεμά
 και τη προσπάθεια
 είδα τις βιτρίνες,
 είδα στα πόδια σου τις βιτρίνες   
 είδα στα μάτια σου ταμπέλες
 και τη προσπάθεια 
 σε κάποιο αστικό πεδίο
 να διαλέγεις μόστρα 
                
 να ταν ζαριά να κάνει θόρυβο στο ξύλο
 να ταν μπαλόνι να φύγει από ένα χεράκι
 να κάνει θόρυβο το κλάμα
 να ταν καρδιά, μα πως πετρώνει
 και δεν απορροφά και παραπάν ζυγιάζει, 
 λες και της είπε ο ήλιος δε θα φύγω
 και νύχτωσε 
                  
                 



25

 μπορεί και να ναι αβάσταχτο
 να σε βλέπω να σκουριάζεις
 και δεν είσαι κούρσα, ούτε παλτό
 να εντυπωσιάζεις παλιωμένο, μετά από χρόνια
 για να στέκεσαι σε μια πλατεία,
 κάπως σαν τους άλλους   
 να μη σε δείχνουν  

παράδοση



26

 6 πάρα είκοσι
 να μπουν οι σκουπιδιάρες στα νοικοκυριά
 να μάσουν και τις καρδιές τις νάιλον
 τις κουρδισμένες
 σκουπίδια είναι κι αυτές 
 σαν τις αρχές των φιλήσυχων
 σαν αυτά που πετάμε



27

κοίτα τη ρόδα του ποδήλατου καθώς περνά
υπολόγισε τις ακτίνες
υπολόγισε τα κενά, εκεί θα με βρεις  
να ξύνομαι για να τραυματιστώ,
δε φταίω εγώ
θυμάμαι πως η πόλη συμπαθά ότι χαλιέται
για να ρχεται ο Κτίστης σα λέξη καινούρια
πάνω απ τις άλλες   

υπολόγισε τις ώρες, όχι τους πολίτες
τις ώρες τους 
ξαπλωμένοι ανάσκελα να θωρούν την οθόνη,
σώματα δασκαλεμένα για φορεία 
για φούρνους, για φέρετρα   
ναι, τα σώματα αυτά
τα ίδια που ροδοκοκκινίζουν  
τα ίδια που ασπρίζουν 



28

να πεταχτείς απρόσμενα στο στενό
να σε καλέσω να φάμε ρύζι με τα χέρια
σε αλουμινόχαρτο
αργά
κι ας είμαστε γρήγοροι
κι ας είμαστε μηχανάκια 
κομπιουτεράκια γρήγορα 
γρήγορες είναι κι οι βλάβες, 
γρήγορα τα στόματα να πουν όσα δε λέγονται
αργά να πουν το σώμα



29

       νέα σελήνη, με μια βουή 
       μια βουή παλαίστρια να δέρνει τις συχνότητες
       σε μήκη που ξέχασε το μάτι ν ακουμπά
       κει που οι ακυβέρνητοι σαλπάρουν
       και πνίγονται στα βράχια,
       γίναμε μπετό
       γίναμε μάντρες
       γίναμε επιτάξεις
       εγώ κι βουή μείναμε στην ιδία τάξη
       αυτή τσακώνεται
       και γω μακραίνω νύχια 
       να λεν εμένα μάγισσα και κείνη το νταή
       ανοίγοντας μονοπάτια κεί που δεν υπάρχει χώμα
       σπέρνοντας κάτι εκεί 
       κυλιόμαστε εκεί
       κατ επιλογή αγνώριστοι

      νέα σελήνη



30

κουκουλώσου
για τα μάτια μας γυρίζει η γη
για τα μάτια μας οι οθόνες πολλαπλασιάζονται 
εδώ ανταπόκριση απ το μέτωπο 
εδώ που οι οθόνες πυροβολούν στα μάτια  
κουκουλώσου



31

 σε ποια έρημο ν απλώσω τη ψυχή μου να λιαστεί
 μια γη να πίνε τη μίρλα
 δυο γαίες να συγκρουστούν
 γυμνοί ν ανταμώσουμε σα πρώτα
 και κει να μείνουμε κοντά
 ερωτευμένοι κι απροστάτευτοι  

 άνθρωποι



32

 τι όμορφο το λέρωμα
 το λέρωμα από χλόη 
 τα ματωμένα γόνατα
 νερό να πίνεις με τις χούφτες  
       
 δίψα για ζωή 
 αμανές για όσα το μέτρο φοβάται 



33

 πάντως
 τα κακά μας τα βλέπουμε
 πότε συμπαγή, πότε κρέμα 
 τη καρδιά μας ακούμε
 τ άντερα μας 
 κοσμάκη να σέρνεται 
 στα πλατύσκαλα του κράτους
 γιατί είναι η πόλη συσκευή
 και μείς καλώδια και βίδες 
 γιατί έχει η πόλη τετράγωνα
 και μείς κατσαρίδες 
 που ξέρουν να μετρούν



34

 κι αν αιωρούμασταν 
 κι αν αγνοήσαμε στρατιωτικά σχοινιά που μας κρατάν φρουρούς
 ξεχαστήκαμε για λίγο 
 σ ένα βαθύ ρήγμα του χρόνου
           
 κείνος ο αέρας μόλυνε το κλαιούμενο υπάρχον
 καθώς το σύμπαν ερμήνευε ανέκδοτα
 για κάθε καψούρη. 
           
 μάθαμε επιτέλους να γράφουμε την ήτττα με τρία ταφ 
 με τρία ποδάρια περπατάμε 
 άγαρμπα 
 και τις περισσότερες φορές απομακρυσμένοι
 σε αμμοθίνες που γίναν γειτονιές   
 σε γειτονιές που σώπασαν απότομα

στο Ρούμπα



35

ξέρω ποτάμι που δε βρέθηκε
κι απούλητο και άγριο ως είναι 
τσουλάει μέρα νύχτα
να χω να πνίγομαι
να χω να του μοιάζω



36

    διαμελιζόμαστε 
    ευτυχώς που δε σώνομαι δηλαδή
    και τίποτα δεν είναι στη τύχη
    και από ανεμελιά προερχόμαστε και πάμε

    έλεγες να βρούμε μια χώρα, να χει χειμώνα
    έλεγα να βρούμε ένα χειμώνα, δίχως χώρα
    κι όπως η ψαλίδα που χώθηκε κάτω απ το πλακάκι   
    έτσι λέω να εξαφανιστώ, 
    μα δε χωρώ κάτω από πλακάκια 
    ούτε κάτω από νεφελώματα χωρώ
    ..
    
    ευτυχώς που δε σώνομαι



37

 να χωρέσω
 τα μέσα πιπιλάν τα αυτιά
 τα αμάξια, τα μηχανάκια
 γοργόνες γλείφουν τα αυτιά
 τα άστρα μεθάν τα μάτια
 και αλλά βλέπουν
 κι αποφεύγουν
 να σημάνουν
 ως πέλεκυς, ως χάρος 
 ως άνοιξη
 ελευθερία 



38

λέγε μας ζωγράφους 
εκθέτουμε λάμψεις
να ενθυμούμαστε πως τραντάζεται το ακούνητο χθες 
μπροστά στο αναπάντεχο τώρα  
ποτέ αθώοι, 
ανάσες που λαχτάρησαν
αιώνια στη λαχτάρα



39

όνειρο λέει ήτανε
ζούσαμε σε τετραγωνάκια
με το που πάταγες πόδι έξω απ το τετραγωνάκι σου,  
κι άλλα τετραγωνάκια 
από τετραγωνάκια σε τετραγωνάκια
κλειστά πάντα
ΓΚΟΥΝΤ ΜΟΡΝΙΝΓΚ ΒΙΕΤΝΑΜ
τα παιδιά τα πάνε εκδρομή στη τράπεζα

φεύγω 
φεύγω να μην ακούω τις καμπάνες
και γυρνώ μ όρεξη να γίνω μια τεράστια καμπάνα  
ίσα με τον ήλιο,
να κουδουνίζω στα αυτιά ρασοφόρων  
ωσότου ματώσουν
όπως ματώνει κι η πίστη τους αιώνες 



40

 παιδί του αέρα θαρρώ
 να τρομάξω κείνους που λυπούνται
 να πάψουν να λυπούνται,
 πως στένεψε ο κόσμος βροχή
 πως  έσκυψαν τα μάτια
 μούσκεμα να γένει η πλάσης
 νερά 
 απ τα παράθυρα στα γραφεία
 απ τα παράθυρα στους θαλάμους
 νερό να γίνει η σκέψη 
 να σιγοπερπατήσει έξω απ το χθες 
 νερό ειν η ιδέα 
 και σιγοπερπατεί



41

 ανήμποροι να ενταχτούν στο κυκλοφοριακό
 ανυπολόγιστοι αμάθευτοι ντροπιάζουν τη πόλη
 ατάλαντοι μπογιατζήδες πλημυρίζουν τα στενά
 για ένα αέναο ρήγμα στο πολιτισμό της νόρμας 



42

 Αλάσαρνα 

 απόψε βλέπω κάτι αστέρια κοντά το ένα τ άλλο
 όταν εστιάζω εξαφανίζονται
 όταν κοιτώ αλλού φωτίζουν
 να με μισούν
 η να με ντρέπονται
 τυραννιέμαι
 είδα το παππού σήμερα
 είδα  τα μαγαζιά των κεντρικών οδών
 είδα τις λακκούβες   
 τις σημαίες   
 εντάξει 
 μια χαρά
 ο παππούς λέει  
 Ζούμε στη κατοχή
 ξεχάστε πως ο θάνατος θα φοβίζει αύριο τα παιδιά σας
 μου λένε απόψε οι παλιές νύχτες  νυστάζουν
 και τα φώτα να σβήσουν
 στη γη ότι περπατεί φωτιές να σπείρει 
 στη κατοχή
 στη κατοχή
 πες μου, να ξεκουραστώ, να κοιμηθώ η να πεθάνω;
 σσσσς σιωπή, φάνηκε το φεγγάρι
 κίνησε η συνέλευση στο Δίκαιο 
 



43

τα τοίχια της περιμέτρου γέροντες
τα σύρματα μπερδεμένα γίνονται ένα 
συρματόπλεγμα  
οι γλώσσες της ακτίνας μπερδεμένες γίνονται μια 
βαθιά ανάσα 

μεγαλώνουν οι ελιές στο μέτωπο και κάτι σημάδια να μας λεν 
για ένα πριν που δε προλάβαμε
λες και μας πετάξανε σε νεροτριβή 
κι όποιος τη βγάλει καθαρή, κερδίζει πάτωμα



44

 σε λίγο στην Αθήνα δε θα στέλνουμε
 ψάρια, πορτοκάλια, ελιές, αυγοτάραχα
 τέρμα
 θα στέλνουμε ψόφια ψάρια 
 ένστολους
 μόνο ένστολους 
 με το ένα χέρι στ αρχίδια 
 
 άλλοι με τα χέρια ανοιχτά,
 άλλοι χωρίς χέρια 
 για να ναι τα γαλόνια κεντητά και χρυσαφένια 

 κι ο άνεμος 
 άμμος ο νόμος το παίρνει ο άνεμος
 
 όσο φέγγουμε σαν ήλιος 
 όσο φέγγουμε σαν ήλιος

επαρχία



45

 εγώ τις λέω κωλοφωτιές
 εσύ τις λες πυγολαμπίδες 
 μας χωρίζει μια αλλαγή βλέμματος
 η άβυσσος ;

         
                     
 επί Θωμά Γκόρπα  ΄΄ΠΕΡΙ ΠΟΙΗΤΙΚΗΣ ΠΑΡΑΔΟΣΕΩΣ ’’



46



47

Ηλιαχτίδες σεις καινούριες έρχεστε -
κάποιος χαράζει γραμμές κάτω απ το μάτι μου  
όχι πως τ αθάνατα δε χρειάστηκαν τα θνητά
η λάμψη τη θολούρα
η λάσπη το νερό



48

και το σκοτάδι λιάζεται
η αυγή μαυρίζει,
φύλλα ξεφεύγουν απ τα δέντρα



49

μοναξιά
όση χωρούν από δαύτη
τα σύννεφα



50

δε πιστεύω σε θεό ούτε σε διάολο
και στη κάσσα
ούτε και στη κάσσα πιστεύω
και ξέρεις γιατί δε πιστεύω στη κάσσα;
γιατί ένας μόνος χωρά
Νώντα με λένε
μπορώ και σηκώνω τη θάλασσα στον αέρα

ν



51

 κάποτε δεν υπήρχαν εδώ τα μαγαζιά
 ήτανε τα δέντρα
 κι η άμμος 
 κι ήμουνα άδειος 
              
 ν



52

 άκουσες, κουκουβάγια πρέπει να ήτανε 
 κουκουβάγια ήτανε
 ναι μάλλον
 τρως κουκουβάγιες
 όχι δεν έχω φάει
 εσύ μιλάς με κουκουβάγιες
 όχι αφού δεν τις τρώω  

  ν



53

μη μου μιλάς για ξένα 
μίλα μου στα ξένα
να μη καταλαβαίνω γρι από ότι λες 
να καρτερώ τους μορφασμούς σου
να πιάσω τα σημάδια
καθώς θα φεύγουν οι λέξεις
σαν ανεξήγητο 

χθες 

κ
   



54

 δεν είμαι ψαράς
 πάω για λάμ πα να τυφλώσω το κρυψίνο   
 και δε βλέπω
 δακρύζω και δε βλέπω 
 καμία λίμνη, καμία θάλασσα
 δίχως το βυθό τους-
 κανέναν ορίζοντα με φανάρι 

 αόμματος που μαι με το σταλίκι στο χέρι
 τι να φοβούμαι πιότερο το ψέμα η τη στεριά



55

 μακριά από εμπόρους, από ελέγχους, 
 και πιστοποίηση

 δεν είναι ποίηση έχει σάρκα, με σημαδεύει
 και έπειτα φεύγει,
 συνήθως φεύγει



56

Τα μούτρα μας σε μπεζάκι, αλλονών ελαφρύ, αλλονών πιο σκούρο. Καθρέφτες 
μας οι μάντρες. Οι καθαριστές, οι καθαριστές για τα απορρίμματα.
Οι μουχλιασμένοι πόθοι να περάσουν στους θαλάμους. Περάστε. Περάστε 
στις ακτίνες σας, το προαύλιο κλείνει. Είν η φωνή τυφλή και δε βλέπει 
κιγκλίδες, πόρτες και τοίχους, χοροπηδάει στο προαύλιο, μέχρι την εξωτερική 
μάντρα, μέχρι τον βαριεστημένο υπάλληλο του κράτους, που σκέφτεται να 
αρχίσει τα βάρη κι η σκέψη αυτή, του είναι αρκετή, για να στέκεται σφιγμένος, 
κάθε φορά που μετρά ανθρώπους, σα τσουβάλια από πατάτες. Αν είμαστε 
εμείς κρατούμενοι είναι και τα γατιά, θα ναι καμιά δεκαριά. Είναι κι υπάλληλοι. 
Η μάλλον όχι. Τα γατιά εδώ είναι ελεύθερα, δίχως φοβίες και ενοχές, όχι σαν 
τ άλλα τα κομπλεξικά των πόλεων. Δε γνωρίζουν για αμάξια, ούτε για σκυλιά, 
άντε να ακούνε τίποτα κόρνες και γαβγίσματα. Ούτε κλοτσά ανθρώπινη 
γνωρίζουν. Γνωρίζουν το κυρ Θανάση, κάμποσα χρόνια όμηρος, να τα 
φροντίζει ανελλιπώς καθημερινά, παρέα με τη πίκρα του.

Λες τα γατιά να ξέρουν για τις πόλεις; λες να νοιάζονται; λες εκείνος ο 
βαριεστημένος υπάλληλος, να ξέρει να πυροβολεί και γάτες;

Θα ταν μετά τις 12.00, όταν μες την αδύνατη σιωπή του ιδρύματος, ακούγονται 
γατίσιες κραυγές. Σαν τίγρης, μια γάτα στην ακτίνα, σκούζει τους υπαλλήλους 
με πάθος μεγατόνων, μέχρι που βρίσκει τη δίοδο για έξω. Η κραυγή της με 
ζηλευτό σθένος δε βλέπει κιγκλίδες, πόρτες και  τοίχους, χοροπηδάει στο 
προαύλιο, μέχρι την εξωτερική μάντρα, μέχρι τον βαριεστημένο υπάλληλο του 
κράτους που σκέφτεται να αρχίσει τα βάρη, 
μέχρι έξω

όμηρα γατιά



57

«Φωτιά είναι η ζωή που σβήνει» λέει ο Βασίλης 
  και μετά μουντζώνει τον εαυτό του
«Να Βασίλη, Να Βασίλη»
  κρασί πίτσα και τηλόραση 
  ειδήσεις 
«θα πιεις κάτι ;»
  όχι
«Είδες τον ήλιο νύχτα;»
«Να Βασίλη, Να Βασίλη»

50

μια ίδρωμα, μια κρύωμα
Κ Κ Κ
κρεβάτι κουβέρτα κάγκελο 
φωτιά σε κάθε θάλαμο-κελί του κόσμου 
φωτιά σε κάθε θάλαμο-κελί του νου
όπως και να χει 

απ αριθμό σε αριθμό περιπλανώμενοι 
τα λόγια έχουν ακόμα την ευθύνη



58

το παππού θυμάμαι στο κατώι
να κοπανάω το κεφάλι μου θυμάμαι
τη πλάστιγγα δεν έμαθα, θυμάμαι 
τελάρα να ταν οι καημοί, να τα ποστιάζαμε ένα ένα 
θα ξεφορτώναμε ακόμα, μήπως και πούμε 
όσα δε προλάβαμε, όσα δε πρέπει 

άλλος έκαψε τα γραπτά του μοναχός
αλλουνού του τα εξαφάνισε η νύφη
αλλουνού του τα έπνιξε ο γονιός, 
για το καλό τους    
άλλος κουβαλάει μαχαίρι
άλλος κουβαλάει χάπια 
άλλος κουβαλά το κεφάλι του

ασφαλώς ο τρόμος του πολίτη είναι αναγκαίος 
για να βγάζει η πόλη γάλα,
μα όσο θρεφόμαστε κρατώντας με το χέρι μας 
το βυζί της, 
αντιλαμβανόμαστε πως έχει δύναμη και το χέρι μας,
ευαισθησία έχει,
σημαδιές έχει, νύχια έχει
τι αύριο, τι μεθαύριο
δε θέλουμε ούτε πόλη, ούτε γάλα.
θα μας πέφτουν τα καρπούζια κάτω επίτηδες,  
να τσιμπολογάμε εμείς κι μύγες
διάλειμμα

καραφλομαλλιάς



59

‘’ …και το θυμάμαι σα τώρα για
      μπροστά στο σπίτι,
      με πλησιάζει ένας χωροφύλακας
      ονόματι Τσολακίδης,
      μου κοπανάει ένα χαστούκι
      και μου κολλάει το κεφάλι στο τοίχο..
      έλα μου ντε τονε σκοτώσανε οι αντάρτες 
      μια βδομάδα μετά...’’

      Γ.Κ.



60

_Ο Θανάσης Τσολακίδης χωροφύλακας -  συνεργάτης των Ναζί, εκτελέστηκε 
στο Μεσολόγγι απ τον 19χρονο Αγρινιώτη αντάρτη Γιώργο Καμμένο.

«Το πρωί της 18ης Ιουλίου 1944 στο καφενείο Τσίντζου στην πλατεία Αγίας 
Παρασκευής σ ένα τραπεζάκι έπαιζαν τάβλι ο Γιάννης Μαρκογιάννης και ο 
Μήτσος Κουτσονίκας. Παρακολουθούσε το παιχνίδι ο εντεκάχρονος Σπύρος 
γιος του Μαρκογιάννη. Στο διπλανό τραπέζι καθόταν ο ανθυπασπιστής 
της χωροφυλακής Αθανάσιος Τσολακίδης παρέα μ ένα χωροφύλακα. Ο 
Τσολακίδης στηρίζονταν στα πίσω πόδια της καρέκλας και ακουμπούσε στον 
παρακείμενο ευκάλυπτο. Ξαφνικά ακουστήκαν βιαστικά ζωηρά βήματα. Ένας 
νέος άνδρας ξεπρόβαλε από το στενό της βόρειας πλευράς της εκκλησιάς, 
πλησίασε τον Τσολακίδη και τον πυροβόλησε στο κεφάλι.
Ο θάνατος του Τσολακίδη ήταν ακαριαίος και έμεινε ακουμπισμένος στον 
ευκάλυπτο. Ο εκτελεστής (Καμμένος), έτρεξε να διαφύγει προς το στενό 
δίπλα στο φαρμακείο Μοναστηριώτη, ενώ ο χωροφυλακας που ήταν με τον 
Τσολακίδη επιχείρησε να τον κυνηγήσει, αλλά εύσωμος όπως ήταν έπεσε. Ο 
Καμμένος  έτρεξε και από το στενό βγήκε στη πλατεία Πέντε Πρωθυπουργών, 
μπήκε στο δρόμο της πάνω αγοράς και στρίβοντας δεξιά μέσα από τα στενά 
βγήκε στο δρόμο προς τη πύλη. 
Εκεί έπεσε κατά τύχη επάνω σε δυο γερμανούς στρατιώτες οι οποίοι τον 
συνέλαβαν. Στο μεταξύ από την αναστάτωση που έγινε κατέφθασε και η 
Γκεστάπο που τον παρέλαβε. 
Τον οδήγησαν στην έδρα της Γκεστάπο, στο Χρυσογιαλέικο όπου τον 
κακοποίησαν αγρίως, σύμφωνα με μαρτυρίες γειτόνων. Αργά το απόγευμα 
της ίδιας ημέρας , φορτηγό με γερμανική φρουρά στην καρότσα και τον  
Καμμένο, έφτασε στο δρόμο προς τη πύλη παραπλεύρως του στρατοπέδου 
Καψάλη, όπου στη νησίδα του δρόμου που πάει προς τη ΔΕΥΑΜ, σε κολόνα 
του ηλεκτρικού(που δεν υπάρχει πια), κάρφωσαν γάντζο. Με θεατές ένα μικρό 
πλήθος κόσμου που το μάζεψαν οι γερμανοί στους δρόμους, έδεσαν το σκοινί 
στο γάντζο και πέρασαν την άλλη άκρη γύρω από το λαιμό του Καμμένου. 
Πριν αιωρηθεί το σώμα του από την κολόνα, αυτός ανέκραξε «ζήτω το ΕΑΜ, 
ζήτω η ΕΠΟΝ, ζήτω η πολιτοφυλακή» 
  
πηγή: Σωτήρης Κωτσόπουλος



ΟΣΑ ΧΑΘΗΚΑΝ ΗΤΑΝ ΑΠΟ ΠΑΝΤΑ ΕΔΩ
ΚΑΘΕ ΡΗΞΗ ΚΑΙ ΜΙΑ ΓΕΝΝΑ



62

Πρόκειται για την δεύτερη απόπειρα συλλογής σκόρπιου γραπτού λόγου, 
τυπώθηκε τον Αύγουστο του 2019 σε 300 αντίτυπα και διατίθεται δίχως 
αντίτιμο με ελεύθερη συνεισφορά, για την ενίσχυση του ταμείου αλληλεγγύης 
φυλακισμένων και διωκόμενων αγωνιστών, απέναντι σε όποιους ταυτίζουν 
τους σκοπούς της έκφρασης, της δημιουργίας, της έρευνας, με το μίσθωμα, με 
τα βραβεία, με τις χορηγίες (κρατικές, ακαδημαϊκές, παρακρατικές). Η συλλογή 
δεν τυγχάνει καμιάς ιδιοκτησίας και άφοβα μπορεί να ανασαίνει δίχως σκέπη.

                 

Γ. Κατσάκος
Μεσολόγγι - Κως - Πάτρα
σχεδιασμός: Ουτοπία




