










































Διαφάνεια 1


   ΟΙ ΣΩΜΑΤΟΦΥΛΑΚΕΣ  

 

        ΤΩΝ ΔΟΝΤΙΩΝ 

ΔΗΜΗΤΡΙΑΔΗ ΔΗΜΗΤΡΑ 

ΟΔΟΝΤΙΑΤΡΟΣ 

ΕΠΙΜΕΛΗΤΡΙΑ Β 



Κάποτε ήταν ένα αγοράκι που το έλεγαν Χάρη, ο όποιος ήθελε κάθε βράδυ 
πριν κοιμηθεί να τρώει ένα σοκολατάκι. 

-Χάρη ,τι θα γίνει; άσε τα σοκολατάκια και πάμε να πλύνεις τα δόντια σου! 
Βράδιασε πρέπει να κοιμηθούμε! Είπε η μαμά του. 

-Όχι μαμά! Σοκολατάκι και μετά ύπνο. 

-Θα πιεις το γάλα σου, μετά θα βουρτσίσουμε τα  δοντάκια και μετά ύπνος! 

-Καλά μαμά, αλλά και λίγο σοκολατάκι!!! 

-Εντάξει. Μόνο λίγο Χάρη! 

Αφού ο μικρός Χάρης έφαγε το σοκολατάκι, η μαμά του τον βοήθησε να πλύνει 

καλά τα δοντάκια του. 

-Μαμά θα πούμε παραμύθι απόψε; 

-Βεβαίως μικρούλι μου, είπε η μαμά. Έχουμε αφήσει στην μέση τον  

  ντ΄  Αρτανιάν και τους τρεις σωματοφύλακες . 

Καθώς η μαμά διάβαζε το παραμύθι στον μικρό Χάρη ,το αγοράκι αναστέναξε 

- Αχ μαμά πόσο θα ήθελα να γνωρίσω και εγώ έναν σωματοφύλακα κρίμα που 
είναι παραμύθι  και δεν  υπάρχουν στην πραγματικότητα. 

Τότε ξαφνικά ήρθε μια ιδέα στην μαμά. 

-Αλήθεια θέλεις να γνωρίσεις έναν σωματοφύλακα; 

-Ναι μαμά μου! 

 



-Λοιπόν Χάρη μου θα σου πω ένα μυστικό. Αύριο θα πάμε κάπου όπου θα 
γνωρίσεις έναν σύγχρονο σωματοφύλακα. 

-ΟΥΑΟΥ μαμά! Ποιος είναι; Που βρίσκεται;  Φοράει πανοπλία και έχει σπαθί; 

-Φοράει άσπρη στολή και έχει δυο σπαθιά! 

Ο μικρός μας φίλος αμέσως αποκοιμήθηκε  προσμένοντας για την αυριανή  
μυστηριώδη μέρα και τις περιπέτειες που θα ζούσε γνωρίζοντας έναν 
υπαρκτό σωματοφύλακα. 

Έφτασε επιτέλους  το άλλο πρωί όπου η μαμά και ο Χάρης επισκέφτηκαν τον 
κύριο Μιχάλη, τον οδοντίατρο! 

-Γεια σου Χάρη μου, τι κάνεις; 

-Γεια σας κύριε  Μιχάλη, είπε η μάμα. Ήρθαμε με τον Χάρη για να σας 
γνωρίσει. 

-Η μαμά μου, μου είπε πως είστε σωματοφύλακας, αλλά εγώ δεν βλέπω ούτε 
σπαθιά, ούτε πανοπλίες, ούτε τίποτα. 

 

                                           ΘΕΛΩ ΝΑ ΦΥΓΩ……….ΤΩΡΑ!!!! 

 

 

 



Τότε ο κύριος Μιχάλης του είπε: 

-Αλήθεια σου  είπε η μαμά σου είμαι ο <<Σωματοφύλακας των δοντιών>> 

-Ναι καλά! Σιγά μην είσαι! Και από τι κινδυνεύουν τα δόντια; 

-Μα από την τερηδόνα κινδυνεύουν τα δόντια και τα ούλα από την ουλίτιδα, 
λέει ο κύριος Μιχάλης ! 

-Ποιες είναι αυτές; Δεν τις ξέρω! 

Έλα Χάρη μου να σου δείξω το πρώτο μου σπαθί και θα στα εξηγήσω όλα. 

Ο κύριος Μιχάλης έβαλε τον Χάρη να καθίσει στην οδοντιατρική καρέκλα. 

Λοιπόν  Χάρη η ΤΕΡΗΔΟΝΑ  είναι ένας πολύ επικίνδυνος εχθρός των 
δοντιών. Όταν τρως σοκολατάκια και μετά δεν βουρτσίζεις  τα δοντάκια 
σου, αρχίζει ο πόλεμος. Παλεύουν τα μικρόβια που υπάρχουν φυσιολογικά 
στο στόμα σου με την ζάχαρη. Η ζάχαρη λιώνει και γίνεται οξύ. Αυτό το 
οξύ είναι που διαβρώνει τα δοντάκια  σου και στα καταστρέφει. 

-Δηλαδή θα χαλάσουν τα δόντια μου; Ε… καλά δεν θα ξαναφάω σοκολάτες. 

-Δεν είναι μόνο οι σοκολάτες, αλλά και οι τσίχλες, οι καραμέλες, τα 
αναψυκτικά και γενικότερα όλα τα γλυκά. 

 

 



-Θέλεις να ανοίξεις το στόμα σου να δω αν έχεις τερηδόνα; 
Ο μικρός Χάρης που είχε αρχίσει να έχει περιέργεια για όλα αυτά τα καινούργια 
πράγματα που μάθαινε άνοιξε το  στόμα παρακαλώντας κρυφά να μην έχει 
τερηδόνα. 
-Χμ…..! 
-Έχω χαλασμένα δόντια; 
-Δυστυχώς Χάρη  Η ΤΕΡΗΔΟΝΑ  έχει προσβάλλει ένα δοντάκι σου! 
-Και τώρα;; ;ΤΙ ΘΑ ΚΑΝΩ ΤΩΡΑ;; 
-Μην τρομάζεις του είπε ο οδοντίατρος. 
Γι΄αυτό είμαι ΣΩΜΑΤΟΦΥΛΑΚΑΣ ΤΩΝ ΔΟΝΤΙΩΝ ! 



Το πρώτο μου σπαθί είναι η καρέκλα που κάθεσαι, το δεύτερο σπαθί είναι ο 
τροχός που θα καταστρέψουμε την ΤΕΡΗΔΟΝΑ. 

Όμως για να μην γίνουμε αντιληπτοί και φοβίσουμε το δοντάκι σου, θα του 
δώσουμε ένα μαγικό φίλτρο για να κοιμηθεί. 

Αφού ο κύριος Μιχάλης καθάρισε το χασμένο δοντάκι του Χάρη  είπε: 

-Ήρθε η ώρα να σου γνωρίσω έναν ακόμα σωματοφύλακα. Ονομάζεται 
σφράγισμα. Είναι ένα ανθεκτικό υλικό που μπαίνει στο κενό που 
δημιουργήθηκε από την εξουδετέρωση της τερηδόνας για να προστατεύει το 
δοντάκι σου από νέες επιθέσεις. 

- Κύριε  Μιχάλη πως θα προστατεύσω τα αλλά μου δοντάκια από τη στριμμένη 
τερηδόνα; 

-Υπάρχουν και άλλοι φύλακες ! 

-ΑΛΗΘΕΙΑΑΑΑΑ;;;;;; 

Ναι. Είναι το φθόριο και τα sealants! 

Το φθόριο είναι ένα ευχάριστο ζελέ που σου βάζω στα δόντια και τα κάνει πιο 
γερά, πιο ανθεκτικά έτοιμα να μην αφήσουν την τερηδόνα να διαβρώσει τα 
δόντια σου. 

Τα sealants μοιάζουν με τα σφραγίσματα,  τα λέμε και αλλιώς προληπτικά 
σφραγίσματα. Τα τοποθετώ στα μόνιμα δόντια σου, χωρίς την βοήθεια του 
τροχού, ιδιαίτερα στους τραπεζίτες  σου.  



-Λοιπόν τι λες για όλα αυτά; ρώτησε η μαμά του. 

-Ο κύριος Μιχάλης  είναι στα αλήθεια Σωματοφύλακας των δοντιών. Βλέπω 
πια την λεύκη πανοπλία του, τα δυο του σπαθιά, την καρέκλα και τον 
τροχό. 

Επίσης είναι εξίσου σημαντικοί και οι άλλοι φύλακες το σφράγισμα, το φθόριο, 
τα sealants. 

• -Χάρη μου θα σου αποκαλύψω μια μεγάλη αλήθεια. Ο καλύτερος 
σωματοφύλακας των δοντιών  είσαι ΕΣΥ  ΧΑΡΗ: 

• -Μα πως; ΕΓΩ; ΑΠΟΚΛΕΙΤΑΙ!!!  

 



 

-Ναι Χάρη λέει και η μαμά  κοιτάζοντας τον οδοντίατρο συνωμοτικά 
-Εσύ Χάρη θα φυλάξεις υγιή τα δοντάκια  σου, με το να τα βουρτσίζεις  

τουλάχιστον  2 φορές την ημέρα. 
Τρώγοντας φρούτα και λαχανικά, πίνοντας όλο το γάλα σου και όχι 

αναψυκτικά προστατεύεις τον εαυτό σου. 
Σε χρήζω λοιπόν φύλακα των δοντιών σου. Τα όπλα είναι η οδοντόβουρτσα, η 

οδοντόκρεμα και η υγιεινή διατροφή. Ο πιο ισχυρός σου σύμμαχος θα είμαι 
εγώ  είπε ο κύριος Μιχάλης  θα έρχεσαι 2 φορές τον χρόνο και θα σε 
καθοδηγώ. 

Έδωσαν τα χέρια και σφράγισαν την συμφωνία λέγοντας δυνατά  
 
                                ΕΝΑΣ ΓΙΑ ΟΛΟΥΣ ΚΑΙ ΟΛΟΙ ΓΙΑ ΕΝΑΝ 
 
Ο μικρός φίλος μας γύρισε σπίτι χαρούμενος γιατί είχε καταλάβει πως  οι 

φύλακες δεν ζουν μόνο στα παραμύθια αλλά και στην πραγματικότητα. 
Άλλωστε είναι και αυτός ένας φύλακας με μια μεγάλη αποστολή. Να φυλάξει 

τα δόντια  του από την τερηδόνα αλλά και να διαδώσει το μυστικό και στα 
αλλά παιδιά  πως με το βούρτσισμα ων δοντιών και με σύμμαχο τον 
οδοντίατρο Θα κρατήσουμε μακριά τη  τερηδόνα. 

 
 

 
                                           ΤΕΛΟΣ   
 
 


