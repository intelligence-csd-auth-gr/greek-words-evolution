















































ΦΙΛΟΣΟΠΟΙΗΜΑΤΑ  

     (1) 
Σαραντόπουλος Σαράντης 

 

 

 

 

 
 

Η παρούσα συλλογή φιλοσοποιημάτων, άρχισε να δημιουργείται τέλος της δεκαετίας του ΄70 με αρχές 
της δεκαετίας του ΄80 σε διάφορες περιοχές της Ελλάδος. Δεν είχε εκδοθεί ή δημοσιευθεί ποτέ έως σήμερα. 
Παραμένει όμως πάντα επίκαιρη! 

 

 

 

 

 

 

 

 

 

 

 

Ελλάδα   2015 

 

 



 
Α-ΒΟΥΛΗ ΔΗΜΟΚΡΑΤΙΑ 

Εκλέξαμε τον βο(υ)λευτή 
ως αντιπρόσωπό μας 
για να εκφράζει τη βουλή 
βουλευομένης μάζας 
της άβουλης Δημοκρατίας 

 
Εξουσιαστής κι εξουσιαζόμενος 
τη γεύση της σχέσης τους  
μας δίνουν κάθε μέρα 
παζαρεύουν τη ζωή μας 
τη συνείδησή μας φθείρουν 
και διχόνοια σκορπίζουν 
 
Σύγχυση ιδεών, λαοπλάνων πολιτικών 
υποσχομένων ηγετών, ανεχομένων πολιτών 
που τη δύναμή τους έχουνε  
την ώρα που ψηφίζουνε 
μα μετά τ΄αποτελέσματα  
και τις βουλευτικές τις έδρες 
 
Αυτοί είν΄ οι βουλευτές, οι υπουργοί 
η άρχουσα η τάξη 
αυτοί που τους εκλέγουμε  
για να μας κυβερνήσουν 
και μεις οι άλλοι, ο λαός 
π΄αφήσαμε τις τύχες μας 
και μέρη απ΄τη ζωή μας 
να τη διευθύνουν άλλοι. 
 
Αυταρχισμός και διαφθορά 
εξουσία συμφορά 
βάλθηκες να μας τρελλάνεις 
στην εκμετάλλευση να μας ξεκάνεις. 
 
Όλοι για σένα λέγομε  
δημοκρατία μόνη  
σαν καταναλωτικά αγαθά 
που λείπουν απ΄την αγορά. 
 
Ανάλογα της έλλειψης  
και ζήτηση υπάρχει 
ανάλογα της προσφοράς 
η δημοκρατία με τρομάζει! 

 
 
 
 
 
 
 

 -2- 



 

 

    ΧΩΡΙΣ  ΤΙΤΛΟ 

 

Δε φοράω την ταμπέλα που ζητάς 
λέω τα πράγματα πως έχουν 
μην προσπαθείς να μου κολλήσεις ρετσινιά 
είμαι ένας άνθρωπος  
που ζω όπως κατέχω. 
 
Μη μ΄ αρχίσεις θεωρίες  και λόγια πολλά  
ο καθένας έχει τη δικιά του θεωρία 
μ΄ αυτά που ξέρω, που βλέπω και που ζω 
έχω κι εγώ μια κοσμοθεωρία. 
 
Απ΄ την παλιά την εποχή 
τα πράγματα τα ίδια παραμένουν 
εξέλιξη θα πείς εσύ 
μα είναι αυτή εξέλιξη, μόνο στα σημεία; 
 
Σωτήρες εμφανίζονται κάθε στιγμή  
που θα μας σώσουνε λέει απ΄το χάλι 
μα όλοι κάπου μέσα στη ζωή 
την εκμετάλλευση έχουν στο δικό τους το κεφάλι. 
 
Και τελειώνει η ζωή μας, όπως πατρογονικά  
ίδια ήταν και θα μείνουν 
τώρα διαδικαστικά 
με τη γη μας να βαραίνει μ΄ όλα τα πυρηνικά 
και τη φύση να μολύνουν πάντα καταναλωτικά.  
 
 

 

 

 

 

 

 

 

 

 

 

 

 -3- 



 

   ΠΛΑΝΕΣ 

 

 Κάποτε πίστεψες κι εσύ 
 σε λαϊκά συμβούλια κι  εργατικές επιτροπές 
 πως με την αυτοδιαχείριση και την αυτογνωσία 
 θα γίνει πιο σωστή η κοινωνία! 
 
Στην πράξη όμως σε διέψευσε η ίδια η ουσία 
αφού απελευθέρωση δεν ήρθε στην κοινωνία 
τα σκάρτα ένστικτα στέριωσαν εξουσία 
και τη ζωή μας κόλαση έκανε η λαϊκή πολιτεία. 
 
 
 
 
 
 
 
 
 
 
 
 
 
 ΚΑΤΕΣΤΗΜΕΝΗ  ΕΝΑΝΤΙΩΣΗ 
 
Ενάντια στο κατεστημένο 
της δικής του λειτουργίας 
του χαμένου ανθρωπισμού 
της μεγάλης εξαφάνισης 
 
Ενάντια στον πολεμικό λόγο 
αρχομένης εμπορικής ανταλλαγής 
παζαρευομένης ανθρωπίνης ζωής 
κατακριτέας εθνικής πολιτικής. 
 
Ενάντια της κατεστημένης εναντίωσης 
διαρκώς  επαναστατημένης 
αλλά δια παντός συμβιβασμένης 
κι ολωσδιόλου παντελώς χαμένης. 

 
 
 
 
 
 
 
 
 
 
 
 
 -4- 



ΑΝΘΡΩΠΑΚΟΣ 
 

Εσύ συνάνθρωπε ανθρωπάκο 
σε σένα απευθύνομαι 
που τόσα και τόσα πέρασες  
σε όλη τη ζωή σου 
 
Για σένα αγωνίζονται  
οι λίγοι των ανθρώπων, 
πες μου εσύ τι έκανες 
όχι μόνο για κείνους  
μα και τον εαυτό σου! 
 
Ξέρω πως τις πιο πολλές φορές  
συ έψαχνες πως να καταδικάσεις 
κι όχι τους κύριους ένοχους, 
μ΄ αυτούς που σε βοηθήσανε 
να φύγεις απ΄το τέλμα σου 
να ψάξεις τη ζωή σου. 
 
Εγωϊστής, κακόβουλος 
μακριά απ΄ αυτογνωσία, 
οι γνώσεις σου πάντα ήτανε 
μακριά απ΄ τη σχετικότητα  
της αιώνιας της Αλήθειας, 
 
Πάντα συ έβλεπες τον τέλειο εαυτό σου 
μέσα απ΄ τις ατέλειες, του ίδιου του συστήματος 
στα ήθη και στα έθιμα  
στον κόσμο τον μικρό σου. 
 
Κι αν ξαναρχόταν ο Χριστός  
πάλι θα τον εσταύρωνες, 
γνωστή η συγκατάθεση 
που χαίρεσαι να δίνεις 
μέχρι να ΄ρθεί η μέρα σου  
να κρεμαστείς Ιούδα! 
 

 
 
 
 
 
 
 
 
 
 
 
 
 
 
 
 
 
 -5- 



Ο  ΔΡΟΜΟΣ  ΤΗΣ  ΑΛΗΘΕΙΑΣ 
 
Μας λες ότι μετά από καιρό 
βρήκες ξανά το δρόμο σου 
το δρόμο της αλήθειας 
Για ποια αλήθεια πρόκειται 
Και ποιος δρόμος είναι; 
Μήπως αυτός που βρίσκει δύναμη 
ο εαυτός σου μόνο; 
 
Όμως σκέψου τι κάνουν άνθρωπε, 
κι άλλοι σαν εσένα, άνθρωποι των καιρών μας; 
Τον ίδιο λένε πάντοτε σα δρόμο της αλήθειας 
αυτόν που εξυπηρετεί 
πλήθος μικροσυμφέροντα 
τον εαυτό τους μόνο. 
 
Κι αν βρεθούνε όλοι αυτοί 
στων δρόμων το σταυροδρόμι 
φωνάζουνε ειρωνικά πανευτυχείς 
εχθρεύοντας τους άλλους 
΄΄Εμείς εδώ είμαστε σωστά 
εσείς είστε σε λάθος΄΄. 
 
Όλοι είμαστε σωστοί  
κι όλοι πάλι λάθος 
όταν για τον συνάνθρωπο  
δεν δείχνουμε ενδιαφέρον, 
που βέβαια στα λόγια δε μετρά 
μετράει όμως στις πράξεις. 
 
Όταν βοηθάμε υλικά  
χωρίς τα ανταλλάγματα 
όταν πια το συναίσθημα  
είναι διάχυτο στη ζωή μας 
χωρίς να ματαιώνεται  
η ύπαρξή μας όλη. 
 
 
 
 
 
 
 
 
 
 
 
 
 
 
 
 
 
 
                    -6- 



ΤΟ  ΧΡΕΟΣ  ΚΑΙ   ΟΙ   ΞΕΝΟΙ 
 
΄΄Ξένοι΄΄ στην πατρίδα που γεννήθηκαν 
έφτυσαν ιδρώτα κι αίμα να διατηρηθούν 
βδέλλες, χάρυβδες και σκύλλες 
πάνω στο μηχανισμό 
προμηθέας δεσμώτης στον πολιτισμό 
έξω απ΄ το χρέος το φτιαχτό 
 
Ξένοι αυτοί που φτιάξαν το χρέος 
για τα παιδιά και την πατρίδα τη γλυκειά 
απόντες όταν τους ζητήσει 
γιατί τότε παρόντες είν΄ οι ΄΄ξένοι΄΄ 
αυτοί που  ΄ναι έξω απ΄ το χρέος το φτιαχτό 
που θα το ξεπληρώσουν στον ύστατο βαθμό. 
 
΄΄Ξένοι΄΄  αυτοί που θα δημιουργήσουν  
νέα κοινωνική δομή 
για να πάψουν πια να νοιώθουν 
ξένοι στην ίδια τους τη γη 
και που το χρέος στην πατρίδα  
θα γίνει χρέος σ΄ όλων των ξένων την ζωή 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
                      -7- 



ΑΡΓΟΝΑΥΤΙΚΗ  ΟΔΥΣΣΕΙΑ 
 
Ώρες μοναξιάς΄ ατέλειωτες ώρες! 
Ωρεςρουτίνας και μετά πάλι μοναξιάς 
Οι μέρες κυλάνε και η ζωή μας 
περνάει ξόφαλτσααπ΄ την ευτυχία. 
 
Στιγμές ευτυχίας΄ ατέλειωτες στιγμές! 
Στιγμές αλλαγής και μετά  
πάλι ρουτίνα και μοναξιά 
Η ζωή μας, ζωή τους  
Κατευθύνεται στο χρήμα 
 
Ιάσωνες των καιρών 
ψάχνουν για το χρυσόμαλλο δέρας 
της ευτυχίας με το χρήμα 
Οι μονοσάνδαλοι περνάνε  
στην απέναντι όχθη 
αφού αφήσουν τους ξυπόλυτους πίσω τους. 
 
Και συ Οδυσσέα αναζητάς την Ιθάκη 
τη γυναίκα και το παιδί σου 
αψηφώντας τη ζωή αυτών που προστάζεις 
αρκεί να φτάσεις έστω και μόνος 
εκεί στο βασίλειό σου 
 
Τα χρήματα, η ματαιοδοξία 
ισοπεδώνουν τα πάντα 
εξαγοράζουν συνειδήσεις 
και φτιάχνουν είλωτες, μνηστήρες 
και κύκλωπες 
που το πνευματικό τους μάτι 
αδυνατεί να σταματήσει την ανθρωποφαγία τους. 
 
Η Κρονία κοινωνία  
τρώει τα παιδιά της με μανία. 
 
Τη ζωή που μας ανήκει  
την περνάν΄απ΄ συμπληγάδες 
τι κι αν περάσουν ελάχιστοι  
και συντριβούν οι πλείστοι; 
αφού η ανθρώπινη ύπαρξη  
η αρχή είν΄ και το τέλος. 
 
 
 
 
 
 
 
 
 

 
                       -8- 


