

































































































βήμα βήμα ο δρόμος για τη δημιουργία συνεταιρισμών

χτίζοντας ένα νέο συνεταιριστικό κίνημα

δημοκρατία οικονομία κοινωνία αλληλεγγύη συ
μμ

ετ
οχ

ή 
κο

ιν
ω

νι
κό

ς 
έλ

εγ
χο

ς 
ερ

γα
σί

α 
αυ

το
νο

μί
α 

ισ
οτ

ιμ
ία

 σ
υλ

λο
γι

κό
τη

τα
 α

υτ
οο

ργ
άν

ω
ση

 δ
ημ

οκ
ρα

τία
 ο

ικ
ον

ομ
ία

 κ
οι

νω
νί

α 
αλ

λη
λε

γγ
ύη





3

για τη δημιουργία συνεταιρισμών

ΠΕΡΙΛΗΨΗ

Η επικαιρότητα της κοινωνικής οικονομίας έχει πολλές αναγνώσεις και διαφο-
ρετικές οπτικές. Αφενός, για το ίδιο το σύστημα θα μπορούσε να αποτελέσει μία 
βαλβίδα εκτόνωσης της κρίσης, εργαλείο για την απάλυνση των κοινωνικών αντι-
δράσεων αλλά και μηχανισμό εξομάλυνσης των ραγδαία οξυμένων κοινωνικών 
ανισοτήτων. Αφετέρου, η δική μας επικαιρότητα, «βλέπει» την κοινωνική οικο-
νομία, σα μια προσπάθεια συλλογικής δράσης που ξεφεύγει από τα εξαρτημένα 
σχήματα, ανοίγεται στην κοινωνία, επανακαθορίζει και επανανοηματοδοτεί την 
κοινωνική δράση.

Ο υφιστάμενος νόμος 4019/2011 για τις κοινωνικές επιχειρήσεις, παρά τις επι-
φυλάξεις μας και την κριτική που μπορεί να του ασκηθεί, τόσο στο επίπεδο στό-
χευσης και λειτουργίας όσο και για το γεγονός ότι αποτελεί «συστημικό» δημιούρ-
γημα, προσφέρει δυνατότητες οι οποίες μπορούν να αξιοποιηθούν.

Επιδίωξή μας είναι να διαφυλαχθεί η ουσία της κοινωνικής επιχείρησης ως συλ-
λογικό, δημοκρατικό εγχείρημα που προσφέρει λύσεις σε πραγματικές ανάγκες 
προς όφελος των εργαζομένων και της τοπικής κοινωνίας.

Για το σκοπό αυτό είναι απαραίτητο όσοι δραστηριοποιηθούν στις κοινωνικές 
επιχειρήσεις:
•	 Να	εξειδικεύσουν	και	να	επιμείνουν	στην	εφαρμογή	βασικών	αρχών	και	αξιών	

που δικαιολογούν την έννοια της κοινωνικής επιχείρησης.
•	 Να	εξασφαλίσουν	τη	δημοκρατική	λειτουργία	και	τη	συλλογικότητα	στο	πλαί-

σιο της επιχείρησης.
•	 Να	σχεδιάσουν	και	 να	προβάλουν	 τις	δυνατότητες	 κοινωνικού	 ελέγχου,	ως	

απαραίτητου μέσου εξασφάλισης του χαρακτήρα της.
•	 Να	σχεδιάσουν	ένα	βιώσιμο	και	κοινωνικά	ανταποδοτικό	επιχειρηματικό	σχέ-

διο, λαμβάνοντας υπόψη και τις δυνατότητες χρηματοδότησης, ώστε να μην 
υπάρχουν εξαρτήσεις από άλλες πηγές, οι οποίες ενδέχεται να επηρεάσουν 
αρνητικά το χαρακτήρα της κοινωνικής επιχείρησης.

•	 Να	 είναι	 προετοιμασμένες	 ώστε	 να	 αντιμετωπίσουν	 τους	 κινδύνους	 που	
υπάρχουν όχι μόνο για τη βιωσιμότητα αλλά και για τη διατήρηση των χαρα-
κτηριστικών της ως κοινωνικής επιχείρησης.



4

βήμα βήμα ο δρόμος

ΕΙΣΑΓΩΓΗ

Τα τελευταία χρόνια, και κυρίως την περίοδο υλοποίησης της μνημονιακής πο-
λιτικής στην Ελλάδα, έχει ανοίξει μια πολύ ενδιαφέρουσα κουβέντα γύρω από την 
«κοινωνική και αλληλέγγυα οικονομία». Ο όρος «κοινωνική και αλληλέγγυα οικο-
νομία» βρίσκεται υπό διαμόρφωση, όπως και τα χαρακτηριστικά τα οποία επίθυ-
μούμε να πάρει ώστε να πετύχουμε τους στόχους που θέλουμε, για ένα ριζοσπα-
στικό κοινωνικό μετασχηματισμό.

Στο επίκεντρο της κοινωνικής και αλληλέγγυας οικονομίας, βρίσκονται οι κοινω-
νικές ή συνεταιριστικές ή συνεργατικές επιχειρήσεις οι οποίες θέτουν ως βασικό 
σκοπό της οικονομικής δραστηριότητας, το συλλογικό συμφέρον και όχι τη μεγι-
στοποίηση του κέρδους. Ο νόμος 4019/2011 για την κοινωνική επιχειρηματικότη-
τα θεσμοθετεί για πρώτη φορά την κοινωνική οικονομία στην Ελλάδα, διαφορετι-
κές εφαρμογές της οποίας θα γίνουν αντικείμενο επεξεργασίας και κριτικής στον 
παρόντα οδηγό.

Ο «οδηγός» αυτός επιχειρεί να προβάλλει πτυχές του νόμου και να σκιαγραφή-
σει τις προϋποθέσεις λειτουργίας και τα βήματα που είναι απαραίττητα να ακο-
λουθηθούν. Κυρίως, όμως, επιχειρεί να ορίσει τις βασικές αρχές και τους όρους 
λειτουργίας βάσει των οποίων η «Αλληλεγγύη για όλους» θα στηρίζει τέτοια εγ-
χειρήματα ανεξάρτητα από τη νομική μορφή που θα έχουν ( Κοιν.Σ.Επ, Aστικός 
Συνεταιρισμός, ΑΜΚΕ, Ο.Ε, Ι.Κ.Ε κ.λπ.).

ΤΙ ΕΠΙΔΙΩΚΟΥΜΕ – ΒΑΣΙΚΕΣ ΑΡΧΕΣ

Στον «οδηγό», θα αναφερθούμε στις Κοιν.Σ.Επ ως τη μόνη θεσμικά κατοχυρωμέ-
νη νομική μορφή που υπάρχει για την κοινωνική οικονομία σήμερα.

Αρχικά η κοινωνική και αλληλέγγυα οικονομία, που αναφέρεται σε όλες τις δρα-
στηριότητες παραγωγής, διανομής και κατανάλωσης τόσο σε τοπικό όσο και σε 
παγκόσμιο επίπεδο, μπορεί να ειδωθεί ως μια μορφή διεξόδου απέναντι στους 
νόμους της κυρίαρχης οικονομίας και στη μνημονιακή επίθεση που δημιούργησε 
στρατιές ανέργων και επισφαλώς εργαζομένων αλλά, κυρίως, μπορεί να αποτελέ-
σει πρόταση για έναν εναλλακτικό τρόπο οργάνωσης της παραγωγής. Μία πρό-
ταση οργάνωσης της οικονομικής ζωής που δε θα στηρίζεται στον ανταγωνισμό 
και τον ατομικισμό που οδηγούν στην πλήρη αλλοτρίωση του ατόμου, αλλά στην 
ισότητα, τη δημοκρατία, τις ατομικές και συλλογικές ελευθερίες, τις σχέσεις αλλη-
λεγγύης, τη συλλογικότητα.

Η κοινωνική και αλληλέγγυα οικονομία, σε ένα πλαίσιο αμφισβήτησης των κυρί-



5

για τη δημιουργία συνεταιρισμών

αρχων παραγωγικών σχέσεων (μέσα στα σαφή όρια που ο καπιταλισμός επιτρέπει) 
μπορεί να αποτελέσει βασικό όχημα στη διαδικασία του κοινωνικού μετασχημα-
τισμού πρωτίστως μέσα από την εμπλοκή και την αυτομόρφωση των συμμετοχό-
ντων στις αξίες της αλληλεγγύης και της ισότητας.

Η κοινωνική και αλληλέγγυα οικονομία ανταποκρίνεται στις κοινωνικές ανάγκες 
και όχι στις ανάγκες των αγορών και του κέρδους. Υπό αυτή τη σκέψη οι δραστη-
ριότητες της οικονομικής ζωής οφείλουν να βρίσκονται σε αρμονία με το περι-
βάλλον, να προωθούν αξιοπρεπείς συνθήκες εργασίας, να προωθούν τη βιώσιμη 
ανάπτυξη.

«Πρόκειται για μια οικονομία των αναγκών, δημοκρατικά, κατ’ αρχάς σχεδιασμένη 
και εφαρμοσμένη στη βάση της κοινωνίας και σε τοπικό ή περιφερειακό επίπεδο. Η 
συνύπαρξη της εκτεταμένης κάλυψης των αναγκών, της προσέγγισης της οικονομικής 
δραστηριότητας από τη σκοπιά της αλληλεγγύης και της υλοποίησης δημοκρατικών 
μορφών οργάνωσης και λήψης αποφάσεων αποτελεί ουσιαστική εμπειρία, η οποία 
μπορεί να μεταφερθεί και να βελτιωθεί, αλλά και να αποτελέσει τη βάση ενός νέου πα-
ραγωγικού, κοινωνικού και δημοκρατικού παραδείγματος». 

Η δημιουργία σταθερών θέσεων εργασίας, στο πλαίσιο της κοινωνικής και αλ-
ληλέγγυας οικονομίας, μέσω εργασιακών κολλεκτίβων ή συνεταιριστικών επιχει-
ρήσεων αποτελεί ένα πολύ σημαντικό κεφάλαιο στο πλαίσιο μιας πιο δίκαιης δια-
νομής του εισοδήματος και ως μια δυνητική απάντηση στα συνεχώς αυξανόμενα 
ποσοστά της ανεργίας. Η καταπολέμηση της ανεργίας, προφανώς θα πρέπει να 
ενταχθεί σε ένα πλαίσιο γενικότερης οικονομικής αναδιάρθρωσης και στο άνοιγ-
μα νέων θέσεων εργασίας. Τα τελευταία τρία χρόνια, όμως, βλέπουμε το πολυτιμό-
τερο κεφάλαιο της χώρας, τη νεολαία, να μεταναστεύει προς ανεύρεση εργασίας. 
Έτσι η απάντηση στο πρόβλημα «ανεργία» είναι επιτακτική και η κινητοποίηση 
όσων πλήττονται περισσότερο από την εφαρμογή των μνημονιακών πολιτικών 
απαραίτητη. Η μάζα των αποκλεισμένων πρέπει να κινητοποιηθεί, να οργανωθεί 
και να της παρασχεθούν δυνατότητες να προβληματιστεί, να συσκεφθεί, να πάρει 
αποφάσεις. 

 

Αρχές κοινωνικής - αλληλέγγυας οικονομίας και ΚΟΙΝΣΕΠ

Σε συνθήκες κρίσης του καπιταλιστικού τρόπου παραγωγής, δημιουργούνται 
συνθήκες για την εφαρμογή ενός εναλλακτικού υποδείγματος, που στηρίζεται σε 
αρχές αντιπαραθετικές των κυρίαρχων:



6

βήμα βήμα ο δρόμος

• Επιδίωξη συλλογικού οφέλους, σε αντιδιαστολή με το ατομικό κέρδος. Ο στό-
χος της επιχείρησης είναι η παραγωγή οφέλους για το σύνολο των μελών της 
επιχείρησης και της τοπικής κοινωνίας χωρίς διαχωρισμούς ή διακρίσεις μεταξύ 
τους.

• Εξυπηρέτηση κοινωνικών συμφερόντων. Σε αντιπαράθεση με την κυρίαρχη 
αντίληψη όπου η εμπορευματική λογική της επιχείρησης επικεντρώνεται στο 
κέρδος, η συνεταιριστική επιχείριση επιδιώκει να κινείται με γνώμονα το κοι-
νωνικό συμφέρον (π.χ. προώθηση τοπικών προϊόντων απευθείας διάθεσης από 
παραγωγούς).

• Διαδικασία εμπλοκής και συμμετοχής των χρηστών και της τοπικής κοινωνίας 
στην πολιτική της επιχείρησης. Η σχέση μεταξύ της επιχείρησης, των κατανα-
λωτών - χρηστών και της τοπικής κοινωνίας δεν είναι ανταγωνιστική, στο βαθμό 
που και οι ίδιοι οι καταναλωτές - χρήστες μπορούν να συμμετέχουν, μέσω ανοι-
χτής διαβούλευσης και συνεχούς διαλόγου στην πολιτική της επιχείρησης (π.χ. η 
λειτουργία μιας επιχείρησης οφείλει να είναι συμβατή με τις δραστηριότητες της 
τοπικής κοινωνίας, τις ιδιαιτερότητες του περιβάλλοντα χώρου, της ιστορίας του 
τόπου κ.λπ.).

• Δεσμοί αλληλεγγύης μεταξύ εργαζομένων και επιχείρησης.  Για την εύρυθμη 
λειτουργία της επιχείρησης και τις σχέσεις των εργαζομένων και μελών, θεωρεί-
ται απαραίτητο οι εργαζόμενοι – εκτός ειδικών εξαιρέσεων όπως εξωτερικοί συ-
νεργάτες, δοκιμαστική περίοδος κ.λπ. - να είναι και μέλη της επιχείρησης.

• Κοινωνικός έλεγχος στη λειτουργία της επιχείρησης χωρίς κρατική ή άλλη πα-
ρέμβαση. Η επιχείρηση υπόκειται σε διαρκή και άμεσο έλεγχο. Σε αυτόν εμπλέ-
κεται και η τοπική κοινωνία μέσα από τις συλλογικότητες, τους φορείς, τους πο-
λίτες που δρουν στην περιοχή χωρίς να πρέπει απαραίτητα αυτές να είναι μέλη 
της επιχείρησης. Μέσα από ανοιχτές συνελεύσεις στις οποίες μπορούν να συμμε-
τέχουν και οι χρήστες (χωρίς δικαίωμα ψήφου) λαμβάνονται όλες οι αποφάσεις 
που έχουν να κάνουν με τις δραστηριότητες της επιχείρησης.

Ουσιώδη κριτήρια για μια Κοινωνική Συνεταιριστική Επιχείρηση 

• Εθελοντική και ανοικτή συμμετοχή. Η συμμετοχή ως μέλη στις κοινωνικές επι-
χειρήσεις πρέπει να είναι ανοιχτή για όλους και όλες χωρίς αποκλεισμούς λόγω 
φυλής, φύλου, ηλικίας κ.λπ. Πρόκειται για μια διαδικασία ανοιχτή σε όλους όσοι 
επιθυμούν τη συμμετοχή και που συνεχώς προσπαθεί να εμπλέξει όσο το δυνα-
τόν περισσότερο κόσμο. Δεν στηρίζουμε την κοινωνική επιχείρηση η οποία θέτει 
όρους που αποκλείουν. Η συνέλευση των μελών – εργαζομένων αποφασίζει για 



7

για τη δημιουργία συνεταιρισμών

την ένταξη νέων μελών στον κοινωνικό συνεταιρισμό.
• Δημοκρατικός έλεγχος των μελών. Η επιχείρηση λειτουργεί στη βάση των απο-

φάσεων της συνέλευσης η οποία αποτελεί και το αποφασιστικό όργανο της επι-
χείρησης. Σε αυτή λαμβάνονται οι αποφάσεις και εκεί τα μέλη ελέγχουν και ελέγ-
χονται. Η διαχειριστική ομάδα εκλέγεται δημοκρατικά από τη γενική συνέλευση 
των μελών, υλοποιεί τις αποφάσεις της, παρουσιάζει απολογισμό και εναλλάσσε-
ται σε τακτά χρονικά διαστήματα και είναι ανακλητή. Τα μέλη των συνεταιριστι-
κών επιχειρήσεων έχουν ίσα δικαιώματα (ένα μέλος, μία ψήφος). 

• Οικονομική συμμετοχή των μελών. Τα μέλη συμμετέχουν ισότιμα στην επιχεί-
ρηση έχοντας το δικαίωμα να κατέχει το καθένα μία συνεταιριστική μερίδα για 
να εξασφαλίζεται ότι δεν θα υπάρχουν μέλη πολλών διαβαθμίσεων. Η απόκτηση 
προαιρετικών μερίδων χωρίς την ιδιότητα του μέλους προβλέπεται από το νόμο. 
Χορηγίες	και	δωρέες	για	την	ενίσχυση	και	ανάπτυξη	μιας	ΚΟΙΝΣΕΠ	είναι	δεκτές.

•	Αυτονομία και ανεξαρτησία. Οι συνεταιριστικές επιχειρήσεις είναι αυτόνομες, 
ελεγχόμενες από τα μέλη τους. Η σύναψη συμφωνιών με άλλους οργανισμούς 
γίνονται στο βαθμό που διασφαλίζουν το δημοκρατικό έλεγχο από τα μέλη τους 
και προστατεύουν τη συνεταιριστική αυτονομία τους. Η επιδότηση των επιχει-
ρήσεων ή η οποιαδήποτε οικονομική τους στήριξη δεν θα πρέπει να βάζει σε 
κίνδυνο την αυτονομία της.

•	Συνεργασία μεταξύ συνεταιριστικών επιχειρήσεων. Προωθείται η συνεργασία 
και η δικτύωση μεταξύ συνεταιριστικών επιχειρήσεων, όχι απαραίτητα στη βάση 
των προσφερόμενων αγαθών – υπηρεσιών μόνο αλλά και στην έμπρακτη στήρι-
ξή τους έτσι ώστε να παραμένουν βιώσιμες και κοινωνικά ανταποδοτικές.

•	Κοινοτικό ενδιαφέρον. Απαραίτητη η σύνδεση της επιχείρησης με φορείς και 
συλλογικότητες της περιοχής δράσης της, όπως π.χ. σωματεία εργαζομένων, 
ΕΛΜΕ, σύλλογοι γονέων, δομές αλληλεγγύης, πρωτοβουλίες πολιτών έτσι ώστε 
συλλογικά να εργάζονται για την κάλυψη των αναγκών των κοινοτήτων τους.

•	Όροι εργασίας. Οι εργαζόμενοι/ες απολαμβάνουν τα εργασιακά και ασφαλιστικά 
δικαιώματα που προβλέπονται. Το ύψος των μισθών των εργαζομένων ορίζεται 
απο τη συνέλευση λαμβάνοντας υπόψη τις ιδιαίτερες ανάγκες του καθενός, τις 
κλαδικές συλλογικές συμβάσεις, βάζοντας ένα ανώτατο όριο μισθών αλλά και το 
ενδεχόμενο της εξίσωσής τους.

•	Διάθεση μέρους των εσόδων για άλλες δομές αλληλεγγύης ή πρωτοβουλίες 
για την εξυπηρέτηση του κοινωνικού οφέλους.



8

βήμα βήμα ο δρόμος

ΙΣΤΟΡΙΚΕΣ	ΕΜΠΕΙΡΙΕΣ	–	ΠΟΡΕΙΑ	ΕΦΑΡΜΟΓΗΣ	ΤΟΥ	Ν.	4019/2011

Οι ιστορικές φάσεις της κοινωνικής οικονομίας, από μια οπτική μπορούν να 
καταταχθούν σε δύο ή τρεις περιόδους, κατά τη γνώμη μας αρκετά δυσδιάκρι-
τες, κυρίως οι δύο τελευταίες. Την κλασική ιστορική κοινωνική οικονομία η οποία 
εμφανίζεται στα τέλη του 19ου αιώνα, την αλληλέγγυα ή εναλλακτική οικονομία 
κατά τη δεκαετία του ‘80, κυρίως ως μέσο ανάγκης και αλληλεγγύης σε χώρες με 
ακραίες συνθήκες κρίσης, και τη συνέχειά της, στη δεκαετία του ‘90, με την ίδρυση 
κοινωνικών επιχειρήσεων και άλλων κοινωνικών σχημάτων ως μέσων παρέμβα-
σης, με κύρια χαρακτηριστικά τις νέες παραγωγικές δραστηριότητες, τη δυνατό-
τητά τους να δημιουργούν νέες θέσεις απασχόλησης και τη συμβολή τους στην 
τοπική ανάπτυξη.

Το βασικό συμπέρασμα είναι ότι η κοινωνική οικονομία αποτελεί σημαντικό πε-
δίο πολιτικής αντιπαράθεσης και πάλης, ένα πεδίο αξιοποίησης αντιφάσεων τους 
συστήματος. Ο καπιταλισμός προσπαθεί με κάθε τρόπο να αξιοποιήσει τις όποιες 
πρωτοβουλίες υπέρ του, και τις περισσότερες φορές έχει καταφέρει να περιορί-
σει την εμβέλειά τους ή και να τις ενσωματώσει. Ωστόσο, τα βήματα που έχουν 
γίνει και η εμπειρία που έχει κατακτηθεί διεθνώς, πέρα από τις διεξόδους που έχει 
προσφέρει στους εμπλεκόμενους, αποτελεί σπουδαίο κεφάλαιο στην αναζήτηση 
εναλλακτικών οικονομικών, κοινωνικών και οικολογικών σχέσεων. 

Για τους συνεταιρισμούς προηγούμενη γενιάς

Από την ίδρυση του πρώτου συνεταιρισμού στην Ελλάδα, στα τέλη του 18ου 
αιώνα, μέχρι και σήμερα, οι συνεταιριστικές ενώσεις έπαιξαν κομβικό ρόλο, πολ-
λές φορές προωθητικό για τις διεκδικήσεις των μελών του. Σε πολλές περιπτώσεις 
αποτέλεσαν κινητήρια δύναμη στην κατοχύρωση μεταρρυθμίσεων, άλλοτε όμως 
αποτέλεσαν και φορέα συμβιβασμού.

Η λειτουργία και ο ρόλος των συνεταιρισμών ειδικότερα για αυτούς της τελευ-
ταίας γενιάς πρέπει να ειδωθεί υπό το πρίσμα της πολιτικής πραγματικότητας στην 
Ελλάδα. Για το δικομματικό σύστημα οι συνεταιρισμοί αποτέλεσαν ένα εύφορο 
πεδίο ελέγχου των αγώνων κυρίως του αγροτικού και κτηνοτροφικού κόσμου. Με 
αποτέλεσμα να αποτελέσουν περισσότερο χώρο ανάδειξης παραγόντων και ανά-
πτυξης πελατειακών σχέσεων με τα κόμματα του δικομματισμού. 

Ειδικά σε ό,τι αφορά συνεταιρισμούς που συμμετείχαν σε διοικήσεις οργανισμών 
ή επιχειρήσεων που λειτουργούσαν σε κρατικοσυνεταιριστική βάση, περισσότερο 
έπαιξαν ρόλο υπερασπιστή των επιλογών του κράτους, παρά τον προωθητή των 



9

για τη δημιουργία συνεταιρισμών

συμφερόντων των μελών και του καταναλωτικού κοινού.
Ο τρόπος λειτουργίας των συνεταιρισμών όπως υιοθετήθηκε δεν ευνοούσε τον 

έλεγχο της διοίκησης από τα μέλη, ενώ λειτουργούσαν χωρίς να έχουν στο κέντρο 
του ρόλου τους την ενεργό συμμετοχή, το συνεχή και δημόσιο έλεγχο και απολο-
γισμό. Γεγονός που δημιούργησε εύφορο έδαφος για κακοδιαχείριση και οικονο-
μικά σκάνδαλα.

Η κριτική που γίνεται στους συνεταιρισμούς, έτσι όπως μετεξελίχθηκαν και στη 
μορφή που τους συναντάμε τα τελευταία χρόνια, δεν σημαίνει ότι οι συνεταιρισμοί 
δομικά αποτελούν αντιδραστικό μηχανισμό, στο βαθμό βέβαια που τα μέλη του 
βρίσκονται σε μια συνεχή εγρήγορση για την προστασία του τρόπου λειτουργίας 
τους, μακριά από λογικές ανάθεσης.

Για εμάς οι συνεταιρισμοί μπορεί να είναι το πρώτο βήμα αυτοδιαχείρισης - αυ-
τοδιάθεσης και άμεσης συμμετοχής σε μια δημοκρατικότερη κοινωνία. 

Η πορεία εφαρμογής του νόμου 4019/2011

Η πρώτη προσπάθεια διαμόρφωσης ενός νομικού πλαισίου αναφορικά με τις 
κοινωνικές επιχειρήσεις, ως νομική μορφή διακριτή τόσο από τους αστικούς όσο 
και από τους αγροτικούς συνεταιρισμούς, γίνεται την περίοδο 2003-2004. Κίνητρο 
αποτελούσε η δέσμευση μέρος των κονδυλίων του ΕΣΠΑ, κατά τα ευρωπαϊκά πρό-
τυπα, για σχετικές επιχειρήσεις στο πλαίσιο της πολιτικής διεύρυνσης του τρίτου 
τομέα της οικονομίας.

Μεγάλο τμήμα των σχετικών κονδυλίων απορροφήθηκε μέσα από το πρόγραμ-
μα	Equal	την	περίοδο	2006-2007.	Το	Νοέμβριο	του	2006,	10	διαφορετικές	αναπτυ-
ξιακές συμπράξεις (αποτελούμενες από 117 ερευνητικούς φορείς) συγκρότησαν 
το Εθνικό θεματικό δίκτυο για την κοινωνική οικονομία. Οι ερευνητικοί αυτοί φο-
ρείς (κατά κύριο λόγω φορείς που δραστηριοποιούνταν ούτως η άλλως στη δια-
μεσολάβηση μεταξύ κοινωνίας και μορφών ευρωπαϊκής χρηματοδότησης) ανέλα-
βαν εντός 18 μηνών να διατυπώσουν προτάσεις σχετικά με α) την ανάπτυξη του 
θεσμικού πλαισίου για τη κοινωνική οικονομία β) την εξασφάλιση χρηματοδότη-
σης γ) τη δημιουργία φορέων χρηματοδότησής δ) τη δημιουργία εξειδικευμένου 
ανθρώπινου δυναμικού και ε) τη συμβολή στην αναγνωρισιμότητα της κοινωνικής 
οικονομίας στην ελληνική κοινωνία.

Καθώς κίνητρο εκ μέρους του υπουργείου ήταν η επίδειξη απορροφητικότητας 
των σχετικών κονδυλίων και όχι η ανάπτυξη μορφών κοινωνικής οικονομίας, οι 
προτάσεις που είχαν κατατεθεί εκ μέρους των αναπτυξιακών παρέμειναν αναξιο-
ποίητες. Με ανάλογα κίνητρα η κυβέρνηση ΠΑΣΟΚ που εκλέγεται το 2009, καταθέ-
τει εσπευσμένα το νόμο 4019/2010 χωρίς σχέδιο για την ανάπτυξη του τομέα και 



10

βήμα βήμα ο δρόμος

χωρίς να αξιοποιήσει τις προτάσεις των ερευνητικών φορέων του Equal.
Πέρα όμως από την απουσία συγκροτημένου σχεδίου σχετικά με τη διαχείριση 

των υπαρχόντων πόρων και τις κυβερνητικές εναλλαγές και τις αλλαγές στο πολιτι-
κό προσωπικό του υπουργείο Εργασίας που δεν συμβάλλουν στην επιτάχυνση της 
δημιουργίας νέων κοινωνικών επιχειρήσεων, βασικός ανασταλτικός παράγοντας 
είναι η απουσία ενημέρωσης σχετικά το πρόγραμμα περί Κοινωνικής Επιχειρημα-
τικότητας του υπουργείου Εργασίας.

Μέχρι την 1.07.2013 έχουν εγκριθεί στο μητρώο κοινωνικών επιχειρήσεων του 
υπουργείου Εργασίας 210 κοινωνικές επιχειρήσεις. Από αυτές 8 είναι Κοιν.Σ.Επ. 
ένταξης, 36 είναι Κοιν. Σ.Επ φροντίδας και 166 Κοιν.Σ.Επ. παραγωγικού και συλ-
λογικού σκοπού. Στην Αθήνα εμφανίζονται 101 από αυτές, στη Θεσαλλονίκη 16 
και στην ευρύτερη επικράτεια 93. Από τις 166 του παραγωγικού και συλλογικού 
σκοπού το 17% δραστηριοποιούνται στο χώρο του πολιτισμού και της ψυχαγωγί-
ας, το 10% στο χώρο του αθλητισμού και της εκπαίδευσης, το 11% στο χώρο του 
επισιτισμού, το 12% στο χώρο της παραγωγής, εμπορίας και διανομής τοπικών 
προϊόντων, το 9% στο χώρο του περιβάλλοντος κ.λπ. Σημειώνουμε πως έχουν δη-
μιουργηθεί 4 Κοιν.Σ.Επ.  που δραστηριοποιούνται στο χώρο του τύπου (έντυπου 
και ηλεκτρονικού).

ΤΙ	ΕΠΙΔΙΩΚΟΥΝ	–	ΚΡΙΤΙΚΗ	ΕΠΙΣΚΟΠΗΣΗ	ΤΟΥ	ΝΟΜΟΥ

Αν λοιπόν, μπορούμε να χρησιμοποιήσουμε την κοινωνική οικονομία ως εργα-
λείο κοινωνικής χειραφέτησης, η «άλλη πλευρά» τι επιδιώκει; Γιατί υπάρχει από την 
ΕΕ αλλά και με τον νόμο του 4019/2011 συντεταγμένη προσπάθεια για ενίσχυση 
της Κοινωνικής Οικονομίας; 

Οι εξηγήσεις που θα μπορούσαμε να δώσουμε είναι οι εξής:
•	 Για	την	υποκατάσταση	κοινωνικών	και	άλλων	υπηρεσιών	που	συνήθιζε	να	προ-

σφέρει το κράτος (π.χ οι δήμοι), αλλά τώρα σε συνθήκες διάλυσής του, εφευ-
ρίσκει νέους τρόπους ώστε να απαλλάσεται από αυτή την ευθύνη εκχωρώντας 
υπηρεσίες πρόνοιας και κοινής ωφέλειας σε επιχειρήσεις. Στην ίδια λογική οι 
εργαζόμενοι χάνουν τα εργασιακά τους δικαιώματα καθώς εξαναγκάζονται σε 
αλλαγή εργασιακού καθεστώτος χωρίς συνδικαλιστικά δικαιώματα και με επι-
σφαλή και περιορισμένου χρόνου εργασία.

•	 Για	τον	κατευνασμό	των	αναμενόμενων	λαϊκών	αντιδράσεων	εφόσον	τα	ποσο-
στά ανεργίας αυξάνονται συνεχώς με γεωμετρική πρόοδο. Έτσι λοιπόν, χωρίς 



11

για τη δημιουργία συνεταιρισμών

καμία κρατική ή ιδιωτική επένδυση, δίνεται προσχηματικά η δυνατότητα σε ένα 
ανενεργό εργατικό δυναμικό να αναπτύξει επιχειρηματική δράση.

•	 Αξιοποίηση	νέων	δυνατοτήτων	κερδοφορίας	και	συλλογικής	γνώσης.	Το	καπι-
ταλιστικό σύστημα ενδιαφέρεται να αξιοποιήσει και να ενσωματώσει στο βωμό 
της κερδοφορίας κάθε προσπάθεια. Πόσο μάλλον τις συλλογικές πρωτοβουλίες 
οι οποίες αξιοποιούν την ατομική γνώση και τις δεξιότητες, δημιουργούν κοινω-
νική καινοτομία και αναδεικνύουν επιχειρηματικές ιδέες οι οποίες δεν μπορούν 
να εντοπιστούν από τη στενή οπτική της αγοράς. Επίσης, το σύστημα επιθυμεί 
να αξιοποιήσει τις κοινωνικές επιχειρήσεις στο αρχικό στάδιο «δοκιμής» μιας επι-
χειρηματικής ιδέας, το οποίο έχει υψηλό ρίσκο αποτυχίας, ώστε να προσελκύσει 
ιδιωτικές επενδύσεις σε ασφαλέστερο περιβάλλον. 

•	 Για	να	εγκλωβίσουν	και	να	περιχαρακώσουν	πρωτοβουλίες	αναζήτησης	διεξό-
δων που έτσι και αλλιώς θα γίνονταν από τους πολίτες, κυρίως σε συνθήκες οξεί-
ας οικονομικής κρίσης. Είναι χαρακτηριστικό ότι οι δομές που στήνονται μέσω 
ΕΣΠΑ στην Ελλάδα μπορεί να αποτελέσουν μία τέλεια γραφειοκρατική δομή 
ελέγχου και εγκλωβισμού κάθε πρωτοβουλίας. 

KΡΙΤΙΚΗ	ΕΠΙΣΚΟΠΗΣΗ	ΤΟΥ	ΝΟΜΟΥ

Από μια σκοπιά θα μπορούσε να ειπωθεί πως η κοινωνική οικονομία και ο νόμος 
4019 λειτουργεί ως βαλβίδα εκτόνωσης, -απλώς συμπληρωματικά και βοηθητικά- 
ως προς το ξεπέρασμα της καπιταλιστικής κρίσης. Ένας από τους βασικούς σκο-
πούς του (αλλά όχι ο μόνος) φαίνεται πως είναι να εντάξει στη σφαίρα του ιδιωτι-
κού, ανάγκες που μέχρι τώρα αποτελούσαν δημόσια αγαθά και καλύπτονταν από 
το κράτος, κυρίως μέσω του κράτους πρόνοιας.

Καθίσταται ως εκ τούτου αναγκαία η εξέταση της σχέσης μεταξύ (α) κοινωνικών 
επιχειρήσεων (β) Τοπικής Αυτοδιοίκησης και (γ) κράτους πρόνοιας ώστε να διευ-
κρινιστεί σε τι βαθμό οι κοινωνικές επιχειρήσεις θα αναπτύξουν μια σχέση υπο-
κατάστασης ως προς το κράτος πρόνοιας ή αντίθετα, θα συμβάλλουν στη δημι-
ουργία νέας κοινωνικής προστιθέμενης αξίας προσαρμοσμένης, π.χ. σε ιδιαίτερες 
ανάγκες τοπικών κοινωνιών.

 Δεν υπάρχει αμφιβολία ότι με κάθε τρόπο θα πρέπει να αποφευχθεί η ένταξη 
των κοινωνικών επιχειρήσεων σε ένα συνολικότερο σχέδιο περιστολής και πιο άνι-
σης πρόσβασης των πολιτών σε κοινωνικές υπηρεσίες. 



12

βήμα βήμα ο δρόμος

Τοπική Αυτοδιοίκηση και Κοιν.Σ.Επ.

Μια κοινωνική επιχείρηση «κοινωνικής φροντίδας» έχει τη δυνατότητα να υπο-
γράφει συμφωνίες με το δημόσιο και την Τοπική Αυτοδιοίκηση («κοινωνικώς 
υπεύθυνες δημόσιες συμβάσεις»). Στη συγκεκριμένη περίπτωση, προκύπτει ένα 
σημείο που πρέπει να προσέξουμε:

Το αν και κατά πόσο η εν λόγω μορφή υποκαθιστά το κράτος πρόνοιας με δυ-
σμενείς επιπτώσεις ως προς τα ποιοτικά και ποσοτικά χαρακτηριστικά των παρε-
χόμενων υπηρεσιών. Το ζήτημα δεν είναι μόνο αν αυτές οι υπηρεσίες παρέχονται 
αποκλειστικά από το κράτος ή από συλλογικές κοινωνικές πρωτοβουλίες αλλά 
το αν υπηρεσίες που σήμερα παρέχονται δωρεάν ή σε πολύ χαμηλές τιμές από 
το κράτος μετατρέπονται σε εμπορεύματα και τίθεται σε αμφισβήτηση η παροχή 
τους σε μεγάλο μέρος του πληθυσμού που φτωχοποιείται ολοένα και περισσότερο 
μέσα σε συνθήκες κρίσης. 

Ακόμα, η δυνατότητα ένταξης ανέργων σε κοινωνικές επιχειρήσεις, σε συνδυα-
σμό με τη συμμετοχή των οργανισμών της Τοπικής Αυτοδιοίκησης και τη δυνατό-
τητα σύναψης συμβάσεων με Κοιν.Σ.επ, θέτει τις βάσεις για την καταστρατήγηση 
του θεσμού της κοινωνικής επιχείρησης και την επικράτηση πελατειακών σχέσε-
ων. Αυτό το γεγονός ενέχει κινδύνους εκφυλισμού των κοινωνικών επιχειρήσεων 
σε «κομματικές επιχειρήσεις», όπως έχει παρατηρηθεί στο παρελθόν στην Ελλάδα 
με βάση πιλοτικές εφαρμογές του θεσμού στο πλαίσιο ευρωπαϊκών προγραμμά-
των (πρόσληψη ανέργων σε επιχειρήσεις που θα έχουν αναλάβει κοινωνικά προ-
γράμματα από τους ΟΤΑ). 

Από τη δική μας πλευρά, γνωρίζουμε πως η συζήτηση για τη σχέση ΟΤΑ – 
Κοιν.Σ.Επ είναι ακόμα ανοιχτή και η μικρής κλίμακας εφαρμογή του, δεν μας επι-
τρέπει την εξαγωγή ασφαλών συμπερασμάτων.

Επίσης είναι αναγκαίο να ανιχνεύσουμε τα πεδία παρέμβασης των δήμων για τη 
βελτίωση των συνθηκών ζωής των πολιτών. Τα πεδία αυτά, πέρα από την πρόνοια, 
μπορεί να είναι στο περιβάλλον, στον πολιτισμό, στον τουρισμό και αλλού που 
μέχρι σήμερα καλύπτονταν από ιδιωτικές πρωτοβουλίες παρότι κάλυπταν πάγιες 
ανάγκες του δήμου. Υπό αυτό το πρίσμα η σχέση Κοιν.Σ.Επ και δήμοι μπορεί να 
μην αποτελέσει «απειλή» για το δημόσιο χαρακτήρα συγκεκριμένων υπηρεσιών 
αλλά «απειλή» για τα κερδοσκοπικά-ιδιωτικά συμφέροντα. Τα ζητήματα βέβαια εί-
ναι ακόμα ανοιχτά, οπότε για την ώρα επιχειρώντας να μην αλλοιωθεί η έννοια της 
κοινωνικής επιχείρησης προκρίνουμε τα παρακάτω σχετικά με τις Κοιν.Σ.Επ που 
θα υπογράψουν συμβάσεις με δήμους:
1.	Να	αποτελούν	οικειοθελή	πρωτοβουλία	των	εργαζομένων	και	της	τοπικής	κοι-

νωνίας, με ανοικτές διαδικασίες και όχι ένα νέο σχήμα πελατειακών και κομματι-



13

για τη δημιουργία συνεταιρισμών

κών εξαρτήσεων.
2.	Να	μην	υποκαθιστούν	λειτουργούσες	αυτοδιοικητικές	δομές	και	υπηρεσίες	που	

για λόγους δημοσίου συμφέροντος οφείλουν να μείνουν υπό την αιγίδα του δή-
μου, αλλά να λειτουργούν είτε συμπληρωματικά προς αυτές ή να αντικαθιστούν 
υπηρεσίες που παρέχονται ήδη από ιδιώτες.

3.	Να	βελτιώνουν	την	ποιότητα	χωρίς	να	επιβαρύνουν	την	τιμολογιακή	πολιτική	
των παρεχόμενων υπηρεσιών.

4.	Να	εφαρμόζουν	πλήρως	τα	προβλεπόμενα	εργασιακά	και	ασφαλιστικά	δικαιώ-
ματα των εργαζομένων.

Ευπαθείς ομάδες

Οσον αφορά στο διαχωρισμό των ευπαθών ομάδων από το νόμο, διακρίνονται 
σε δύο κατηγορίες: τις «Ευάλωτες Ομάδες Πληθυσμού» και τις «Ειδικές Ομάδες 
Πληθυσμού». 

«Ευάλωτες Ομάδες Πληθυσμού, νοούνται οι ομάδες εκείνες του πληθυσμού 
που η ένταξή τους στην κοινωνική και οικονομική ζωή εμποδίζεται από σωματικά 
και ψυχικά αίτια. Σε αυτές ανήκουν άτομα με αναπηρίες (σωματικές ή ψυχικές ή 
νοητικές ή αισθητηριακές), εξαρτημένα ή απεξαρτημένα από ουσίες άτομα, ορο-
θετικοί, φυλακισμένοι/αποφυλακισμένοι, ανήλικοι παραβάτες». 

 «Ειδικές Ομάδες Πληθυσμού νοούνται οι ομάδες εκείνες του πληθυσμού οι 
οποίες βρίσκονται σε μειονεκτική θέση ως προς την ομαλή ένταξή τους στην αγο-
ρά εργασίας, από οικονομικά, κοινωνικά και πολιτισμικά αίτια. Σε αυτές ανήκουν 
οι άνεργοι νέοι, οι άνεργες γυναίκες, οι άνεργοι άνω των 50 ετών, οι μακροχρόνιοι 
άνεργοι, οι αρχηγοί μονογονεϊκών οικογενειών και τα μέλη πολύτεκνων οικογενει-
ών, γυναίκες θύματα κακοποίησης, οι αναλφάβητοι, οι κάτοικοι απομακρυσμένων 
ορεινών και νησιωτικών περιοχών, τα άτομα με πολιτισμικές ιδιαιτερότητες, οι με-
τανάστες και οι πρόσφυγες». 

Όπως προκύπτει από τον ορισμό των «ευπαθών ομάδων πληθυσμού», κατηγο-
ρίες όπως νέοι άνεργοι, μακροχρόνιοι άνεργοι, άνεργοι άνω των 50 ετών, γυναίκες 
άνεργες και κάτοικοι απομακρυσμένων περιοχών εντάσσονται στην ίδια κατηγο-
ρία με πληθυσμιακές ομάδες όπως οι πρώην ή οι νυν τρόφιμοι φυλακών, οι ανήλι-
κοι παραβάτες, τα άτομα με γλωσσικές ή πολιτισμικές ιδιαιτερότητες. 

Το συγκεκριμένο γεγονός ενέχει σοβαρούς κινδύνους. Πρώτον, η ένταξη των 
ανέργων σε ειδικές ομάδες σηματοδοτεί μια επικίνδυνη διολίσθηση των πολιτι-
κών απασχόλησης προς μια προνοιακή αντίληψη τόσο των αιτιών όσο και των 
πολιτικών αντιμετώπισης της ανεργίας. Η αντίληψη αυτή παραγνωρίζει συστημα-
τικά το γεγονός ότι η ανεργία είναι δομικό χαρακτηριστικό του καπιταλισμού και 



14

βήμα βήμα ο δρόμος

ότι τα αίτια του προβλήματος έγκεινται πρωτίστως στη φύση των ασκούμενων 
οικονομικών πολιτικών στην ΕΕ και στην Ελλάδα. Επιπλέον, οι νεοφιλελεύθερες 
πολιτικές λιτότητας επιδεινώνουν το πρόβλημα διογκώνοντας συνεχώς τα ποσο-
στά ανεργίας. Η προωθούμενη πολιτική για την κοινωνική οικονομία εντάσσεται 
σε μια ευρύτερη πολιτική επιφανειακής διαχείρισης χωρίς να στοχεύει στη ρίζα 
του προβλήματος.

Η συγκεκριμένη αντίληψη για την κοινωνική οικονομία αντιμετωπίζει την ανερ-
γία όχι ως πρόβλημα των αναπτυξιακών οικονομικών πολιτικών αλλά ως πρό-
βλημα του εργαζόμενου, ο οποίος κατά περίπτωση “δεν έχει αρκετά κίνητρα ή τις 
κατάλληλες δεξιότητες” για να βρει δουλειά. Στην προσπάθεια ενοχοποίησης των 
ανέργων, οι οποίοι υποτιθέμενα δε βρίσκουν δουλειά επειδή δεν έχουν ανταγω-
νιστικές δεξιότητες και γι’ αυτό χρειάζονται “επιχειρηματική επιμόρφωση” ή επι-
δεικνύουν προβλήματα συμπεριφοράς, οι άνεργοι κατηγοριοποιούνται σε ειδική 
ομάδα, η οποία γκετοποιείται και εγκλωβίζεται σε μια υποδεέστερη κατηγορία 
των εργαζομένων που δεν απολαμβάνει τα εργασιακά δικαιώματα και τις απολα-
βές των ‘’κανονικών εργαζόμενων’’. 

Ανάγκες που δεν καλύπτει ο νόμος 

Τέλος, συνοπτικά αναφέρουμε ανάγκες που στην παρούσα φάση παρουσιάζο-
νται στην ελληνική κοινωνία και δεν καλύπτονται από το υπάρχον θεσμικό πλαίσιο:
•	 Μεταβίβαση	 χρεοκοπημένων/εγκατελελειμένων	 επιχειρήσεων	 υπό	 εργατικό	

έλεγχο. Στους εργαζόμενους να μεταβιβάζεται μόνο το υγιές κομμάτι της επιχεί-
ρησης και όχι τα χρέη.

•	Οικειοθελή	μετατροπή	υπάρχουσας	επιχείρησης	από	Ο.Ε.,	Ε.Ε.,	ή	Α.Ε.	σε	συνεται-
ριστική επιχείρηση.

•	Μη	φορολόγηση	των	κερδών	των	επιχειρήσεων,	κάτι	που	ίσχυε	πριν	την	ψήφιση	
του τελευταίου φορολογικού νόμου (Ιαν.2013)



15

για τη δημιουργία συνεταιρισμών

ΤΟ	ΙΣΧΥΟΝ	ΘΕΣΜΙΚΟ	ΠΛΑΙΣΙΟ

Η	Ιστοσελίδα	του	ΕΠΑΝΑΔ	για	την	κοινωνική	ένταξη	και	την	κοινωνική	οικονο-
μία περιλαμβάνει τα κύρια σημεία αλλά και το σύνολο των επίσημων πληροφορι-
ών και της νομοθεσίας για την κοινωνική οικονομία (www.keko.gr). 

Κατηγορίες Κοιν.Σ.Επ

•	Κοινωνικές	Συνεταιριστικές	Επιχειρήσεις	Ένταξης	(οι	οποίες	αφορούν	στην	έντα-
ξη στην οικονομική και κοινωνική ζωή των ατόμων που ανήκουν στις Ευάλωτες 
Ομάδες Πληθυσμού).  To 40% τουλάχιστον των εργαζομένων στις επιχειρήσεις 
αυτές ανήκουν υποχρεωτικά στις Ευάλωτες Ομάδες Πληθυσμού.

•	Κοινωνικές	Συνεταιριστικές	Επιχειρήσεις	Κοινωνικής	Φροντίδας	(οι	οποίες	αφο-
ρούν στην παραγωγή και παροχή προϊόντων και υπηρεσιών κοινωνικού προνοι-
ακού χαρακτήρα σε συγκεκριμένες ομάδες πληθυσμού, όπως οι ηλικιωμένοι, τα 
βρέφη, τα παιδιά, τα άτομα με αναπηρία και τα άτομα με χρόνιες παθήσεις.)

•	Κοινωνικές	Συνεταιριστικές	Επιχειρήσεις	Παραγωγικού	και	Συλλογικού	Σκοπού	
(οι οποίες αφορούν στην παραγωγή προϊόντων και την παροχή υπηρεσιών για 
την ικανοποίηση των αναγκών της συλλογικότητας που προάγουν το τοπικό και 
συλλογικό συμφέρον, την προώθηση της απασχόλησης, την ενδυνάμωση της 
κοινωνικής συνοχής και την ενδυνάμωση της τοπικής ή περιφερειακής ανάπτυ-
ξης, περιβάλλον, οικολογία, εκπαίδευση, παροχές κοινής ωφέλειας, αξιοποίηση 
τοπικών προϊόντων, διατήρηση παραδοσιακών δραστηριοτήτων και επαγγελμά-
των κ.ά.)

Χαρακτηριστικά και λειτουργία

•	Κάθε	μέλος	πρέπει	να	διαθέτει	τουλάχιστον	μία	υποχρεωτική	συνεταιριστική	με-
ρίδα και έως πέντε προαιρετικές συνεταιριστικές μερίδες.

•	Όλα	τα	μέλη	της	Κοιν.Σ.Επ.	έχουν	δικαίωμα	μιας	ψήφου	ανεξάρτητα	από	τον	αριθ-
μό των συνεταιριστικών μερίδων που διαθέτουν.

•	Τα	κέρδη	διατίθενται	ετησίως	κατά	ποσοστό:
 - 5% για το σχηματισμό αποθεματικού,
 - κατά ποσοστό έως 35% διανέμονται στους εργαζομένους της επιχείρησης ως 

κίνητρο παραγωγικότητας σύμφωνα με τα οριζόμενα στο καταστατικό τους,
 - το υπόλοιπο διατίθεται για τις δραστηριότητες της επιχείρησης και τη δημιουρ-

γία νέων θέσεων εργασίας.



16

βήμα βήμα ο δρόμος

Διαδικασία σύστασης Κοινωνικής Συνεταιριστικής Επιχείρησης

Οι γραφειοκρατικές διαδικασίες ίδρυσης μίας Κοιν.Σ.Επ. στην παρούσα φάση εί-
ναι εξαιρετικά απλές. Με την κατάθεση εγκεκριμένου καταστατικού στη διεύθυν-
ση μητρώου κοινωνικών επιχειρήσεων ο συνεταιρισμός έχει ένα μήνα διορία για 
την έκδοση ΑΦΜ από την εφορία. Στη συνέχεια εκδίδονται τα βιβλία του συλλό-
γου και ολοκληρώνεται η διαδικασία.

Κατά την αίτηση στο υπουργείο Εργασίας ζητείται προσδιορισμός του σκοπού 
της επιχείρησης καθώς και ένας πρόχειρος δυνητικός υπολογισμός πιθανών εσό-
δων και εξόδων, εν είδει προϋπολογισμού, χωρίς όμως συγκεκριμένες προϋποθέ-
σεις που πρέπει να πληρούνται.

Περισσότερο γραφειοκρατικά περίπλοκη παρουσιάζεται η έγκριση μίας προ-
γραμματικής συμφωνίας ενός δήμου με μία Κοιν.Σ.Επ., καθώς στην παρούσα φάση 
όλες οι δαπάνες των ΟΤΑ πρέπει να εγκρίνονται από το ελεγκτικό συνέδριο. Επι-
πλέον πρόβλημα ως προς τη σύστασή τους αντιμετωπίζουν Κοιν.Σ.Επ. που απαι-
τούν για τη νόμιμη λειτουργία τους έγκριση λόγω αντικειμένου από άλλες υπηρε-
σίες (π.χ. υπ. Περιβάλλοντος). Τέλος, ενδεικτικό είναι ότι ακόμα και οι υπάλληλοι 
στις εφορίες, μη έχοντας προηγούμενη γνώση και μη έχοντας λάβει σχετικές εγκυ-
κλίους είναι πιθανό να μη γνωρίζουν πώς να διεκπεραιώσουν τις υποθέσεις.

Βήματα για τη σύσταση της Κοινωνικής Συνεταιριστικής Επιχείρησης

Για τη σύσταση της Κοιν. Σ. Επ. απευθυνόμαστε:
1. Στο Τμήμα Μητρώου Κοινωνικής Οικονομίας της Διεύθυνσης Κοινωνικής Προ-

στασίας του Υπουργείου Εργασίας, Κοινωνικής Ασφάλισης και Πρόνοιας (Πει-
ραιώς 40, 101 82 Αθήνα, 2ος όροφος, τηλ. επικοινωνίας: 213 1516480, 213 
1516479, email: kgeormas@ypakp.gr, ιστοσελίδα: www.ypakp.gr) από όπου θα 
προμηθευτώ τα έντυπα που χρειάζεται να συμπληρωθούν για την εγγραφή στο 
Μητρώο.

2. Η Κοιν. Σ. ΕΠ. αποκτά νομική μορφή και εμπορική ιδιότητα με την εγγραφή στο 
Γενικό Μητρώο Κοινωνικής Οικονομίας.

3. Πριν πάω στο Τμήμα Μητρώου Κοινωνικής Οικονομίας πρέπει να συντάξω το 
καταστατικό της Κοιν.Σ.Επ. Υπάρχει η δυνατότητα χρησιμοποίησης πρότυπου 
καταστατικού, το οποίο περιλαμβάνεται ως παράρτημα στην Υπουργική Από-
φαση Αριθμ. 2.9621/οικ.4.1200 (ΦΕΚ Β΄/1360/25-04-2012).

4. Βήματα που πρέπει να ακολουθηθούν για την εγγραφή της Κοιν.Σ.Επ. στο Γενικό 
Μητρώο Κοινωνικής Οικονομίας;



17

για τη δημιουργία συνεταιρισμών

Στάδιο 1ο: Υποβολή αιτήματος εγγραφής. Η υποψήφια Κοιν.Σ.Επ. υποβάλλει στο 
Τμήμα Μητρώου Κοινωνικής Οικονομίας:

•	το	καταστατικό	της	Κοιν.Σ.Επ.	υπογεγραμμένο	από	τα	ιδρυτικά	μέλη
•	αίτηση	εγγραφής	συμπληρωμένη
•	 υπεύθυνη	δήλωση,	 υπογεγραμμένη	 ξεχωριστά	από	κάθε	 ιδρυτικό	μέλος,	 περί	

συμμετοχής ή μη σε άλλη Κοιν.Σ.Επ.
•	υπεύθυνη	δήλωση	περί	τήρησης	του	κριτηρίου	απασχόλησης	ατόμων	από	ευ-

άλωτες ομάδες πληθυσμού σε ποσοστό τουλάχιστον 40% (μόνο οι Κοιν.Σ.Επ. 
Ένταξης)
•	άλλα	σχετικά	δικαιολογητικά	(όπου	απαιτείται).

Το Τμήμα Μητρώου ελέγχει τα υποβληθέντα στοιχεία και προβαίνει σε:
•	εγγραφή	της	Κοιν.Σ.Επ.στο	Μητρώο
•	έκδοση	Βεβαίωσης	Εγγραφής	η	οποία	ισχύει	μόνο	για	έναρξη	δραστηριότητας	

στο Δ.Ο.Υ.
•	σήμανση	του	καταστατικού	και	αποστολή	του	στην	Κοιν.Σ.Επ.

Στάδιο 2ο: Υποβολή πρόσθετων στοιχείων. Η Κοιν.Σ.Επ. υποβάλλει στο Τμήμα 
Μητρώου Κοινωνικής Οικονομίας:

•	αίτηση	καταχώρησης	πρόσθετων	στοιχείων	(ακριβή	διεύθυνση	της	έδρας	της,	τη	
ΔΟΥ στην οποία υπάγεται, ΑΦΜ και ΚΑΔ, το ετήσιο πρόγραμμα δραστηριοτήτων 
και τη σύνθεση της Διοικούσας Επιτροπής)

•	βεβαίωση	Έναρξης	Δραστηριότητας	στη	ΔΟΥ
•	πρακτικό	συγκρότησης	σε	σώμα	της	Διοικούσας	Επιτροπής.

 Το Τμήμα Μητρώου ελέγχει τα υποβληθέντα στοιχεία και προβαίνει σε:
•	Έγκριση	του	αιτήματος	καταχώρησης	πρόσθετων	στοιχείων.
•	Έκδοση	Βεβαίωσης	Εγγραφής	(ισχύει	έως	την	υποβολή	του	πρώτου	Ετήσιου	Προ-

γράμματος Δραστηριοτήτων και Απολογισμού, οπότε αντικαθίσταται από το Πι-
στοποιητικό Μέλους του Μητρώου).

5. Η σύσταση της Κοιν.Σ.Επ ολοκληρώνεται: Με την ολοκλήρωση του δεύτερου 
σταδίου στη διαδικασία εγγραφής της Κοιν.Σ.Επ. στο Γενικό Μητρώο Κοινωνικής 
Οικονομίας (έγκριση του αιτήματος καταχώρισης πρόσθετων στοιχείων και έκ-
δοση βεβαίωσης Εγγραφής), ολοκληρώνεται η σύσταση της επιχείρησης.

6. Αν τα δικαιολογητικά είναι ελλιπή ή λανθασμένα: Το Τμήμα Μητρώου ζητά 
συμπληρωματικά στοιχεία ή διορθώσεις τα οποία θα πρέπει να προσκομίσει η 
Κοιν.Σ.Επ. εντός συγκεκριμένης προθεσμίας.



18

βήμα βήμα ο δρόμος

7. Αν δεν συμπληρωθούν ή διορθωθούν τα στοιχεία που ζητά το Τμήμα Μητρώου 
Κοινωνικής Οικονομίας στην προθεσμία που έχει τεθεί, προβλέπεται η απόρρι-
ψη του αιτήματος εγγραφής ή, σε μεταγενέστερο στάδιο, ακόμη και η διαγραφή 
της Κοιν.Σ.Επ. από το Μητρώο.

8. Οι προθεσμίες που θέτει το Τμήμα Μητρώου Κοινωνικής Οικονομίας είναι δε-
σμευτικές.
Αναλυτικά, για όλα τα βήματα που χρειάζονται για τη σύσταση μιας Κοιν.Σ.Επ., 

δείτε στο www.solidarity4all.gr ή επικοινωνήστε με την «Αλληλεγγύη για όλους».

 Χρηματοδοτικοί πόροι για την Κοινωνική Οικονομία 

Στο νόμο, διακρίνονται οι ακόλουθες πηγές χρηματοδότησης 
1. Καθιέρωση θεσμού «Δημόσιων συμβάσεων κοινωνικής αναφοράς» που «θεω-

ρούνται αυτές που για τη σύναψή τους οι αναθέτουσες αρχές προβλέπουν βά-
σει συγκεκριμένων κριτηρίων τη συμμετοχή φορέων της κοινωνικής οικονομίας 
στην εκτέλεση τους». Σημειώνεται ότι τα κριτήρια θα εξειδικευτούν από τη διυ-
πουργική επιτροπή που θα συσταθεί για το συγκεκριμένο σκοπό. 

2. Δημιουργία Ταμείου για την Κοινωνική Οικονομία: Ειδικότερα, σημειώνεται ότι 
«οι Φορείς Κοινωνικής Οικονομίας έχουν πρόσβαση στη χρηματοδότηση από 
το Ταμείο Κοινωνικής Οικονομίας, το οποίο συστήνεται με κοινή απόφαση των 
Υπουργών	Οικονομικών,	Οικονομίας,	Ανταγωνιστικότητας	και	Ναυτιλίας	και	Ερ-
γασίας και Κοινωνικής Ασφάλισης , σύμφωνα με εδ. γ΄ της παρ.1 και την παρ. 2, 
του άρθρου 4 του ν. 3912/2011 (ΦΕΚ 17 Α/17-2-2011)». Το Ταμείο αυτό, σύμφω-
να με ανεπίσημες πληροφορίες, θα διαθέτει στις κοινωνικές επιχειρήσεις, επιχο-
ρηγήσεις, μικροπιστώσεις, κ.λπ. Επίσης, στην επόμενη παράγραφο αναφέρεται 
η	δυνατότητα	ένταξης	στον	Ν.	3908/2011	(ΦΕΚ	8	Α/1-2-2011),	«περί	ενίσχυσης	
Ιδιωτικών Επενδύσεων για την Οικονομική Ανάπτυξη, την Επιχειρηματικότητα 
και την Περιφερειακή Συνοχή». 

3. Μπορούν να έχουν πρόσβαση στη χρηματοδότηση από το Εθνικό Ταμείο Επι-
χειρηματικότητας και Ανάπτυξης.

4. Μπορούν να εντάσσονται στο ν. 3908/2011 για την «Ενίσχυση των Ιδιωτικών 
Επενδύσεων για την Οικονομική Ανάπτυξη, την Επιχειρηματικότητα και την Πε-
ριφερειακή Συνοχή».

5. Μπορούν να εντάσσονται σε προγράμματα στήριξης της επιχειρηματικότητας, 
σε προγράμματα του ΟΑΕΔ για τη στήριξη της εργασίας και στις κάθε είδους 
ενεργητικές πολιτικές απασχόλησης.

6. Μπορούν να συνάπτουν προγραμματικές συμβάσεις με το Δημόσιο, τον ευρύτε-
ρο δημόσιο τομέα και τους ΟΤΑ α΄ και β΄ βαθμού.



19

για τη δημιουργία συνεταιρισμών

7.  Σύμβαση με δημόσιο για απευθείας ανάθεση μέχρι του ποσού των 130.000 € 
(προεδρικό διάταγμα)
 
 Ασφαλιστικά κίνητρα:
Τα απασχολούμενα μέλη που λαμβάνουν σύνταξη γήρατος ή αναπηρίας ή επί-

δομα πρόνοιας ή επιδόματα επανένταξης ή οποιασδήποτε μορφής νοσήλιο ή πα-
ροχή, δεν χάνουν αυτές τις παροχές, αλλά συνεχίζουν να τις εισπράττουν ταυτό-
χρονα και αθροιστικά με την αμοιβή τους από την επιχείρηση.

Ιούλιος 2013



Ο “οδηγός” συνδιαμορφώθηκε 
από την ομάδα για την κοινωνική

και αλληλέγγυα οικονομία  
στο πλαίσιο της 

“Αλληλεγγύης για όλους”. 
Πληροφορίες, αναλύσεις και κείμενα 

των Γιάννη Ευσταθόπουλου, 
Πέτρου Λινάρδου-Ρυλμόν, 

Μιχάλη	Νικολακάκη,
Μπάμπη Χριστακόπουλου

 αξιοποιήθηκαν σε όλη την πορεία 
διαμόρφωσης του οδηγού.

Τέλος, πολύ σημαντική ήταν 
η συμβολή όσων συμμετείχαν 

στην ανοιχτή διαβούλευση 
στο προσχέδιο του οδηγού

(μέλη συνεταιρισμών 
και κολλεκτίβων εργασίας, 

οικονομολόγοι, πανεπιστημιακοί, 
νομικοί, άτομα που εμπλέκονται 

σε εγχειρήματα κοινωνικής 
και αλληλέγγυας οικονομίας). 

ακαδημίας 74, 106 78 αθήνα, 7ος όρ., τηλ.: 210-3801.921, 
e-mail: info@solidarity4all, www.solidarity4all.gr


