















































 
 

ΑΡΙΣΤΟΤΕΛΕΙΟ ΠΑΝΕΠΙΣΤΗΜΙΟ ΘΕΣΣΑΛΟΝΙΚΗΣ 
ΤΜΗΜΑ ΔΗΜΟΣΙΟΓΡΑΦΙΑΣ ΚΑΙ ΜΜΕ 

ΜΕΤΑΠΤΥΧΙΑΚΟ ΠΡΟΓΡΑΜΜΑ ΣΠΟΥΔΩΝ 

ΚΑΤΕΥΘΥΝΣΗ: ΕΠΙΚΟΙΝΩΝΙΑ ΚΑΙ ΠΟΛΙΤΙΣΜΟΣ 

 

 

Μαρία Φουρκιώτη 

 

 

ΛΟΓΟΤΕΧΝΙΑ ΚΑΙ ΔΙΑΔΙΚΤΥΟ: ΕΛΛΗΝΙΚΕΣ ΙΣΤΟΣΕΛΙΔΕΣ ΚΑΙ 
ΙΣΤΟΛΟΓΙΑ ΓΙΑ ΤΗΝ ΠΟΙΗΣΗ 

 
Μεταπτυχιακή Διπλωματική εργασία 

 
 

Επιβλέπουσα: Ζωή Βερβεροπούλου 

 
 

 
 

 

ΘΕΣΣΑΛΟΝΙΚΗ 2015



ΠΕΡΙΕΧΟΜΕΝΑ 

ΠΕΡΙΕΧΟΜΕΝΑ……………………………………………………………………..i 

ΠΙΝΑΚΑΣ ΕΙΚΟΝΩΝ……………………………………………………………...iv 

ΤΡΙΜΕΛΗΣ ΕΠΙΤΡΟΠΗ ΒΑΘΜΟΛΟΓΗΣΗΣ…………………………………...v 

ΕΥΧΑΡΙΣΤΙΕΣ…………………………………………………………………..…vii 

ΠΕΡΙΛΗΨΗ………………………………………………………………………..viii 

ABSTRACT………………………………………………………………………....ix 

ΕΙΣΑΓΩΓΗ…………………………………………………………………………..9 

1. Η ΠΟΙΗΣΗ ΩΣ ΛΟΓΟΤΕΧΝΙΚΟ ΕΙΔΟΣ……………………………….……13 

1.1 Η ΦΥΣΗ ΤΗΣ ΛΟΓΟΤΕΧΝΙΑΣ………………………………………………...13 

1.2 ΟΙ ΟΡΙΣΜΟΙ ΤΗΣ ΠΟΙΗΣΗΣ…………………………………………………...16 

1.3 ΟΙ ΑΠΑΡΧΕΣ ΤΗΣ ΠΟΙΗΣΗΣ………………………………………………….20 

1.4 Η ΣΥΓΧΡΟΝΗ ΠΟΙΗΣΗ……………………………………………………..….22 

1.5 ΤΟ ΕΡΓΟ ΤΟΥ ΠΟΙΗΤΗ………………………………………………………..26 

1.6 ΤΑ ΧΑΡΑΚΤΗΡΙΣΤΙΚΑ ΤΗΣ ΠΟΙΗΣΗΣ………………………………………28 

2. ΔΙΑΔΙΚΤΥΟ ΚΑΙ ΝΕΕΣ ΤΕΧΝΟΛΟΓΙΕΣ……………………………………31 

2.1 Η ΨΗΦΙΟΠΟΙΗΣΗ ΔΕΔΟΜΕΝΩΝ……………………………………………..32 

2.2 ΤΑ ΝΕΑ ΜΕΣΑ ΚΑΙ ΟΙ ΕΦΑΡΜΟΓΕΣ ΤΟΥΣ………………………………...33 

2.3 ΤΟ ΔΙΑΔΙΚΤΥΟ…………………………………………………………………35 

2.4 Ο ΠΑΓΚOΣΜΙΟΣ ΙΣΤΟΣ (WWW) ΚΑΙ Η ΕΝΝΟΙΑ ΤΟΥ 
ΥΠΕΡΚΕΙΜΕΝΟΥ…………………………………………………………………..38 

2.5 ΟΙ ΙΣΤΟΣΕΛΙΔΕΣ……………………………………………………………….40 

2.6 ΤΑ ΙΣΤΟΛΟΓΙΑ…………………………………………………………………42 

2.7 ΤΑ WIKI…………………………………………………………………………45 

3. ΛΟΓΟΤΕΧΝΙΑ ΚΑΙ ΔΙΑΔΙΚΤΥΟ……………………………………………..48 

3.1 Η ΚΥΒΕΡΝΟΛΟΓΟΤΕΧΝΙΑ…………………………………………………...48 

3.2 ΤΟ ΥΠΕΡΚΕΙΜΕΝΟ ΣΤΗ ΛΟΓΟΤΕΧΝΙΑ ΚΑΙ ΤΑ ΧΑΡΑΚΤΗΡΙΣΤΙΚΑ 
ΤΟΥ………………………………………………………………………………..…54 



iii 

 

3.3 ΤΟ ΗΛΕΚΤΡΟΝΙΚΟ ΒΙΒΛΙΟ…………………………………………………..61 

3.4 Η ΣΥΝΕΡΓΑΤΙΚΗ ΓΡΑΦΗ……………………………………………………..63 

3.5 Η ΣΥΓΚΕΚΡΙΜΕΝΗ ΠΟΙΗΣΗ………………………………………………….65 

3.6 Η ΟΠΤΙΚΗ ΠΟΙΗΣΗ……………………………………………………………66 

3.7 Η ΒΙΝΤΕΟΠΟΙΗΣΗ……………………………………………………………..69 

3.8 Η ΨΗΦΙΑΚΗ ΠΟΙΗΣΗ………………………………………………………….70 

3.9 Η ΠΟΙΗΣΗ ΣΤΟ ΔΙΑΔΙΚΤΥΟ………………………………………………….78 

4. ΙΣΤΟΣΕΛΙΔΕΣ ΚΑΙ ΙΣΤΟΛΟΓΙΑ ΕΛΛΗΝΙΚΗΣ ΠΟΙΗΣΗΣ………………81 

4.1 ΙΣΤΟΣΕΛΙΔΕΣ…………………………………………………………………..82 

4.2 ΙΣΤΟΛΟΓΙΑ…………………………………………………………………….117 

ΣΥΜΠΕΡΑΣΜΑΤΑ……………………………………………………………….141 

ΒΙΒΛΙΟΓΡΑΦΙΚΕΣ ΚΑΙ ΔΙΚΤΥΟΓΡΑΦΙΚΕΣ ΑΝΑΦΟΡΕΣ………………..145 

ΛΕΞΙΚΑ……………………………………………………………………………153 

ΣΥΜΠΛΗΡΩΜΑΤΙΚΑ ΑΝΑΓΝΩΣΜΑΤΑ……………………………..............154 

 

 

 

 

 

 

 

 

 

 

 



iv 

 

ΠΙΝΑΚΑΣ ΕΙΚΟΝΩΝ 

Εικόνα 1: Το «Σύμπαν» του Διαδικτύου………………………………………...…..35 

Εικόνα 2: Χρονολογική κατανομή των ιστολογίων παγκοσμίως……………………43 

Εικόνα 3: Από την συλλογή Καλλιγραφήματα του Απολλιναίρ…………………….67 

Εικόνα 4: Στιγμιότυπα από την εγκατάσταση (performance) της Αγγελικής-Χάιδως 
Τσόλη………………………………………………………………………………...76 

Εικόνα 5: Η διαδικασία δημιουργίας του κώδικα……………………………….......77 

Εικόνα 6: Η Αρχική σελίδα του περιοδικού Ποιείν…………………………………84 

Εικόνα 7: Η αρχική σελίδα του Αρχείου Καβάφη…………………………………..94 

Εικόνα 8: Το περιβάλλον της «ψηφιακής» Ανεμόσκαλας…………………………100 

Εικόνα 9: Η άκρως μινιμαλιστική ιστοσελίδα του ποιητή Βασίλη Αμανατίδη……104 

Εικόνα 10: Η ιστοσελίδα της Λέσχης Ανάγνωσης Bookworm…………………….107 

Εικόνα 11: Η αρχική σελίδα της ιστοσελίδας HellenicPoetry…………………….111 

Εικόνα 12: Το ψηφιακό ποίημα και η ιστοσελίδα της Αλεξάνδρας Ψαροπούλου…114 

Εικόνα 13: Λίστα με επιλογές ποιημάτων σε κανάλι του YouTube. ………………116 

Εικόνα 14: Το ιστολόγιο με τίτλο Παράθυρο στα όνειρα………………………….119 

Εικόνα 15: Η αρχική σελίδα του ιστολογίου της ποιήτριας Ελένης Νούσια………122 

Εικόνα 16: Το ιστολόγιο ΑΛΩΝΑΚΙ ΤΗΣ ΠΟΠΙΗΣΗΣ………………………….125 

Εικόνα 17: Το ιστολόγιο Η ΕΛΛΗΝΙΚΗ ΠΟΙΗΣΗ……………………………….131 

Εικόνα 18: Ο νέος τύπος ιστολογίων της πλατφόρμα blogger στο ιστολόγιο 
ΤΙΝΑΓΜΑ ΤΟΥ ΜΕΣΑ ΒΙΟΥ ΕΞΩ………………………………………………132 

Εικόνα 19: Η αρχική σελίδα του ιστολογίου του περιοδικού Εντευκτήριο………..134 

Εικόνα 20: Το ιστoλόγιο της Λέσχης Ανάγνωσης των εκπαιδευτικών Ανατολικής 
Αττικής……………………………………………………………………………...136 

Εικόνα 21: Η εικόνα υπερκαλύπτει τον τίτλο και τα κείμενα στο ιστολόγιο Υπάρχει 
Λόγος………………………………………………………………………………..137 

 

 



v 

 

ΤΡΙΜΕΛΗΣ ΕΠΙΤΡΟΠΗ ΒΑΘΜΟΛΟΓΗΣΗΣ 

 

Ζωή Βερβεροπούλου, Επίκουρη Καθηγήτρια (επιβλέπουσα) 

Ανδρέας Βέγλης, Καθηγητής 

Περικλής Πολίτης, Αναπληρωτής Καθηγητής 

 

 

 

 

 

 

 

 

 

 

 

 

 

 

 

 

 

 



vi 

 

ΕΥΧΑΡΙΣΤΙΕΣ 

Στην οικογένεια μου που με άφησε, παρόλες τις δυσκολίες, να ακολουθήσω το 

όνειρό μου και κυρίως στην αδερφή μου Στυλιανή Φουρκιώτη για την αντοχή και την 

υπομονή της κατά τη διάρκεια συγγραφής της παρούσας μελέτης. 

Πολλά ευχαριστώ οφείλω στην επιβλέπουσά μου κα Ζωή Βερβεροπούλου 

Επίκουρη Καθηγήτρια στο γνωστικό αντικείμενο της θεωρίας και κριτικής των 

τεχνών του λόγου και του θεάματος, για την υπομονή που υπέδειξε και τη βοήθεια 

που μου προσέφερε όχι μόνο κατά την αναζήτηση και στοχοθέτηση του θέματος αλλά 

σε όλα τα στάδια της έρευνας. 

Σε όλους τους υπαλλήλους και φύλακες των βιβλιοθηκών και των αναγνωστηρίων 

που επισκέφτηκα κατά τη διάρκεια υλοποίησης της παρούσας μελέτης. 

 

 

 

 

 

 

 

 

 

 

 

 

Εικόνα εξωφύλλου: Ρωμαϊκή μαρμάρινη μετόπη που απεικονίζει τις εννέα μούσες της 
αρχαιότητας, τις προστάτιδες των τεχνών (Μουσείο Ιστορίας της Τέχνης, Βιέννη). 

 



vii 

 

ΠΕΡΙΛΗΨΗ 

Με δεδομένο ότι, διεθνώς, η ποίηση εμφανίζει σταθερά αυξανόμενη και ιδιαίτερα 

δυναμική παρουσία στο Διαδίκτυο, αξιοποιώντας δημιουργικά τις δυνατότητες του 

μέσου, η παρούσα διπλωματική εστιάζει στην ελληνική περίπτωση, σε μια απόπειρα 

να καταγράψει, να ταξινομήσει και να αξιολογήσει ιστοσελίδες και ιστολόγια που 

αφορούν την ποιητική τέχνη. Καθώς οι νέες τεχνολογίες ανοίγουν καινούργιους ή 

εναλλακτικούς δρόμους και προοπτικές, συμπληρώνοντας ή αντικαθιστώντας την 

παραδοσιακά έντυπη δημοσίευση της ποίησης (βιβλία ή λογοτεχνικά περιοδικά), 

τόσο η ενημέρωση και ο λόγος για την ποίηση όσο και η ίδια η δημιουργική γραφή 

δείχνουν να περνούν σε μια νέα εποχή, που ευνοεί τους πειραματισμούς με τις 

διάφορες μορφές παρουσίασης και περιεχομένου. 

Η εργασία έχει χαρακτήρα διεπιστημονικό, αντλεί δηλαδή θεωρητική στήριξη 

αφενός από τον χώρο των Λογοτεχνικών Σπουδών (με έμφαση στη μελέτη της 

ποίησης), αφετέρου από τις θεωρίες των Νέων Μέσων και Τεχνολογιών, τις οποίες 

χρησιμοποιεί συνδυαστικά, προκειμένου να διερευνήσει τα ζητήματα και τις εξελίξεις 

που προκύπτουν από τη συμβίωση τέχνης και τεχνολογίας. Αρχικά, αναπτύσσεται το 

θεωρητικό πλαίσιο της θεματικής με βάση τη διεθνή βιβλιογραφία και στη συνέχεια 

παρατίθενται τα αποτελέσματα της έρευνάς μας: γίνεται προσπάθεια τυπολογικής 

κατηγοριοποίησης του διαδικτυακού υλικού, περιγραφή των χαρακτηριστικών του 

τόσο σε επίπεδο θεματολογίας όσο και δομής και, βέβαια, αξιολόγηση των ποιητικών 

ιστοσελίδων και ιστολογίων που εντοπίσαμε, με βάση κριτήρια, όπως ο 

επικοινωνιακός στόχος της ιστοσελίδας και το είδος κοινού στο οποίο προσβλέπει, η 

αξιοπιστία και η ιδιότητα του συντάκτη, ο όγκος, το είδος και η ποιότητα του 

περιεχομένου, η ενημερότητα της σελίδας, ο αριθμός ενεργών συνδέσμων, η ευχέρεια 

στην πλοήγηση. 

 

 

 

 



viii 

 

ABSTRACT 

Given that, world-wide, poetry develops a steadily increasing and a notably 

dynamic march on the Internet, exploiting in a creative way the capabilities of the 

medium, this senior thesis focuses on the Greek case, in an attempt to record, to 

classify and to assess websites and blogs that concern the art of poetry. Since new 

technologies open new or alternative ways and perspectives, supplementing or 

replacing the traditionally printed publication of poetry (books or literary magazines), 

both the information and the reference to the poetry and the creative writing itself 

appear to be moving towards a new era, which favors the experimentations with the 

various types of presentation and content. 

This senior thesis has a multidisciplinary character, that is draws theoretical support 

both from the field of Literary Studies (with emphasis on the study of poetry), and 

from the theories of New Media and Technologies, which are used in a combinative 

way, in order to investigate the matters and the evolution that arise from the 

coexistence of the Art and Technology. Initially it is developed the theoretical 

framework of the thematic sentence based on the international bibliography and then 

the results of our research are presented: there is an attempt of typological 

categorization of the web material, description of its characteristics both in a theme 

and structure level and, of course, an assessment of poetry websites and blogs we 

found, based on criteria such as the communicative purpose of the website and the 

kind of the target audience, the reliability and capacity of the author, the volume, the 

type of and the quality of the content, the update of the page, the number of the active 

links, the ability to navigate. 

 

 

 

 



ΕΙΣΑΓΩΓΗ 

Σε μια εποχή όπου η πεζογραφία έχει κυριαρχήσει στις προτιμήσεις του 

αναγνωστικού κοινού, η παρούσα διπλωματική εργασία επιθυμεί να λειτουργήσει ως 

μια μαρτυρία της σταθερής υπεροχής της ελληνικής ποίησης, η οποία για δεκαετίες 

διαβάστηκε, μελοποιήθηκε, τραγουδήθηκε, απομνημονεύτηκε από γενιές και γενιές 

αναγνωστών και η οποία πλέον, ακολουθώντας τον ίδιο δρόμο, απευθύνεται στους 

αναγνώστες της από τον νέο χώρο φιλοξενίας της, το διαδίκτυο - παράλληλα όμως με 

τον παραδοσιακό χώρο του βιβλίου και των λογοτεχνικών περιοδικών. 

Αν ο Γιώργος Σεφέρης ζούσε σήμερα, δεν γνωρίζουμε τι είδους ποιήματα θα 

έγραφε, σίγουρα πάντως θα είχε πολύ περισσότερους αναγνώστες για τα ποιήματα 

του, αν τα δημοσίευε στο διαδίκτυο, από αυτούς που είχε, όταν δημοσίευσε την 

ποιητική συλλογή του «Στροφή», πουλώντας μόλις είκοσι αντίτυπα, όπως προκύπτει 

από την αλληλογραφία του Γ. Σεφέρη με τον Κ. Θεοτοκά από το 1930 έως το 1966 

(Παπακωνσταντίνου, 1975). 

Ο προβληματισμός αυτός, η αγάπη για την λογοτεχνία, η ενασχόληση με το 

διαδίκτυο και σε άλλες μελέτες μας, καθώς και το γεγονός ότι αυτός ο τομέας δεν έχει 

μελετηθεί συστηματικά στην ελληνική βιβλιογραφία, οδήγησαν στην απόφαση της 

διεξαγωγής της παρούσας μελέτης. Το βασικό ερευνητικό ερώτημα που θέσαμε ήταν, 

αν και με ποιους τρόπους η δημιουργική γραφή και συγκεκριμένα η ποίηση μπορεί να 

συνδυαστεί με το πεδίο των Νέων Τεχνολογιών, καθώς και ποιες επιπτώσεις έχει η εν 

λόγω συνύπαρξη στη συγγραφή, κοινοποίηση και κατανάλωση ποιητικών κειμένων. 

Βασικός σκοπός της συγκεκριμένης διπλωματικής είναι να διερευνηθεί 

συστηματικά η παρουσία της ποίησης σε ελληνικές ιστοσελίδες και ιστότοπους 

(πρωτογενής ποίηση, παραδοσιακά γραμμική αλλά και κυβερνοποιήματα, ανθολόγια, 

βάσεις δεδομένων με ποιητές και ποιήματα, αφιερώματα, ηλεκτρονικά περιοδικά για 

την ποίηση κλπ.), προκειμένου να διαπιστωθούν οι συνέπειες της επαφής του 

έντεχνου λόγου με τα Νέα Μέσα. 

Πιο συγκεκριμένα, στο πρώτο κεφάλαιο, αφού αναγνωρίσουμε την φύση της 

λογοτεχνίας παραθέτοντας και συγκρίνοντας τους σχετικούς ορισμούς, ξετυλίγουμε 

εν συντομία τον ιστορικό μίτο της ποίησης από τα ομηρικά έπη όπου ξεκίνησε μέχρι 

και την εποχή του διαδικτύου που διανύουμε. Επίσης, αναλύουμε τα χαρακτηριστικά 



10 

 

της ποίησης και τον ρόλο του ποιητή, μέσα από κείμενα θεωρητικών και ποιητών που 

μίλησαν για αυτήν, παρουσιάζοντας απόψεις τόσο των μελετητών όσο και των ίδιων 

των δημιουργών. Η συνοπτική παρουσίαση της θεωρίας και της ιστορίας της ποίησης 

θεωρήθηκε χρήσιμη, προκειμένου να είμαστε σε θέση να γνωρίζουμε και να 

εντοπίσουμε παλαιότερες μορφές ποίησης σε ιστοσελίδες και ιστολόγια για αυτή στο 

διαδίκτυο. 

Στο δεύτερο κεφάλαιο, αναφερόμαστε στον δεύτερο και επίσης σημαντικό πυλώνα 

της έρευνας μας, το διαδίκτυο, που τα τελευταία χρόνια έχει ξεπεράσει όλες τις 

προσδοκίες των δημιουργών του σε ταχύτητα διείσδυσης σε όλον τον αναπτυγμένο 

και αναπτυσσόμενο κόσμο. Αρχικά, μιλάμε για την ψηφιοποίηση των δεδομένων, 

βασικό κομμάτι της ψηφιακής σύγκλισης. Συνεχίζουμε με την περιγραφή των νέων 

μέσων και των εφαρμογών τους. Αναφερόμαστε συνοπτικά στην έννοια και την 

ιστορία του διαδικτύου και στην εξέλιξή του, στον παγκόσμιο ιστό και τη βασική του 

μονάδα το υπερκείμενο. Ολοκληρώνουμε με την έννοια και τα χαρακτηριστικά του 

κορμού της έρευνάς μας, που είναι οι ιστοσελίδες και τα ιστολόγια, καθώς και τα 

wiki, περιγράφοντας τις λειτουργίες τους, τη διάχυση, και την εξοικείωση των 

χρηστών με τις δυνατότητες που προσφέρουν. 

Στο τρίτο κεφάλαιο, μελετούμε διεξοδικά τη σύγκλιση των δύο πεδίων και την 

μορφή που παίρνουν κατά την συνύπαρξή τους στο διαδίκτυο, προσπαθώντας να 

απαντήσουμε στο πρωταρχικό ερώτημα της έρευνας μας που έχει να κάνει με το πώς 

τελικά συνυπάρχουν η ποίηση και το διαδίκτυο, από την στιγμή που το ένα είναι 

πνευματική δημιουργία και το άλλο τεχνολογία. Δύο τομείς που φαίνονται αρχικά να 

μην έχουν καμιά σχέση, αλλά εντέλει αποδεικνύεται πως παρέχουν και γενούν νέες 

ενδιαφέρουσες δυνατότητες, όπως η κυβερνολογοτεχνία, το ηλεκτρονικό βιβλίο, η 

συνεργατική γραφή, η συγκεκριμένη ποίηση, η βιντεοποίηση, η ψηφιακή ποίηση και 

η ποίηση στο διαδίκτυο. 

Στο τέταρτο και τελευταίο κεφάλαιο, προχωρούμε στην ταξινόμηση, την περιγραφή 

και την αξιολόγηση των ιστοσελίδων και των ιστολογίων που συλλέξαμε κατά την 

διάρκεια της έρευνας και στην συνέχεια διατυπώνουμε τα ανάλογα συμπεράσματα. 



11 

 

Ο αναπάντεχα μεγάλος αριθμός των ιστοσελίδων και ιστολογίων ποίησης που 

εντοπίσαμε στο ελληνικό διαδίκτυο, οδήγησε σε διλήμματα για τον τρόπο ανάλυσης 

του υλικού μας, που θα οδηγούσε σε μελέτη εξαιρετικά μεγάλης έκτασης, που θα 

ξεπερνούσε κατά πολύ τα όρια μιας μεταπτυχιακής εργασίας. Η λύση που επιλέξαμε 

ήταν να γίνει μια πρώτη καταγραφή και ταξινόμηση των κατηγοριών που εντοπίσαμε, 

με έμφαση στα στοιχεία που την διαφοροποιούν από τις υπόλοιπες, καθώς γρήγορα 

έγινε εμφανές ότι κάθε μια από αυτές είχε κάτι το ξεχωριστό που έπρεπε να ειπωθεί. 

 

 

 

 

 

 

 

 

 

 

 

 

 

 

 



12 

 

 

 

 

 

 

 

 

 

Γιατί η ποίηση είναι σαν το φως, και είναι φως. 

Λάμπει πάνω απ’ όλους, σαν τον γαλανό ουρανό, με την ίδια γαλανή δικαιοσύνη. 

Γιατί η ποίηση είναι το φως του ήλιου της συνείδησης: 

Είναι επίσης το χώμα των καρπών της γνώσης  

Στον οπωρώνα της ύπαρξης: 

Delmore Schwartz, απόσπασμα από Το βασίλειο της Ποίησης. 

 

 

 

 

 

 

 

 



13 

 

ΚΕΦΑΛΑΙΟ 1 

1. Η ΠΟΙΗΣΗ ΩΣ ΛΟΓΟΤΕΧΝΙΚΟ ΕΙΔΟΣ 

1.1 Η ΦΥΣΗ ΤΗΣ ΛΟΓΟΤΕΧΝΙΑΣ 

Είναι ευρέως γνωστό ότι είναι εξαιρετικά δύσκολο να υπάρξει ενιαίος και οριστικός 

ορισμός για να περιγράψει την πολύπλοκη έννοια της λογοτεχνίας1. Κατά καιρούς 

άλλωστε έχουν διατυπωθεί πολλές αποκλίνουσες απόψεις, τόσο από φιλολόγους όσο 

και από θεωρητικούς της λογοτεχνίας, οι οποίοι προσπαθούν να συλλάβουν τη φύση 

της και να καταγράψουν κριτήρια, προκειμένου να καθοριστεί τί είναι αυτό που 

αποκαλούμε «λογοτεχνικότητα». 

Ο πιο απλός ορισμός πάντως, αναγνωρίζει ως λογοτεχνία τα γραπτά και προφορικά 

προϊόντα του έντεχνου λόγου, ενώ ο Ιωάννης Συκουτρής διακεκριμένος φιλόλογος 

(1956:126) χαρακτηρίζει ως λογοτεχνικά «όλα τα μνημεία των οποίων ο συγγραφέας 

επιμελήθηκε ιδιαιτέρως τη μορφή τους αποβλέποντας σε αισθητικές αξίες». Όπως 

αναφέρει ο πληρέστερος ορισμός του Λεξικού του Ιδρύματος Τριανταφυλλίδη, 

λογοτεχνία θεωρείται «η καλλιέργεια του έντεχνου λόγου, τα γραπτά κείμενα που δεν 

περιορίζονται στην επικοινωνία αλλά παράγονται με αισθητικές αξιώσεις και 

αναζητήσεις ποιοτήτων και αξιών». Ο Μπαμπινιώτης, με τη σειρά του, στο Λεξικό 

της Νέας Ελληνικής Γλώσσας, μας δίνει τον ορισμό της μεσαιωνικής προέλευσης 

λέξης για τη λογοτεχνία (2005:1020): Λογοτεχνία (η) 1. Η καλλιέργεια του έντεχνου 

λόγου, η παραγωγή έργων ποίησης ή έντεχνης πεζογραφίας. 2. Το σύνολο των 

λογοτεχνικών έργων συγκεκριμένου λαού, χρονικής περιόδου ή πνευματικής 

παράδοσης (σε αυτή την περίπτωση χρησιμοποιείται και το συνώνυμο 

«Γραμματεία»). 

Από τη σκοπιά της θεωρίας της λογοτεχνίας πάλι, ο Jonathan Culler (2000:35) την 

ορίζει ως «μια γλωσσική πράξη ή ένα κειμενικό γεγονός που προκαλεί ένα ειδικό 

                                                 

1 Παραδοσιακά η λογοτεχνία περιλαμβάνει τρία μεγάλα γένη: την ποίηση, την πεζογραφία και το 
θέατρο, τα οποία με τη σειρά τους κατανέμονται σε ποικίλα είδη. Κάποια από τα σημαντικότερα 
πεζογραφικά είδη είναι το μυθιστόρημα, το διήγημα, η νουβέλα, η ποίηση που περιλαμβάνει μορφές 
όπως το έπος, η ωδή, το σονέτο, η μπαλάντα, το πεζόμορφο ποίημα, η παραλογή, το ελεγειακό ποίημα, 
οι ύμνοι, ενώ στο θέατρο ανήκουν είδη όπως η τραγωδία, η κωμωδία, το δράμα κλπ. (Παρίσης, 
1999:105). 



14 

 

είδος ενδιαφέροντος». Όπως αναφέρει, η λογοτεχνία αφορά τον τρόπο με τον οποίο 

διακρίνονται τα χαρακτηριστικά γνωρίσματα των έργων εκείνων που θεωρούνται ότι 

ανήκουν σε αυτήν. 

Στην πραγματικότητα, αν επιχειρήσουμε να αναλύσουμε την πολυσύνθετη έννοια 

της λογοτεχνίας, ανακαλύπτουμε ότι τα σημαντικά λογοτεχνικά έργα είναι από τη 

φύση τους πολυσημικά. Αυτός είναι και ο λόγος που πολλοί αναγνώστες μετά από 

καιρό επανέρχονται στα ίδια κείμενα, καθώς η πρώτη ανάγνωση δεν τους αρκεί. Τα 

διαβάζουν πολλές φορές, σε διαφορετικούς χρόνους και ηλικίες, τα απολαμβάνουν 

για την αισθητική τους, αλλά και εμβαθύνουν με διαφορετικό τρόπο κάθε φορά, 

αμφιβάλλοντας αν συνέλαβαν ποτέ το πλήρες νόημα τους. 

Στην ουσία, ένας οριστικός, ακριβής και ομόφωνα αποδεκτός ορισμός για την 

λογοτεχνία είναι εξαιρετικά δύσκολο να διατυπωθεί. Ο συγκεκριμένος όρος είναι μια 

έννοια ανοιχτή, που δεν επιδέχεται έναν αυστηρό και στεγανό προσδιορισμό, αλλά 

μετασχηματίζεται και εξελίσσεται ανάλογα με τις κοινωνικοπολιτικές και 

πολιτισμικές εξελίξεις. Εξάλλου, σε κάθε κοινωνία και εποχή διαφορετικά κάθε φορά 

κείμενα θεωρούνται λογοτεχνικά (Culler, 2000:26), ενώ όπως αναφέρει ο 

διακεκριμένος άγγλος θεωρητικός της λογοτεχνίας Terry Eagleton, (1983:1-13) στο 

βιβλίο του Literary Theory: An Introduction, η λογοτεχνική γραφή εξαρτάται από το 

πλαίσιο της. Επισημαίνει μάλιστα ότι οι απόψεις μας για τη λογοτεχνία, δεν είναι 

απλώς απόψεις μας, αλλά έχουν σχέση και διαμορφώνονται ανάλογα με το πώς και 

πού μεγαλώσαμε και σπουδάσαμε. Παίζουν επίσης ρόλο το περιβάλλον και οι αξίες 

μας, η εκάστοτε ιδεολογία, καθώς και οι ιστορικές συνθήκες. Είναι προφανές, ότι οι 

ορισμοί που κατά καιρούς δόθηκαν άλλοτε αποκλίνουν άλλοτε 

αλληλοσυμπληρώνονται, σίγουρα όμως είναι πάρα πολλοί και εστιάζουν σε δύο 

κυρίως κριτήρια: α) τα εσωτερικά, με βάση τα οποία η λογοτεχνία ορίζεται ως 

μυθοπλασία, ως ιδιαίτερη χρήση της γλώσσας (μεταφορές, φράσεις 

καλοδιατυπωμένες, κομψή σύνταξη, ομοιοκαταληξία, παρήχηση, μετρική), ως μη 

πρακτικό κείμενο, ως αισθητική απόλαυση και β) τα ιστορικό-εξελικτικά, στον άξονα 

των οποίων η λογοτεχνία ορίζεται ως «μίμηση» του πραγματικού και ως κώδικας 

έκφρασης αξιοσημείωτα ανοιχτός στην ερμηνεία (Meyer, 1997:4, Παρίσης, 

1999:101-103). 



15 

 

Αυτό που διαφοροποιεί και αναδεικνύει τα λογοτεχνικά έργα από άλλα 

αφηγηματικά κείμενα, χωρίς όμως να υπάρχει ένας ενιαίος λογοτεχνικός κανόνας, 

(Beaton, 1996:24) είναι ότι τα λογοτεχνικά έχουν περάσει από μια διαδικασία 

επιλογής, έχουν δημοσιευτεί, αναθεωρηθεί και ανατυπωθεί, έτσι ώστε οι αναγνώστες 

τους να τα προσεγγίζουν με την βεβαιότητα ότι κάποιοι άλλοι θεώρησαν ότι είναι 

καλοφτιαγμένα και ότι αξίζει τον κόπο να τα διαβάσει κανείς (Culler, 2000:33). 

Στη σύντομη μελέτη του με τον χαρακτηριστικό τίτλο La littérature pour quoi 

faire? (Η λογοτεχνία τι άραγε να χρησιμεύει;) ο Γάλλος θεωρητικός Antoine 

Compagnon (2007) προβάλει τρείς πιθανές χρήσεις της λογοτεχνίας σήμερα. Η 

λογοτεχνία μπορεί να είναι παράδειγμα (τέρπειν και διδάσκειν), φάρμακο (και 

παρηγορία) και θεματοφύλακας της γλώσσας. Στα ιδιαίτερα γνωρίσματα της 

λογοτεχνίας είναι και ότι δεν αποβλέπει σε πρακτικούς σκοπούς άλλα στην ανώτερη 

πνευματική ικανοποίηση, απευθύνεται εν μέρει στην φαντασία και το συναίσθημα 

του αναγνώστη, είναι αποτέλεσμα της δημιουργικής φαντασίας του συγγραφέα του 

λογοτεχνικού έργου, ανήκει γενικότερα στην τέχνη και έχει πολλές αισθητικές αρετές 

που απολαμβάνουν οι αναγνώστες (Συκουτρής, 1956:125). Ο Finkielkraut 

υποστηρίζει μάλιστα ότι δεν πρέπει να φορτώνουμε τη λογοτεχνία με ευθύνες που δεν 

μπορεί να αναλάβει, με ηθικά και ιδεολογικά καθήκοντα, αλλά να τη θεωρούμε ως 

αυτό που είναι, ένα από τα μέσα που «μπορεί να μας βοηθήσει να 

ξαναδημιουργήσουμε μια σχέση με τον αισθητό κόσμο» (Δημητρούλια, 2008:8). 

Οι θεωρίες της λογοτεχνίας υπήρξαν πάντως τόσο ποικίλες όσο και τα συστατικά 

της (Kernan, 2001:290). Το λεξικό Μπαμπινιώτη (2005:1020) στο λήμμα 

«λογοτεχνία» αναφέρεται και στο θεωρητικό υπόβαθρο της εν λόγω έννοιας, 

ορίζοντας τη Θεωρία της λογοτεχνίας, ως τον επιστημονικό κλάδο που έχει 

αντικείμενο μελέτης ζητήματα δομής, λειτουργίας, ανάλυσης, περιγραφής και 

αξιολόγησης των έργων της λογοτεχνίας. Η θεωρία της λογοτεχνίας έχει μακρά 

ιστορία και ουσιαστικά ξεκίνησε με την Ποιητική του Αριστοτέλη, σημείωσε ωστόσο 

μεγάλη εξέλιξη τον 20ό και 21ο αιώνα. Κάποιες από τις σημαντικότερες θεωρίες που 

κατά καιρούς έχουν αναπτυχθεί για την λογοτεχνία αρχικά, αλλά επεκτάθηκαν και σε 

άλλες μορφές τέχνης, είναι ο Ρωσικός Φορμαλισμός , η Νέα Κριτική (Eliot, 1983), ο 

Δομισμός, η Σημειωτική, η Θεωρία της Πρόσληψης, η Θεωρία της 



16 

 

Διακειμενικότητας, ο Μεταδομισμός, η Αποδόμηση κ.ά. (Fokkema- Ibsch, 1998, 

Bennet, 1983). 

Ο προβληματισμός για τη φύση και τις λειτουργίες της λογοτεχνίας πέρασε ωστόσο 

σε νέα φάση με την εξέλιξη της τεχνολογίας και την εμφάνιση των Νέων Μέσων. 

Από τις αρχές της δεκαετίας του 1980 ο υπολογιστής άρχισε να θεωρείται περιβάλλον 

εργασίας. Τα προγράμματα επεξεργασίας κειμένου, το διαδίκτυο, οι μετατροπείς 

κειμένων αξιοποιήθηκαν σε μεγάλο βαθμό (Νικολαΐδου, 2009:62), 

αναπροσαρμόζοντας τις συνθήκες παραγωγής και κατανάλωσης της λογοτεχνίας, 

μετασχηματίζοντας τις δημιουργικές και αναγνωστικές διαδικασίες, αλλάζοντας τους 

όρους διάχυσης των λογοτεχνικών κειμένων και θέτοντας ακόμη πιο πολύπλοκα 

θεωρητικά ερωτήματα για την ιδιαιτερότητα του έντεχνου λόγου και τη θέση του 

στον σύγχρονο κόσμο. 

Δεδομένου μάλιστα ότι η λογοτεχνική απόλαυση προϋποθέτει κι έναν δεκτικό 

αναγνώστη, η δεκτικότητα αυτή, κυρίως όσον αφορά τις νεότερες γενιές, πέρασε και 

περνά μέσα από την επικράτηση της τεχνολογίας, όπως θα δείξουμε και παρακάτω. 

Έχει άλλωστε ήδη γίνει ευρύτερα κατανοητό, ότι στην εποχή μας οι Νέες 

Τεχνολογίες μπορούν να σταθούν σημαντικός αρωγός στη διαμόρφωση του 

κατάλληλου κλίματος και στη δημιουργία ευνοϊκών προϋποθέσεων υποδοχής ενός 

λογοτεχνικού κειμένου (Παππάς, 2006:5). 

1.2 ΟΙ ΟΡΙΣΜΟΙ ΤΗΣ ΠΟΙΗΣΗΣ 

Αν είναι δύσκολο να ορίσει κανείς τη λογοτεχνία και τη φύση της, είναι ακόμη πιο 

δύσκολο να ορίσει την έννοια της ποίησης. Ωστόσο η ποίηση θεωρείται το πρώτο και 

πιο ουσιαστικό στα νοήματά του λογοτεχνικό είδος. Η ποίηση γενικότερα, είναι μια 

μορφή λογοτεχνίας που χρησιμοποιεί τις αισθητικές και ρυθμικές ιδιότητες της 

γλώσσας, όπως την φωνοαισθητική, τον συμβολισμό των ρυθμών, καθώς και το 

μέτρο για να ξεχωρίζει από την πεζογραφία (Oxford Dictionaries, 2013, Merriam-

Webster, 2013). Επίσης, θα λέγαμε ότι είναι η τέχνη της ρυθμικής σύνθεσης, γραπτής 

ή προφορικής, για συναρπαστική απόλαυση μέσω της ομορφιάς, της φαντασίας, ή 

των ανώτερων σκέψεων (Random House Dictionary, 2013). 



17 

 

Το Λεξικό της Νέας Ελληνικής Γλώσσας του Μπαμπινιώτη (2005:1435) στο λήμμα 

«ποίηση» έχει δύο βασικές έννοιες: Ποίηση (η) 1. Η τέχνη της δημιουργίας 

ποιημάτων, η παραγωγή ποιητικού λόγου (κατ’ αντιδιαστολή προς το πεζό λόγο), η 

τέχνη της δημιουργίας του κόσμου του ποιητικού κειμένου, κάθε μορφή έντεχνου 

λόγου που διαθέτει το στοιχείο της ποιητικότητας, μιας διαφορετικής σύλληψης και 

έκφρασης της πραγματικότητας. 2. Το σύνολο των ποιητικών έργων της ποιητικής 

παραγωγής (ενός καλλιτέχνη, μιας εποχής, ενός κινήματος) π.χ. ρομαντική, 

συμβολιστική, υπερρεαλιστική, επική, λυρική, δραματική, ελεγειακή, μοντέρνα. Η 

ετυμολογία της λέξης ποίηση είναι αρχαία ελληνική και προέρχεται από την λέξη 

ποίησις, εκ του ποιέω-ώ με την έννοια της κατασκευής και της δημιουργίας, καθώς 

και τη σημασία που σχετίζεται με την καλλιτεχνική δημιουργία. 

Το ίδιο Λεξικό για το λήμμα «ποίημα» δίνει τον εξής ορισμό (σελ 1435): Ποίημα 

(το) λογοτεχνική σύνθεση σε στίχους (σπανιότατα σε συνεχές κείμενο) με ρυθμό, με 

ιδιαίτερα προσεγμένη και επεξεργασμένη γλωσσική έκφραση που αποτελείται από 

επιλογές (φωνητικές, γραμματικές, συντακτικές, λεξιλογικές) μέσα από τη συμβατική 

γλώσσα ή και από αποκλίσεις, νεολογισμούς στο επίπεδο της λέξης ή, κυρίως, στο 

επίπεδο της φράσης και με έντονη χρήση της βιωματικής, συναισθηματικής πλευράς 

της γλώσσας (κατ’ αντίθεση προς την αυστηρώς λογική πλευρά της). 

Ως αρχή της νεοελληνικής λογοτεχνίας θεωρούνται, από τους περισσότερους 

μελετητές, τα βυζαντινά χρόνια, με βάση γραπτά κείμενα σε δημώδη γλώσσα που 

εμφανίζονται από τον 11ο αιώνα (Vitti, 2003:11-12). Η ποίηση όμως, και δη η 

ελληνική έχει πολύ περισσότερους αιώνες ιστορίας. 

Η ποίηση αρχικά οριζόταν ως “Έμμετρος Λόγος” (…) Το μέτρο και ο ρυθμός είναι τα 
κύρια και ουσιαστικά στοιχεία στην ποίηση (…) Η Ποίηση αλλοιώνει τα πράγματα, τα 
διανοίγει και τα ανασυνθέτει από την αδρανή αντικειμενικότητα σε μια άλλου είδους 
οργάνωση υπερλογική ενός θαυμαστού οράματος. 

Έτσι ξεκινάει το δοκίμιο του ο Γιώργος Θέμελης με τον τίτλο Ποίηση και 

Πεζογραφία-Δοκιμή για μια βαθύτερη διάκριση των ορίων, (1972:9-10) και 

προσπαθεί, διακρίνοντας τα δύο αυτά λογοτεχνικά είδη, να εντοπίσει παράλληλα τα 

σημεία όπου συγκλίνουν. Ωστόσο, οι ορισμοί της ποίησης είναι πολλοί, και κάθε 

ποιητής, κριτικός της ποίησης, μελετητής του ποιητικού στοχασμού την 

αντιλαμβάνεται με τον δικό του προσωπικό τρόπο. Παράλληλα, οι ορισμοί 



18 

 

διαφοροποιούνται και εξελίσσονται σε κάθε εποχή, ανάλογα με τα βιώματα, τις 

εμπειρίες και τις ιδέες που κυκλοφορούν. 

Ο Πλάτωνας, για παράδειγμα, στο έργο του Φαίδων (61b-c) ορίζει την ποίηση και 

τους ποιητές που τη δημιουργούν ως κάτι που δρα πέρα από τη λογική, δηλαδή ένα 

μη πραγματικό, εξωλογικό γεγονός: «Τον ποιητήν δέοι είπερ μέλλοι ποιητής είναι, 

ποιείν μύθους αλλ’ ου λόγους» Ο ποιητής είναι δημιουργός μύθων και όχι απλός 

στιχουργός για τους αρχαίους φιλοσόφους και στοχαστές. 

Ο Γάλλος ποιητής Francis Ponge, πάλι, θεωρεί ότι η ποίηση είναι ένα μέσο 

σωτηρίας των πραγμάτων από την φθορά και την αφάνεια, όπου αποκαθίστανται 

στην πληρότητα του είναι τους. Ο Ezra Pound, από την μεριά του, ορίζει την ποίηση 

ως «γλώσσα φορτισμένη με νόημα στον ανώτατο δυνατό βαθμό» (Θέμελης, 

1972:26). 

Ο Jorge Luis Borges (2006:31) σε σειρά διαλέξεων σε αμερικανικά πανεπιστήμια, 

προσπαθεί να ορίσει το ίδιο αμήχανα την τέχνη της ποίησης. Ποίηση για τον μεγάλο 

συγγραφέα, είναι «η έκφραση του ωραίου διαμέσου λέξεων περίτεχνα υφασμένων 

μεταξύ τους. Αυτός ο ορισμός μπορεί να είναι αρκετά καλός για ένα λεξικό ή ένα 

εγχειρίδιο, αλλά όλοι νιώθουμε πως είναι κάπως αδύνατος», αναφέρει και συνεχίζει 

λέγοντας: 

(...) υπάρχει κάτι πολύ σημαντικότερο, κάτι που θα μπορούσε να μας ενθαρρύνει να 
συνεχίσουμε όχι μόνο προσπαθώντας να γράψουμε ποίηση, αλλά και να την 
ευχαριστιόμαστε, και να νιώθουμε ότι ξέρουμε τα πάντα γι’ αυτήν. Αυτό είναι ότι 
ξέρουμε τι είναι ποίηση. Το ξέρουμε τόσο καλά που δεν μπορούμε να το ορίσουμε με 
άλλες λέξεις, όπως δεν μπορούμε να ορίσουμε τη γεύση του καφέ, το κόκκινο ή το 
κίτρινο χρώμα, ή την έννοια του θυμού, της αγάπης, του μίσους, της ανατολής, του 
ηλιοβασιλέματος, ή της αγάπης μας για την πατρίδα μας. Αυτά τα πράγματα είναι τόσο 
βαθιά μέσα μας, που μπορούν να εκφραστούν μόνο με εκείνα τα κοινά σύμβολα που 
μοιραζόμαστε. Έτσι, γιατί να χρειαστούμε άλλες λέξεις; 

Περνώντας σε πιο σύγχρονους ελληνικούς ορισμούς, ο δημοσιογράφος και ποιητής 

Παντελής Μπουκάλας (2007) σε άρθρο του στην εφημερίδα Καθημερινή, στο ίδιο 

μήκος κύματος με τον Borges, εκφράζει την κριτική άποψη ότι οι ορισμοί των 

λεξικών δεν μπορούν να αποδώσουν τι είναι ποίηση, παρά μόνο τι δεν είναι σε 

αντιδιαστολή με την πεζογραφία και όπως λέει, «δεν κατορθώνουν να φυλακίσουν σε 

λέξεις κάτι περισσότερο από την ουσία της». Επιπλέον, στους ορισμούς του ποιητή 



19 

 

συνεχίζουμε να διαβάζουμε «τα ημιαριστοκρατικά εκείνα που τον εννοούν σαν ένα 

σχεδόν παραμυθένιο πλάσμα το οποίο, ευλογημένο (ή καταραμένο;) από τη μοίρα, 

έχει τα αποκλειστικά δικαιώματα της ευαισθησίας και του ρομαντισμού». 

Ο Μίμης Σουλιώτης, στην νέα έκδοση του βιβλίου του με τίτλο Αλφαβητάριο για 

την Ποίηση (2011:17-31), μέσα στο όποιο περιγράφει τις σκέψεις του για το πώς θα 

μπορούσε να διδάσκεται η ποίηση σε σχολικό περιβάλλον, παραθέτει ένα κεφάλαιο 

για το τι (δεν) είναι ποίηση. Μεταξύ άλλων, σχολιάζοντας έναν από τους ορισμούς 

της ποίησης που λέει ότι «ένα ποίημα εκφράζει σε λέξεις τις ιδέες, τα συναισθήματα 

και την τεχνική του δημιουργού του», τονίζει ότι, σε κάθε εποχή, η ποίηση υφίσταται 

τις αναλυτικές μεθόδους, που επιδιώκουν να την αναγάγουν στα απλούστερα και μη 

αναλύσιμα στοιχεία της, για παράδειγμα την ιδέα της ελευθερίας, την αξία της, τον 

γλωσσικό της κώδικα, την κοινωνική της προέλευση. Συνεχίζει παρακάτω, λέγοντας 

ότι δεν έχουν όλα τα ποιήματα τα ίδια χαρακτηριστικά. Είναι πιο εύκολο να πούμε τι 

δεν είναι ποίηση, παρά αυτό που πραγματικά είναι. Μια βασική αιτία αδυναμίας μας 

να ορίσουμε την ποίηση είναι η ανιστόρητη εξέταση της ουσίας της. Η μεταβολή των 

κοινωνικών συνθηκών και της ιδεολογίας αντανακλάται σε όλα τα επίπεδα της ζωής 

πόσο μάλλον στην τέχνη - για παράδειγμα, ο Πίνδαρος έγραφε διαφορετικά από τον 

Κάλβο. Επίσης ο κάθε αναγνώστης έχει μια διαφορετική οπτική γωνία προσέγγισης 

και ερμηνείας. Το μέτρο, η μετωνυμία, τα υψηλά νοήματα, οι μεταφορές, ναι μεν 

υπάρχουν ακόμα στα ποιήματα, αλλά δεν αντηχούν το ίδιο σε όλα τα ποιήματα. Από 

την άλλη, με την επικράτηση του ελεύθερου στίχου έπαψε και επίσημα το μέτρο και 

η ομοιοκαταληξία να αποτελούν διακριτικό γνώρισμα της ποίησης. Και καταλήγει ο 

Σουλιώτης, ότι όλοι οι ορισμοί για την ποίηση ισχύουν και εναπόκειται στον 

αναγνώστη να υιοθετήσει αυτόν που τον ικανοποιεί περισσότερο, αλλά πιο πολύ να 

ευχαριστηθεί από το ίδιο το ποίημα και όχι από τους ορισμούς του. 

Η Ποίηση στις μέρες μας εκφράζεται και έχει ως αντικείμενο απτά, αλλά και άυλα 

πράγματα. Σε αυτά τα πράγματα, αντικειμενικά και υποκειμενικά, εντάσσονται η 

Φύση, η Ζωή, η Φυσική, η Μεταφυσική, ο Κόσμος στα επιμέρους στοιχεία που τον 

απαρτίζουν, ακόμα και η ίδια η Ποίηση. Σύμφωνα με μια λυρικότροπη αντίληψη για 

την Ποίηση, τούτη αλλοιώνει, διαλύει, αναποδογυρίζει την υλική δομή των 

πραγμάτων στα οποία αναφέρεται, τα κάνει σύμβολο άμεσο του νοήματος ή του 



20 

 

«μετά», πράγμα που κάνει γενικότερα και η Τέχνη, η οποία προκαλεί μια ανατομική 

και δομική παραμόρφωση (Θέμελης, 1972:13, 18). 

Όμως, αν οι ποιητές δίνουν πιο προσωπικούς, συχνά ερμητικούς, αλλά και άκρως 

δημιουργικούς ορισμούς για την ουσία της ποίησης, υπάρχουν απόπειρες και για πιο 

επιστημονικές ερμηνείες, που προέρχονται όχι μόνο από μελετητές και θεωρητικούς 

της λογοτεχνίας, αλλά και από γλωσσολόγους. 

Πράγματι, για τον Roman Jakobson (1963: 241), η ποίηση είναι το πεδίο όπου η 

σύνδεση μεταξύ ήχων και νοήματος, γίνεται από λανθάνουσα προφανής, και 

εκδηλώνεται με τον πιο έντονο και χειροπιαστό τρόπο. Η παραπάνω από τον μέσο 

όρο συσσώρευση μιας ορισμένης κατηγορίας φωνημάτων ή η αντιπαραθετική 

συναρμολόγηση δύο αντίθετων κατηγοριών στη φωνητική υφή ενός στίχου, μιας 

στροφής, ενός ποιήματος, ενεργεί, σχολιάζει ο Jacobson, ως υπόγειο ρεύμα σημασίας. 

Ιδιαίτερα εύστοχος και σαφής, ο παραπάνω ορισμός δεν αναιρεί βέβαια ούτε 

υπερβαίνει «ποιητικότερους ορισμούς»: η διάσημη ρήση του Paul Valéry «ποίηση 

είναι η ανάπτυξη ενός επιφωνήματος» παραμένει μοναδική για το βάθος και την 

πυκνότητά της. 

1.3 ΟΙ ΑΠΑΡΧΕΣ ΤΗΣ ΠΟΙΗΣΗΣ 

Καθώς η μελέτη μας αφορά την ελληνική ποίηση, κρίνεται σκόπιμο, στο σημείο 

αυτό, να παρουσιάσουμε πολύ συνοπτικά την πορεία της από την αρχαιότητα μέχρι 

σήμερα, έτσι ώστε να μπορέσουμε, στη συνέχεια, να ελέγξουμε την παρουσία στο 

διαδίκτυο όχι μόνο των σύγχρονων, αλλά και των παλαιότερων μορφών και 

εκπροσώπων της. 

Η αρχαία ποίηση αρχίζει με τα ομηρικά έπη, «Οδύσσεια» και «Ιλιάδα», που είναι η 

πρώτη γνωστή έντεχνη ποίηση των Ελλήνων. Συνεχίζεται στην αρχαϊκή, την 

κλασσική, την ελληνιστική και τη ρωμαϊκή εποχή και σταματά στις αρχές του 6ου 

αιώνα μ.Χ. Η αρχαία ελληνική ποίηση κατά τον Θέμελη, (1972:10) έχει το 

χαρακτηριστικό ότι χρησιμοποιούσε έτοιμους μύθους από την πλούσια Μυθολογία, 

που ήταν ο μόνος χώρος ποιητικού υλικού, μιας και η πραγματική ζωή αποκλειόταν 

τότε από την Ποίηση. 



21 

 

Στα χρόνια του Μεγάλου Αλεξάνδρου η ελληνική ποίηση και τέχνη έπαψε να 

παράγει στον ίδιο βαθμό με την προηγούμενη περίοδο, αλλά δεν έπαψε να δίνει από 

καιρό σε καιρό σπουδαία δείγματα γραφής. Τότε αρχίζει η μετατόπιση της έμπνευσης 

από την μυθολογία στη ζωή, ενώ οι μύθοι πεθαίνουν, παρά την τυπική επιβίωσή τους. 

Αρχίζει επίσης, και ο περιορισμός της κυριαρχίας της Ποίησης με την εμφάνιση της 

πεζογραφίας, που της αφαιρεί εκτεταμένες περιοχές. Υποχωρεί επίσης, ως είδος το 

έπος, παρόλες τις κατά καιρούς αναβιώσεις χαμηλότερης αξίας. Τη θέση του παίρνει 

σταδιακά το μυθιστόρημα. 

Αργότερα, η λόγια βυζαντινή παράδοση, αν και έπνιξε τη λογοτεχνική δημιουργία 

στη δημοτική γλώσσα, κληροδότησε πολλά άξια λόγου δημιουργήματα τέχνης και 

ανώτερης θρησκευτικής ποίησης, όπως οι βίοι αγίων και οι ύμνοι. 

Από τον 10ο αιώνα και έπειτα, αναπτύσσονται νέα είδη, όπως τα ακριτικά και τα 

δημοτικά τραγούδια που τα βρίσκουμε σε όλη την βαλκανική χερσόνησο και κρατάνε 

ως τις μέρες μας. Τον 11ο αιώνα εμφανίζονται τα επιγράμματα, μια μορφή λόγιας 

ποίησης που επηρεάζεται από την αρχαία ποίηση. Άνθιση γνωρίζει από τον 13ο αιώνα 

και εξής η σατιρική ποίηση. Τον 14 και 15ο αιώνα εμφανίζεται μια ιδιαίτερη μορφή 

λογοτεχνίας, με ποιήματα και ιστορίες ζώων και φυτών, καθώς και τα δραματικά 

ερωτικά τραγούδια. 

Αργότερα, στους νεώτερους χρόνους, το Θέατρο με κυρίαρχο εκφραστή του την 

Τραγωδία, αρχίζει να υπερέχει. Η Ποίηση περιορίστηκε στο είδος «Λυρική Ποίηση» 

που πήρε όμως διαστάσεις και κέρδισε σε βάθος. Τον 17ο αιώνα γράφεται στη 

βενετοκρατούμενη Κρήτη το ερωτικό ποιητικό μυθιστόρημα «Ερωτόκριτος» του 

Βιτσέντζου Κορνάρου, ενώ από τον 18ο αιώνα και μετά παρατηρείται κάποια 

ανάπτυξη στην αστική ποίηση. Εκείνη την εποχή σταδιακά εμφανίζεται και η πρώτη 

ελληνική ποιητική «σχολή» στην Κωνσταντινούπολη και παίρνει το όνομα της από 

την μεγάλη ελληνική συνοικία της το Φανάρι, η Φαναριώτικη Σχολή (Αυγέρης, 

1971:13-23). 

 

 



22 

 

1.4 Η ΣΥΓΧΡΟΝΗ ΠΟΙΗΣΗ 

Η σύγχρονη ελληνική ποίηση ξεκινάει με τον ποιητή του Εθνικού μας Ύμνου και 

των Ελεύθερων Πολιορκημένων, τον Διονύσιο Σολωμό (1798-1857). Την ίδια 

περίοδο παρουσιάζεται στα ελληνικά γράμματα και ο Ανδρέας Κάλβος (1792-1869), 

που μεταφέρει μια ποίηση κλασικοθρεμμένη και ελληνοπρεπή. Μετά τον Σολωμό 

εμφανίζονται ποιητές που αποτελούν την Επτανησιακή Σχολή και στην πλειοψηφία 

τους ήταν μαθητές του και πάτησαν στα χνάρια του. 

Στο μεγαλύτερο μέρος του 19ου αιώνα θα κυριαρχήσει η αρχαΐζουσα Πρώτη 

Αθηναϊκή ή Ρομαντική Σχολή (1830-1880), η οποία κυριάρχησε για 50 χρόνια στα 

ελληνικά γράμματα. Ωστόσο, ένα νεωτεριστικό πνεύμα, αρχίζει να παρατηρείται ήδη 

από το 1870, με μεταβατικές ποιητικές μορφές που, ενώ διατηρούν χαρακτηριστικά 

από τον παλαιότερο κόσμο, ξεφεύγουν από αυτόν και οδεύουν σε νέες πνευματικές 

ατραπούς. Ξεχωρίζουν οι Αριστοτέλης Βαλαωρίτης (1824-1879) και ο Ιωάννης 

Παπαδιαμαντόπουλος (1856-1910), που πήγε στη Γαλλία με το όνομα Ζαν Μορέας 

και έγινε ο εισηγητής του συμβολισμού στην ποίηση μερικά χρόνια αργότερα. 

Η Νέα Αθηναϊκή Σχολή αναπτύχθηκε αφομοιώνοντας στοιχεία του παρελθόντος, 

αρνήθηκε όμως τη ρομαντική τεχνοτροπία και το κυρίαρχο γλωσσικό όργανο της 

Παλαιάς (την καθαρεύουσα). Η σχολή αυτή αξιοποιεί τα διδάγματα της επτανησιακής 

σχολής και εκφράζεται κυρίως μέσα από το κίνημα του Δημοτικισμού, ως προς τη 

γλώσσα γραφής και του Παρνασσισμού, ως προς τα θέματα. Από τους πρώτους και 

πιο σημαντικούς εκπρόσωπούς της είναι ο Κωστής Παλαμάς (1859-1943). Στο 

ποιητικό του έργο κυριαρχεί η Ελλάδα και η πορεία του ελληνικού έθνους μέσα 

στους αιώνες, η προσπάθεια δημιουργικής αφομοίωσης του αρχαιοελληνικού 

πνεύματος και της λαϊκής παράδοσης, καθώς και το πνεύμα της οικουμενικότητας 

του πολιτισμού. 

Ο πιο ξεχωριστός από τους ποιητές αυτής της περιόδου είναι βέβαια ο 

Κωνσταντίνος Καβάφης (1863-1933), αν και δεν εντάσσεται σε καμία σχολή. 

Πολυγραφότατος και με μια ποιότητα που λίγα μόλις χρόνια μετά τον θάνατό του 

αρχίζει να αποκτά παγκόσμιο ενδιαφέρον, αντλεί τα περισσότερα θέματά του από την 

ιστορία και την ηθική κατάσταση του Ελληνισμού στους αιώνες της παρακμής. 



23 

 

Ο Κώστας Καρυωτάκης (1896-1928) συνεχίζει στα βήματα του Καβάφη. Την 

ποίηση του χαρακτηρίζει ο πεσιμισμός η ειρωνεία και το παράδοξο. Εκείνη την 

περίοδο έδρασε και ο Κώστας Βάρναλης (1884-1974). Η ποίηση του αποτελεί 

σταθμό στα ελληνικά γράμματα, για τον κοινωνικό χαρακτήρα της, στοιχείο που μας 

εισάγει σε μια νέα εποχή, αυτή των κοινωνικών αγώνων. Επίσης, εμφανίζεται και ο 

ποιητής της θάλασσας Νίκος Καββαδίας (1910-1975), ξεχωριστή ποιητική φωνή με 

παραδοσιακά αλλά και μοντέρνα στοιχεία. 

Στο σημείο αυτό αξίζει να σημειωθεί ότι, ανάλογα με τις περιόδους γέννησης και 

δημιουργικής δράσης των λογοτεχνών, η ελληνική λογοτεχνία χωρίζεται σε 

περιόδους και γενιές, φιλολογική πρακτική που υιοθετήθηκε για να διευκολύνει 

γενικότερα τη μελέτη του πεδίου και τις ταξινομήσεις. Ο όρος πρωτοξεκίνησε στη 

Γαλλία σαν “génération littéraire” (λογοτεχνική γενιά), στις αρχές του 20ου αιώνα και 

καθιερώθηκε στα ελληνικά γράμματα από τον Γιώργο Θεοτοκά το 1929 (Παρίσης, 

1999:106-107). Ωστόσο, θα πρέπει να τονίσουμε την αμφιλεγόμενη χρήση του όρου, 

που κατακερματίζει τη λογοτεχνία ανά δεκαετίες και ενίοτε προκαλεί σύγχυση στους 

μελετητές της. Ειδικότερα, ο νεοελληνιστής Roderick Beaton (1996:30-31) σχολιάζει 

σχετικά με τη διάκριση των ποιητών σε γενιές: 

(…) Ο χωρισμός της λογοτεχνικής ιστορίας σε περιόδους είναι αναπόφευκτα μια 
προκρούστεια μέθοδος, που θέτει, σε μικρό ή σε μεγάλο βαθμό, αυθαίρετα όρια στο 
υπό εξέταση υλικό. Ωστόσο, ο χωρισμός αυτός εξακολουθεί να είναι ο εγκυρότερος 
στην ιστορικής διάστασης σύλληψη της ελληνικής λογοτεχνίας και είναι πολύ 
δύσκολο να τον απορρίψει εξ ολοκλήρου κανείς. 

Στη βάση μιας τέτοιας κατηγοριοποίησης, η περίφημη Γενιά του ’30 κάνει την 

εμφάνιση της ανάμεσα σε δύο καταστροφές, την καταστροφή του 1922 και τον Β’ 

Παγκόσμιο πόλεμο (Μιχαήλ, 2006:182). Σπουδαιότεροι ανάμεσα στους 

εκπροσώπους της, ο Γιώργος Σεφέρης (1900-1973) και ο Οδυσσέας Ελύτης (1912-

1996), νομπελίστες και οι δυο για το σύνολο του ποιητικού τους έργου, το 1963 και 

το 1979 αντίστοιχα. Ο Mario Vitti (1977:53) στο βιβλίο του για τη γενιά του ’30 την 

περιγράφει ως: 

(...) Μια ομάδα λογοτεχνών που παρουσιάζονται νέοι, με πρωτοποριακές φιλοδοξίες, με 
διάθεση να έρθουν σε ρήξη με το παρελθόν ή τουλάχιστον να διαφοροποιηθούν από αυτό 
και από την κατεστημένη τάξη, που αποβλέπουν σε θέματα και μορφές νέες και 
ομοιογενείς, στηριγμένες σε εμπειρίες κοινές, βιωμένες με κάποια συγγένεια. 



24 

 

Ο Ανδρέας Εμπειρίκος (1901-1971) με την Υψικάμινο, είναι ουσιαστικά ο 

εισηγητής του υπερρεαλισμού στα ελληνικά γράμματα, ενώ ο Νίκος Εγγονόπουλος, 

είναι από τους πιο εκφραστικούς και πρωτότυπους στο συγκεκριμένο ποιητικό ρεύμα. 

Σημαντική φωνή είναι και ο Γιάννης Ρίτσος (1909-1990), η ποίηση του οποίου έχει 

λυρισμό, δραματικά αλλά και επικά χαρακτηριστικά, καθώς ο λόγος του εξέφραζε 

αισιοδοξία και πίστη στο νέο κόσμο και στην ανθρωπότητα (Αυγέρης, 1971:121-

167). 

Τη γενιά του ’30, ακολουθεί δρώντας ταυτόχρονα με αυτή, αλλά και 

διαφοροποιούμενη από αυτή, η Πρώτη Μεταπολεμική Γενιά, η οποία χωρίς να 

απαρνηθεί τις εκφραστικές κατακτήσεις των προηγούμενων, προώθησε την 

ανανέωση και συχνά αμφισβήτησε την αστική ιδεολογία των προκατόχων της. 

Ξεχωριστή θέση έχουν οι ποιητές Μανώλης Αναγνωστάκης, Νίκος Καρούζος, 

Μίλτος Σαχτούρης, Τάκης Σινόπουλος. Υπήρξε σε μικρότερο βαθμό λυρική από τη 

γενιά του τριάντα. 

Η Δεύτερη Μεταπολεμική Γενιά πάλι, καταθέτει την ίδια εποχή βιωματικότερα και 

με αμεσότητα τις κοινωνικές και ιδεολογικές ζυμώσεις του κόσμου της. 

Χαρακτηριστικές είναι οι περιπτώσεις των Νίκου Αλέξη Ασλάνογλου, Ντίνου 

Χριστιανόπουλου, Νίκου Καρούζου (1926-1990) και της Κατερίνας Αγγελάκη-Ρουκ. 

Από την άποψη της θεματογραφίας, της γλώσσας και της ποιητικής, οι δύο 

μεταπολεμικές γενιές δεν διαφοροποιούνται. Στη μεγάλη τους πλειονότητα 

χρησιμοποιούν τον ελεύθερο στίχο, αντιμετωπίζουν όμως κριτικά το μοντερνιστικό 

πνεύμα της γενιάς του 1930. Η γλώσσα της μεταπολεμικής ποίησης είναι λιτή και 

προσιδιάζει στον καθημερινό προφορικό λόγο, αποβλέποντας στην επικοινωνία 

(Μέντη, 1995:1407). 

Οι ποιητές που δημιούργησαν το έργο τους από το 1970 και έπειτα, καθιερώθηκε να 

ονομάζονται «Γενιά του ’70», ως συνέχεια των προγενέστερων γενεών. Ξεχωρίζουν η 

Τζένη Μαστοράκη και ο Μιχάλης Γκανάς, με μια ποίηση γεμάτη απροσδιόριστο 

φόβο και μοραλισμό, αναζήτηση του απόλυτου, ρομαντική και λυρική προσέγγιση 

του κόσμου (Ζήρας, 1989, Λιαροπούλου, 2012). 



25 

 

Η «Γενιά του 1980», ή γενιά του ιδιωτικού οράματος, όπως την καταγράφει ο 

Ευριπίδης Γαραντούδης (2008: xvii-xix) περιλαμβάνει τους ποιητές και τις ποιήτριες 

που γεννήθηκαν από το 1956 έως το 1967, αποτελούν την ηλικιακή συνέχεια της 

προηγούμενης γενιάς του 1970, ενώ τα πρώτα ποιητικά βιβλία των περισσοτέρων 

εκδόθηκαν στα έτη 1983-1986. Ο ίδιος αναφέρει για αυτή τη γενιά, άλλα και για την 

προηγούμενη, ότι χρησιμοποίησε σε μεγάλο βαθμό τις δημοσιεύσεις ποιημάτων μέσα 

από ανθολογίες στα πλαίσια του ανταγωνισμού των γενεών, αλλά και σε μια 

προσπάθεια να υποσκελίσει τις παλαιότερες, ως είδος σωματειακών λευκωμάτων, 

αλλά και για λόγους δημοσιότητας και καθιέρωσης. 

Η γενιά του 1980 αναβιώνει νεορομαντικές τάσεις και ως προς τη μορφή των 

ποιημάτων της συνεχίζει τον ελεύθερο στίχο, αναβιώνοντας παράλληλα τα 

παραδοσιακά μέτρα (Γαραντούδης, 1998:202-258). Οι νεότατοι εκπρόσωποί της 

εμφανίστηκαν για πρώτη φορά με ένα σύγχρονο, άμεσο λόγο, μιλώντας για τα 

πράγματα της γενιάς τους. Εξέφρασαν την κόπωση από το βαρύ ιστορικό φορτίο που 

κληρονόμησαν και ως ένα σημείο φώτισαν τη μεταιχμιακή συνθήκη της εποχής της 

εμφάνισής τους (Σταμάτης κ.α, 2007:227). 

Εν τω μεταξύ, στο πλαίσιο της μακρόχρονης χρήσης του όρου ποιητική γενιά, 

εμφανίζεται και ο όρος «Γενιά του 1990» για τους νεότερους ποιητές που έγραψαν 

ποιήματα σε αυτή τη δεκαετία. Παρά την αμφισβήτηση του όρου ωστόσο, οι γενιές 

δείχνουν να εξελίσσονται δυναμικά, να κρατούν «το ανθεκτικό και ποιοτικά υψηλό 

παρόν της ελληνικής ποίησης» και να συντηρούν ένα λογοτεχνικό λόγο, σε πείσμα 

των δύσκολων καιρών (Γαραντούδης, 1998:202-258). 

Από το 2004 και μετά αναδύεται, τέλος, μια νέα ποιητική γενιά. Αφορά άτομα που 

διανύουν την τρίτη δεκαετία της ζωή τους ή λίγο νεώτερους. Χαρακτηριστικό των 

νέων καλλιτεχνών της «Γενιάς της Κρίσης» δεν είναι μόνο η χρονική συγκυρία, αλλά 

και η σταθερή αναφορά τους στην κοινωνία. Η ύφεση του 2008, οι υπαρξιακές 

αγωνίες (στο υπερκαταναλωτικό περιβάλλον μετά το 1990), η αξιακή κρίση και η 

άρνηση του lifestyle είναι τα κυρίαρχα χαρακτηριστικά της καλλιτεχνικής αυτής 

γενιάς. 



26 

 

Στην πραγματικότητα, το τοπίο της ποιητικής δημιουργίας στην Ελλάδα του 21ου 

αιώνα άλλαξε σε πολλά επίπεδα: αφενός το διαδίκτυο έδωσε ελεύθερο χώρο κι 

ενθάρρυνε πολλούς λάτρεις της ποίησης να εκδώσουν και να δουν έργα τους 

δημοσιευμένα σε αξιόλογα ηλεκτρονικά περιοδικά ή να διακριθούν σε διαγωνισμούς, 

αφετέρου η παρατεταμένη οικονομική κρίση έδωσε νέα ώθηση και ιδέες για μια 

ποίηση, που έχει ως θεματολογία της την ίδια την κρίση, τα προβλήματα και τις 

ευκαιρίες που επιφέρει και την ιδιαίτερη ψυχολογική διάθεση που δημιουργεί στους 

ποιητές και στο κοινό της (Χλωπτσιούδης, 2015). 

1.5 ΤΟ ΕΡΓΟ ΤΟΥ ΠΟΙΗΤΗ 

Ο Paul Valéry (1980:45) ποιητής και φιλόσοφος, εκφραστής της λεγόμενης 

«καθαρής ποίησης»2, που με το έργο του επηρέασε την εξέλιξη της ποίησης και της 

Ποιητικής, σε δύο θεωρητικά φιλοσοφικά δοκίμιά του παρουσιάζει μεταξύ άλλων τις 

σκέψεις του για τον ρόλο του ποιητή. Λειτούργημα του ποιητή, υποστηρίζει ο Valéry, 

είναι να δημιουργεί στους άλλους ποιητική διάθεση. Αναγνωρίζουμε τον ποιητή από 

το γεγονός ότι μεταμορφώνει τον αναγνώστη σε εμπνευσμένο, τον κάνει δηλαδή να 

θαυμάζει τον ποιητή. Η ποιητική διάθεση για έναν ποιητή είναι εντελώς ιδιόρρυθμη, 

ασταθής, αθέλητη, εύθραυστη, την αποκτά και τη χάνει τυχαία. Δεν είναι όμως 

αρκετή να δημιουργήσει έναν ποιητή. Το ποιητικό αποτέλεσμα και η τεχνική 

σύνθεση της ποιητικής διάθεσης με τη βοήθεια κάποιου έργου είναι διαφορετικές 

διεργασίες. Οι σκέψεις του αυτές αποτυπώνουν αυτό που έλεγε και ο Mallarmé, ότι οι 

στίχοι δεν γίνονται με ιδέες αλλά με λέξεις. 

Ο ποιητής είναι ένας άνθρωπος, ο οποίος ξεκινώντας από κάποιο γεγονός, 

υφίσταται μια μυστική μεταμόρφωση, ισχυρίζεται ο Valéry (1980:65-67). Ξεφεύγει 

από την κανονική του κατάσταση, της γενικής διαθεσιμότητας και συγκροτείται εντός 

του ένα σύστημα το οποίο δημιουργεί στίχους. Αποστολή του είναι να μας χαρίσει 

                                                 

2 Ποίηση επικεντρωμένη στην καθαρά ποιητική λειτουργία της, νοούμενη ως πνευματική άσκηση. 
Δείγματα της στην ελληνική ποίηση έχουμε από τον Ελύτη, τον Παλαμά, τον Σικελιανό, τον Σεφέρη. 
Σταθμός η Φοινικιά του Κωστή Παλαμά: Ώ Φοινικιά, μας έσπειρεν εδώ ένα χέρι, /και θα ξαναπλωθή, 
και πάλι θα μας ξερριζώσει, /και θα πεθάνουμε∙ το κύμα και τα’ αγέρι /και το νερό ανελεήμονα θα μας 
σαρώσει, /και δε θα κλάψει μας τ’ ολόανθο καλοκαίρι,/ κ’ η πλατιά πλάση το χαμό μας δε θα νιώσει, 
/και κάτου από του ίσκιου σου τα μάγια πάλι /θ’ αναστηθή μοσκόπνοη μια βλάστηση άλλη. (Γκρέκου, 
2000:127) 



27 

 

την αίσθηση της εσωτερικής ενότητας ανάμεσα στο λόγο και στο πνεύμα. 

Ολοκληρώνοντας τις σκέψεις για τον ρόλο του ποιητή, ο Valéry (1980:76) αναφέρει 

ότι για τη σύνθεση μόνο ενός μικρού ποιήματος, μπορεί να απαιτηθούν χρόνια, ενώ η 

επενέργεια του ποιήματος στον αναγνώστη ολοκληρώνεται σε μερικά λεπτά, καθώς 

θα νιώσει άμεσα τη συγκίνηση από τα ευρήματα, τις μεταφορές και τις εκφραστικές 

αποχρώσεις που περιέχει το ποίημα που θα διαβάσουν. 

Ο Άγγλος ποιητής Percy Bysshe Shelley, με τη σειρά του, έλεγε ότι οι ποιητές είναι 

οι ανεπίσημοι νομοθέτες της ανθρωπότητας. Ο Thomas. S. Eliot (2003:214) πάλι, 

έγραψε στο περίφημο δοκίμιο του για την ποίηση και την κριτική της ότι «κανείς 

έντιμος ποιητής δεν μπορεί ποτέ να νιώσει απολύτως βέβαιος για τη μόνιμη αξία του 

έργου του. Μπορεί να σπαταλήσει χρόνο από τη ζωή του και να χαλάσει τη ζωή του 

για το τίποτε», γιατί, όπως λέει πιο κάτω, ανά περιόδους η κοινωνία μπορεί να 

επιζητά μια περισσότερο χαλαρή μορφή γραφής και σε άλλες μια περισσότερο 

συμπυκνωμένη. 

Η ποίηση αρχίζει, με έναν άγριο που χτυπά ένα τύμπανο μέσα σε μια ζούγκλα, 

διατηρώντας το ουσιαστικό χαρακτηριστικό της κρούσης και του ρυθμού, αναφέρει ο 

Eliot (2003:214-215), αποτυπώνοντας στην παραστατική αυτή φράση την άποψή του 

για την ενστικτώδη και έρρυθμη φύση του ποιητικού λόγου. Ο ποιητής είναι αυτός ο 

άγριος και είναι ο γηραιότερος από όλα τα ανθρώπινα πλάσματα. Μας βοηθάει να 

συνειδητοποιήσουμε σε κάποιο βαθμό τα βαθύτερα, ανώνυμα συναισθήματα που 

νιώθουμε κατά καιρούς, αλλά σπάνια κατανοούμε. 

Ο Γιώργος Σεφέρης στο δοκίμιο του Μονόλογος πάνω στην ποίηση (1939) 

δημιουργεί μια δική του ποιητική θεωρία, από τις λίγες που έχουν γραφτεί από 

Έλληνες ποιητές. Για να δημιουργηθεί το ποιητικό κείμενο, γράφει, πρέπει να 

συμπέσουν η ευαισθησία του ποιητή με το «ποιητικό ρήμα» του, (…) το χώνεμα που 

γίνεται πολύ βαθιά μέσα στον ποιητή πολλών συναισθηματικών και διανοητικών 

στοιχείων. Ποιητικό ρήμα είναι η γλώσσα και ο στίχος όπως τα αισθάνεται ο ποιητής, 

όχι στην εξωτερική μηχανική της γλωσσολογίας ή της στιχουργίας, αλλά ως μια 

βαθύτερα βιωμένη κατάσταση. Τη «σύμπτωση» της ευαισθησίας με το «ποιητικό 

ρήμα» ο Σεφέρης, την ονομάζει συντονισμό, αλλά και «ταυτισμό». Ουσιαστικά, εδώ 

μιλάει για το σημαίνον («ποιητικό ρήμα»), δηλαδή για την ηχητική μορφή των 



28 

 

λέξεων, η οποία, στην ορολογία του Σεφέρη, περιλαμβάνει και την ηχητική μορφή 

των στίχων, και για το σημαινόμενο («ευαισθησία»), για το νόημα δηλαδή που 

δηλώνει αυτή η μορφή. Μιλάει επίσης, και για τη μεταξύ τους ειδική σχέση που 

χαρακτηρίζει τον ποιητικό λόγο, περιγράφοντας τη ως μια ένωση που δίνει την 

αίσθηση ενός φυσικού δεσμού, ενώ στον κοινό λόγο η σχέση αυτή είναι καθαρά 

συμβατική (Βαγενάς, 2000). 

Όπως παρατηρούμε στην ανωτέρω συνδυαστική ανθολόγηση διασήμων απόψεων, 

οι περισσότερες απόπειρες να περιγραφεί το έργο του ποιητή και οι δημιουργικές 

διεργασίες που αυτός ακολουθεί, προέρχονται πρώτιστα από τους ίδιους τους ποιητές 

και έχουν κυρίως διαισθητική και υποκειμενική βάση. Όλες ωστόσο, συγκλίνουν σε 

μια ιδεαλιστική αντίληψη για τον ρόλο του ποιητή, ο οποίος θεωρείται ξεχωριστό και 

χαρισματικό ον, με ιδιαίτερα οξυμένη αντίληψη του κόσμου3. 

1.6 ΤΑ ΧΑΡΑΚΤΗΡΙΣΤΙΚΑ ΤΗΣ ΠΟΙΗΣΗΣ 

Η ποίηση είναι πάντα διαφορετική από τον πεζό λόγο χάρη στον ρυθμικό, 

προσωδιακό και νοηματικά σύμπυκνο χαρακτήρα της. Ο Roland Barthes (1987:44-

50) σε μια σειρά δοκιμίων του για την ιστορία της γραφής αναφέρεται και στην 

ποιητική γραφή συγκρίνοντας την κλασσική ποίηση με τη νεωτερική. Αναφέρει 

μεταξύ άλλων, ότι η νεώτερη ποίηση αγκαλιάζει τη λειτουργία και τη δομή της 

γλώσσας, αποκτώντας τη δική της υπόσταση. Όπως χαρακτηριστικά αναφέρει ο 

Eagleton (2007:69) «η γλώσσα ενός ποιήματος είναι συστατικό των ιδεών του». 

Κουβαλάει τη φύση της μέσα της. Στη νεωτερική ποίηση οι λέξεις παράγουν ένα 

είδος μορφικού συνεχούς και αναδύουν μια συναισθηματική πυκνότητα που χωρίς 

αυτές θα ήταν ανέφικτη. 

Στην κλασσική ποίηση, οι λέξεις δεν έχουν βάθος και συνδηλώσεις, είναι 

ξεκάθαρες στο νόημά τους. Η νεωτερική ποίηση, πάλι, καταστρέφει την αυθόρμητα 

λειτουργική φύση της γλώσσας και δεν της αφήνει παρά τη λεξιλογική της βάση. Η 

νέα ποιητική γλώσσα πατάει σε ένα ασυνεχές που το κατανοούμε σταδιακά, ενώ την 

                                                 

3 Στη στρατευμένη ποίηση βέβαια, μεγάλη βαρύτητα αποκτά και ο κοινωνικό-πολιτικός ρόλος του 
ποιητή. 



29 

 

ίδια στιγμή γίνεται αντικειμενική και καθόλου ουμανιστική. Μιλάει για τη σχέση του 

ανθρώπου με τη φύση, τον ουρανό, την κόλαση και όχι για τις σχέσεις μεταξύ των 

ανθρώπων (Barthes, 1987:47-50). 

Ο Raoul Schrott (2006:112-128) αναφέρει ότι τα πρώτα ποιήματα ήταν προφορικά 

και χρησιμοποιούσαν τη μεταφορά και την παρομοίωση, καθώς, επίσης, το μέτρο και 

το ρυθμό για να καταστήσουν εύκολη την απομνημόνευση πληροφοριών. Ήταν ένα 

είδος πηγής γνώσης που μεταδιδόταν από γενιά σε γενιά - να θυμηθούμε εδώ και τους 

αρχαίους ραψωδούς. Αυτό γινόταν, μέσω στερεοτυπικών ή σύνθετων εκφράσεων, 

προσωποποιήσεων και παρομοιώσεων, ηχητικών και οπτικών μέσων. Από εκείνη την 

περίοδο ό,τι έχει επιβιώσει είναι η απόλαυση που βιώνουμε όταν ακούμε ποίηση, είτε 

στη δική μας γλώσσα είτε σε κάποια άλλη, εφόσον πρόκειται για ακουστική ποίηση 

(sound poetry). 

Καθώς, σταδιακά περνούσε η ποίηση στο χαρτί και στη γραφίδα, προοριζόμενη για 

ανάγνωση, τόσο πιο περίπλοκος και περιεκτικός γινόταν ο έμμετρος λόγος, αλλά και 

πιο διαχρονικός. Άθικτη έμεινε ωστόσο, η παραστατική γλώσσα της ποίησης, γιατί, 

χάρη στην «αντικειμενοποιητική» συνοχή του ύφους της, η υποκειμενική στάση της 

απέκτησε υπερατομική σημασία. Το προσωπικό άλλωστε στην ποίηση λειτουργεί ως 

παραδειγματικό, αντιπροσωπευτικό και καθολικό και εκεί έγκειται η αξεπέραστη 

αξία της. Ακόμα και στα οπτικά ποιήματα παίρνει ξανά μορφή η αρχαία 

αναπαραστατική έννοια της μίμησης, που είναι αντιληπτή ως ερμηνεία και 

απεικόνιση του πραγματικού. Ο Schrott (2006:126) ολοκληρώνει το σκεπτικό του 

τονίζοντας ότι καμία άλλη μορφή τέχνης δεν μπορεί να αποδώσει την 

πραγματικότητα με τόσο συμπυκνωμένη μορφή από ότι το ποίημα. 

Η ποίηση φέρνει στο προσκήνιο τις διαφορετικές συστηματικές διατάξεις της 

γλώσσας. Εφόσον η γλώσσα και η σκέψη αλληλοεπηρεάζονται, τότε θα μπορούσαμε 

να ισχυριστούμε ότι και οι δύο μεταφέρουν στοιχεία της πραγματικότητας στην 

ποίηση. Ωστόσο, όταν ο ποιητής εξετάζει τους στίχους του ως ομιλιακό ενέργημα, 

τότε έχει πλήρη επίγνωση ότι αποκλίνουν από την αλήθεια ηθελημένα, γιατί συνήθως 

τον ενδιαφέρει η πρωτοτυπία, εκφράζεται με διαφορετικούς τρόπους, επειδή η 

αλήθεια είναι κάποιες φορές πιο πολύπλοκη και γιατί μέσα στο ποίημα του 

συγκλίνουν πολλές διαφορετικές αρχές οργάνωσης. Αυτές οι ασάφειες της ποίησης 



30 

 

είναι που την κάνουν αληθινή μιας και διεκδικούν για λογαριασμό της φαντασίας 

έναν μεγάλο χώρο όπου αφήνεται ελεύθερη η σκέψη (Schrott, 2006:127). 

Η ποίηση πολλές φορές μας μιλάει και για τον ίδιο της τον εαυτό. Ο Eagleton 

(2007:90-91) στο δοκίμιο του με τίτλο Πώς να διαβάζουμε ένα ποίημα, την 

χαρακτηρίζει ως «γλώσσα στην οποία το σημαινόμενο ή το νόημα αποτελεί εξ 

ολοκλήρου την ίδια τη διαδικασία της σηματοδότησης». Αυτό σημαίνει, κατά τη 

γνώμη του, ότι ακόμα και στα ποιήματα που ασχολούνται με την πολιτική υπάρχει 

πάντα κάτι αυτοαναφορικό, αφού η ποίηση δεν παύει ποτέ να στοχάζεται πάνω στην 

ίδια της την ουσία. 

 

 

 

 

 

 

 

 

 

 

 

 

 



31 

 

ΚΕΦΑΛΑΙΟ 2 

2. ΔΙΑΔΙΚΤΥΟ ΚΑΙ ΝΕΕΣ ΤΕΧΝΟΛΟΓΙΕΣ 

Αφού οριοθετήσαμε τον πρώτο άξονα της μελέτης μας, ο οποίος συνδέεται με την 

πνευματική δημιουργία, θα περάσουμε, στη συνέχεια, να παρουσιάσουμε αναλυτικά 

και τον δεύτερο, ο οποίος αφορά τις νέες τεχνολογίες και το διαδίκτυο. 

Οι ηλεκτρονικοί υπολογιστές και μέσω αυτών το διαδίκτυο μετέτρεψαν το 

μεγαλύτερο μέρος της βιομηχανικής κοινωνίας σε κοινωνία της πληροφορίας, 

αντικατέστησαν ή καλύτερα έγιναν ένα ακόμα εργαλείο όπως τα παραδοσιακά 

εργαλεία γραφής και ανάγνωσης, αλλάζοντας τους τρόπους επικοινωνίας και 

μάθησης. Για να φτάσουμε όμως να έχουμε μέσω του κυβερνοχώρου, όλον τον 

σύγχρονο πολιτισμό μπροστά στα μάτια μας και με ένα κλικ να μπορούμε, μεταξύ 

άλλων δυνατοτήτων, να διαβάζουμε από κλασική λογοτεχνία μέχρι και 

κυβερνοποιήματα, προηγηθήκαν πολλά τεχνολογικά πειράματα και μελέτες που 

οδήγησαν σε εντυπωσιακά τεχνολογικά επιτεύγματα. 

Στο Λεξικό της Πληροφορικής της Microsoft, (1998:172) στο λήμμα «cyberspace», 

βρίσκουμε τον εξής ορισμό: «cyberspace» κυβερνοχώρος. 1. Το προηγμένο 

μεριζόμενο δίκτυο εικονικής πραγματικότητας που φαντάστηκε ο William Gibson 

στο μυθιστόρημά του Neuromancer (1984). 2. Το σύνολο των ηλεκτρονικών κόσμων, 

όπως το Διαδίκτυο (Internet), όπου οι άνθρωποι έρχονται σε αλληλεπίδραση μέσω 

συνδεδεμένων υπολογιστών. Καθοριστικό χαρακτηριστικό του κυβερνοχώρου είναι 

ότι η επικοινωνία είναι ανεξάρτητη από την υλική απόσταση. 

Πιο αναλυτικά, με τον όρο «κυβερνοχώρος» εννοούμε το περιβάλλον που έχει 

δημιουργηθεί από δίκτυα επικοινωνιών, τα οποία χρησιμοποιούν ηλεκτρονικούς 

υπολογιστές. Παραδείγματα τέτοιων δικτύων αποτελούν τα τοπικά δίκτυα (LANs) 

και τα ευρείας εμβέλειας δίκτυα (WANs) όπως το σύστημα του Internet (το διεθνές 

δίκτυο των δικτύων για ακαδημαϊκούς και ερευνητές), για τις ίδιες δραστηριότητες σε 

εθνικά και παγκόσμια δίκτυα (Coyne, 1995:147). 



32 

 

Πιο κάτω, θα δούμε ποιες είναι αυτές οι τεχνολογίες που κατάφεραν να 

κωδικοποιήσουν πριν από τριάντα χρόνια τον ορατό κόσμο όπως τον ξέραμε σε ένα 

παράλληλο ψηφιακό σύμπαν. 

2.1 Η ΨΗΦΙΟΠΟΙΗΣΗ ΔΕΔΟΜΕΝΩΝ 

Για να μπορούμε να γράφουμε και να αποθηκεύουμε με διάφορους τρόπους κάθε 

είδους κείμενα στον υπολογιστή (μεταξύ αυτών, και λογοτεχνικά), χρειάστηκε να 

δημιουργηθεί μια τεχνολογία που να επιτρέπει κάτι τέτοιο. Αυτή ήταν η τεχνολογία 

της ψηφιοποίησης δεδομένων. 

Ψηφιακά θεωρούνται τα δεδομένα που μπορούν να έχουν περιορισμένο αριθμό 

τιμών, όπως η ώρα που παρουσιάζει ένα ψηφιακό ρολόι. Τα δεδομένα των 

υπολογιστών είναι ψηφιακά και για να ψηφιοποιηθούν ακολουθούνται διάφορες 

μέθοδοι ανάλογα με τη μορφή των δεδομένων. Η πιο απλή μέθοδος ψηφιοποίησης 

είναι η εισαγωγή στοιχείων με πληκτρολόγηση στον υπολογιστή. Άλλη γνωστή 

διαδικασία είναι η σάρωση μιας εικόνας ή σελίδας με την βοήθεια ενός σαρωτή 

(scanner) (Βέγλης κ.α., 2004:58-59). Εφικτή είναι επίσης, η ψηφιοποίηση δεδομένων 

μέσω προγραμμάτων οπτικής αναγνώρισης χαρακτήρων, όπου καθιστούν δυνατή την 

εκ νέου επεξεργασία του κειμένου, αποφεύγοντας την συνεχή δακτυλογράφηση του. 

Ψηφιοποίηση γενικά, ονομάζεται η διαδικασία μετατροπής στοιχείων, όπως ενός 

έγγραφου, ενός κείμενου, μιας εικόνας, ενός αντικείμενου ή σήματος από αναλογική 

σε ψηφιακή μορφή για την εισαγωγή τους στον υπολογιστή, ώστε να μπορέσουν να 

αποθηκευτούν και να γίνουν αντικείμενο επεξεργασίας από τον χρήστη (Καϊτατζή-

Γουίτλοκ, 2003:73, Janssen, 2015). Ο Denis McQuail (2000:28) στο βιβλίο του για τη 

μαζική επικοινωνία παρατηρεί ότι η διαδικασία της ψηφιοποίησης έχει τεράστια 

σημασία για τα ιδεώδη των υπολογιστών, δεδομένου ότι «επιτρέπει τις πληροφορίες 

όλων των ειδών, σε όλες τις μορφές να γίνουν αντικείμενο επεξεργασίας με την ίδια 

αποτελεσματικότητα και να αναμιχτούν». 

Η ψηφιοποίηση παρέχει στο συγγραφέα πολλές δυνατότητες από τη μία να 

συνεργαστεί εύκολα και γρήγορα με απομακρυσμένους συνεργάτες, από την άλλη να 

διαδώσει τα διάφορα κείμενά του μέσω του διαδικτύου σε όλον τον πλανήτη μέσα σε 

πολύ μικρό χρονικό διάστημα. Επίσης, μπορεί να κάνει διαθέσιμα όλα τα κείμενα της 



33 

 

ανθρώπινης ιστορίας και να κάνει πράξη το όνειρο για μια συλλογική γνώση 

(Γιακουμάτου, 2002i:1, 6). 

2.2 ΤΑ ΝΕΑ ΜΕΣΑ ΚΑΙ ΟΙ ΕΦΑΡΜΟΓΕΣ ΤΟΥΣ 

Γενικά, ο όρος «Μέσα», ο οποίος προσδιορίζεται από τη λέξη «Νέα» στην έκφραση 

«Νέα Μέσα», αναφέρεται κυρίως στα παραδοσιακά Μέσα Μαζικής Επικοινωνίας 

(Μ.Μ.Ε.), όπως είναι ο έντυπος τύπος, τα περιοδικά, η τηλεόραση και το ραδιόφωνο, 

ενώ η προσθήκη της λέξης «Νέα» προσδιορίζει τους νέους τρόπους επικοινωνίας 

μέσω των ψηφιακών Τεχνολογιών της Πληροφορίας και των Επικοινωνιών (ΤΠΕ) 

(Socha & Schmid, 2014). 

O Lev Manovich (2001:49-66), καθηγητής Πληροφορικής City University της Νέας 

Υόρκης, στο βιβλίο του για τη γλώσσα των Νέων Μέσων, τα διαχωρίζει από τα 

παραδοσιακά (έντυπο, ραδιόφωνο τηλεόραση), δίνοντας έναν πολύ απλό, αλλά καίριο 

ορισμό: «Νέα Μέσα είναι αυτά που για την παραγωγή, τη διακίνηση την προβολή και 

την αποθήκευση τους χρειαζόμαστε ηλεκτρονικό υπολογιστή». Ως προς τα 

χαρακτηριστικά των μέσων αυτών, ο εν λόγω μελετητής διακρίνει τα εξής πέντε:  

1. Numerical Representation (Αριθμητική Κωδικοποίηση). Αναφέρεται στους 

αλγόριθμους και τους αριθμητικούς κώδικες που βρίσκονται πίσω από αυτού του 

τύπου τις εφαρμογές και για το κάθε νέο μέσο είναι μοναδικές. 

2. Modularity (Επεκτασιμότητα). Αυτό σημαίνει ότι τα στοιχεία από τα οποία 

αποτελούνται τα νέα μέσα (φωτογραφίες, ήχοι, κείμενο) μπορούν να 

συναρμολογηθούν σε μεγαλύτερης κλίμακας αντικείμενα, αλλά να συνεχίζουν να 

διατηρούν τις χωριστές τους ταυτότητες. 

3. Automation (Αυτοματοποίηση). Παραπέμπει στη δυνατότητα του χρήστη του 

υπολογιστή να δημιουργεί από το μηδέν ένα αντικείμενο πολυμέσων, 

χρησιμοποιώντας τα πρότυπα απλών αλγορίθμων, μέσω ειδικών προγραμμάτων. Για 

παράδειγμα, τα προγράμματα επεξεργασίας εικόνας και ήχου. 



34 

 

4. Variability (Μεταβλητότητα). Έχει να κάνει με τις συνεχείς αναβαθμίσεις των 

εφαρμογών, καθώς και με το γεγονός ότι ο χρήστης τους μπορεί να τις προσαρμόσει 

σύμφωνα με τις δυνατότητές του. 

5. Transcoding (Πολιτιστική Μετατροπή). Αφορά τη μηχανοργάνωση και την 

αρχειοθέτηση των δεδομένων που προκύπτουν από τα νέα μέσα και τα καθιστούν 

ευκολότερα ή δυσκολότερα προσβάσιμα στους χρήστες. 

Οι Leah Lievrouw & Sonia Livingstone (2002:7-9) αναδεικνύουν από τη μεριά τους 

δύο ειδοποιά χαρακτηριστικά των Νέων Μέσων, τα οποία είναι ο υβριδισμός ως προς 

την εξέλιξή τους και η λειτουργία τους σε δίκτυα ως προς την οργάνωσή τους. Το 

πρώτο σημαίνει ότι η εξέλιξή τους δεν καθορίζεται αποκλειστικά από ανεξάρτητους 

τεχνολογικούς παράγοντες, αλλά τούτα εξελίσσονται στη βάση της ενσωμάτωσης 

νέας γνώσης, που προκύπτει από τη χρήση των νέων τεχνολογιών στο υπάρχον 

επίπεδο της τεχνολογικής παραγωγής. Το δεύτερο χαρακτηριστικό τους αφορά όχι 

μόνο στο τεχνολογικό αλλά και στο κοινωνικό επίπεδο. Η δυνατότητα διαμόρφωσης 

μη ιεραρχικών δικτύων, όπου έχουν την ευκαιρία να εισέλθουν ελεύθερα σε 

οποιοδήποτε σημείο καινούριοι κόμβοι, οι οποίοι λειτουργούν ταυτόχρονα ως πομποί 

και ως δέκτες, χαρακτηρίζει όχι μόνο την τεχνολογία των σύγχρονων δικτύων που 

συνενώνουν υπολογιστές, πληροφορίες και επικοινωνίες, αλλά και τις κοινωνικές 

σχέσεις και τους οργανισμούς που διαμορφώνονται μέσω των δυνατοτήτων που δίνει 

αυτή. 

Τα νέα μέσα και οι εφαρμογές τους δεν είναι συνέπεια των τεχνικών εφευρέσεων, 

αλλά προέρχονται από μια διαδικασία δύο σταδίων: της επινόηση τους και της 

κοινωνικής θεσμοθέτησης που αυτές οι νέες τεχνολογίες φέρνουν, αναφέρει ο Rudolf 

Stöber (2004:484) στο άρθρο του για την ιστορική εξέλιξη των νέων μέσων. 

Οι εφαρμογές που προσφέρουν τα Νέα Μέσα, χρόνο με το χρόνο, αυξάνονται. Οι 

πιο σημαντικές από αυτές είναι το Διαδίκτυο (Internet), ο Παγκόσμιος Ιστός (World 

Wide Web), οι Ιστοσελίδες (Web sites), τα Ιστολόγια (Βlog), τα Wiki (Σύστημα 

διαχείρισης περιεχομένου), τα Κοινωνικά Δίκτυα (Social Network), το Ηλεκτρονικό 

ταχυδρομείο (e-mail), τα Ηλεκτρονικά Παιχνίδια (Video games), οι Εικονικοί 

Διαδραστικοί Χώροι (Virtual interactive space), οι Βάσεις δεδομένων (Database), οι 



35 

 

Εικόνα 1: Το «Σύμπαν» του Διαδικτύου. 

Οπτικοί δίσκοι (CD-ROM) και οι Ψηφιακοί δίσκοι (DVD). Στην παρούσα εργασία, 

το ενδιαφέρον μας επικεντρώνεται στις Ιστοσελίδες (Web site) και στα Ιστολόγια 

(Blog). 

2.3 ΤΟ ΔΙΑΔΙΚΤΥΟ 

Το Διαδίκτυο (Internet) είναι ένα διεθνές φυσικό δίκτυο υπολογιστών, που 

επιτρέπει την επικοινωνία μεταξύ ανθρώπων σε όλο τον κόσμο, με την προϋπόθεση 

να χρησιμοποιούν υπολογιστές που υποστηρίζουν το πρωτόκολλο επικοινωνίας 

TCP/IP. Τα πρωτόκολλα είναι προσυμφωνημένες μέθοδοι επικοινωνίας ανάμεσα σε 

υπολογιστές. 

Το διαδίκτυο, με πιο απλά λόγια, δεν είναι τίποτε άλλο από τη σύγκλιση των 

τεχνολογιών των παλαιών μέσων και τη μετεξέλιξή τους, όπως το τηλέφωνο, η 

τηλεόραση, ο ήχος και το ταχυδρομείο. Μέσω του διαδικτύου οι χρήστες μπορούν να 

προσπελάσουν πληροφορίες και να επικοινωνήσουν μεταξύ τους σε ελάχιστο χρόνο 

και ανεξάρτητα από την απόσταση που τους χωρίζει. 

Το Internet προήλθε από το αρχικό δίκτυο ARPANET, το οποίο δημιουργήθηκε το 

1969 στη Βόρεια Αμερική για αμυντικούς σκοπούς. Για ένα διάστημα, το 

χρησιμοποιούσαν μόνο οι ερευνητές και οι πανεπιστημιακές κοινότητες και στη 

συνέχεια η χρήση του γενικεύτηκε λόγω του 

διαρκώς αυξανόμενου εμπορικού του 

ενδιαφέροντος (Leiner et al., 1997). 

Το Web 2.0 η μορφή του σημερινού 

διαδικτύου, είναι μια σειρά από εφαρμογές 

υπηρεσίες, εργαλεία και λειτουργίες που 

χαρακτηρίζονται από καινοτομίες και ευκολίες 

που επιτρέπουν όλο και περισσότερο στους 

χρήστες του διαδικτύου να μοιράζονται 

πληροφορίες και να συνεργάζονται μεταξύ τους 

σε πραγματικό χρόνο (Γκατζιαλίδης, 2009:27). Ο Tim O’Reilly (2005) χαρακτήρισε 

τον Ιστό 2.0 ως μια επιχειρηματική επανάσταση στην βιομηχανία των υπολογιστών, 



36 

 

που προκλήθηκε από την κίνηση του Διαδικτύου, ως Πλατφόρμα και από την 

προσπάθεια κατανόησης των κανόνων που οφείλεται αυτή η επιτυχία. 

Σταδιακά εμφανίζεται και ο web 3.0, o επονομαζόμενος σημασιολογικός ιστός που 

θα επιτρέψει την ακόμα πιο εύκολη επικοινωνία χρηστών και μηχανών μέσω μετα-

δεδομένων. Εμπνευστής του, ο Tim Berners-Lee μαζί με τους James Hendler και Ora 

Lassial, οι οποίοι το 2001 παρουσίασαν ένα σενάριο εξελισσόμενων επεκτάσεων του 

Παγκόσμιου Ιστού (WWW), σύμφωνα με το οποίο καθορίζεται η σημασιολογία 

(semantics) των πληροφοριών και των υπηρεσιών που εντοπίζονται στο δίκτυο, 

καθιστώντας με αυτό τον τρόπο δυνατή την κατανόηση και ικανοποίηση, από τη 

μεριά του δικτύου, των αιτημάτων που τοποθετούν οι χρήστες και οι σχετικές 

μηχανές για τη διαχείριση του περιεχομένου του Παγκόσμιού Ιστού. Λογισμικά- 

πράκτορες (software agents) περιφερόμενα από σελίδα σε σελίδα θα μπορούν με 

ευχέρεια να εκτελούν εξεζητημένα αιτήματα χρηστών (Γκατζιαλίδης, 2009:23). 

Για τη σύνδεσή μας στο διαδίκτυο τα απαραίτητα στάδια είναι να επιλέξουμε τον 

εκάστοτε πάροχο δικτύου, να εξοπλιστούμε με τις ειδικές συσκευές (modem), και να 

εγκαταστήσουμε στον υπολογιστή μας κάποιες εφαρμογές, αλλιώς περιηγητές 

(browsers), όπως η Firefox, η Internet Explorer, η Opera, η Chrome. Αυτές, 

αναλαμβάνουν να εντοπίσουν τις διευθύνσεις των ιστοσελίδων που αναζητούμε και 

θέλουμε να περιηγηθούμε. 

Οι υπηρεσίες και οι εφαρμογές που προσφέρει το διαδίκτυο στους χρήστες είναι 

πολλές και ολοένα αυξανόμενες και δημοφιλείς4, συνεισφέροντας:  

• σε όλες τις επιστήμες (στην επιστημονική γνώση και έρευνα). 

• στην εκπαίδευση. 

• στις επιχειρήσεις για τη διαφήμιση, την εμπορία προϊόντων και υπηρεσιών, 

την επικοινωνία με άλλες επιχειρήσεις και πελάτες. 

• στις καθημερινές συναλλαγές, μέσω online εφαρμογών εταιρειών και 

οργανισμών. Με αυτόν τον τρόπο οι χρήστες μπορούν να κάνουν κράτηση 

                                                 

4 Το 2012 έφτασε τους 2.4 δισεκατομμύρια χρήστες. 



37 

 

θέσης σε ξενοδοχεία, σε πρακτορεία ταξιδιών, σε εκδηλώσεις ώστε να 

ενημερωθούν για θέματα οργανισμών και ιδρυμάτων. 

• στις ασφαλής συναλλαγές «ηλεκτρονικού εμπορίου» και διατραπεζικών 

συναλλαγών. 

• στον τομέα της οικοτεχνίας και της τηλε-εργασίας. 

• στην πρόσβαση σε υπολογιστές του δικτύου για να αντλούν χρήσιμες για 

αυτούς πληροφορίες. 

• Επίσης, οι χρήστες μπορούν να κοινοποιούν δικές τους πληροφορίες 

• να ανταλλάσουν μεταξύ τους ιδέες και μηνύματα  

• να μεταφέρουν αρχεία και να μπορούν να έχουν πρόσβαση στον υπολογιστή 

τους από άλλον υπολογιστή οπουδήποτε στον κόσμο  

• να αυξάνουν και να αξιοποιούν καλύτερα τον ελεύθερο χρόνο τους 

(Καϊτατζή-Γουίτλοκ, 2003:280, Γρηγοριάδου, 2007). 

Ο Μιχάλης Βαφόπουλος (2013:35-37), στο βιβλίο του Πώς θα ζήσω με το 

διαδίκτυο; αναφέρεται στις γενιές που δημιούργησε το διαδίκτυο και είναι ενδιαφέρον 

εν προκειμένω να παρατηρήσουμε, πως ο όρος «γενιά» χρησιμοποιείται στον χώρο 

των Νέων Τεχνολογιών όπως και στην ποίηση. Όπως τονίζει ο Βαφόπουλος, η 

επονομαζόμενη «πρώτη γενιά του Διαδικτύου» διαφοροποιείται από την επόμενη. 

Έμαθε να αναζητά πληροφορίες στις μηχανές αναζήτησης, να ενημερώνεται, να 

παίζει διαδραστικά παιχνίδια, να κατεβάζει τραγούδια και ταινίες και να συνομιλεί 

δωρεάν. Η δεύτερη, οι «i-νέοι», που πήραν το όνομά τους από τις συσκευές της 

Apple, δεν διακατέχονται από το κατοχικό σύνδρομο της πληροφορίας, αλλά 

προτιμούν να βλέπουν βίντεο και να ακούν μουσική στο Διαδίκτυο. Αποθηκεύουν τις 

πληροφορίες τους στο σύννεφο (cloud) και στα κοινωνικά δίκτυα. Χρησιμοποιούν 

Greeklish και συντομογραφίες στα μηνύματα. Στέλνουν λιγότερα SMS. Προτιμούν το 

Τwitter. Χαρακτηρίζονται από καλές επιδόσεις στην πολυδιεργασία, μέτριες στην 

εμβάθυνση και αμφιλεγόμενες στην κριτική σκέψη. Αψηφούν τους κινδύνους και 

αναλαμβάνουν υψηλά ρίσκα στο Διαδίκτυο, όπως και στην υπόλοιπη ζωή τους. 

Το διαδίκτυο επέφερε στην ουσία τρεις μεγάλες αλλαγές, που τα τελευταία χρόνια 

αρχίζουμε να τις κατανοούμε: 1) οικουμενική αναπαράσταση και επικοινωνία με 

χαμηλό κόστος, 2) πλοήγηση και συμμετοχή σε άπειρο αριθμό πληροφοριών για 



38 

 

πρόσωπα και πράγματα, 3) αποκεντρωμένο σύστημα διαχείρισης της πληροφορίας με 

περιορισμένους δεσμούς (δηλαδή περισσότερο ανεξάρτητο) (Βαφόπουλος, 2013:71-

75). 

2.4 Ο ΠΑΓΚOΣΜΙΟΣ ΙΣΤΟΣ (WWW) ΚΑΙ Η ΕΝΝΟΙΑ ΤΟΥ 
ΥΠΕΡΚΕΙΜΕΝΟΥ 

Το World Wide Web είναι ένα εικονικό δίκτυο δικτυακών τόπων που συνδέονται με 

υπερσυνδέσμους και είναι ουσιαστικά, ένα μέρος του Διαδικτύου. Το 1990 ο Tim 

Berners Lee ανέπτυξε τη γλώσσα HTML, η οποία βασίζεται στο λεγόμενο 

υπερκείμενο (hypertext) και σχεδίασε τον παγκόσμιο ιστό (WWW) στο Ερευνητικό 

Κέντρο Φυσικής CERN. Η δύναμη του WWW έγκειται στο ότι κάτω από έναν 

εύχρηστο τρόπο λειτουργίας ενοποιεί πολλά πρωτόκολλα και υπηρεσίες (Βέγλης, 

2001:30). 

Το WWW είναι ένα σύστημα παράδοσης πληροφοριών, το οποίο περιλαμβάνει 

διάφορους τύπους στοιχείων, όπως φωτογραφίες, πολυμέσα και συνδέσεις που 

παραπέμπουν σε άλλα κείμενα και πληροφορίες. Βασίζεται στο απλό υπερκείμενο 

(hypertext), στην συνδεσιμότητα (υπερ-συνδέσεις) του διαδικτύου ανάμεσα σε 

διαφορετικά κείμενα διασκορπισμένα σε διακομιστές σε όλον τον πλανήτη, και 

προσφέρει στους χρήστες ένα ευέλικτο και ισχυρό κέλυφος εργασίας. Αρχικά, ο 

Παγκόσμιος Ιστός χρησιμοποιήθηκε για την ανταλλαγή άρθρων, απόψεων και 

ερευνητικών εργασιών μεταξύ των εργαζομένων ερευνητών, του ερευνητικού 

κέντρου Φυσικής (Βέγλης κ.α., 2004:22). Οι διευθύνσεις του (URL) είναι του τύπου: 

http://www.novel.com5. Το σημαντικότερο τμήμα των domain names είναι η 

κατάληξή τους (gr, edu, com), που φανερώνει είτε την χώρα προέλευσης, είτε το 

περιεχόμενο του δικτυακού τόπου και είναι γνωστή ως top-level domain (TLD) 

(Μήτρου, 2012). 

                                                 

5 Το http:// συμβολίζει το Hypertext Transport Protocol που χρησιμοποιείται στην υπηρεσία του 
WWW. Το www, δηλώνει το εργαλείο συγκέντρωσης των δεδομένων, το υπόλοιπο κομμάτι το όνομα 
(domain name) που έχει δώσει ο χρήστης στην ιστοσελίδα του και είναι μοναδικό και το com ότι 
σύνδεσμος ανήκει σε εμπορική εταιρία (Βέγλης κ.α., 2004:34, 36). 



39 

 

Η λειτουργία του WWW βασίζεται σε δύο τεχνολογίες: το HTTP (Hypertext 

Transfer Protocol) και το HTML (Hypertext Markup Language), δηλαδή μια γλώσσα 

μορφοποίησης υπερκειμένων, που είναι η βασική γλώσσα δόμησης ιστοσελίδων ή 

ακόμα και ολοκληρωμένων δικτυακών τόπων6 (Βέγλης, 2001:29). Οι υπολογιστές 

που δημοσιεύουν ιστοσελίδες χρησιμοποιούν το πρωτόκολλο HTTP. Αποτελεί το 

κύριο πρωτόκολλο που χρησιμοποιείται στους περιηγητές του Παγκοσμίου Ιστού για 

να μεταφέρει δεδομένα ανάμεσα σε έναν διακομιστή (server) και έναν πελάτη 

(client)7. Οι σύγχρονες γλώσσες προγραμματισμού είναι πλέον, πολύ περισσότερες 

και αξιοποιούνται γενικότερα για την ανανέωση των ιστοσελίδων, αλλά και σε 

ολόκληρο το διαδίκτυο8. 

Σε τι ακριβώς όμως αναφερόμαστε όταν μιλάμε για υπερκείμενο; Ο Ανδρέας 

Βέγλης (2001:30) το περιγράφει ως «δίκτυα πληροφοριών ηλεκτρονικής μορφής, που 

στην πιο απλή μορφή είναι κείμενο». Οι παραπομπές είναι το συνδετικό στοιχείο που 

ορίζει αυτό το δίκτυο. Η λειτουργία των παραπομπών ελέγχεται από τον υπολογιστή. 

Οι ιστοσελίδες στην πρώτη τους μορφή ήταν η μετεξέλιξη των υπερκειμένων ώστε να 

καταστεί δυνατή η μετάδοση τους μέσω του διαδικτύου. Στα παραδοσιακά (σειριακά) 

κείμενα, είμαστε αναγκασμένοι, όπως λέει, να γράφουμε και να διαβάζουμε με ένα 

σειριακό τρόπο, διακόπτοντας τη ροή του λόγου με αρκετές παραπομπές και 

υποσημειώσεις. Το μειονέκτημα αυτό του σειριακού κειμένου καλύπτει με το 

καλύτερο τρόπο το υπερκείμενο, γιατί επιτρέπει στον συγγραφέα να εισάγει 

παραπομπές και στον αναγνώστη να αποφασίσει μόνος του, ποιες από αυτές θα 

διαβάσει και με ποια σειρά. 

                                                 

6 Η γλώσσα αυτή επιτρέπει την προβολή εικόνων, κειμένου και γραφικών σε οποιοδήποτε ηλεκτρονικό 
υπολογιστή, χωρίς να χρειάζεται να διαθέτει ο χρήστης το ίδιο λογισμικό παραγωγής του 
συγκεκριμένου περιεχομένου. 

7 Το HTTP υλοποιείται σε δυο προγράμματα: ένα πρόγραμμα πελάτη (ο φυλλομετρητής-browser) και 
ένα πρόγραμμα εξυπηρετητή (server). Ένας server είναι ένας κεντρικός υπολογιστής, που εξυπηρετεί 
πολλούς διαφορετικούς υπολογιστές σε ένα δίκτυο και εκτελεί εξειδικευμένο λογισμικό για την 
αποθήκευση των πληροφοριών (Goodwill Community Foundation, 2015). 

8 H HTML, έφερε την XML (Extensible Markup Language) και ακολούθησαν οι XHTML (Extensible 
Hypertext Markup Language), Java, JavaScript, Ajax (Asynchronous JavaScript and XML), Adobe 
Flash, ASP (Active Server Pages), PHP (Γλώσσα δέσμης ενεργειών για δημιουργία δυναμικών 
ιστοσελίδων) (Βέγλης, 2014:47-54). 



40 

 

2.5 ΟΙ ΙΣΤΟΣΕΛΙΔΕΣ 

Μια ιστοσελίδα (web site) είναι ουσιαστικά ένα έγγραφο του Παγκόσμιου Ιστού 

(WWW). Πολλές ιστοσελίδες συνδεδεμένες μεταξύ τους δημιουργούν έναν δικτυακό 

τόπο (Βέγλης κ.α, 2004:36). Το σύνολο των ιστοτόπων αποτελεί το World Wide Web 

(WWW). Οι υπερσυνδέσεις, οι οποίες παραπέμπουν στις ιστοσελίδες, 

παρουσιάζονται με υπογραμμισμένα πλαίσια, με μπλε χρώμα συνήθως, ώστε να 

ξεχωρίζουν εύκολα στην οθόνη. Επιλέγοντας μια υπερσύνδεση μεταφερόμαστε σε 

μια ιστοσελίδα που μπορεί να βρίσκεται οπουδήποτε στον κόσμο. 

Η πρώτη ιστοσελίδα ήταν του Ερευνητικού Κέντρου Φυσικής CERN το 1991, που 

αναβίωσε το 2013 στα πλαίσια του εορτασμού των 20 χρόνων από την δημιουργία 

της. Οι ιστοσελίδες της εποχής περιελάμβαναν συνήθως τον κεντρικό τίτλο (banner) 

και ένα ολοσέλιδο κείμενο με μαύρες γραμμές για τα χωρίσματα. Οι ιστοσελίδες της 

δεύτερης περιόδου έμοιαζαν περισσότερο επαγγελματικές και είχαν κάποια νέα 

χαρακτηριστικά, συμπεριλαμβανομένων των εικόνων, αντί των λέξεων, κουμπιά με 

ραβδώσεις περιμετρικά, banners, διαρθρωτικά μενού, εικόνες, χρώματα και γραφικά 

περιβάλλοντα (Χατζής, 2012). 

Η εξέλιξη του διαδικτύου συμπαρέσυρε και τη σύγχρονη μορφή των ιστοσελίδων, 

οι οποίες από στατικές έγιναν δυναμικές. Η διαφορά τους έγκειται στο γεγονός ότι οι 

δυναμικές ιστοσελίδες δημιουργούνται όταν τις ζητάει ο χρήστης. Το περιεχόμενό 

τους, το οποίο προέρχεται από βάση δεδομένων, είναι ξεχωριστό από τη σχεδίαση και 

την εμφάνισή τους. Αντίθετα, οι στατικές ιστοσελίδες αποτελούνται κάθε φορά από 

τις ίδιες πληροφορίες σε κάθε αίτηση του χρήση (Βέγλης, 2014:38). 

Για να επισκεφτούμε μια ιστοσελίδα, πληκτρολογούμε τη διεύθυνση URL (Uniform 

Resource Locator) σε ένα πρόγραμμα περιήγησης (browser). Η διεύθυνση URL, 

επίσης γνωστή ως η διεύθυνση της ιστοσελίδας, καθοδηγεί τον browser πού ακριβώς 

θα εντοπίσει τη σελίδα. Ωστόσο, τις περισσότερες φορές, η πρόσβαση σε μια 

ιστοσελίδα γίνεται, ακολουθώντας μια σύνδεση από μια διαφορετική σελίδα ή 

κάνοντας αναζήτηση για τη σελίδα χρησιμοποιώντας μια μηχανή αναζήτησης. 

Όταν ζητάμε από τον (περιηγητή) browser μας να εμφανίσει μια ιστοσελίδα, αυτός 

ζητά δεδομένα από το διακομιστή (server) όπου είναι αποθηκευμένη η ιστοσελίδα. Ο 



41 

 

διακομιστής επεξεργάζεται την αίτηση, στέλνει τα δεδομένα στο πρόγραμμα 

περιήγησης και η ιστοσελίδα εμφανίζεται (Goodwill Community Foundation, 2015). 

Ενδεικτικό είναι ότι, όταν πατάμε το πλήκτρο enter στο πληκτρολόγιο του 

υπολογιστή μας για αναζήτηση, ενεργοποιούνται στιγμιαία 1.000 περίπου 

διαφορετικές βάσεις δεδομένων που σκανάρουν δισεκατομμύρια σελίδες στο 

διαδίκτυο για να βρουν και να εμφανίσουν την πληροφορία που ζητάμε (Σασλόγλου, 

2011). 

Το 2001 σύμφωνα με τον Peter Lyman, υπήρχαν 4 δισεκατομμύρια δημόσιες 

ιστοσελίδες9, ενώ η μέση διάρκεια ζωής μιας ιστοσελίδας ήταν μόνο 44 ημέρες. Στις 

μέρες μας με την αλματώδη άνοδο του διαδικτύου είναι δύσκολο έως αδύνατο να 

καταγραφεί ο συνολικός αριθμός των ιστοσελίδων, γιατί ο χώρος του διαδικτύου 

είναι ακηδεμόνευτος και την ίδια ώρα που δημιουργείται μια ιστοσελίδα, 

περισσότερες από μία μπορεί να καταργούνται οριστικά. Οι περισσότερες πάντως 

παραμένουν ανενεργές, καθώς δεν ανανεώνεται το περιεχόμενό τους και ανά πάσα 

στιγμή οι ιδιοκτήτες της μπορεί να σταματήσουν τη λειτουργία τους (Schneider & 

Foot, 2004:2). 

Μέσω ειδικών προγραμμάτων που κυκλοφορούν στο διαδίκτυο, είναι πλέον πολύ 

εύκολο να δημιουργήσει κάποιος μια ιστοσελίδα, καθώς δημιουργείται σχεδόν 

αυτόματα χωρίς μεγάλη ανθρώπινη παρέμβαση, τουλάχιστον στην απλή της μορφή. 

Πιο αναλυτικά, ασχέτως με το τι ιστοσελίδα θέλουμε να φτιάξουμε (εμπορική, 

διαφημιστική, εκπαιδευτική, προσωπική) πρέπει να σκεφτούμε από πριν τη δομή της 

και σε ποιο κοινό θέλουμε να απευθύνεται. Αν δεν θέλουμε να διαθέσουμε χρήματα 

σε κάποιον κατασκευαστή και στη συνέχεια σε κάποιον διαχειριστή, για μια απλής 

μορφής ιστοσελίδα μπορούμε να αναζητήσουμε στο διαδίκτυο δωρεάν προγράμματα 

κατασκευής. Μέσω αυτών, αφού πρώτα δημιουργήσουμε λογαριασμό, επιλέγουμε 

μια από τις πολλές επιλογές που δίνονται για την εμφάνισή της (templates) και το 

όνομα που θα έχει. Για να την επεξεργασία και το περιεχόμενο της ιστοσελίδας 

υπάρχουν δύο επιλογές η πιο απλή και η πιο συνθέτη που προτείνεται μόνο για όσους 

                                                 

9 Το 2014 αποτελεί σταθμό για το διαδίκτυο καθώς ξεπεράστηκε το όριο του 1 δισεκατομμυρίου online 
ιστοσελίδων παγκοσμίως. 



42 

 

είναι γνώστες της γλώσσας προγραμματισμού. Η απλή μέθοδος επεξεργασίας 

επιτρέπει μέσω ενός ειδικού editor (συντάκτη) να γράψουμε τα κείμενα μας και 

έπειτα να ανεβάσουμε εικόνες, βίντεο, μουσική, ημερολόγιο, χάρτες, παιχνίδια, αρκεί 

να μην ξεπεράσουμε τον χώρο (megabyte) που μας δίνει ο πάροχος. Σε κάποια 

προγράμματα πάλι ό χώρος είναι απεριόριστος και επίσης επιτρέπουν τα σχόλια. 

Το περιεχόμενο των ιστοσελίδων εμφανίζει μεγάλη ποικιλία. Μια ιστοσελίδα 

μπορεί να έχει ως θέμα της σχεδόν ο,τιδήποτε: τις επιστήμες, την τεχνολογία, τις 

θρησκείες, την οικολογία, το περιβάλλον, την πολιτική, την οικονομία, τον 

αθλητισμό, την οικογενειακή ζωή, τα παιδιά, τη μαγειρική, την ερωτική ζωή, τα 

αυτοκίνητα, τον τουρισμό, τα ταξίδια, τις ηλεκτρονικές αγορές κ.ο.κ, καθώς επίσης 

τις τέχνες, τον πολιτισμό, την πεζογραφία, την ποίηση, που είναι και το θέμα της 

παρούσας έρευνας. 

Ο λόγος ύπαρξης και ο σκοπός δημιουργίας μιας ιστοσελίδας είναι πολυσύνθετος 

και έχει να κάνει πρωτίστως με τον ιδιοκτήτη της. Κάποιοι δημιουργούν μια 

εμπορικού σκοπού ιστοσελίδα για βιοποριστικούς και επιχειρηματικούς λόγους (π.χ. 

e-shops), έχουν δηλαδή πρακτικό στόχο (το οικονομικό όφελος), άλλοι για 

ενημερωτικούς, πολιτικούς ή κοινωνικούς-ανθρωπιστικούς σκοπούς, άλλοι για να την 

χρησιμοποιήσουν σαν μηχανισμό προπαγάνδας, ή σαν εργαλείο του marketing, 

κάποιοι για να ευαισθητοποιήσουν την κοινή γνώμη σε κρίσιμα ζητήματα, ενώ άλλοι 

για μη κερδοσκοπικούς λόγους και απλώς για να δημοσιοποιήσουν ελεύθερα και σε 

ευρεία κλίμακα σκέψεις, απόψεις ή άλλο υλικό στον εικονικό περίγυρό τους10. Από 

αυτό το τοπίο, δεν λείπουν και οι ιστοσελίδες καλλιτεχνών και λογοτεχνών, που 

χρησιμοποιούν το διαδίκτυο για να κοινοποιήσουν το έργο τους, αλλά και να 

αυξήσουν τη δημοφιλία τους. 

2.6 ΤΑ ΙΣΤΟΛΟΓΙΑ 

Από τις πιο διαδεδομένες εφαρμογές των Νέων Μέσων είναι τα ιστολόγια (blogs). 

Η άμεση διάδοση του παγκόσμιου ιστού (WWW) είχε ως αποτέλεσμα να μάθουν την 

                                                 

10 Δεν λείπουν, δυστυχώς, και οι σελίδες με επικίνδυνο περιεχόμενο και ύποπτους σκοπούς (π.χ. 
πορνογραφικό υλικό ανηλίκων, διαδικτυακή απάτη κλπ.) 



43 

 

γλώσσα προγραμματισμού HTML αρκετοί χρήστες του διαδικτύου. Τις γνώσεις τους 

αυτές τις χρησιμοποίησαν για να δημιουργήσουν τις προσωπικές τους ιστοσελίδες και 

δικτυακούς τόπους. 

Το 1997 ορισμένοι χρήστες του διαδικτύου άρχισαν να δημιουργούν ιστοσελίδες με 

υπερ-συνδέσεις που εύρισκαν ενδιαφέρουσες και τις πρότειναν και σε άλλους 

χρήστες. Αυτές οι ιστοσελίδες ενημερώνονταν καθημερινά, καθώς οι δημιουργοί τους 

είχαν πάντοτε κάτι να συμπληρώσουν, να σχολιάσουν και να προτείνουν. Οι 

ιστοσελίδες αυτές σταδιακά πήραν τη μορφή ημερολογίου ή προσωπικής εφημερίδας. 

Από αυτήν τους μάλιστα την ιδιότητα προέρχεται και το όνομά τους, Weblogs ή 

Blogs (ιστολόγια). Ένα μόλις χρόνο μετά, το 1998, είχαν ήδη δημιουργηθεί οι πρώτοι 

δικτυακοί τόποι Weblogs και ο αριθμός των χρηστών τους αυξήθηκε σημαντικά. Τον 

Αύγουστο του 1998 η εταιρία Pyra παρουσίασε το Blogger ένα διαδικτυακό εργαλείο 

για τη δημιουργία των ιστολογίων τους (Βέγλης κ.α., 2004:325). 

Η Technorati, εταιρεία που μετράει και ταξινομεί τα blogs παγκοσμίως έχει 

καταγράψει μέχρι τα 

μέσα Δεκεμβρίου του 

2006, 55.000.000 

δικτυακά ημερολόγια. 

Την ίδια χρονιά στην 

Ελλάδα τα blogs 

ξεπέρασαν τις 4.000 (Δήμου, 

2006). Το 2007 πάλι, υπήρχαν 9.510 ιστολόγια γραμμένα στην Ελληνική γλώσσα, 

από τα οποία μόνο τα 4.639 ήταν ενεργά (Ανδριωτάκης, 2007:38). Λίγα χρόνια 

αργότερα, το 2008, τα ιστολόγια είχαν σχεδόν διπλασιαστεί σε 112.800.000 

εκατομμύρια παγκοσμίως. Το 2014 ο αριθμός τους στην Ελλάδα ξεπέρασε τα 

8.000.000 (Βέγλης, 2014:95). Πάντως, ότι ισχύει για τις ιστοσελίδες, ισχύει και για τα 

ιστολόγια. Το γεγονός ότι μαζί με όσα ιστολόγια δημιουργούνται αλλά τόσα 

κλείνουν, καθιστά δύσκολη την μέτρηση τους, με συνέπεια να μην γνωρίζουμε 

επακριβώς πόσα είναι συνολικά σε κάθε χρονική στιγμή (εικόνα 2). 

Εικόνα 2: Χρονολογική κατανομή των ιστολογίων παγκοσμίως. 



44 

 

Εκείνο που διαφοροποιεί σχεδιαστικά τα Blogs από τους συνήθεις δικτυακούς 

τόπους είναι οι ημερολογιακού τύπου καταχωρήσεις. Ο Vangie Beal (2015) τα ορίζει 

ως «μια ιστοσελίδα που χρησιμεύει ως ένα δημόσια προσβάσιμο προσωπικό 

ημερολόγιο για έναν χρήστη». Ο Dave Winer (2003), από τους πρώτους χρήστες 

αυτού του νέου μέσου, περιγράφει το ιστολόγιο ως «μια ιεράρχηση κειμένων, 

εικόνων, πολυμέσων και δεδομένων, οργανωμένων με χρονολογική σειρά, που είναι 

δυνατό να δει κανείς σε ένα διαδικτυακό περιηγητή (browser)». 

Συνήθως τα ιστολόγια εμφανίζουν στον αναγνώστη τις πιο πρόσφατες 

καταχωρήσεις τους. Οι δε νεότερες εμφανίζονται ψηλότερα στην ιστοσελίδα. Τα 

blogs επίσης, έχουν συχνά ένα blogroll, δηλαδή συνδέσμους με δικτυακούς τόπους 

που ο συγγραφέας του ιστολογίου θεωρεί ενδιαφέροντες, κατατοπιστικούς και 

χρήσιμους. Τα ιστολόγια, όπως και οι ιστοσελίδες, περιλαμβάνουν έναν τίτλο και μία 

σύντομη περιγραφή. Μοιάζουν αρκετά με τις σελίδες ειδησεογραφικών πρακτορείων, 

καθώς οι νέες καταχωρίσεις προηγούνται των παλαιοτέρων. Οι παλαιότερες 

καταχωρήσεις αρχειοθετούνται και τις βρίσκουμε αριστερά ή δεξιά του κέντρου της 

σελίδας, όπου δημοσιεύονται τα επίκαιρα κείμενα. 

Με τις σύγχρονες τεχνολογίες που έχουν αναπτυχθεί είναι πολύ εύκολο για τον 

καθένα να δημιουργήσει το δικό του ιστολόγιο. Υπάρχουν πολλές διαφορετικές 

πλατφόρμες που δίνουν τη δυνατότητα δημιουργίας ιστολογίων. Οι πιο δημοφιλείς 

από αυτές είναι η www.blogger.com της Google και η www.wordpress.com, 

προσφέροντας παρόμοιες λειτουργίες και εφαρμογές με αυτοματοποιημένες 

διαδικασίες. 

Στη διαδικασία κατασκευής του ιστολογίου ο χρήστης δίνει τα στοιχεία του ή το 

ψευδώνυμό του, δημιουργεί ένα δικό του URL, επιλέγει την εμφάνιση της σελίδας 

στα έτοιμα θέματα-μοτίβα εμφάνισης ή αν γνωρίζει τη γλώσσα προγραμματισμού 

HTML σχεδιάζει τη σελίδα του όπως τη θέλει έχοντας άδεια να επέμβει ακόμα και 

στον κώδικα της (source). Μετά από όλα αυτά είναι έτοιμος να γράψει ή να ψάξει το 

κείμενο του και να το αναπαράγει από άλλες ιστοσελίδες και ιστολόγια, βάζοντάς του 

απαραίτητα τίτλο και κάποιες λέξεις κλειδιά, ώστε να το βρει πιο εύκολα μέσω των 

RSS αυτός που το αναζητάει (Rettberg, 2008:21, Ανδριωτάκης, 2007:21-22). 

http://www.blogger.com/
http://www.wordpress.com/


45 

 

Κάθε ιστολόγιο χαρακτηρίζεται από το ύφος των συντακτών του. Η 

προσωπικότητα, η γλώσσα και το στυλ της γραφής, οι επιλογές των υπερσυνδέσεων, 

τα σχόλια αποτελούν τα βασικά στοιχεία κάθε Blog (Βέγλης κ.α., 2004:326). Ένας 

μέσος ιστολόγος μπορεί να χρησιμοποιεί τη σελίδα του ως «ζωντανό βιογραφικό», 

άλλος ως περιοδικό ποικίλης ύλης, άλλος ως κουτσομπολίστικο βήμα. Οι μορφές και 

τα περιεχόμενα των ιστολογιών είναι τόσα, όσοι είναι και οι δημιουργοί τους. Ο 

καθένας από αυτούς έχει το δικαίωμα να δημοσιεύσει ότι κρίνει δημοσιεύσιμο. 

Πολλοί, μέσα από το ιστολόγιο τους, εκμυστηρεύονται περιστατικά από την 

προσωπική τους ζωή. Το μόνο όριο του χρήστη είναι η αυτολογοκρισία (Rettberg, 

2008:11). 

Η συνήθης Ελληνική απόδοση του όρου blog ως ιστολόγιο αποδίδεται στον Μιχάλη 

Παναγιωτάκη με τα ομότιτλα ιστολόγια του histologion-gr (http://histologion-gr) και 

histologion-gr.blogspot.gr (http://histologion-gr.blogspot.gr), ενώ έχουν προταθεί 

κατά καιρούς και άλλες αποδόσεις, λιγότερο ή περισσότερο ταιριαστές. 

2.7 ΤΑ WIKI 

Όταν αναφερόμαστε στα wiki, μιλάμε ουσιαστικά για είναι ένα σύνολο δυναμικών, 

συνεργατικά γραμμένων ιστοσελίδων. Η εφεύρεσή τους έγινε το 1995 από τον Ward 

Cunningham, ο όποιος είχε στόχο να δημιουργήσει ένα online εργαλείο για την 

καλύτερη συνεργασία των συμμετεχόντων στον προγραμματισμό και τη σχεδίαση 

λογισμικού. Σταδιακά επεκτάθηκε σε όλες τις μορφές online συνεργασίας (Βέγλης, 

2014:122). Η πιο διαδεδομένη μορφή wiki είναι η ηλεκτρονική εγκυκλοπαίδεια 

Wikipedia, όπου γνώστες και μη, μεταφέρουν πληροφορίες επί παντός επιστητού, σε 

μια προσπάθεια η γνώση του κόσμου να διαχυθεί ελεύθερα σε όλο και περισσότερους 

ανθρώπους. 

Η καινοτομία των ιστοσελίδων wiki έγκειται στο γεγονός ότι ενώνουν την 

κλασσική γλώσσα προγραμματισμού HTML με ένα σύστημα που καταγράφει κάθε 

αλλαγή που συμβαίνει με το χρόνο, έτσι ώστε οποιαδήποτε στιγμή, μια σελίδα να 

μπορεί να επανέλθει σε μια προηγούμενη κατάστασή της (αναίρεση). Με αυτόν τον 

τρόπο καθιστούν τη δημιουργία κειμένου και χρήσης πολυμέσων πολύ εύκολη, 

καθώς και τη συνεργασία μεταξύ των συνεργαζόμενων μελών (Βέγλης, 2014:123). 

http://histologion-gr/
http://histologion-gr.blogspot.gr/


46 

 

Ενδιαφέρον για εμάς έχει ο τρόπος που χρησιμοποιούνται τα wiki σε συνεργατικά 

ψηφιακά διηγήματα και ποιήματα. Όμως, αργούν να γίνουν δημοφιλείς, γιατί υπάρχει 

η προκατάληψη ότι ο οποιοσδήποτε θα έχει ελεύθερη πρόσβαση και θα αλλοιώσει το 

κείμενο, πράγμα που δεν ισχύει, γιατί κάθε αλλαγή καταγράφεται. Υπάρχει επίσης το 

θέμα του «ιδιοκτήτη» του κειμένου. Σε ποιον ανήκει; Σε αυτόν που το ξεκίνησε ή σε 

αυτόν που το τελειοποίησε; Επίσης, τα wiki έρχονται σε αντίθεση με τις τυπικές 

συνθήκες εργασίας (Βέγλης, 2014:130). 

Οι παραπάνω αλυσιδωτές διαδικασίες επέτρεψαν τη δημιουργία ενός 

περιβάλλοντος ελεύθερης διάχυσης της επικοινωνίας, της πληροφορίας και της 

γνώσης, σε βαθμό τόσο μεγάλο που είναι αδύνατον να επιστρέψουμε στην προ του 

διαδικτύου εποχή. Σε σχέση με το πεδίο έρευνάς μας, όπως θα δούμε παρακάτω οι 

επιλογές είναι απεριόριστες. Εμείς όμως θα σταθούμε στις πιο έγκυρες και 

αξιόπιστες, αλλά και σε κάποιες δημοφιλείς ιστοσελίδες και ιστολόγια του 

ελληνόγλωσσου διαδικτύου για την ποίηση. 

Στο επόμενο κεφάλαιο θα εξετάσουμε τις σχέσεις και τη δημιουργική σύμπλευση 

των δυο πεδίων, της λογοτεχνίας και του διαδικτύου, καθώς και τις νέες δυνατότητες 

που έφεραν στην λογοτεχνική παραγωγή και έγιναν χάρη σε αυτή. 

 

 

 

 

 

 

 

 



47 

 

 

 

 

 

 

 

 

Χαίρε, ω χαίρε ποίημα 

από τα σπλάχνα του υπολογιστή βγαλμένο&  

με δύο κλικ σε κατεδαφίζω 

και σε τρεις μέρες σε κτίζω 

σε κάνω κάθετο, σε οριζοντιώνω 

σε επιλέγω και σε ακυρώνω 

σε ανατρέπω και σε μετατρέπω 

Αν σε θέλω, το στυλ σου αλλάζω 

τώρα τα γράμματά σου πλαγιάζω 

τα μεγαλώνω τα κάνω εικοσάρια 

τα μικραίνω τα κάνω δεκάρια 

 

Τασούλα Καραγεωργίου, απόσπασμα από την Ποιητική Τεχνολογία. 

 

 

 

 



48 

 

ΚΕΦΑΛΑΙΟ 3 

3. ΛΟΓΟΤΕΧΝΙΑ ΚΑΙ ΔΙΑΔΙΚΤΥΟ 

Είναι πολλοί αυτοί που ισχυρίζονται ότι οι εξελίξεις στην Τεχνολογία και τα Νέα 

Μέσα θα επιφέρουν το οριστικό τέλος της λογοτεχνίας ή έστω θα τη μεταπλάσουν σε 

κάτι διαφορετικό. Χαρακτηριστικά, ο Alvin Kernan (2001:307) γράφει στο βιβλίο 

του Ο θάνατος της λογοτεχνίας:  

(…) Η λογοτεχνία χάνει τη θέση της στο δέντρο της γνώσης και συνεπώς κινδυνεύει να 
διαλυθεί στον κοινωνικό χώρο. Στη θέση της, οι άνθρωποι αρχίζουν προφανώς να 
βλέπουν τις «επικοινωνίες», ένα αντικείμενο με εξίσου πρακτικές και θεωρητικές 
διαστάσεις και αξιοσημείωτη χρησιμότητα. 

Βλέπουμε όντως, 24 χρόνια μετά την πρώτη έκδοση του βιβλίου του Kernan, ότι η 

λογοτεχνία δεν έχει πεθάνει, όμως η επικράτηση των ηλεκτρονικών μέσων και το νέο 

«νοητικό περιβάλλον» που αυτά δημιουργούν, επηρεάζουν όχι μόνο τη συγγραφή της 

έντυπης λογοτεχνίας, με τη χρήση επεξεργαστή κειμένου από τους συγγραφείς, αλλά 

επίσης και την πρόσληψη του λογοτεχνικού έργου από τους αναγνώστες, καθώς και 

την παραγωγή θεωρητικού λόγου που τα αφορά, από τους ειδικούς μελετητές 

(Νικολαΐδου, 2009:84). Πράγματι, η ψηφιακή επανάσταση αφορά όχι μόνο στη 

δημιουργία πρωτότυπων λογοτεχνικών έργων με τη χρήση υπολογιστικών εργαλείων 

αλλά και στον τρόπο έκδοσης, παρουσίασης, διακίνησης και κριτικής έργων τόσο της 

παραδοσιακής όσο και της ηλεκτρονικής λογοτεχνίας. 

Παρακάτω θα εντοπίσουμε και θα περιγράψουμε τις νέες δυνατότητες που 

προσφέρει η τεχνολογία στα έργα του πολιτισμού και πιο συγκεκριμένα στις 

λογοτεχνικές εκδόσεις είτε μέσω της ψηφιοποίησης είτε αξιοποιώντας απευθείας τις 

δυνατότητες του διαδικτύου. 

3.1 Η ΚΥΒΕΡΝΟΛΟΓΟΤΕΧΝΙΑ 

Πριν ξεκινήσουμε να περιγράφουμε τις νέες μορφές ποίησης στον ψηφιακό κόσμο 

χρειάζεται να αποσαφηνίσουμε τις έννοιες των ηλεκτρονικών ή ψηφιακών 

λογοτεχνικών βιβλίων (και αρχείων) και της κυβερνολογοτεχνίας ή υπερλογοτεχνίας 

(cyberliterature ή hyperliterature). Η μεταξύ τους διαφορά είναι σημαντική και 

αντιστοιχεί στη διαφορά ανάμεσα σε ψηφιοποιημένη και ψηφιακή λογοτεχνία. Τα 



49 

 

ηλεκτρονικά βιβλία (eBooks) είναι η ηλεκτρονική εκδοχή αυτούσιων λογοτεχνικών 

βιβλίων (ψηφιοποιημένη λογοτεχνία), παλαιότερων ή σύγχρονων, τα οποία είναι 

διαθέσιμα για αγορά ή διατίθενται ελευθέρα μέσω του διαδικτύου και τα οποία τα 

διαβάζουμε από τον υπολογιστή ή από τις συσκευές ψηφιακής ανάγνωσης 

(Αποστολίδου, 2012:7). Στη ψηφιοποιημένη δηλαδή, λογοτεχνία έχουμε να κάνουμε 

με έντυπα, τυπωμένα βιβλία τα οποία έχουν ψηφιοποιηθεί και έχουν αποθηκευτεί, σε 

μορφή κειμένου ή σε μορφή εικόνας, στο διαδίκτυο (αλλά και σε ψηφιακούς 

δίσκους), όπως, Print On Demand, Audiobooks που διατίθενται ως αρχεία MP3, 

έχουμε να κάνουμε με κλασικά, παραδοσιακά βιβλία σε ψηφιακή μορφή 

(Δημητρούλια κ.α, 2007:215, Koskimaa, 2007:174). Στη ψηφιοποιημένη λογοτεχνία 

ανήκουν επίσης, λογοτεχνικά κείμενα και ποιήματα (κυρίως παλαιότερα) που 

συγκεντρώνονται και αναρτώνται στο διαδίκτυο, στο πλαίσιο ερευνητικών ή 

επιστημονικών projects. Στην κατηγορία αυτή θα μπορούσαμε να εντάξουμε το 

Διαδικτυακό τόπο-Αρχείο του Κωνσταντίνου Καβάφη, όπου με τη σύμπραξη του 

Σπουδαστηρίου Νέου Ελληνισμού του Αριστοτέλειου Πανεπιστημίου και του 

Ιδρύματος Ωνάση, ψηφιοποιήθηκε το σύνολο του ποιητικού έργου του μεγάλου 

ποιητή. 

Η κυβερνολογοτεχνία ή υπερλογοτεχνία λογίζεται ως ένα νέο, ιδιαίτερο είδος 

λογοτεχνίας. Πρόκειται, συγκεκριμένα, για τη λογοτεχνία εκείνη που παράγεται από 

την αρχή σε και για ηλεκτρονικό περιβάλλον, κατά την ανάγνωσή της υποστηρίζεται 

από ειδικά λογισμικά και δεν μπορεί να παρουσιαστεί σε έντυπη μορφή. Όλα τα έργα 

της κυβερνολογοτεχνίας είναι κατά μία έννοια μορφή πειραματικής γραφής (Bolter, 

2006:170, Koskimaa, 2007:174-175, Αποστολίδου, 2012:7). 

Η κυβερνολογοτεχνία έλκει την καταγωγή της από τα λογοκεντρικά παιχνίδια 

περιπέτειας που έκαναν την εμφάνισή τους αμέσως μόλις οι μικροϋπολογιστές 

διαδόθηκαν στις αρχές της δεκαετίας του 1980. Η πορεία της λογοτεχνίας είναι 

επίσης κοινή με αυτήν της Αυτόματης Μετάφρασής, με δεδομένη την κοινή 

ενασχόληση τους με τη γλώσσα (Δημητρούλια, 2006:98). Η υπόθεση αυτή 

δημιούργησε τις υποψίες μήπως τα έργα της κυβερνολογοτεχνίας είναι τελικά 

παιχνίδια και άρχισε να αμφισβητείται η λογοτεχνικότητά τους. Η σχέση της 

υπερκειμενικής λογοτεχνίας με το παιχνίδι συζητιέται, στις μέρες μας, στο πλαίσιο 



50 

 

της ανάπτυξης της παιγνιολογίας (ludology) από σοβαρούς μελετητές και ο 

παιγνιώδης χαρακτήρας της θεωρείται ένα από τα κριτήρια αξιολόγησης 

υπερκειμενικών έργων (Mateas, 2005, Gendolla & Schäfer, 2015). 

Η υπερλογοτεχνία (hyperliterature) παρουσιάζει με εμφανή τρόπο στην οθόνη του 

υπολογιστή τεχνικές οργάνωσης και αποδιοργάνωσης της αφηγηματικής τάξης, οι 

οποίες είχαν ήδη αναπτυχθεί στην έντυπη λογοτεχνία. Παρόλα αυτά, το ψηφιακό 

μέσο ορίζει τον τρόπο πρόσληψης: η υπερκειμενική μυθοπλασία προσλαμβάνεται ως 

πραγματική αναμόρφωση της έντυπης μυθοπλασίας. Πράγματι, πρόκειται για μια 

μορφή λογοτεχνίας, η οποία βρίσκεται έξω από τον συμβατικό λογοτεχνικό κανόνα, 

παρόλο που μερικά έργα της έχουν ήδη αναγνωριστεί ως «κλασικά». Ορίζει όμως, 

μια δυναμική τάση της σύγχρονης λογοτεχνίας και εγκαινιάζει ένα νέο είδος 

ανάγνωσης, το οποίο δεν θα μπορούσε να απουσιάζει από τις επιλογές του σύγχρονου 

αναγνώστη, αν και, όπως θα δούμε, δεν είναι όλοι οι αναγνώστες τόσο φίλα 

προσκείμενοι σε αυτή (Νικολαΐδου, 2009: 85-86, Koskimaa, 2007:180). 

Κατά καιρούς έχουν προταθεί διάφορες ταξινομήσεις ανάλογα με το είδος των 

κυβερνοκειμένων11, αυτό ωστόσο στην πράξη είναι δύσκολο να γίνει, γιατί τα 

περισσότερα κυβερνοκείμενα δεν μπορούν να ενταχθούν ξεκάθαρα μόνο σε μία 

κατηγορία, καθώς το κύριο χαρακτηριστικό τους είναι η ανοιχτότητα και ο 

υβριδισμός. Επίσης, συχνά προκύπτει μια τάση σύγχυσης της ψηφιακής 

κειμενικότητας με την λογοτεχνική κειμενικότητα (Δημητρούλια, 2006:100). 

Θεμελιώδες γνώρισμα της υπερλογοτεχνίας είναι ότι παραμερίζει το κυρίαρχο 

χαρακτηριστικό της έντυπης λογοτεχνίας, την υπεροχή του λόγου, αφού συχνά 

ενσωματώνει γραφικά, εικόνες, βίντεο, μουσική, χρησιμοποιεί δηλαδή τα πολυμέσα. 

Ένα άλλο βασικό χαρακτηριστικό της είναι η συνδυαστικότητα, οι διαφορετικοί 

δηλαδή συνδυασμοί, οι οποίοι νοούνται ως δικτύωση και διασύνδεση διαφορετικών 

γραμμών της πλοκής και αποτελούν τον πυρήνα της υπερμυθοπλασίας ή 

υπερκειμενικής μυθοπλασίας (hyperfiction ή hypertextual fiction) και της 

                                                 

11 Βλ την παλαιότερη ταξινόμηση του Robert Kendall στο (http://directory.eliterature.org) καθώς και 
αυτήν του Jean Clément στο (http://www.ciren.org/ciren/colloques/131198/clement.html). 

http://directory.eliterature.org/
http://www.ciren.org/ciren/colloques/131198/clement.html


51 

 

κυβερνοποίησης (hyperpoetry) και βέβαια η μη-γραμμικότητα με τη συνακόλουθη 

λαβυρινθική δομή, λόγω της ύπαρξης και λειτουργίας του υπερκειμένου. Τέλος, στα 

χαρακτηριστικά προστίθενται: η διαδραστικότητα, δηλαδή η δυνατότητα του 

αναγνώστη να αλληλεπιδράσει ή και να συνδιαμορφώσει το κείμενο, η 

συλλογικότητα, δηλαδή η δυνατότητα ύπαρξης πολλών συνδημιουργών (σε 

περιπτώσεις συλλογικής γραφής), η ανοιχτότητα, δηλαδή η δυνατότητα ύπαρξης 

πολλών και διαφορετικών επιλογών διαδρομής και ερμηνειών από πολλούς και 

διαφορετικούς αναγνώστες, καθώς και το ότι είναι μια λογοτεχνία ελεύθερης 

πρόσβασης, για όποιον βέβαια διαθέτει υπολογιστή και ξέρει πώς να την εντοπίσει 

και τέλος ο υβριδισμός το γεγονός δηλαδή του συνδυασμού πολλών και 

διαφορετικών τεχνικών και ειδών κυβερνολογοτεχνίας (Δημητρούλια, 2006:100-101). 

Η δικτύωση δημιουργεί τη ψευδαίσθηση ότι ο αναγνώστης-χρήστης έχει 

απεριόριστη ελευθερία επιλογών και μπορεί να παρακάμπτει τον συγγραφέα. Ο 

David Jay Bolter (2006: 173) και η Βενετία Αποστολίδου (2012: 7) όμως, αναφέρουν 

χαρακτηριστικά ότι, ο συγγραφέας έχει τη ευχέρεια να τοποθετήσει οποιοδήποτε 

αριθμό περιορισμών στη σειρά ανάγνωσης. Η έκταση των επιλογών του αναγνώστη 

και, κατ’ επέκταση, η ελευθερία του αναγνώστη στην εξέταση του λογοτεχνικού 

χώρου εξαρτώνται από τους δεσμούς που ο συγγραφέας δημιουργεί ανάμεσα στα 

επεισόδια της πλοκής. 

Στα υπερολογοτεχνικά κείμενα, πάντως, ο κίνδυνος της εικονοποίησης του λόγου 

παραμονεύει, με αποτέλεσμα σε ορισμένες περιπτώσεις να χάνεται ο σκληρός 

πυρήνας της λογοτεχνίας, καθώς η οθόνη παρεμβαίνει στην ανάγνωση και η 

κυριαρχία της εικόνας επηρεάζει ακόμη και τον τρόπο σχεδίασης ιστοσελίδων. Η 

αλληλεπίδραση εικόνας και λόγου έχει ωστόσο ενισχύσει το ενδιαφέρον των 

ποιητών, που πιστεύουν ότι με αυτόν τον τρόπο τα ποιήματά τους μπορούν να γίνουν 

πιο προσιτά στο νεανικό κοινό που μεγάλωσε σε ένα κόσμο γεμάτο εικόνες και είναι 

απόλυτα εξοικειωμένο με τη χρήση των υπολογιστών και του διαδικτύου. Ακόμα και 

οι γραμματοσειρές επιλέγονται με προσοχή, καθώς επηρεάζουν αισθητικά την 

εμφάνιση του έργου. Η πολυπλοκότητα όμως των νέων προγραμμάτων έχει ήδη κάνει 

απαραίτητη την συνεργασία λογοτεχνών με τους σχεδιαστές ηλεκτρονικών σελίδων 

(Γιακουμάτου, 2002i:8). 



52 

 

Όσον αφορά τώρα την αναγνωστική πρόσληψη τέτοιων κειμένων, ο Roger Chartier 

(2010:7-17) σε ένα άρθρο του για την ψηφιακή ανάγνωση αναφέρει ότι πλέον ο 

αναγνώστης χρησιμοποιεί ένα μόνο μέσο, την οθόνη του υπολογιστή, για να διαβάσει 

διαφορετικούς τύπους κειμένων τα οποία, στη χειρόγραφη κουλτούρα και αυτή της 

τυπογραφίας, διαμοιράζονταν σε ποικίλα αντικείμενα. Σήμερα, όλα ανεξαρτήτως τα 

κείμενα παράγονται ή προσλαμβάνονται στο ίδιο μέσο και σε μορφές παρεμφερείς, 

τις οποίες συνήθως επιλέγει ο ίδιος ο αναγνώστης. Αυτού του τύπου η ανάγνωση 

κειμένων είναι αποσπασματική και μοιάζει με την ανάγνωση μιας εγκυκλοπαίδειας, 

ενώ διατηρείται πάντα η καθολική πρόσληψη του έργου, που επιβάλλεται από την 

ίδια την υλικότητα του αντικειμένου, κάνει όμως προβληματική την ανάγνωση ειδών 

λόγου, των οποίων η πρόσληψη προϋποθέτει μια λιγότερο διακεκομμένη ανάγνωση, 

ζητά μια διαρκή οικείωση με το έργο και τη σύλληψη του ως πρωτότυπου και 

συγκροτημένου έργου, όπως μια ολόκληρη ποιητική συλλογή ή ένα έργο 

υπερμυθοπλασίας. 

Σε αυτό το πλαίσιο, τα πρώτα δείγματα υπερκειμενικής μυθοπλασίας ήταν γνωστά 

μόνο στους ακαδημαϊκούς κύκλους, ενώ το κοινό τα απέφευγε και τα διάβαζαν μόνο 

άλλοι συγγραφείς. Υπέρμαχοι και πολέμιοι της κυβερνολογοτεχνίας, τα πρώτα χρόνια 

της πορείας της, καθιστούσαν σαφές πως η αναγνωστική απόκριση είναι πιο δύσκολη 

στα υπερκειμενικά λογοτεχνικά κείμενα από τα συμβατικά για διάφορους λόγους: 

υψηλή δαπάνη για ηλεκτρικές συσκευές ανάγνωσης (pc, laptop, e-reader) σε σχέση 

με το απλό βιβλίο, δυσκολίες στη χρήση καθώς αυτού του είδους οι συσκευές, της 

παλαιότερης τεχνολογίας κυρίως, κουράζουν και δεν είναι βολικές για διάβασμα στο 

κρεβάτι ή την πολυθρόνα. Ρόλο παίζει επίσης ο παράγοντας προκατάληψη, μιας και 

οι αναγνώστες συχνά συνδυάζουν την ηλεκτρονική ανάγνωση με αυτήν ενός 

συμβατικού βιβλίου και μπερδεύονται, με αποτέλεσμα να επηρεάζεται η 

αναγνωστική τους συμπεριφορά (Pope, 2006:447-450). Σήμερα βέβαια, η ραγδαία 

εξέλιξη της τεχνολογίας τείνει να επιλύσει προβλήματα και βρίσκει συνεχώς νέους 

τρόπους για να καθιστά τις συσκευές ανάγνωσης και τις οθόνες πιο φιλικές προς τον 

χρήστη. Οι νέας τεχνολογίας συσκευές είναι εύχρηστες, ελαφριές, με υψηλή 

χωρητικότητα και με καλή απόδοση της μπαταρίας, ώστε να μην χρειάζονται 

συνεχώς φόρτιση. 



53 

 

Η μελέτη πάντως, που πραγματοποίησε ο James Pope (2006: 447-456) καθηγητής 

στο Πανεπιστήμιο του Bournemouth του Ενωμένου Βασιλείου στους μεταπτυχιακούς 

φοιτητές του πάνω σε «κλασσικά» λογοτεχνικά υπερκείμενα κατέδειξε τα παραπάνω, 

αλλά και άλλου τύπου προβλήματα, όπως μεταξύ άλλων σύγχυση κατά την 

ανάγνωση, άβολη διάταξη του κειμένου, αμήχανη πλοήγηση, ένθετα πλαίσια που 

αποσπούν την προσοχή από το κυρίως κείμενο, ελλιπή ορατότητα των κουμπιών 

πλοήγησης, αποπροσανατολισμό (δεν μπορούσαν να καταλάβουν σε πιο σημείο του 

έργου βρίσκονται), ελλιπή κατανόηση του τέλους του έργου - οι αναγνώστες δεν ήταν 

ικανοποιημένοι από την αισθητική του κειμένου και δεν «βυθίζονταν» στο κείμενο. 

Στην Ελλάδα παρόμοιες μελέτες για την αναγνωστική απόκριση στα έργα 

κυβερνολογοτεχνίας, πραγματοποίησαν οι Γιακουμάτου & Νικολαΐδου (2002), 

Καλόγηρος & Παπαρούση (2012), Symeonidou, Tsourvakas, Veglis & Agas (2015). 

Τα αποτελέσματα που προέκυψαν από αυτές τις μελέτες είναι παρόμοια με αυτά του 

Pope. Η Γιακουμάτου και η Νικολαΐδου (2002:8) αναφέρουν χαρακτηριστικά ότι το 

44,1% των αναγνωστών παραδέχεται ότι δεν διάβασε όλο το κείμενο παρά το γεγονός 

ότι το 79,4 δήλωσαν ότι δεν συνάντησαν προβλήματα στην πλοήγηση. Στη μελέτη 

των Καλόγηρου & Παπαρούση (2012:98) γίνεται γνωστό ότι το 60% από τους 30 

συμμετέχοντες στην έρευνα δεν γνώριζε το περιεχόμενο της έννοιας της 

κυβερνολογοτεχνίας. Η πιο πρόσφατη έρευνα της (Symeonidou κ.α, 2015:179) 

δείχνει ότι το κόστος αγοράς εμποδίζει τους νέους να διαβάσουν ψηφιακά βιβλία αν 

και ένα 32% όντως διαβάζει. 

O Raine Koskimaa (2007:171) καθηγητής ψηφιακού πολιτισμού στο Πανεπιστήμιο 

της Jyväskylä στη Φινλανδία, σε άρθρο του για τη λογοτεχνία στον ψηφιακό κόσμο, 

προβλέπει τέσσερις τύπους μελλοντικών ψηφιακών αναγνωστών 

κυβερνολογοτεχνίας: α) αυτοί που είναι καλά εξοπλισμένοι τόσο με παιδεία όσο και 

με δεξιότητες προσέγγισης της ηλεκτρονικής λογοτεχνίας (electracy), β) όσοι τα 

καταφέρνουν καλύτερα στον κόσμο της έντυπης παιδείας, γ) όσοι τα καταφέρνουν 

καλύτερα στον κόσμο της ηλεκτρονικής λογοτεχνίας και τέλος, δ) αυτοί που έμειναν 

έξω από τους δύο κόσμους. Αυτό βέβαια δεν σημαίνει ότι, μέχρι να έρθει αυτό το 

μέλλον, δεν μπορεί να γίνει ουσιαστική δουλειά στο παρόν, μελετώντας και όχι 

αφορίζοντας τα νέα είδη λογοτεχνίας που προκύπτουν. 



54 

 

Όπως δείξαμε, η κυβερνολογοτεχνία γεννήθηκε και αναπτύχθηκε κατά βάση εκτός 

των ελληνικών συνόρων, όπου και συνεχίζει την πορεία της κερδίζοντας συνεχώς 

έδαφος στα λογοτεχνικά και ακαδημαϊκά δρώμενα. Στην Ελλάδα έχει ακόμη και 

σήμερα μάλλον μειωμένη παρουσία, ενώ κυριαρχεί η ψηφιοποιημένη λογοτεχνία και 

η απλή χρήση του διαδικτύου και των υπολογιστών, απλώς για να μεταφερθούν 

συμβατικά λογοτεχνικά κείμενα σε ηλεκτρονική μορφή και έτσι να πετύχουν 

μεγαλύτερη αναγνωσιμότητα. Από την ελληνική πραγματικότητα, μας απασχολεί εν 

προκειμένω η ποίηση και παρακάτω θα δούμε κάποια από τα λίγα παραδείγματα, τα 

όποια εντοπίσαμε στη διάρκεια της μελέτης μας. 

3.2 ΤΟ ΥΠΕΡΚΕΙΜΕΝΟ ΣΤΗ ΛΟΓΟΤΕΧΝΙΑ ΚΑΙ ΤΑ ΧΑΡΑΚΤΗΡΙΣΤΙΚΑ 

ΤΟΥ 

Μέχρι τώρα γνωρίζαμε ότι το κείμενο έχει ενότητα, γραμμικότητα και συνοχή. Οι 

τρεις αυτές αρχές της κειμενικότητας, όπως χαρακτηρίστηκα αναφέρει η Σοφία 

Νικολαΐδου (2009:22), φιλόλογος, επιμορφώτρια νέων τεχνολογιών και γνωστή 

πεζογράφος η ίδια, στο βιβλίο της Λογοτεχνία και τις Νέες Τεχνολογίες, υποχωρούν ή 

ανατρέπονται στο υπερκείμενο, το οποίο ενώνει τον παραδοσιακό ρηματικό τρόπο 

μετάδοσης του νοήματος με άλλους τρόπους, τους οποίους δημιούργησαν ή 

ενσωμάτωσαν οι τεχνολογίες πληροφορίας και επικοινωνίας, όπως είναι ο οπτικός. 

Ο νεολογισμός υπερκείμενο ως όρος αναφέρεται αποκλειστικά στα υπερκειμενικά 

προγράμματα των υπολογιστών (λογισμικά) και στις κειμενικές δομές που μπορούν 

να συνδεθούν με τη βοήθειά τους και να υπερβούν τις γραμμικές περιορισμένες και 

καθορισμένες ποιότητες του παραδοσιακού γραπτού κειμένου (Παππάς, 2006:8). Οι 

πολλαπλές αυτές συνδέσεις του υπερκειμένου προσομοιάζουν στους μηχανισμούς 

του ανθρώπινου εγκεφάλου, ο οποίος καταχωρεί τις γνώσεις του με συνάψεις υπό 

μορφή δικτύου (Βεντούρας κ.α, 2007:209). 

Και μόνο η ονομασία «υπερ-κείμενο» πάντως υποδηλώνει ότι αυτό πραγματοποιεί 

κάτι περισσότερο από τον προκάτοχό του, το κείμενο. Στην πραγματικότητα, το 

υπερκείμενο επιφέρει μόνο μία αλλαγή στον κόσμο του κειμένου, την εισαγωγή 

αυτού που στη γλώσσα των υπολογιστών αποκαλείται υπερδεσμός (hyperlink). Ο 



55 

 

υπερδεσμός, όποτε και αν ενεργοποιηθεί από τον αναγνώστη, εμφανίζει μπροστά στα 

μάτια του τελευταίου ένα νέο κείμενο. 

Το υπερκείμενο είναι βέβαια κείμενο. Όχι όμως ένα συνεχές, αρραγές κειμενικό 

σύνολο με αρχή, μέση και τέλος, αλλά όπως αναφέρει ο ίδιος ο εφευρέτης του Ted 

Nelson (1981:2/1-31) στο βιβλίο του Literary Machines:  

(…) μη γραμμική γραφή – κείμενο που δημιουργεί διακλαδώσεις και επιτρέπει στον 
αναγνώστη να κάνει επιλογές και που διαβάζεται καλύτερα σε μια διαδραστική οθόνη. 
Αυτό που από τον περισσότερο κόσμο γίνεται κατανοητό ως μια σειρά από μεγάλα 
κομμάτια κειμένου που συνδέονται με δεσμούς, οι οποίοι προσφέρουν στον αναγνώστη 
διαφορετικές διαδρομές. 

Τα κειμενικά τμήματα που συνθέτουν το υπερκείμενο ο George Landow (2006:2-3) 

τα ονομάζει lexias. 

Η Katherine Hayles (2004:74-87) καθηγήτρια Αγγλικής Φιλολογίας και 

Ηλεκτρονικής Λογοτεχνίας, με άξονα τη μηχανική και τεχνική φύση του 

υπερκειμένου, την οποία συνδυάζει με πολλά παραδείγματα από τη λογοτεχνία, 

προτείνει μια διαφορετική προσέγγιση του υπερκειμένου ως προς τα συστατικά του, 

με βάση τη Media-Specific Analysis. Η ανάλυση αυτή περιλαμβάνει 9 σημεία:  

1) Τα ηλεκτρονικά υπερκείμενα είναι δυναμικές εικόνες. Ένα παράδειγμα από τα 

πρώτα δείγματα κυβερνοποίησης που θεωρεί ότι ταιριάζει στην ανάλυσή της είναι το 

“Breathe” (2000), των David Knobel και Reiner Strasser 

(http://www.workxspace.de/valentine/val_va/val_f.html). 

2) Τα ηλεκτρονικά υπερκείμενα περιλαμβάνουν εξίσου αναλογικά χαρακτηριστικά 

μαζί με τη ψηφιακή κωδικοποίηση. Χαρακτηριστικό παράδειγμα το βιβλίο του 

Emmett Williams The VoyAge (1975), οπού η απόσταση μεταξύ των λέξεων 

αυξάνεται καθώς οι αριθμοί των σελίδων μεγαλώνουν. 

3) Τα ηλεκτρονικά υπερκείμενα δημιουργούνται μέσω κατακερματισμού και 

ανασυνδυασμού. Παράδειγμα το βιβλίο του Dick Higgins Buster Keaton Enters into 

Paradise (1994). Για να το δημιουργήσει, ο Higgins έπαιξε δεκατρία παιχνίδια 

Scrabble. 

http://www.workxspace.de/valentine/val_va/val_f.html


56 

 

4) Τα ηλεκτρονικά υπερκείμενα έχουν βάθος και λειτουργούν σε τρεις διαστάσεις:12 

επίπεδο βάσης δεδομένων, επίπεδο αφηρημένου μηχανισμού υπερκειμένου, επίπεδο 

παρουσίασης. Πάνω σε αυτή την αρχή, η Ann Tyler στο Lubb Dup (1998),εκτύπωσε 

διάφορες σελίδες του σε διπλή όψη, έτσι ώστε να μπορεί κανείς να δει το εσωτερικό 

τους. 

5) Τα ηλεκτρονικά υπερκείμενα είναι δίγλωσσα, καθώς είναι γραμμένα σε κώδικα 

και στην φυσική γλώσσα (αγγλικά, ελληνικά κ.ο.κ). Για παράδειγμα ο Talan 

Memmott διατυπώνει την γλώσσα Creole, για να αποδημήσει τον συνδυασμό 

γλώσσας και τεχνολογίας. 

6) Τα ηλεκτρονικά υπερκείμενα είναι ευμετάβλητα και μπορεί να μετατραπούν (τα 

textons επιτρέπουν μικρές αλλαγές σε ένα επίπεδο του κώδικα, ώστε να 

προχωρήσουν γρήγορα σε μεγάλες αλλαγές σε ένα άλλο, μεγαλύτερο επίπεδο). 

Χαρακτηριστικό παράδειγμα αυτής της αρχής στην έντυπη λογοτεχνία είναι το βιβλίο 

του Tom Phillips A Humument: A Treated Victorian Novel (1997). 

7) Τα ηλεκτρονικά υπερκείμενα είναι χώροι πλοήγησης. Ο M. D. Coverley στην 

διαδικτυακή νουβέλα του, The Book of Going Forth by Day 

(http://califia.us/frame2.htm) εφαρμόζει αυτή τη στρατηγική για την ηλεκτρονική 

σημασιοδοτήση του υπερκειμένου. 

8) Τα ηλεκτρονικά υπερκείμενα είναι έτσι φτιαγμένα ώστε να διαβάζονται σε 

κατανεμημένα γνωστικά περιβάλλοντα. Εδώ, ως παράδειγμα δίνονται τα 

κωδικοποιημένα τηλεγραφήματα. 

9) Τα ηλεκτρονικά υπερκείμενα μας εισάγουν σε μια μηχανική, μετά από ζήτηση 

αναγνωστική πρακτική. Εδώ η Hayles δίνει σαν παράδειγμα το κλασσικό πλέον 

Afternoon (1987) του Michael Joyce. 

                                                 

12 Ο Espen Aarseth (1997) προτείνει την ορολογία scripton (η εικόνα της επιφάνειας) και texton (ο 
υποκείμενος κώδικας) για να περιγράψει αυτές τις διαστάσεις. 

 

http://califia.us/frame2.htm


57 

 

Η ηλεκτρονική αυτή ανάγνωση του υπερκειμένου αποδίδεται με τον όρο browsing, 

ο οποίος μεταφράζεται ως «ξεφύλλισμα» και περιγράφει μια νέα αναγνωστική 

πραγματικότητα. Είναι όπως και το τηλεοπτικό ζάπινγκ και όχι μια εις βάθος 

ανάγνωση (Νικολαΐδου, 2009:22). Μάλιστα, η Αγγλίδα ερευνήτρια Astrid Ennslin 

(2007:35-36), εντοπίζει στην έρευνα της Canonizing Hypertext: Explorations and 

Constructions τρία είδη περιήγησης (browsing) στο υπερκείμενο, ανάλογα με τα 

κριτήρια που οδηγούν τον αναγνώστη να επιλέξει τους υπερδεσμούς που θα 

ακολουθήσει: την τυχαία (random), τη συσχετιστική (associative) και τη σκοποθετική 

(purposefully) περιήγηση. 

Τα βασικά χαρακτηριστικά του υπερκειμένου αντιστοιχούν και συνδέονται με αυτά 

της υπερλογοτεχνίας, όπως είδαμε ήδη στο προηγούμενο υποκεφάλαιο. Στο 

υπερκείμενο εντοπίζονται στοιχεία όπως:  

1) Συνεχείς παραβιάσεις της αφηγηματικής και χρονικής ακολουθίας που ευνοούν 

τη συνειρμική σκέψη. 

2) Δυναμική δομή, δηλαδή μια δομή στην οποία μπορούμε να προσθέτουμε και να 

αφαιρούμε κείμενο ή ότι άλλο έχει προστεθεί. 

3) Ελαστικότητα στο χώρο, δηλαδή η αυξομείωση του ανάλογα με τις παρεμβάσεις 

που γίνονται σε αυτό. 

4) Πολυτροπικότητα (multimodality), δηλαδή συνδυασμός των 

αλληλοσυμπληρούμενων πολυμέσων (εικόνα, ήχος, κίνηση, βίντεο, κείμενο) που 

απαρτίζουν το υπερκείμενο. 

5) Οργάνωση κατά επίπεδα, δηλαδή οι τρεις διαστάσεις που αναφέρεται η Hayles. 

6) Ρευστότητα της μορφής (ο δημιουργός του υπερκειμένου είναι ελεύθερος να 

τροποποιήσει, επεκτείνει ή ακόμα και να αναστείλει τη λειτουργία του ανά πάσα 

στιγμή) 

7) Διακίνηση του σε δευτερόλεπτα σε όλον τον κόσμο. 

Επιπλέον, θα λέγαμε ότι στα χαρακτηριστικά του υπερκειμένου συμβάλουν: 



58 

 

8) το μέσο παρουσίασής του (διαδραστική οθόνη) και  

9) η σειρά πρόσληψης του κειμένου που δημιουργεί ο αναγνώστης, καθώς προχωρά 

στην ανάγνωση, ακολουθώντας τις διασυνδέσεις (διαδρομή), που γίνεται επιλεκτικά 

και κατά επίπεδα (Kress & Van Leeuwen, 1996:154-174, Γιακουμάτου,2002ii:7, 

Νικολαΐδου, 2009:22). 

Το υπερκείμενο συχνά υιοθετεί δομικές αρχές και αφηγηματικές τεχνικές, τις οποίες 

συνήθως συνδέουμε με τη μοντερνιστική ή μη μεταμοντέρνα μυθοπλασία, όπως 

εσωτερικό μονόλογο, μετατόπιση της αφηγηματικής γωνίας, παλίνδρομες κινήσεις 

στον αφηγηματικό χρόνο. Ωστόσο, αυτή η μορφή γραφής, δεν είναι νέα, αλλά πολύ 

παλιά, υπάρχει ακόμα από τον Όμηρο και την Οδύσσεια του, η οποία περιείχε 

εγκιβωτισμούς, αναδρομές και πρόδρομες αφηγήσεις (Νικολαΐδου, 2009:85). 

Λογοτεχνικά μοντερνιστικά κείμενα ως αλληγορικοί πρόδρομοι του υπερκειμένου 

θεωρούνται από τους μελετητές ο Τρίστραμ Σάντι του Sterne, o Οδυσσέας και το 

Finnegans Wake του James Joyce, καθώς και διηγήματα από τις Μυθοπλασίες του 

Borges, όπως η Βιβλιοθήκη της Βαβέλ και Ο κήπος με τα διακλαδωτά μονοπάτια. 

Επίσης, το κινέζικο Βιβλίο των Αλλαγών, τα Calligrammes του Appollinaire, το Cent 

Mille Milliards de Poèmes του Raymond Queneau, καθώς και το The Unfortunates 

του B.S.Johnson και πολλά άλλα (Parish, 2008:56, Bolter, 2006:195-205). 

Τα υπερκείμενα και τα νέα πολυτροπικά κείμενα προτείνουν ένα διαφορετικό, 

διαδραστικό και δυναμικό επικοινωνιακό μοντέλο συγγραφής και πρόσληψης της 

λογοτεχνίας, ενώ παράλληλα προτείνουν και ένα διαφορετικό είδος αναγνωστικής 

προσέγγισης και θεωρητικού λόγου για τη λογοτεχνία. Η υπερκειμενική δομή ευνοεί 

τη διακλαδωτή αφήγηση και την πολυεπίπεδη ανάπτυξη της εξιστόρησης. Στη 

διαδικτυακή εκδοχή του ο λογοκεντρικός χαρακτήρας της λογοτεχνίας υποχωρεί και 

δίνει τη θέση του στη συνομιλία των τεχνών (Νικολαΐδου, 2009:84, 86). 



59 

 

Στα λογοτεχνικά υπερκείμενα σπάνια βρίσκουμε γραμμική μορφή και ακόμα πιο 

σπάνια γραμμική αφήγηση13. Συχνά, αποτελούν προϊόντα συνεργασίας, αφού 

δημιουργούνται από περισσότερους του ενός συγγραφείς. Επιτρέπουν την αμφίδρομη 

επικοινωνία και χαρακτηρίζονται από το στοιχείο της αλληλεπίδρασης. Καθώς η 

υπερκειμενική δομή είναι ρευστή, κάθε αναγνωριστική διαδρομή είναι μοναδική και 

δίνει μορφή σε διαφορετικές εκδοχές του τελικού λογοτεχνικού αποτελέσματος 

(Νικολαΐδου, 2009:86). 

Με βάση το υπερκείμενο, τα πρώτα διαδραστικά εργαλεία συγγραφής που 

βοήθησαν στην ανάπτυξη του διαδραστικού μυθιστορήματος δημιουργήθηκαν στα 

τέλη του 1980 και ήταν, συγκεκριμένα, το «Apple’s HyperCard» το 1987 και το 

«Eastgate System’s StorySpace» το 1991 (Bryan, 2011:18). Το πρώτο διαδραστικό 

μυθιστόρημα ήταν το Afternoon, a story του Michael Joyce το 1987 και βασιζόταν σε 

πολύ μικρά κομμάτια αφήγησης, που ονομάστηκαν lexias και τα οποία συνδέονταν 

με υπερσυνδέσεις. Το εν λόγω έργο συνδυάζει τη μυθοπλαστική τέχνη, η οποία 

συνδέεται με την έντυπη λογοτεχνία, με τη διαδραστικότητα ενός περιπετειώδους 

παιχνιδιού, που προϋποθέτει εξοικείωση με την ανάγνωση στην οθόνη του 

υπολογιστή και δεξιότητες πλοήγησης σε υπερκείμενο14. Ο αναγνώστης κινείται 

ουσιαστικά μέσα στο κείμενο, αφού δεν υπάρχει καθορισμένη γραμμική 

αφηγηματική πορεία. Περιλαμβάνει 539 αποσπάσματα και 951 υπερσυνδέσεις. Ο 

αναγνώστης πλοηγείται μέσα στο κείμενο απαντώντας σε ερωτήσεις ναι/όχι, 

συμπληρώνοντας λέξεις κλειδιά, και η ιστορία ξεδιπλώνεται ανάλογα με τη διαδρομή 

που χαράσσει ο ίδιος. Το έργο εκδόθηκε σε δισκέτα και κυκλοφορεί μέχρι σήμερα 

(Γιακουμάτου, 2002i:2, Νικολαΐδου, 2009:85). 

Το πρώτο, μέσω web, διαδραστικό μυθιστόρημα με άπειρη επεκτασιμότητα 

εμφανίστηκε την δεκαετία του 1990 και είχε τον τίτλο Unknown. Η καινοτομία του 

                                                 

13 Εξάλλου, οι περισσότερες μορφές του σύγχρονου υπερκειμένου τόσο στην ενημερωτική του εκδοχή 
όσο και στη λογοτεχνική, είναι αδύνατο να λειτουργήσουν ως συμβατικά κείμενα, αν αφαιρεθούν οι 
υπερδεσμοί. 

14 Πρόδρομοι του Afternoon σύμφωνα με τη Jill Walker Rettberg (2012) καθηγήτρια ψηφιακής 
κουλτούρας στο Πανεπιστήμιο του Bergen, ήταν το M.U.C. Love Letter Generator (1952) του 
Christopher Strachey και το ELIZA (1966) του Joseph Weizenbaum. 



60 

 

ήταν ότι ενώ η ιστορία ήταν φανταστική τα ονόματα των ηρώων ήταν τα πραγματικά 

ονόματα των συγγραφέων. Η διαφορά του με το πρώτο, ήταν ότι το Unknown 

δημοσιεύτηκε αμέσως στο διαδίκτυο, σε αντίθεση με το Afternoon που δημοσιεύτηκε 

σε δισκέτα. Το συγκεκριμένο «μυθιστόρημα» προσιδίαζε περισσότερο σε ιστολόγιο 

από ότι το προαναφερθέν, αλλά το έλλειμμα του ήταν ότι οι «σελίδες» του δεν 

περιείχαν ημερομηνία και ο αναγνώστης δεν είχε ενημέρωση σχετικά με το ποια 

σελίδα ήταν η πρώτη και ποια η τελευταία. Παρόμοιο παράδειγμα αποτελεί και το 

έργο του Μilorad Pavic Δαμασκηνός, διήγημα για υπολογιστή και διαβήτη, όπου ο 

αναγνώστης μέσα από τις επιλογές των συνδέσμων μπορεί να πλοηγηθεί στο έργο 

κατά τη δική του επιλογή, αλλά και να επιστρέψει στο «σταυροδρόμι» των 

συνδέσμων για να δει τις άλλες εκδοχές. Το έργο έχει κυκλοφορήσει και σε έντυπη 

μορφή (Παππάς, 2006:3). Ο Πλανήτης Πρέσπα της Σοφίας Νικολαΐδου 

(http://snikolaidou.gr/), που έχει εκδοθεί και σε έντυπη μορφή, είναι ένα από τα λίγα 

ελληνικά παραδείγματα κυβερνολογοτεχνίας, πρόκειται ωστόσο για μια σχετικά απλή 

εφαρμογή. 

Το υπερκείμενο ανατρέπει τη δεδομένη κυριαρχία του συγγραφέα πάνω στο 

κείμενό του. Το ηλεκτρονικό μέσο και η υπερκειμενική δομή προϋποθέτουν 

ενεργητική συμμετοχή του αναγνώστη για να διαβαστεί και για να σχηματιστεί η 

μορφή του κειμένου (Νικολαΐδου, 2009:84), αν και όπως είδαμε κάτι τέτοιο δεν 

συμβαίνει σε όλα τα είδη λογοτεχνικών υπερκειμένων. Σύμφωνα με τον Fahri Öz 

(2015), υπάρχουν οι εξής τέσσερις τύποι υπερκειμένου: 

1. Αυτοί που περιέχουν μόνο ένα κείμενο το οποίο παρουσιάζεται ως μια σειρά 

από άμεσα αλληλο-συνδεδεμένους κόμβους (κεντρικό σημείο συνάντησης 

των συνδέσμων). 

2. Αυτοί που χρησιμοποιούν ένα συγκεκριμένο σύνολο γραφιστικών και 

κινητικών στοιχείων (υπερμέσα) καθώς και την αρχή 1:1 δηλαδή για κάθε 

σύνδεσμο και ένα κόμβο. 

3. Αυτοί που παρουσιάζουν ένα εικονικό αντικείμενο (εικονίδιο) με το οποίο 

καλείται να εμπλακεί ο χρήστης (χωρίς να χρειάζεται να κλικάρει συνέχεια σε 

συνδέσμους για να προχωρήσει στο επόμενο κείμενο). 

4. Αυτοί που δημιουργούνται με τυχαίες προχωρημένες μεθόδους. 

http://snikolaidou.gr/


61 

 

Με δεδομένη πάντως την πρωτοκαθεδρία του διαδικτύου και τη μη κορεσμένη 

επέκταση της χρήσης του ως μέσου δημοσίευσης και παραγωγής πληροφορίας και 

γνώσης, το υπερκείμενο συγκροτεί σήμερα έναν από τους πιο δημοφιλείς τρόπους 

γραφής και ανάγνωσης, τόσο στο πεδίο της καθημερινής εμπειρίας όσο και στο πεδίο 

της λογοτεχνίας, όπου η έννοια της λογοτεχνικότητας όπως τη ξέραμε δείχνει να 

μεταλλάσσεται αλλά και να διευρύνεται με νέους τρόπους. 

3.3 ΤΟ ΗΛΕΚΤΡΟΝΙΚΟ ΒΙΒΛΙΟ 

Ο όρος «ηλεκτρονικό βιβλίο», όπως αναφέρθηκε σε προηγούμενο κεφάλαιο, αφορά 

τη ψηφιοποιημένη μορφή παραδοσιακής μορφής λογοτεχνικών βιβλίων, τα οποία 

είναι διαθέσιμα για αγορά μέσω του διαδικτύου και τα οποία διαβάζονται από τον 

υπολογιστή ή από τις συσκευές ψηφιακής ανάγνωσης (e-readers). Οι συσκευές αυτές 

είναι ελαφρές και έχουν το μέγεθος ενός μικρού βιβλίου. Είναι συνδεδεμένες με το 

διαδίκτυο, μέσω του οποίου ο αναγνώστης μπορεί να αγοράζει από τους εκδοτικούς 

οίκους ή από ειδικευμένα ηλεκτρονικά βιβλιοπωλεία και να αποθηκεύει (μέσω 

downloading) τα βιβλία που του αρέσουν. Μπορούν να αποθηκεύσουν έως και 500 

βιβλία και άρθρα, και είναι οικολογικές και φιλικές προς το περιβάλλον, δεδομένου 

ότι απαλλάσσουν από την ανάγκη για χαρτί. Οι συσκευές ανάγνωσης είναι 

«αποθήκες» ψηφιοποιημένης λογοτεχνίας και στην ουσία μπορούν να περιέχουν μια 

ολόκληρη βιβλιοθήκη. Ενώ όμως έχουν πολλά καινοτόμα χαρακτηριστικά δεν 

αλλάζουν την ίδια τη δομή και τη μορφή του λογοτεχνικού κειμένου, πράγμα που 

κάνει μόνο η ψηφιακή λογοτεχνία (Bolter 2006:113-114, Γιακουμάτου, 2003, 

Symeonidou, Tsourvakas, Veglis & Agas, 2015:177). 

Το ηλεκτρονικό βιβλίο, εκτός όλων των άλλων, είναι κυρίως ένα εμπορικό προϊόν 

που αλλάζει τα δεδομένα στην αγορά βιβλίου, ενώ διαθέτει τη δυναμική να αλλάξει 

τις αναγνωστικές πρακτικές και συνήθειες του κοινού και να παρέχει εύκολη και 

φθηνότερη πρόσβαση σε έναν απεριόριστο αριθμό βιβλίων, αρκεί να πληρούνται τα 

νομικά άρθρα περί πνευματικών δικαιωμάτων (Αποστολίδου, 2012:11). 

Το πρώτο ηλεκτρονικό βιβλίο τσέπης κυκλοφόρησε στις Η.Π.Α. το 2000 και ήταν 

Η Αλίκη στη χώρα των θαυμάτων του L. Carrol. Το 2012 κυκλοφορούσαν περίπου 

2.700 ελληνικά e-books, τα οποία καλύπτουν όλες τις κατηγορίες και τα θέματα ενώ 



62 

 

στην κατηγορία παιδική και εφηβική λογοτεχνία διατίθενται περίπου 440 τίτλοι. Τα 

πλεονεκτήματα του ηλεκτρονικού βιβλίου για τον εκδότη είναι η φθηνότερη τιμή 

παραγωγής και η απουσία του ρίσκου των απούλητων βιβλίων, η μεγαλύτερη 

δυνατότητα να φθάσει το ηλεκτρονικό βιβλίο και στο πιο μακρινό μέρος όπου δεν 

υπάρχει βιβλιοπωλείο, ενώ για τον αναγνώστη είναι η φθηνότερη τιμή από το 

τυπωμένο και η εύκολη και γρήγορη απόκτηση του (Αποστολίδου, 2012:11). 

Ο ποιητής και διευθυντής του διαδικτυακού περιοδικού Poeticanet 

(www.poeticanet.com) Ιωσήφ Βεντούρας, στην εισήγηση του στο συνέδριο για τα 

Μ.Μ.Ε. και τη Λογοτεχνία (2007:212) μας πληροφορεί ότι, προς το παρόν το βιβλίο 

κρατάει μια περίοπτη θέση στο διαδίκτυο. Η εύκολη προβολή, η κριτική, η εμπορική 

προώθηση του βιβλίου είναι απότοκο των πλεονεκτημάτων του διαδικτύου. Ο 

επισκέπτης μπορεί να ζητήσει ένα βιβλίο από την πιο σπάνια έως την πιο πρόσφατη 

έκδοση, και να το αποκτήσει σε σύντομο χρονικό διάστημα, χωρίς να μετακινηθεί 

από το χώρο δουλειάς του μέσα από τα ηλεκτρονικά βιβλιοπωλεία. 

Το ηλεκτρονικό βιβλίο σύμφωνα με τα λεγόμενα του κ. Βεντούρα (σελ 212), 

αυξάνει τις πωλήσεις στο διαδίκτυο. Το διαδίκτυο επιτρέπει σε νέους συγγραφείς που 

δεν έχουν τη δυνατότητα να εκδώσουν το έργο τους, να το καταστήσουν γνωστό 

δημοσιεύοντάς το στις ιστοσελίδες τους. 

Σύμφωνα με μια ελληνική έρευνα που πραγματοποιήθηκε το 2010 και 

δημοσιεύτηκε το 2015 από τους Symeonidou, Tsourvaka, Vegli & Aga (2015:192), οι 

καταναλωτές αν και σε ποσοστό 78% είναι λάτρεις του παραδοσιακού τυπωμένου 

βιβλίου, με μια οικονομικά δελεαστική και ποιοτική προσφορά, είναι πρόθυμοι να 

αγοράσουν μέσω διαδικτύου και να διαβάσουν στην ειδική συσκευή ένα e-book, 

κυρίως οι νεαρές ηλικίες που γνωρίζουν από νέες τεχνολογίες. 

3.4 Η ΣΥΝΕΡΓΑΤΙΚΗ ΓΡΑΦΗ 

Εκτός από τα έργα κυβερνολογοτεχνίας που υπογράφονται από έναν δημιουργό, τα 

τελευταία χρόνια ανθεί στο διαδίκτυο η συνεργατική γραφή σε διάφορα μέσα, όπως 

κινητά τηλέφωνα και τις εφαρμογές sms τους, έξυπνα κινητά τηλέφωνα, e-mail, 

ιστολόγια, κοινωνικά δίκτυα. Δεν θα σταθούμε πολύ σε αυτή τη μορφή 

http://www.poeticanet.com/


63 

 

κυβερνολογοτεχνίας, αλλά σε κάποιες γενικές αναφορές και παραδείγματα 

συνεργατικής γραφής. 

Πρόκειται γενικότερα για κείμενα τα οποία, σύμφωνα με τη Τιτίκα Δημητρούλια 

κριτικό και μεταφράστρια (2006:101-102), υποστηρίζονται απλώς από τον 

υπολογιστή. Συλλογικά έργα που γράφονται με ηλεκτρονικά μηνύματα (e-mail 

novel), με κείμενα ιστολογίων (blog novel), με γραπτά μηνύματα (sms novel), και 

μέσω κοινωνικών δικτύων (twitter novel). Κάποιος ξεκινά ένα κείμενο και το 

συνεχίζουν άλλοι και το όλο εγχείρημα φιλοξενείται σε έναν κόμβο. Κάτι ανάλογο 

είχαν ξεκινήσει οι συγγραφείς μυθιστορημάτων Αλέξης Σταμάτης, Σώτη 

Τριανταφύλλου, Χρήστος Χωμενίδης. Τα κείμενα αυτά οι μελετητές τα θεωρούν 

απλές ηλεκτρονικές μεταφορές παραδοσιακών αφηγηματικών έργων. 

Η Giovanna di Rosario (2006:58) διδάκτωρ Γενικής Γλωσσολογίας στο 

πανεπιστήμιο της Γενεύης, σε άρθρο της για της αισθητική της ψηφιακής ποίησης, 

αναφέρει ότι, στα συλλογικά κείμενα ένα αντικείμενο είναι χτισμένο μέσω του 

διαλόγου που ξεκινά με έναν συγγραφέα, αλλά αυτός το ελέγχει μόνο εν μέρει. Σε 

αυτό το είδος των κειμένων οι αναγνώστες συχνά καλούνται να λάβουν μέρος στη 

διαδικασία και να γίνουν εν μέρει συνδημιουργοί και οι ίδιοι. 

Στην κυβερνοποίηση, μέσω ειδικών προγραμμάτων, όπως λόγου χάρη, με 

γεννήτριες, παράγονται ποιήματα συνδυάζοντας, με βάση συγκεκριμένες ρουτίνες, 

λέξεις και φράσεις, που φτάνουν έως και να μιμούνται το ύφος ενός ποιητή 

(Δημητρούλια, 2006:104). Ενδεικτικό παράδειγμα για αυτήν την περίπτωση έχουμε 

την παρώδηση ποιημάτων την ποιήτριας Κικής Δημουλά, καθώς με συγκεκριμένο 

πρόγραμμα, από ένα ρεπορτάζ περιοδικού δημιουργήθηκε ένα ποίημα στο ίδιο ύφος 

με αυτά που γράφει η γνωστή και βραβευμένη για το έργο της ποιήτρια. 

Άλλο παράδειγμα που έχει να κάνει με την υπερμυθοπλασία είναι αυτό μιας ομάδας 

νέων ανθρώπων από την Ελλάδα, των «Erasers», οι οποίοι έγραψαν ένα διαδικτυακό 

υπερμυθιστόρημα στην αγγλική γλώσσα, δανειζόμενοι στοιχεία από διάφορες όψεις 

των νέων Μέσων (Ανδριωτάκης κ.α, 2007:205). Ομοίως και στο project Global novel 



64 

 

το συλλογικό μυθιστόρημα με τους 14 συγγραφείς15 από όλο τον κόσμο, που 

γράφτηκε το 2003 με τη μέθοδο της σκυταλοδρομίας, στα πλαίσια της Πολιτιστικής 

Ολυμπιάδας, βασισμένο σε μια ιδέα του συγγραφέα Γιώργου Σκούρτη. Με την 

καθοδήγηση του Ανταίου Χρυσοστομίδη συγγραφέα, δημοσιογράφου και 

μεταφραστή (1952-2015), μια συντονιστική ομάδα διάλεγε, από όλες τις παγκόσμιες 

συνεισφορές που υποβάλλονταν, εκείνη που οριστικά θα ενσωματωνόταν στην 

εξέλιξη του μυθιστορήματος, ενώ η μονάδα που μπορούσε να συνεισφέρει κάποιος 

ήταν το κεφάλαιο. Προφανώς, τα κείμενα που αντάλλασαν μέσω ηλεκτρονικού 

ταχυδρομείου δεν ήταν ανοιχτά σε όλους, ενώ το προϊόν που προέκυψε ήταν λίγο 

πολύ έργο της συμβατικής λογοτεχνίας (Αποστολίδου, 2012:19). 

Στον ιστοχώρο «Openbook. Ανοιχτή Λογοτεχνία» βρίσκουμε διαγωνισμούς ή άλλες 

προσκλήσεις για συλλογική γραφή. Λόγου χάρη, υπάρχει το One: Story| Μια ιστορία 

κάθε μέρα, όπου καθημερινά, κατόπιν επιλογής, αναρτώνται στο οικείο Facebook και 

στο Twitter ιστορίες συμβατικής-έντυπης λογικής τις οποίες έχουν γράψει οι 

αναγνώστες-χρήστες. Οι καλύτερες από αυτές εκδίδονται σε μορφή ηλεκτρονικού 

βιβλίου. Σε ένα wiki επίσης, διάφορα άτομα μπορούν να γράφουν μαζί, άλλα όχι 

ταυτοχρόνως. Έτσι, διευκολύνεται η συνεργασία πολλών ατόμων για τη συγγραφή 

ενός συλλογικού έργου, ποιήματος κ.ο.κ. Περιλαμβάνουν επίσης σχολιασμό κειμένων 

που έχουν διαβαστεί από τους συμμετέχοντες και προσθήκες στα ήδη υπάρχοντα 

σχολιαστικά κείμενα (Αποστολίδου, 2012:13). 

Ιδιαίτερο ενδιαφέρον για την παρούσα εργασία παρουσιάζει η ηλεκτρονική, 

κινητική (kinetic) ποίηση, για παράδειγμα το BING BANG του Julien d’ Abrigeon 

(http://tapin.free.fr/animations/bigbang.swf), όπου με ένα πρόγραμμα τύπου flash 

δημιουργήθηκε ένα ποίημα που δεν μπορεί μεν να μεταφερθεί στην τυπωμένη σελίδα, 

αλλά δεν επιτρέπει και καμία παρέμβαση από εμάς αφού δεν ενέχει καμία 

διαδραστικότητα. Έχει εμφανή συγγένεια με τις μορφές οπτικής ποίησης και το 

κίνημα της Συγκεκριμένης Ποίησης που θα δούμε παρακάτω (Δημητρούλια, 

2006:104, Δημητρούλια κ.α, 2007:220). 
                                                 

15 Συμμετείχαν οι συγγραφείς Νικολό Αμανίτι, Αλέξανδρος Μ. Ασωνίτης, Άρτουρ Γιαπέν, Λένα 
Διβάνη, Έτγκαρ Κέρετ, Πάβελ Κόχουτ, Χουάν Μανουέλ δε Πράδα, Αντόνιο Σκάρμετα, Γιώργος 
Σκούρτης, Ίνγκο Σούλτσε, Φεριντέ Τσιτσέκογλου, Μισέλ Φέιμπερ, Άρης Φιορέτος, Γιασμίνα Χάντρα. 

http://tapin.free.fr/animations/bigbang.swf


65 

 

Το ψηφιακό ποίημα Candles for a street corner (2004) 

(http://www.bornmagazine.org/projects/candles/video.htm) είναι αποτέλεσμα της 

συνεργασίας του ποιητή Bob Kendall και του σχεδιαστή Michele D'Auria. Οι 

συνεργασίες είναι μια συνήθης τακτική πλέον στην webpoetry. Έναν και μοναδικό 

συγγραφέα δύσκολά βρίσκει κανείς. Επιπλέον, οι συγγραφείς συχνά προέρχονται από 

διαφορετικές χώρες του κόσμου (Di Rosario, 2006:55). Το έργο αυτό απεικονίζει μια 

θλιμμένη γυναικεία μορφή γιατί φτάνει τα 32 χρόνια, ενώ γύρο της στριφογυρνούν 

άλλα πρόσωπα και το ποιητικό κείμενο. 

Τέλος, αποτέλεσμα της συνεργασίας πολλών χρηστών υπήρξε και το γαλλικής 

έμπνευσης ψηφιακό ποίημα Un seul crayon pour toutes les mains. Ο στόχος εδώ ήταν 

να δημιουργηθεί ένα συλλογικό ποιητικό κείμενο, ωστόσο, σε αντίθεση με τα 

συνεργατικά κείμενα που βασίζονται σε wikis πλατφόρμες, και σε αντίθεση με τη 

διαδραστική γραφή, το έργο αυτό απαιτούσε μια σταδιακή και βήμα-βήμα γραφή 

όπου ένας χρήστης έγραφε μια λέξη και ο επόμενος συνέχιζε με μια άλλη ταιριαστή. 

Ο αναγνώστης είχε πρόσβαση σε ένα κυκλικό εικονικό πληκτρολόγιο, που περιείχε 

όλα τα πλήκτρα ενός κανονικού πληκτρολόγιου εκτός από τους αριθμούς και ψήφιζε 

κάνοντας κλικ στα κλειδιά που περιείχε το πληκτρολόγιο (Di Rosario, 2006:56). 

3.5 Η ΣΥΓΚΕΚΡΙΜΕΝΗ ΠΟΙΗΣΗ 

Το 1955 μια καλλιτεχνική ομάδα από την Βραζιλία οι Noigrandes, που 

αποτελούνταν από τους Augusto και Haraldo de Campos και τον Decio Pignatari, 

καθιέρωσαν τον όρο «Συγκεκριμένη Ποίηση16» («Poesia Concreta») για το είδος 

«κείμενου» που συνδυάζει μέσα από πειραματισμούς προφορικά, φωνητικά, οπτικά 

χαρακτηριστικά, αλλά δεν μπορεί να ειδωθεί ξεχωριστά από αυτά. (Μάλλη, 

2005:147, Brillenburg Wurth, 2006:10). 

Πιο αναλυτικά, το κίνημα της Συγκεκριμένης Ποίησης θεμελιώθηκε στην Ελβετία 

από τον Eugen Gomringer το 1955 και σχεδόν ταυτόχρονα στη Λατινική Αμερική 

από τους Noigrandes. Έλκυε την καταγωγή του από τον Mallarmé και τη 

                                                 

16 Το 1958 δημοσίευσε το μανιφέστο της με τίτλο Σχέδιο πτήσης της Συγκεκριμένης Ποίησης (Plano-
Piloto para Poesia Concreta) (Μάλλη, 2005:147). 

http://www.bornmagazine.org/projects/candles/video.htm


66 

 

συγκεκριμένη ζωγραφική του Max Bill. Ο Gomringer ονόμασε την πρώτη του 

ποιητική συλλογή Αστερισμούς (1953) και δημοσίευσε το πρώτο μανιφέστο για τη 

Συγκεκριμένη Ποίηση με τίτλο Από τον στίχο στο αστερισμό το 1954, ενώ νωρίτερα 

κυκλοφόρησε στη Σουηδία το Manifest for konkret poesie (1953). Το νόημα σε ένα 

«συγκεκριμένο» ποίημα είναι ταυτόσημο με τη παραστατική του φόρμα και μπορεί 

να συλληφθεί οπτικά. Η Συγκεκριμένη Ποίηση συνδυάζει τον εξπρεσιονισμό με τον 

κονστρουκτιβισμό (Μάλλη, 2005:139-149). Ενδεικτικό είναι το παρακάτω 

παράδειγμα από ποίημα του Gomringer: 

ping pong 
ping pong ping 
pong ping pong, 

ping pong 

Στα χρόνια που ακλούθησαν το κίνημα για τη Συγκεκριμένη Ποίηση εξελίχτηκε και 

στράφηκε προς τη Ψηφιακή Ποίηση, ανταποκρινόμενη στις νέες τεχνολογίες, τα 

ψηφιακά ποιήματα, τα πολυμέσα, τα διάμεσα, τα graphic and sound animation 

(Μάλλη, 2005:150)17. 

3.6 Η ΟΠΤΙΚΗ ΠΟΙΗΣΗ 

Σύμφωνα με τον Meyer Howard Abrams (2006:455-456), καλλιγράφημα ή 

καλλίγραμμα ή σχηματικό ποίημα ή συγκεκριμένο ποίημα είναι ένα είδος ποιήματος, 

που μπορεί να είναι μια φράση ή λέξη, στο οποίο η γραμματοσειρά, η καλλιγραφία ή 

η γραφή είναι τοποθετημένα με τέτοιο τρόπο ώστε να δημιουργούν οπτική εικόνα. 

Τα σχηματοποιήματα (εικόνα 3) αποτελούν απόπειρες διακαλλιτεχνικότητας και 

υπ’ αυτήν την έννοια μπορούν να θεωρηθούν πρόδρομοι της οπτικής ποίησης και 

άλλων ειδών κυβερνοποίησης. Τα ίδια βέβαια δεν μπορούν να θεωρηθούν έργα της 

                                                 

17 Η Συγκεκριμένη Ποίηση εμφανίζεται στην Ελλάδα το 1970 σε έκθεση γερμανόφωνων καλλιτεχνών 
στο Ινστιτούτο Γκαίτε. Εκ μέρους της Ελλάδας συμμετείχαν οι Θ. Δ. Φραγκόπουλος, ο Α. Θ. 
Νικολαΐδης και η Ελένη Μουρέλου, αλλά δεν έτυχαν θερμής υποδοχής. Λίγα χρόνια αργότερα (1982) 
κυκλοφορεί Ανθολογία Συγκεκριμένης Ποίησης από τον Κώστα Γιαννόπουλο, μια παγκόσμια 
ανθολογία που φιλοξενούσε 78 ποιητές, μεταξύ των οποίων και 6 έλληνες, όπως η Έρση 
Σωτηροπούλου και ο Τηλέμαχος Χυτήρης που στραφήκαν όμως σε άλλες καριέρες (Μάλλη, 2005:151-
152). 



67 

 

Εικόνα 3: Από την συλλογή 
Καλλιγραφήματα του Απολλιναίρ. 

οπτικής ποίησης, στην οποία το σημαινόμενο 

συμπλέκεται με το σημαίνον με πολύ πιο σύνθετο 

τρόπο (Τόκα-Καραχάλιου, 2006). 

Σύμφωνα με τον γάλλο ποιητή Jacques Donguy 

(2003), η ανάπτυξη της Οπτικής Ποίησης, ξεκίνησε 

τις δεκαετίες του 1960 και 1970, και είναι 

συνδεδεμένη με την γενίκευση της τεχνικής του 

offset η οποία αντικαθιστά αυτή της παραδοσιακής 

τυπογραφίας πράγμα που επιτρέπει να εισαχθεί στο 

κείμενο η φωτογραφία. Το είδος γεννήθηκε στη 

Φλωρεντία το Μάιο του 1963 με την ευκαιρία του συνεδρίου «Τέχνη και 

επικοινωνία» στο Forte di Belvedere, με τον Eugenio Miccini και τον Lamberto 

Pignotti και του συνεδρίου «Τέχνη και Τεχνολογία» τον Ιούνιο του 1964 στο οποίο 

συμμετείχε ο Umberto Eco με θέμα την Επικοινωνία. Δεν πρέπει όμως να συγχέεται η 

Οπτική Ποίηση με τα ποιήματα με εικόνες της αρχαιότητας και του Μεσαίωνα ή με 

τα Calligrammes του Apollinaire, ακόμα και αν ξαναανακαλύπτονται τέτοιες φόρμες 

ποίησης από έναν οπτικό ποιητή όπως ο Dick Higgins για παράδειγμα. 

Ο Αμερικάνος ποιητής Richard Kostelanetz (1974) τονίζει ότι η οπτική ποίηση είναι 

ένα ιδιαίτερο είδος ποιητικής λογοτεχνίας, ιδιαίτερο σε σχέση με την Συγκεκριμένη 

Ποίηση ή την φανταστική λογοτεχνία. Σύμφωνα μ’ αυτόν, η οπτική ποίηση (visual 

poetry) είναι ένα διάμεσο ανάμεσα στην ποίηση και το σχέδιο, ή αυτό το οποίο 

ονομάζει word-image-art, μια «τέχνη ανάμεσα σε λέξη και εικόνα» (Donguy, 2003). 

Παραδείγματα μιας τέτοιας ποίησης βρίσκουμε επίσης στο φωτορομάντζο του 

Lamberto Pignotti, που δημιουργήθηκε με βάση τυχαία αποσπάσματα φωτογραφιών 

για να εισάγει μια κριτική στα λογοτεχνικά στερεότυπα, στις “Eros & Ares” του 

Miccini, μια σειρά από αισθηματικές ταχυδρομικές κάρτες που έρχονται σε 

αντιπαράθεση με την αναπαραγωγή επικεφαλίδων από φασιστικές εφημερίδες του 

πολέμου, στις εμπειρίες της «Cinepoesia» υλοποιημένες από τους Bueno, Marcucci, 

Miccini και τον Pignotti, που τελειοποίησαν μια τεχνική του μοντάζ χρησιμοποιώντας 

τμήματα από φιλμ μαυρόασπρα ή έγχρωμα από διαφορετικές πηγές: από 



68 

 

κινηματογραφικές ειδήσεις, από φιλμ κωμικά, πολεμικά, ψυχολογικά ή ντοκιμαντέρ 

(Donguy, 2003). 

Το 1981 γίνεται στην Ελλάδα η πρώτη Διεθνής Έκθεση Οπτικής Ποίησης (Gallery 

3) στην οποία συμμετέχουν και έλληνες οπτικοί ποιητές. Στα χρόνια που ακολουθούν 

οργανώνονται ομαδικές και ατομικές εκθέσεις Οπτικής Ποίησης κυρίως στην Αθήνα, 

τη Θεσσαλονίκη και την Πάτρα, ενώ σταδιακά και από το 1988 συγκροτείται η 

ελληνική ομάδα οπτικής ποίησης, μέλη της οποίας παίρνουν μέρος και σε ανάλογες 

Διεθνείς Εκθέσεις (Donguy, 2003). 

Οι ποιητές Κωστής Τριανταφύλλου18 και Δημοσθένης Αγραφιώτης19 καλλιτέχνες 

που πειραματίζονται με την ποίηση, τη μουσική, τη ζωγραφική, τη φωτογραφία, τη 

γραφιστική, το κολάζ, τις εγκαταστάσεις, τη ψηφιακή τέχνη, δημιουργούν ελληνική 

οπτική ποίηση. Πρόκειται για ποίηση της οποίας η υλοποίηση εξαρτάται απόλυτα 

από τον υπολογιστή, ποίηση πολυτροπική και ενίοτε πολυμεσική, ακόμα κι αν 

κυκλοφορεί σε έντυπη μορφή. Για παράδειγμα, την τελευταία ποιητική συλλογή π 

εμπιστευτικό (οπτική ποίηση) του Κωστή (Τριανταφύλλου) συνοδεύει ένα cd, που 

περιλαμβάνει μια ηλεκρακουστική σύνθεση του Κώστα Μαντζώρου βασισμένη 

κυρίως σε ηχογραφημένα αποσπάσματα του ποιητικού κειμένου, τα οποία διαβάζει ο 

ποιητής. 

3.7 Η ΒΙΝΤΕΟΠΟΙΗΣΗ 

Η Βιντεοποίηση (Videopoetry) είναι ένα είδος τέχνης που συνδυάζει την κλασική 

τέχνη της ποίησης με την αδιάκοπη τεχνολογική καινοτομία της εικονοληψίας. 

Εμφανίζεται με ένα πλήθος νεολογισμών, όπως “visual poetry”, “video-visual 

poetry”, “media poetry”, “cin(e)-poetry”, “poetry video”, “moving poem”. Σκοπός 

της είναι μέσω αυτής της συγχώνευσης των λεκτικών, των οπτικών και των ηχητικών 

μέσων, να προσφέρει στην ίδια την τέχνη και στο κοινό της μια νέα ποιητική 

                                                 

18 Βλ. http://www.costis.gr/index.html, Για έργα και θεωρητικά κείμενα του Κωστή Τριανταφύλλου 
καθώς και για την ιστορία της οπτικής ποίησης στην Ελλάδα. 

19 Βλ. http://dagrafiotis.com/, για κείμενα, σημειώσεις και εργογραφία του ποιητή Δημοσθένη 
Αγραφιώτη. 

http://www.costis.gr/index.html
http://dagrafiotis.com/


69 

 

εμπειρία. Όπως είναι προφανές, η λέξη προέρχεται από το λατινικό ρήμα video= 

«βλέπω» και την ελληνική λέξη «ποίηση» (Χαλκιαδάκη, 2013:1, 3). 

Εμπνευστής και δημιουργός της Βιντεοποίησης είναι ο καναδός Tom Konyves, ο 

οποίος στο θεωρητικό του κείμενο για αυτήν, γραμμένο το 2011 δίνει έμφαση στο 

υλικό από το οποίο δημιουργείται: «Το είδος είναι η ποίηση, η βάση του υλικού είναι 

το βίντεο ή η ταινία». Η ποιήτρια Νίκη Χαλκιαδάκη (2013: 3,4) αναφέρει σε διάλεξή 

της για τη Βιντεοποίηση, στο 1ο Συνέδριο για τη Δημιουργική Γραφή, ότι δεν 

πρόκειται για ένα κλασσικό ποίημα που απλώς κάποιος το έντυσε με μουσική και το 

βιντεοσκόπησε, αλλά:  

(...) ένα βιντεοποίημα (videopoem) είναι στην πραγματικότητα από μόνο του 
«κινηματογραφικό», υπό την έννοια ότι είναι ταυτόχρονα μια διαδικασία και ένα 
αποτέλεσμα, ένα θεωρημένο όλον. Η πρόθεσή του είναι να παρέχει έναν εναλλακτικό 
τρόπο του μέσου παρουσίασης της ποίησης, ο οποίος να παραμένει αυθεντικός ως προς 
το παραγόμενη και προσφερόμενη ποιητική εμπειρία μέσω της μη-αφηγηματικότητας 
(non-narrative), μερικές φορές μέσω της αντι-αφηγηματικότητας (anti-narrative), ακόμα 
και μέσω της προ-αφηγηματικότητας (ante-narrative). Η τελευταία είναι 
χαρακτηριστική στα εννοιολογικά βιντεοποιήματα (concept or conceptual videopoems). 
Βέβαια, η επιλογή έγκειται στις τάσεις, στην υποκειμενική καλλιτεχνική επιλογή, στο 
σκοπό που εξυπηρετείται αλλά και στο πόσο επιτυχώς λειτουργούν στα έργα οι 
εκάστοτε – μεμονωμένες ή συνδυαζόμενες – των αφηγηματικών τεχνικών. 

Τα βιντεοποιήματα θα μπορούσαμε να τα χαρακτηρίσουμε ως μία από τις πρώτες 

μορφές της ψηφιακής κατασκευής ή αφήγησης ιστοριών (digital storytelling). Με τον 

όρο «ψηφιακές ιστορίες» προσδιορίζονται σύντομα ψηφιακά φιλμάκια (3-8 λεπτών) 

τα οποία κατασκευάζονται από συνηθισμένους ανθρώπους άλλα και καλλιτέχνες 

(video-art, video poetry) με σκοπό να πουν μια ιστορία από τη ζωή τους ή μια 

επινοημένη ιστορία που θέλουν να μοιραστούν με άλλους (Αποστολίδου, 2012:21). 

Στην Ελλάδα υπήρξε μια κίνηση προς την κατεύθυνση της σύζευξης λογοτεχνίας 

και τεχνολογίας μέσω της Βιντεοποίησης στις αρχές της δεκαετίας του ’90. Η 

βιντεοποίηση είχε αρχίσει να αναπτύσσεται στο εξωτερικό ήδη από τα μέσα της 

δεκαετίας του ’80, αλλά στη χώρα μας το πρώτο βιντεοποίημα με τον τίτλο 

«Τερατογονία»20 δημιουργήθηκε το 1990 από τον βιντεοκαλλιτέχνη Μάνθο 

Σαντοριναίο και τον ποιητή Ανδρέα Παγουλάτο (1948-2010) βασισμένο πάνω στο 

                                                 

20 Βλ. https://www.youtube.com/watch?v=VpZJSgkxoQI 

https://www.youtube.com/watch?v=VpZJSgkxoQI


70 

 

ομώνυμο ποίημα του τελευταίου. Ο ποιητής βιντεοσκοπείται, ενώ διαβάζει με τη 

συνοδεία πιάνο το ποίημά του. Κατά διαστήματα εμφανίζονται φιγούρες γυναικών να 

λικνίζονται και να κινούνται στο ρυθμό της μουσικής και του ποιήματος. Τα επόμενα 

χρόνια γράφτηκαν βιντεοσκοπήθηκαν και δημοσιεύτηκαν στο διαδίκτυο αρκετά 

βιντεοποιήματα, συγκροτήθηκαν καλλιτεχνικές ομάδες που ασχολούνται με το 

αντικείμενο αυτό, πραγματοποιήθηκαν σχετικά ποιητικά δρώμενα και τον Απρίλιο 

του 2008 έγινε και το 1ο Φεστιβάλ Βιντεοποίησης στην Ελλάδα (Παγουλάτος, 2008). 

Αν και η Βιντεοποίηση δεν είναι διαδραστική ποίηση ή κυβερνοποίηση, ούτε 

αποτελεί κατηγορία της κυβερνολογοτεχνίας, αφού τα μέσα και ο στόχος της είναι 

διαφορετικά, ωστόσο, σαν υβριδικό είδος, διαθέτει πολυτροπικότητα, διαμεσικότητα 

και τα έργα της είναι συνάμα τεχνολογικά και λογοτεχνικά δημιουργήματα, έχουν 

δηλαδή τη διπλή υπόσταση των έργων της ηλεκτρονικής λογοτεχνίας και έτσι κατά 

κάποιο τρόπο συγγενεύουν μ’ αυτήν, εξάλλου αναρτώνται στο διαδίκτυο. Γι’ αυτό 

άλλωστε θεωρήσαμε σκόπιμο να περιλάβουμε στη μελέτη μας και την αναφορά στο 

συγκεκριμένο ποιητικό είδος. 

3.8 Η ΨΗΦΙΑΚΗ ΠΟΙΗΣΗ 

Τα πρώτα δείγματα ψηφιακής ποίησης σε υπολογιστή πήραν την ονομασία 

«computer poetry» επειδή οι δημιουργοί τους χρησιμοποίησαν μια βάση δεδομένων 

για να καθορίσουν το περιεχόμενο και τη μορφή καθώς και προγράμματα στον 

υπολογιστή για να συνθέσουν μια σειρά από εντολές. Τα Στοχαστικά Κείμενα 

(Stochastische Texte) όπως ονομάστηκαν είχαν το χαρακτηριστικό ότι μετέτρεπαν μια 

σειρά από βασικά κείμενα ή γλώσσες, όπως λίστες με λέξεις, συλλαβές, ήδη 

υπάρχοντα κείμενα, σε άλλες μορφές (Block & Torres, 2007, Öz, 2015). Πιο 

συγκεκριμένα, το 1959 στη Στουτγάρδη, στην τότε Ομοσπονδιακή Δημοκρατία της 

Γερμανίας, δημιουργήθηκε η ηλεκτρονική γλώσσα «Zuse Z 22», και το αποτέλεσμα 

της, τα Stochastische Texte δημοσιεύτηκαν στο επιστημονικό περιοδικό augenblick, 

του καθηγητή φιλοσοφίας και της θεωρίας της επιστήμης Max Bense, από τον τότε 

φοιτητή πληροφορικής Theo Lutz. Μια μηχανή επονομαζόμενη ως “calculator”, που 

κατόρθωσε να παράγει τους πρώτους ηλεκτρονικούς δωρεάν στίχους. Το ίδιο 

κατόρθωσε την ίδια περίοδο και ο Brion Gysin στις Ηνωμένες Πολιτείες (Block & 

Torres, 2007, Di Rosario, 2006:49-50). 



71 

 

Οι Barbosa, Hartman, Balpe και Cage είναι κάποιοι από τους ποιητές που 

εμπνεύστηκαν από τα «Στοχαστικά κείμενα» (Stochastische Texte, 1959) του Lutz 

και δημιούργησαν ποιήματα αυτού του είδους, τις δεκαετίες του ’70 και του ’80. Τα 

ποιήματα που παράγονται μέσω υπολογιστή (computer poems) προκαλούν και 

προσκαλούν τον αναγνώστη να φανταστεί τη φάση της δόμησης των κειμένων, 

κάποια από αυτά χλευάζουν τις παραδόσεις της συμβατικής ποίησης, ενώ άλλα 

προσδίδουν μια πιο συγκεκριμένη μορφή στις παραδόσεις (Öz, 2015). 

Τις πρώτες σχετικές προσπάθειες στο πεδίο της ποίησης χωρίς όμως υπερκειμενική 

μορφή, βρίσκουμε στις δοκιμές του Nanni Balestrinni Text Mark I (1961) και Text 

Mark II (1963), που ανασυνθέτουν με τυχαίο τρόπο προηγούμενα κείμενα υπό μορφή 

στροφών, τη Musica (1965) του Emmett Williams, ένα ποίημα υλοποιημένο από τις 

101 πιο συχνά εμφανιζόμενες λέξεις της Θείας Κωμωδίας του Δάντη21. Ο Jean 

Baudot μηχανικός της εποχής, είχε μάλιστα ήδη δημιουργήσει το 1949 την πρώτη 

συλλογή ελεύθερων στίχων που παρήχθησαν με ηλεκτρονικό υπολογιστή, 

εμπνεόμενος από την τεχνική της αυτόματης μετάφρασης και είναι ένας από τους 

πρωτοπόρους στο πεδίο της γλωσσικής τεχνολογίας (Δημητρούλια, 2006:97, 98). 

Στα μέσα της δεκαετίας του ’60 επίσης, δημιουργήθηκαν εκείνα τα γραφιστικά και 

κινητικά στοιχεία που διαμόρφωναν τη γλώσσα σε ποίηση στην οθόνη ή σε έντυπη 

μορφή μέσω της χρήσης υπολογιστών. Από εκείνη τη στιγμή, παράγονται βιντεο-

γραφιστικά και κινητικά ποιήματα αξιοποιώντας ψηφιακά εργαλεία και τεχνικές. Τα 

πρώτα γραφιστικά ποιήματα αυτής της μορφής συνέθεσαν ποιητές, όπως ο Marc 

Adrian (1968) και ο Carl Fernbach-Flarsheim (1970-1). Τα έργα τους έμοιαζαν με 

ποιήματα που παράγονται από κείμενο, ενώ ουσιαστικά στη διάρκεια μιας 

παράστασης (performance) τα ποιήματα δημιουργούνταν αυτόματα από τον θεατή 

μέσω ενός προγράμματος (Öz, 2015). 

                                                 

21 Αξίζει να σημειωθεί ότι οι Αρχαίοι Έλληνες επίσης ασκήθηκαν σε όλων των ειδών τις ποιητικές 
μορφές. Από τις ακροστιχίδες, τις παλινδρομήσεις, τις μετρικές αυξομειώσεις μέσα στον στίχο στα 
λειπογράμματα, τις σύνθετες πολύτεχνες παρουσιάσεις έως την αλλαγή συντακτικής δομής. Οι 
τεχνικές αναζητήσεις συνδυάστηκαν με τους γρίφους, τα αινιγματικά επιγράμματα, που 
χρειαζόντουσαν μελέτη. Τον 4ο αιώνα μ.Χ, δημιουργήθηκε η τεχνική των ποιημάτων-ηχώ, των 
τεχνοπαιγνίων (Τριανταφύλλου, 2010). 



72 

 

Στα μέσα της δεκαετίας του ’70 ο Arthur Layzer συνέθεσε “textured animated 

poetry”, χρησιμοποιώντας τη γλώσσα προγραμματισμού FORTRAN. Στη δεκαετία 

του 80’ με την εμφάνιση των υπολογιστών, οι ποιητές άρχισαν να χρησιμοποιούν όλο 

και περισσότερο κινούμενα κείμενα (animated texts) στην οθόνη. Τα προγράμματα 

που πλέον χρησιμοποιούνται είναι το Macromedia Flash, το MOO spaces, η γλώσσα 

προγραμματισμού HTML, το QuickTime και πολλά άλλα (Swiss & Hanna, 2004:82). 

Η επιρροή των μετα-στρουκτουραλιστικών κριτικών θεωριών, όπως η αποδόμηση, 

ώθησε τους ποιητές να προκαλέσουν τη φαντασία τους και να προσπαθήσουν να 

δημιουργήσουν νέες φόρμες για την ποίηση. Στη δεκαετία του ’90, ποιητές όπως οι 

Ernst, Hill, Brannen, Basinski, mIEKAL aND και Grumman, δημιουργούσαν οπτική 

ποίηση και σταδιακά άρχισαν να δημοσιεύουν το έργο τους σε μικρά εναλλακτικά 

περιοδικά (Öz, 2015). 

Η Ευαγγελία Μουλά (2013:47) αναφέρει ότι η πρώτη εκδήλωση ενός είδους 

κινήματος αναφορικά με την ηλεκτρονική ποίηση ήταν το Laire με πρωτοστάτη τον 

Philippe Bootz γύρω στο 1985 στη Γαλλία. Η πρωτοπορία της Γαλλίας στα 

πειραματικά κινήματα και η ύπαρξη της OuLiPo (Ouvroir de littérature potentielle) ή 

ελληνιστί «Εργαστήρι Δυνητικής Λογοτεχνίας», ένα δίκτυο συνεργασίας λογοτεχνών 

και μαθηματικών που δημιουργήθηκε το 1960 συνέβαλλαν σημαντικά σε αυτό. Πιο 

γνωστά μέλη της υπήρξαν συγγραφείς όπως ο Raymond Queneau, ο Georges Perec 

και ο Harry Mathews. Η ομάδα πειραματίστηκε με περιοριστικές και παραγωγικές 

μορφές λογοτεχνίας, επιδιώκοντας την εμπλοκή του αναγνώστη στην κειμενική 

κατασκευή (Γιακουμάτου, 2002ii:14, Parish, 2008:56). 

Επιπλέον, στη δεκαετία του ’80, τα υπερκείμενα, άρχισαν να αναπτύσσονται 

παράλληλα με την ευρεία διάδοση των υπολογιστών. Οι προγραμματιστές ανέπτυξαν 

εργαλεία με στόχο αυτά να χρησιμοποιηθούν στη μη-γραμμική γραφή, δίνοντας έτσι 

τη δυνατότητα στους συγγραφείς να δημιουργήσουν υπερσυνδέσμους (links) μέσα 

στα κείμενα τους, αλλά και μεταξύ άλλων κειμένων, καθώς και να ενσωματώσουν 

οπτικά, κινητικά και στατικά λεκτικά κείμενα στο κυρίως μέρος του δικού τους 

κειμένου. Παραδείγματα ποιητών που χρησιμοποίησαν υπερκείμενο και υπερμέσα 

(hypermedia) στο έργο τους, πριν από την έλευση του παγκόσμιου ιστού (www), 

είναι οι: mIEKAL aND, Dutey, Kendall, Rosenberg, Cayley, Glazier, Larsen, 



73 

 

Sanford, Slattery, Glazier, Karpinska, Strickland και Mencia. Τέτοιου είδους έργα 

είναι διαδραστικά εφόσον χρησιμοποιούν αλληλο-συνδεδεμένα κείμενα και εικόνες 

και απαιτούν από τον θεατή να κάνει τις ανάλογες επιλογές (Öz, 2015). 

Η σύγχρονη ψηφιακή ποίηση έκανε την εμφάνιση της στις τέχνες και τα γράμματα 

κατά την δεκαετία του ’90 και είναι μια νέα μορφή ποίησης που ενσωματώνει 

διαφορετικά μέσα όπως οπτικά, ακουστικά, κιναισθητικά και χρωματικά μέσω του 

ψηφιακού προγραμματισμού. Η Kiene Brillenburg Wurth (2006:4), Επίκουρη 

Καθηγήτρια στο Τμήμα Συγκριτικής Λογοτεχνίας στο Πανεπιστήμιο της Ουτρέχτης, 

μας δίνει σύγχρονα παραδείγματα ψηφιακής ποίησης. Ένα από τα πρώτα, είναι το 

ψηφιακό ποίημα Nio του Jim Andrews (2001) 

(http://collection.eliterature.org/1/works/andrews__nio.html). Πρόκειται για ένα 

ψηφιακό λετριστικό (lettrist) ποίημα, που δεν συνδυάζει μόνο διαφορετικές 

διαδικασίες ενσωμάτωσης των μέσων (ζωγραφική, μουσική, κίνηση, ποίηση), αλλά 

και την τέχνη να συγχωνεύει σε μια τεχνολογία πολλές τεχνολογικές εφαρμογές. Στο 

συγκεκριμένο ποίημα, όπως και σε άλλα παρόμοια, η έννοια του παιχνιδιού έχει 

εξέχουσα θέση ως σωματική επαναδραστηριότητα. Το Νιο υλοποιείται μόνο σε 

φιλοπαίγμονα αλληλεπίδραση με τον αναγνώστη. Οι εικόνες ζωντανεύουν, 

συμμετέχουν σε ένα χορό και αλλάζουν το σχήμα τους με κάθε νέα προσθήκη ή 

διαγραφή. 

Επίσης ενδιαφέρουσα είναι η ψηφιακή ποιητική σύνθεση του Jason Nelson A 

Tracing (2001) (http://www.heliozoa.com/resume/drag2.html). Διαθέτει ένα κύκλο 

από χρωματιστές συνδέσεις, στο παρασκήνιο ακούγονται συνεχείς ψίθυροι, ενώ σε 

κάθε αριθμό που κλικάρει ο αναγνώστης, εμφανίζεται και μια στροφή του ποιήματος. 

Αν και οι στροφές του μπορούν να παραμείνουν εκεί που έχουν εμφανιστεί στην 

οθόνη, υπάρχει η δυνατότητα να απομακρυνθούν και να μετατοπιστούν ανάλογα με 

τους χειρισμούς του αναγνώστη (Brillenburg Wurth, 2006:5). 

Ένα άλλο ψηφιακό ποίημα του Jason Nelson το Another Emotion (2001) 

(http://www.heliozoa.com/resume/color.html) κάνει πιο δυναμική και σαφέστερη τη 

διαδραστικότητα του ποιήματος με τα μέσα που ενσωματώνει, αλλά και με τον ίδιο 

τον αναγνώστη. Κινούμενες χρωματιστές λωρίδες από τα αριστερά προς τα δεξιά, με 

τις στροφές του ποιήματος, εμφανίζονται στην οθόνη. Πατώντας πάνω στους 

http://collection.eliterature.org/1/works/andrews__nio.html
http://www.heliozoa.com/resume/drag2.html
http://www.heliozoa.com/resume/color.html


74 

 

υπερσυνδέσμους εμφανίζονται διάφορες εικόνες και η μουσική ξεκινά σχεδόν 

αμέσως (Brillenburg Wurth, 2006:5-6). 

Στο τρισδιάστατο beeBox (2003) (http://www.technekai.com/box/), οι δυνατότητες 

που προσφέρονται είναι διαφορετικές. Στο ψηφιακό αυτό ποίημα της Aya Karpinska 

διαβάζουμε με διάφορους τρόπους, από εμπρός προς τα πίσω, από τα αριστερά προς 

τα δεξιά, ή και τα δύο από την ανάποδη. Το κείμενο δίνει πολλές διεξόδους στον 

αναγνώστη, χρειάζεται όμως να κατεβάσει ειδικό πρόγραμμα για την ανάγνωσή του. 

Ο χρήστης μπορεί στην κυριολεξία να κινηθεί μέσα στο χώρο των λέξεων. Το 

τρισδιάστατο κουτί μπορεί να μετατραπεί, να περιστραφεί, να μεγεθυνθεί μέσα και 

έξω (Brillenburg Wurth, 2006:8-9). 

Σαν νέο είδος από την φύση της, η ψηφιακή ποίηση τοποθετείται μεταξύ της 

«Αβάν-γκαρντ» και «Νέο-αβάν-γκαρντ Ποίησης», της «Οπτικής και Συγκεκριμένης 

Ποίησης», της «Εννοιολογικής Τέχνης», της «Διαδικτυακής Τέχνης» και της 

«Software Art». Της αποδίδονται επίσης, ποικίλες ονομασίες όπως media poetry, 

εικονική ποίηση (virtual poetry), κυβερνο-ποίηση (cyber poetry), ηλεκτρονική ποίηση 

και διαδικτυακή ποίηση (net poetry). Η ψηφιακή ποίηση ενσωματώνει γενικότερα 

χαρακτηριστικά της ποίησης, ψηφιακά κείμενα-τοπία (textscapes) και εγκαταστάσεις, 

καθώς και κινητική ποίηση ή (Flash Poetry) και κινητή (mobile) ποίηση, δηλαδή 

ποίηση αποκλειστικά για έξυπνα κινητά τηλέφωνα, στοιχεία της «ergodic» και της 

οπτικής ψηφιακής ποίησης, ψηφιακή ηχητική ποίηση, διαδραστική ποίηση (γραμμένη 

από πολλούς συγγραφείς), ποίηση από κώδικα και από προγράμματα υπολογιστών 

που παράγουν ποίηση αυτόματα (Parish, 2008:59, Öz, 2015, Richey & Kratzert, 

2015:45-46). 

Είναι φανερό, ότι από μια επίπεδη τυπωμένη σελίδα έχουμε περάσει σε νέες και 

ασυνήθιστες επιδράσεις, οι οποίες έχουν γίνει μέρος μιας διαδραστικής ποιητικής 

εμπειρίας, τώρα που το ποίημα δημιουργείται και διαβάζεται στην οθόνη του 

υπολογιστή. Γράμματα και λέξεις αλλάζουν χρώμα, χορεύουν γύρω από την οθόνη, 

ενώ ήχοι, βίντεο και άλλες εικόνες ερμηνεύουν, ενισχύουν ή και στρεβλώνουν τη 

γλώσσα ή το νόημα του ποιήματος. Αντί για την ανάγνωση ενός ποιήματος από πάνω 

προς τα κάτω στην τυπωμένη σελίδα, οι αναγνώστες μπορούν να μπαίνουν ή να 

βγαίνουν από ένα ποίημα κατά βούληση, κάνοντάς κλικ στις υπερσυνδέσεις μέσα στο 

http://www.technekai.com/box/


75 

 

κείμενο, ή να μετακινήσουν τις λέξεις γύρω από την οθόνη με το ποντίκι. Οι 

τεχνολογικές καινοτομίες παρέχουν στους σύγχρονους ποιητές απεριόριστες 

δυνατότητες για την ενσωμάτωση ψηφιακών πολυμέσων στην ποιητική εμπειρία 

(Richey & Kratzert, 2015:46). 

Η ψηφιακή ποίηση22 αξιοποιεί στην ουσία μια ευρεία έννοια της κειμενικότητας, η 

οποία περιέχει σημαντικές οπτικές, κινούμενες, ακόμα και απτές πλευρές, καθώς και 

τη διάλεκτο του διαδικτύου, που αναφέρεται σε μια γλώσσα όπου τα σύμβολα ASCII 

και HTML αποτελούν μέρος νέων ποιητικών δομών, σε συνδυασμό με σύμβολα από 

γλώσσες προγραμματισμού. Πρόκειται, επομένως, για είδος που ενσωματώνει και 

οργανώνει εσωτερικά «πολυ-μεσικά» στρώματα, διαμορφώνοντας και μετατρέποντάς 

τα το ένα μέσα στο άλλο. Μπορεί να θεωρηθεί ως ένα σύνολο 

ακουστικών/οπτικών/λεκτικών σχηματισμών και 

γνωστικών/αντιληπτικών/κιναισθητικών εμπειριών, όπως πειραματικά έργα που 

δημιουργήθηκαν με, μέσω και για τα μέσα, και σε περιβάλλοντα τόσο διαφορετικά 

μεταξύ τους όπως βίντεο, ηλεκτρονικές οθόνες, υπολογιστές, ολογράμματα, 

βιοτεχνολογία, παλαιότερα και σύγχρονα ψηφιακά δίκτυα, κινητά τηλέφωνα και άλλα 

φορητά μέσα, ενώ υπάρχει ακόμα και ποίηση γραμμένη στον ουρανό (skywriting) ή 

στο διάστημα (Öz, 2015). 

Βέβαια, όταν τη δεκαετία του ’90 εμφανίστηκαν οι πρώτες συγκροτημένες 

προσπάθειες ψηφιακής ποίησης, η αποθήκευση, ο τρόπος παρουσίασης, η ζωντανή 

ροή (streaming) και η μετάδοση ποιητικού υλικού δεν ήταν τόσο εύκολη όπως είναι 

σήμερα. Στη συνέχεια όμως, η ψηφιακή ποίηση ενσωματώθηκε σε πανεπιστημιακά 

προγράμματα και έφτασε να έχει τη σημερινή θέση της χάρη στους υπολογιστές, τα 

κινητά τηλέφωνα και την ανάπτυξη του διαδικτύου (Öz, 2015). 

Στη σύγχρονη Ελλάδα πρωτοποριακά κειμενικά πειράματα πρωτοπαρουσιάζονται 

σε περιοδικά, όπως το αγγλόφωνο Residu (1965), που κυκλοφορούσε στην Αθήνα, 

από τον Ron Zimardi και οπτικά ποιήματα από τον Charles Henri Ford. Λίγα χρόνια 

                                                 

22 Συνηθέστερα είδη της αποτελούν η κινητική ή κινούμενη ποίηση, η οπτική/ηχητική, η 
υπερκειμενική, ποίηση με παραγωγή κειμένου (συνδυαστική ή αυτόματη), αλλά και ο συνδυασμός 
όλων αυτών των μορφών. 



76 

 

Εικόνα 4: Στιγμιότυπα από την εγκατάσταση (performance) της Αγγελικής-Χάιδως Τσόλη. 

πριν, στο περιοδικό Κοχλίας, που κυκλοφορούσε στην Θεσσαλονίκη από το 1945 έως 

το 1948, στο εξώφυλλο του έβδομου και όγδοου τεύχους, παρουσιάζεται σε 

μετάφραση σχηματικό/οπτικό ποίημα του Guillaume Apollinaire, Το λαβωμένο 

περιστέρι και το σιντριβάνι (Τριανταφύλλου, 2010). 

Για να περάσουμε όμως, σε πιο σύγχρονα και πιο σύνθετα παραδείγματα, που 

αξιοποιούν τις Νέες Τεχνολογίες, στην εικόνα παρακάτω βλέπουμε στιγμιότυπα από 

την εγκατάσταση (performance) της νεαρής καλλιτέχνιδας Αγγελικής-Χάιδως Τσόλη, 

απόφοιτης της Σχολής Καλών Τεχνών του ΑΠΘ. Με τίτλο «Πέρασε πολύς καιρός 

περιμένοντας το τίποτα» και χρησιμοποιώντας την τεχνική της αποδόμησης της 

ποίησης, η καλλιτέχνης προσπαθεί να πείσει τους θεατές να αποβάλουν την 

ανυπαρξία και το τίποτα από τη ζωή τους. Είναι ένα παράδειγμα για το πως ένα 

ποίημα ενός σύγχρονου Έλληνα ποιητή, του Τίτου Πατρικίου, χρησιμοποιείται ως 

βασικό στοιχείο μιας εγκατάστασης (performance). Ο θεατής-ακροατής, βάζοντας τα 

ακουστικά στα αυτιά του, μπορούσε να ακούσει το ποίημα χωρίς τα φωνηέντα του, 

ενώ παράλληλα να το διαβάζει από τον τοίχο όπου ήταν τοποθετημένο. Παράλληλα, 

σε μια βιντεοπροβολή η καλλιτέχνης εκφωνεί την φράση, «Πέρασε πολύς καιρός 

περιμένοντας το τίποτα» (εικόνα 4). 

Ιδιαίτερο ενδιαφέρον επίσης, παρουσιάζει η ποίηση σε δημόσιο χώρο, σε 

συνδυασμό με τις νέες τεχνολογίες που προσφέρουν τα έξυπνα κινητά τηλέφωνα. Ο 

Γιάννης Δημητριάδης και ο Θεόδωρος Παπαθεοδώρου, ο ένας ποιητής και ο άλλος 



77 

 

Εικόνα 5: Η διαδικασία 
δημιουργίας του κώδικα. 

επιστημονικός συνεργάτης στη Σχολή Καλών Τεχνών της Αθήνας, συνεργάστηκαν 

και, συνδυάζοντας smartphones, Quick Response (QR) 

κώδικες και το Διαδίκτυο, δημιούργησαν ένα ποιητικό 

παιχνίδι-ταξίδι στον αστικό χώρο της πόλης των 

Αθηναίων23. Διάσπαρτοι κώδικες QR προσκαλούν τους 

αναγνώστες να ανακαλύψουν την ποίηση που είναι 

κρυμμένη στα πιο απροσδόκητα μέρη, με τη βοήθεια 

ενός έξυπνου κινητού τηλεφώνου (smartphone). 

Σκανάροντας τον κώδικα QR οδηγούνται αμέσως στον 

σύνδεσμο ενός ιστολογίου (www.codepoetry.gr) και μέσω αυτού σε ένα τυχαίο 

ποίημα. Πρωταρχικός στόχος των δύο συνεργατών, ήταν να συμφιλιώσουν τον 

δημόσιο χώρο με την ποίηση, με την αύξηση της ευαισθητοποίησης προς αυτήν και 

να προωθήσουν έναν διάλογο με τον δημόσιο χώρο. Ο κωδικός QR προέρχεται από 

ελεύθερο λογισμικό και δημιουργείται πολύ απλά με ένα ειδικό στένσιλ και μαύρο 

σπρέι (εικόνα 5). Μοναδικό μειονέκτημα, το γεγονός ότι ο κώδικας που 

δημιουργείται φθείρεται εύκολα από τις καιρικές συνθήκες. Με βάση τις μετρήσεις 

των επισκεπτών που κάνει αυτόματα το ιστολόγιο, η επισκεψιμότητα κυμαίνεται στο 

80% (Dimitriadis & Papatheodorou, 2013:1-5). 

Παράδειγμα ψηφιακής ποίησης εντοπίζονται αρκετά στο διαδίκτυο, τα περισσότερα 

όμως είναι από ξένους ποιητές. Από ελληνικής πλευράς, χαρακτηριστική περίπτωση 

αποτελεί το πολύπλευρο έργο του Δημοσθένη Αγραφιώτη που είδαμε στο 

υποκεφάλαιο για τη Βιντεοποίηση. Ένα πρόσφατο παράδειγμα ψηφιακού ποιήματος 

που εντοπίσαμε κατά την διάρκεια της έρευνας είναι επίσης το Flying της ποιήτριας 

Αλεξάνδρας Ψαροπούλου από την Αθήνα, που τα τελευταία χρόνια ζει στο εξωτερικό 

(http://alexandrapsaropoulou.wix.com/books#!flying-1/c1ip0). 

                                                 

23 Το φαινόμενο της ποίησης σε δημόσιο χώρο δεν είναι κάτι νέο ξεκίνησε για πρώτη φορά στο μετρό 
του Λονδίνου το 1986, με μικρά ποιήματα στις οθόνες και σύντομα επεκτάθηκε σε όλα τα μέσα 
μεταφοράς. Στην Αθήνα κάτι παρόμοιο υλοποίησε το 2011 το Εθνικό Κέντρο Βιβλίου, για να 
γιορτάσει τα 100 χρόνια από την γέννηση του Οδυσσέα Ελύτη, γεμίζοντας όλα τα μέσα μεταφοράς με 
στίχους του ποιητή. Το 1992, το φαινόμενο επεκτάθηκε στους τοίχους των κτιρίων στην ολλανδική 
πόλη Leiden. Μία ομάδα καλλιτεχνών ζωγράφισε τους τοίχους με ποιήματα σε όλες τις γλώσσες του 
κόσμου, όπως και στο Τορόντο του Καναδά το ίδιο διάστημα (Dimitriadis & Papatheodorou, 2013:1, 
2). 

http://www.codepoetry.gr/
http://alexandrapsaropoulou.wix.com/books#!flying-1/c1ip0


78 

 

3.9 Η ΠΟΙΗΣΗ ΣΤΟ ΔΙΑΔΙΚΤΥΟ 

Στην εποχή του διαδικτύου, η ποίηση δεν έχει σταματήσει να κυκλοφορεί έντυπη, 

ωστόσο μεγάλο μέρος της, ιδιαίτερα η δημιουργία νεότερων ποιητών, έχει αλλάξει 

καταφύγιο και έχει μετοικήσει στο διαδίκτυο24, με αποτέλεσμα να υφίσταται τις 

θετικές και αρνητικές συνέπειες της συγκατοίκησης μαζί του. 

Ο πρωτοεμφανιζόμενος και βραβευμένος ποιητής Χρήστος Αρμάντο Γκέζος, σε 

ομιλία του σε εκδήλωση-συζήτηση που οργάνωσε το περιοδικό vakxikon.gr το 2014, 

μιλώντας για την ιδιότυπη σχέση ποίησης και διαδικτύου, αναφέρει μεταξύ άλλων ότι 

χάρη στην ευέλικτη διαδραστικότητα του διαδικτύου, η ποίηση ευνοείται από την 

πρωτοφανή ευκολία με την οποία στήνονται εκδηλώσεις, αναγνωστικές λέσχες, 

ομάδες, ραδιοφωνικές εκπομπές, συζητήσεις σε φόρουμ, διαδικασίες που όλες μαζί 

αποτελούν έναν ζωντανό οργανισμό, που βοηθά την ποίηση, να διεισδύσει 

περισσότερο στην κοινωνία, κάνοντάς τη να μοιάζει έτσι λιγότερο εξωκοσμική και 

περισσότερο καθημερινή. Το διαδίκτυο έχει επιφέρει επίσης, πολύ σημαντικές 

αλλαγές στην επικοινωνία μεταξύ του δημιουργού και του αναγνώστη, ο αναγνώστης 

μπορεί πολύ εύκολα να διαβάσει κάποια ποιήματα που του άρεσαν και να στείλει ένα 

e-mail στον ποιητή, ή ακόμα πιο άμεσα να του στείλει μήνυμα θαυμασμού, 

απόρριψης ή απορίας σχετικά με το έργο του, στους λογαριασμούς του στα κοινωνικά 

δίκτυα. Αυτό αποτελεί μια πολύ ενδιαφέρουσα και γόνιμη δοσοληψία, αλλά 

ταυτόχρονα ενέχει και κάποιους κινδύνους. 

Ειδικά μέσω των κοινωνικών δικτύων, μπορεί να φτάσουμε σε μια υπέρ το δέον 

εξοικείωση του αναγνώστη με τον ποιητή, με αποτέλεσμα μερικές φορές να 

καταλήγουμε σε μια υπερκάλυψη της ποιητικής ταυτότητας από την κοινωνική ή 

επαγγελματική ταυτότητα, που προκαταλαμβάνει τον αναγνώστη. Επιπλέον, δεν είναι 

λίγες οι φορές, που ο δημιουργός επιδιώκει την προβολή και τη δημοφιλία 

μεταχειριζόμενος τρόπους εκτός της ποιητικής του φαρέτρας, προσπαθώντας να γίνει 

αρεστός, συμπαθής ή θαυμαστός, με αποτέλεσμα να στήνεται κατά κάποιον τρόπο 
                                                 

24 Ο ποιητικός λόγος επομένως έχει θέση στη σημερινή εποχή, συνομιλεί με τον άνθρωπο, διατυπώνει 
τις σκέψεις και τα συναισθήματά του, καλλιεργεί τη φαντασία του, επιδρά στο θυμικό του. Νέοι 
ποιητές εμφανίζονται συνεχώς, καθώς η νεότερη γενιά ελκύεται από την ποίηση και βρίσκει διέξοδο 
στο σύγχρονο κόσμο της τεχνολογίας (Ρούβαλης κ.α, 2007:224). 



79 

 

ένα ιδιόρρυθμο πεδίο διαπλοκής και σύγχυσης εννοιών που μετατοπίζει το 

ενδιαφέρον από την ουσία της ποιητικής δημιουργίας στην προσωπικότητα, το άτομο 

και την κλίκα (Γκέζος, 2014). 

Στην ίδια συζήτηση, η ιδιοκτήτρια του ιστολογίου στίγμαΛόγου και μεταφράστρια 

Χριστίνα Λιναρδάκη (2014), κάνει μνεία στα αρνητικά του διαδικτύου σε σχέση με 

την ποίηση, λέγοντάς ότι κάτω από το πρόσχημα της «δημοκρατίας του διαδικτύου» 

στήθηκε τελικά μια μεγάλη βιτρίνα, όπου επειδή μπορεί ο καθένας να δειγματίσει το 

προϊόν του, το καλό χάνεται δίπλα στο κακό ή το μέτριο. Επίσης, η πληθώρα των 

εκδόσεων, ψηφιακών ή άλλων, κάνουν οποιονδήποτε προσπαθήσει να ξεχωρίσει την 

ήρα από το σιτάρι, να αποκομίσει τελικά τη γενική εντύπωση ότι κάτι τέτοιο είναι 

μάταιο. 

Η θεατρολόγος, ποιήτρια και ιδιοκτήτρια του ιστολογίου varelaki Ασημίνα 

Ξηρογιάννη (2014), πιο θετικά διακείμενη στη χρήση της διαδικτυακής τεχνολογίας, 

αναφέρει ότι όσοι δεν μπορούν να κάνουν χωρίς την ποίηση, την κουβαλάνε στο 

λάπτοπ τους. Διαβάζουν ψηφιακά βιβλία ποίησης, την διαδίδουν στο facebook. Τη 

δημοσιεύουν στους τοίχους τους στα κοινωνικά δίκτυα, την αναζητούν στις 

αναρτήσεις των διαδικτυακών τους φίλων, την κάνουν share, γίνονται followers των 

ποιητών, εισχωρούν με την θέληση τους σε ομάδες ποίησης, κάνουν like σε σελίδες 

ελλήνων και ξένων δημιουργών. Αναζητούν τα λογοτεχνικά blogs και ηλεκτρονικά 

περιοδικά που έχουν αδυναμία στην ποίηση, ψάχνουν τις διαδικτυακές ανθολογίες 

που είναι ουκ ολίγες και μάλιστα όλο και εμπλουτίζονται καθημερινά. Όσο για τις 

κακοτοπιές, αν δουλέψει η κριτική ικανότητα του κάθε χρήστη ξεπερνιούνται 

εύκολα, υποστηρίζει η Ξηρογιάννη. 

Αναφορικά τώρα με τα ίδια τα έργα, σε διάφορους ιστοτόπους στο διαδίκτυο 

μπορούμε να βρούμε ψηφιακά αρχεία με έργα πεζογραφίας και ποίησης Ελλήνων και 

ξένων δημιουργών κάθε εποχής. Στις περιπτώσεις ψηφιοποίησης, το έντυπο κείμενο 

έχει μεταφερθεί με διάφορους τρόπους σε ψηφιακή μορφή είτε πρόκειται για 

ολόκληρες εκδόσεις (pdf), είτε για αποσπάσματα έργων σε «ανθολογίες25» (pdf ή 

                                                 

25 Για ηλεκτρονικά ανθολόγια νεοελληνικής λογοτεχνίας βλ. Πύλη για την ελληνική γλώσσα: 
http://www.greek-language.gr/greekLang/literature/guides/net/greek/greek_02.html. 

http://www.greek-language.gr/greekLang/literature/guides/net/greek/greek_02.html


80 

 

word). Πιθανόν να φαίνεται ίδια και στατική η ψηφιοποιημένη μορφή τής αρχικά 

έντυπης λογοτεχνίας, αλλά στην πραγματικότητα έχει μετακινηθεί προς τη 

διαδραστικότητα, ιδίως αν το ψηφιακό περιβάλλον στο οποίο αναπτύσσεται διαθέτει 

υπερδεσμούς ή παράλληλες υπηρεσίες όπως δυνατότητα μετάφρασης, υπογράμμισης 

κλπ. 

Όσον αφορά στον χώρο της κριτικής και του σχολιασμού της λογοτεχνίας, έχουν 

ήδη ψηφιοποιηθεί αρκετά παλιά τεύχη λογοτεχνικών περιοδικών, ενώ 

Πανεπιστημιακά Ιδρύματα και άλλοι φορείς έχουν ψηφιοποιήσει και εξακολουθούν 

να ψηφιοποιούν μεταπτυχιακές και διδακτορικές διατριβές26, άρθρα εφημερίδων, 

αρχειακές συλλογές, πρακτικά συνεδρίων που αφορούν τη λογοτεχνική δημιουργία 

και τα φιλοξενούν στις ιστοτόπους τους. Επιπλέον, κάποιες εφημερίδες και 

λογοτεχνικά περιοδικά κυκλοφορούν παράλληλα εξ ολοκλήρου ή κατά ένα μέρος και 

διαδικτυακά, ενώ άλλα περιοδικά υφίστανται αποκλειστικά σε ηλεκτρονική μορφή. Η 

υβριδικότητα πάντως, είναι χαρακτηριστικό όχι μόνο δικό τους, αλλά και πολλών 

άλλων λογοτεχνικών ιστοτόπων του Διαδικτύου, όπως τα λογοτεχνικά blogs και οι 

ιστοσελίδες των λογοτεχνών. 

Τέλος, η διακίνηση, αγορά και πώληση των λογοτεχνικών έργων γίνεται πλέον και 

από ηλεκτρονικά βιβλιοπωλεία, είτε με παραγγελίες μέσω Διαδικτύου, είτε με 

δωρεάν πρόσβαση σε πολλά από τα έργα, κυρίως τα παλαιότερα, μέσω των 

ψηφιακών βιβλιοθηκών, βιβλιοθηκών δηλαδή που παρέχουν όλο τους το υλικό σε 

ψηφιοποιημένη μορφή, άλλοτε δωρεάν, άλλοτε με συνδρομή. Κάποιες από αυτές 

αντιστοιχούν σε ήδη υπάρχουσες υλικές-συμβατικές βιβλιοθήκες, ενώ άλλες 

υφίστανται μόνο εικονικά/ψηφιακά (Γιακουμάτου & Νικολαΐδου, 2001:119-127). 

 

 

                                                 

26 Για ψηφιοποιημένες διδακτορικές διατριβές βλ. Εθνικό Αρχείο Διδακτορικών Διατριβών: 
http://phdtheses.ekt.gr/eadd/?locale=e. 

 

http://phdtheses.ekt.gr/eadd/?locale=e


81 

 

ΚΕΦΑΛΑΙΟ 4 

4. ΙΣΤΟΣΕΛΙΔΕΣ ΚΑΙ ΙΣΤΟΛΟΓΙΑ ΕΛΛΗΝΙΚΗΣ ΠΟΙΗΣΗΣ 

Όπως ήδη διαπιστώσαμε, αλλά και όπως θα δείξουμε παρακάτω, στο διαδίκτυο 

είναι διαθέσιμος ένας αρκετά μεγάλος αριθμός ψηφιακών πόρων που αφορούν τη 

ποίηση. Το Διαδίκτυο έχει επομένως βοηθήσει να απομυθοποιηθεί η ποίηση και να 

επιστρέψει στον καθημερινό κόσμο. Μια απλή αναζήτηση στο Google για τη λέξη 

ποίηση εμφανίζει πάνω από 500.000 αποτελέσματα και εκατομμύρια άνθρωποι έχουν 

πρόσβαση σε νέα έργα, καθώς και ψηφιοποιημένα βιβλία ποίησης (Richey & 

Kratzert, 2015:42). Επιβεβαιώνεται έτσι το γεγονός, ότι η ποιητική δημιουργία μπορεί 

άνετα να συνυπάρξει με την τεχνολογία σε διάφορους ενδιαφέροντες συνδυασμούς, 

είτε αυτοί έχουν συμβατικότερο χαρακτήρα (ιστοσελίδες & ιστολόγια για ποιητικά 

θέματα, ψηφιοποιημένη ποίηση) είτε ευνοούν πρωτότυπους πειραματισμούς με την 

ίδια την καλλιτεχνική πράξη (π.χ. ψηφιακά ποιητικά έργα). 

Ωστόσο, η πληθώρα των ιστοτόπων και των ιστολογίων που εντοπίσαμε κατά τη 

διάρκεια της έρευνας μας στο ελληνόφωνο διαδίκτυο, μας δημιούργησε το εξής 

δίλημμα: θα ήταν προτιμότερο να εστιάσουμε σε ένα μικρό, αντιπροσωπευτικό 

δείγμα ποιητικών σελίδων με μια αναλυτική περιγραφή και αξιολόγηση των πιο 

σημαντικών ή θα έπρεπε να επιλέξουμε την εξαντλητική καταγραφή των 

αποτελεσμάτων της έρευνάς μας, που όμως θα άφηνε μικρότερα περιθώρια για μια 

πιο εξειδικευμένη και λεπτομερή μελέτη της λειτουργίας των εν λόγω ευρημάτων; Το 

γεγονός ότι στο ελληνικό διαδίκτυο δεν έχει ξαναγίνει μέχρι σήμερα μια συνολική 

έρευνα και καταγραφή των σελίδων που αφορούν την ποίηση, μας ώθησε τελικά να 

επιλέξουμε την δεύτερη λύση, προσπαθώντας όμως να ξεπεράσουμε τη στείρα και 

επιφανειακή παρουσίαση, προς όφελος μιας τυπολογικής ταξινόμησης, που να θέτει 

τις βάσεις και να ανοίγει προοπτικές για την περαιτέρω διερεύνηση του θέματος. 

Η τυπολογία που προτείνουμε παρακάτω βασίζεται σε παρόμοιες μελέτες του 

εξωτερικού, αλλά τις ανασυνθέτει, προσαρμόζοντας τες παράλληλα στην ελληνική 

πραγματικότητα. Πιο συγκεκριμένα, αναφερόμαστε στις μελέτες του Albert Somers 

(2000) και των Debora Richey & Mona Kratzert (2005). 



82 

 

Για την αξιολόγηση των ιστοσελίδων και των ιστολογίων, ελέγχουμε, όπου είναι 

δυνατό, αν ισχύουν τα κριτήρια που θέτουν οι Βέγλης, Πομπόρτσης και Αβραάμ 

(2004:280-287). Αυτά είναι τα έξης: η πηγή (που βρίσκει, το υλικό της, δηλώνεται ο 

δημιουργός, ανταποκρίνεται στις ανάγκες του χρήστη), το περιεχόμενο (ακρίβεια, 

αναφορές πηγών, βάθος γνώσης της πληροφορίας, ανανέωση), ύφος και 

λειτουργικότητα (υπερσυνδέσεις, υποενότητες, ευκολία στην περιήγηση, εσωτερικές 

και εξωτερικές υπερσυνδέσεις, μηχανές αναζήτησης). Ειδικά για τα προσωπικά 

ιστολόγια ελέγχουμε, την εγκυρότητα (σε ποιον ανήκει, ακρίβεια (επαλήθευση 

πληροφοριών εκτός και αν είναι παράδειγμα έκφρασης των ιδεών του ιδιοκτήτη, αν 

είναι γραμματικά και συντακτικά σωστές), αντικειμενικότητα (σαφώς διατυπωμένες 

προσωπικές απόψεις και πεποιθήσεις), επικαιρότητα (πότε έγινε η τελευταία 

ανάρτηση) και την κάλυψη (αν είναι πλήρως ολοκληρωμένη ή υπό κατασκευή). 

Η επιλογή των ιστοτόπων και των ιστοσελίδων παρόλα αυτά δεν είναι εξαντλητική, 

αλλά έγινε προσπάθεια η λίστα που προέκυψε να είναι όσο το δυνατόν πληρέστερη 

και αντιπροσωπευτική για τα ελληνικά δεδομένα. 

4.1 ΙΣΤΟΣΕΛΙΔΕΣ 

• Ηλεκτρονικά Περιοδικά εξειδικευμένα στην ποίηση. 

Τα νέα μέσα αποθήκευσης πληροφοριών και η τεχνολογία του διαδικτύου μας 

παρέχουν τη δυνατότητα συμπύκνωσης της ανθρώπινης γνώσης σε μεγέθη 

ασύλληπτα μικρά και μεγάλα, μεταβάλλοντας τις παλαιότερες μορφές των βιβλίων 

και των περιοδικών που ξέραμε μέχρι σήμερα. 

Τα θεματικά διαδικτυακά περιοδικά και, σε ότι μας αφορά, τα εξειδικευμένα στην 

ποίηση αυξάνουν σταδιακά την διαδικτυακή τους παρουσία επικαιροποιώντας 

συνεχώς τις σελίδες τους με κλασσικό και σύγχρονο ποιοτικό περιεχόμενο. 

Επιθεώρηση Ποιητικής Τέχνης Ποιείν [http://www.poiein.gr/]. Ξεκίνησε την 

διαδικτυακή του πορεία το 2004. Εκδότες του είναι οι Σπύρος Αραβανής ποιητής και 

δημοσιογράφος και ο ποιητής Σωτήρης Παστάκας, με συντακτική ομάδα 

http://www.poiein.gr/


83 

 

αποτελούμενη από 20 τακτικούς συνεργάτες που ανανεώνονται27. Περιέχει 20 

μόνιμες στήλες, μεταξύ άλλων, το ραδιόφωνο της ποίησης, με ηχητικά αποσπάσματα 

από αναγνώσεις ποιητών, οι μεταφράσεις στα αγγλικά Ελλήνων ποιητών από τον 

ποιητή-μεταφραστή Γιάννη Γκούμα, οι αναγνώσεις-κριτικές ποιητικών συλλογών, η 

παρουσίαση νεοεμφανιζόμενων ποιητών (Αραβανής, 2009). 

Πιο αναλυτικά, η ιστοσελίδα του περιοδικού δομείται σε τρεις κάθετες στήλες. Στην 

πρώτη χρώματος μπλε στήλη, που τιτλοφορείται «Κατηγορίες» βρίσκουμε τις 

βασικές στήλες του περιοδικού (Αναγνώσεις, Ακαδημία Ποιείν, Νέοι Ποιητές, 

Αφίξεις, Ποιητικό Καφενείο, Ραδιόφωνο Ποιείν, Μεταφραστικό Εργαστήρι, Διαρκής 

Ανθολογία Ελληνικής Ποίησης “Ποιείν”, Ταυτότητα Ποιητής, Η Κρίση της Ποίησης, 

POIEIN/IRIS DI KOLIBRIS, Luftfracht-griechisch deutscher Lyriktransfer, 

Poiemata. griechisch deutscher Poesietransfer) και αμέσως μετά ξεκινάει το αρχείο 

του από το 2004. Στη δεύτερη, την κεντρική στήλη, υπάρχει ένα διαφημιστικό 

πλαίσιο (banner) και ακολουθεί το κεντρικό θέμα του περιοδικού, κυρίως με 

δημοσιεύσεις νέων πρωτογενών ποιημάτων. Ακολουθεί ένας «κατάλογος» 

πρόσφατων δημοσιεύσεων, ένας με παλαιότερες δημοσιεύσεις από το αρχείο του και 

τέλος ένα διαφημιστικό πλαίσιο, για την παρουσία του περιοδικού στο facebook. 

Στην τρίτη στήλη, βρίσκουμε με μπλε πάλι χρώμα, ένα πλαίσιο με τίτλο «Επίκαιρα» 

που περιέχει άρθρα γνώμης για διάφορα ζητήματα (τα σχόλια αναγνωστών είναι 

παρόντα στα πιο πολλά από αυτά). Ακολουθεί μια μικρή στήλη με τίτλο «Νέα και 

Ανακοινώσεις», μια με τίτλο «Τελευταία Σχόλια» και άλλη μια με τις πιο δημοφιλείς 

δημοσιεύσεις κάθε μήνα. Διάσπαρτα, βλέπουμε εξώφυλλα από τις εκδόσεις 

«Μετρονόμος» του περιοδικού και από άλλες φιλικές προς αυτό ιστοσελίδες-

περιοδικά (εικόνα 6). 

                                                 

27 Μαρία Ανδρεαδέλλη, Νίκος Βουτυρόπουλος, Πέτρος Γκολίτσης, Γιάννης Γκούμας, Ηρακλής 
Κακαβάνης, Γιώργος Καρτάκης, Γιώργος Κεντρωτής, Βασίλης Λαλιώτης, Δημήτριος Μουζάκης, 
Κωνσταντίνος Μπούρας, Γιώργος Μύαρης, Κώστας Ρεούσης, Κώστας Ριτσώνης, Κώστας Σοφιανός, 
Στράτος Φουντούλης, Jack Hirschman, Casa della Poesia, Francesco Napoli, Crescenzio Sangiglio. 



84 

 

Εικόνα 6: Η Αρχική σελίδα του περιοδικού Ποιείν. 

Η ταπετσαρία της ιστοσελίδας έχει μπεζ διακριτικό χρώμα με μικρά καφέ άνθη. Στο 

πάνω μέρος της ιστοσελίδας εναλλάσσονται φωτογραφίες, ενώ αριστερά και δεξιά το 

λογότυπο του περιοδικού και μια διαφήμιση ενός φιλικού site με τα βιβλία του 

εκδοτικού οίκου (πρόκειται στην ουσία για το ηλεκτρονικό βιβλιοπωλείο στο οποίο 

διαθέτει προς πώληση τα βιβλία του). Από κάτω, σε καφέ χρώμα υπάρχει ένα 

οριζόντιο πλαίσιο με τις βασικές επιλογές (αρχική, κατηγορίες, σύνδεσμοι, περί 

Ποιείν, εκδότες, Εκδόσεις ΠΟΙΕΙΝ, επικοινωνία), όπου πατώντας πάνω παραπέμπει 

στις ανάλογες στήλες και πληροφορίες. Γενικότερα, η πλοήγηση της ιστοσελίδας, 

όπως και κάθε σύγχρονης ιστοσελίδας είναι εύκολη ακόμα και για κάποιον αρχάριο. 

Αν και πρόκειται για ηλεκτρονικό περιοδικό, οπού θα περιμέναμε πιο αραιές 

δημοσιεύσεις, στο συγκεκριμένο εντοπίσαμε σε 24ωρη βάση ανανέωση και 

δημοσιεύσεις υλικού (ποιήματα, άρθρα, νέα, συνεντεύξεις κτλ). Ένα μειονέκτημά του 

είναι ότι δεν αναφέρει την χρονολογία και την ώρα δημοσίευσης, παρά μόνο τον 

τίτλο, τον αρθογράφο και την κατηγορία, όπου ανήκει. 

Ως προς τους επικοινωνιακούς του στόχους, διακρίνουμε ότι προσπαθεί να τους 

πετύχει με διακριτικές όμως ενέργειες. Με βάση την προσέγγιση DAGMAR 

(Defining Advertising Goals – Measuring Advertising Response ή Καθορισμός 

Στόχων ∆ιαφήμισης Μέσω της Μέτρησης της Ανταπόκρισης στη ∆ιαφήμιση), οι 

κύριοι επικοινωνιακοί στόχοι που πρέπει να πληρούνται για μια πετυχημένη 

διαφήμιση-προώθηση είναι 7:  



85 

 

 Δημιουργία καλής εικόνας (εντύπωσης). 

 Αναγνώριση της ύπαρξης του προϊόντος. 

 Υπενθύμιση καταναλωτών να προβούν στην αγορά (στην περίπτωση μας 

αύξηση αναγνωσιμότητας της ιστοσελίδας και πωλήσεων των βιβλίων του 

εκδοτικού οίκου). 

 Διοχέτευση πληροφορίας σχετικά με τα οφέλη που προκύπτουν από τη χρήση 

του προϊόντος. 

 Επανόρθωση λαθεμένων εντυπώσεων, κακής πληροφόρησης. 

 Διοχέτευση πληροφορίας σχετικά με τα πλεονεκτήματα του προϊόντος. 

 Δημιουργία ευνοϊκού κλίματος για καινούρια προϊόντα της επιχείρησης 

(Colley, 1961). 

Από τα σχόλια των αναγνωστών του, φαίνεται ότι το κοινό του είναι γνώστες, με 

ενδιαφέρον για την ποίηση, ενώ πολλές φορές ο Παστάκας δημοσιεύει και δικά του 

ποιήματα, αλλά δεν μπορούν να βγουν ασφαλή συμπεράσματα μόνο από αυτά. Από 

τα like στο facebook πάντως (7.375), φαίνεται ότι υπάρχει αυξημένο ενδιαφέρον για 

το περιοδικό και τις δημοσιεύσεις που αναρτά. 

Το ηλεκτρονικό περιοδικό ‘Ποιείν’ εξειδικεύεται σε ότι αφορά την ελληνική αλλά 

και την παγκόσμια ποίηση. Στις «σελίδες» του ο αναγνώστης μπορεί να βρει μεταξύ 

άλλων εξίσου ενδιαφερόντων θεμάτων, θεματικά αφιέρωμα όπως το παρακάτω με 

ποιήματα που έχουν γραφτεί για γάτες [http://www.poiein.gr/archives/4525], 

συνεντεύξεις, κριτικές, νέες κυκλοφορίες, ρεπορτάζ, ποιητικούς διαγωνισμούς. Η 

ποιότητα των κειμένων του είναι προσεγμένη (εκτός από τα σχόλια που έχουν ενίοτε 

και βωμολοχικό περιεχόμενο). 

E-poema [http://www.e-poema.eu/]. Ο ιδρυτής του περιοδικού Βασίλης Ρούβαλης, 

κάνει την παρακάτω περιγραφή για το δημιούργημα του. 

(…) Το ηλεκτρονικό περιοδικό e-poema, συστήθηκε ως εναλλακτική προσέγγιση της 
λογοτεχνίας χάρη στις νέες δυνατότητες που προσφέρει η σύγχρονη τεχνολογία δηλαδή τα 
ψηφιακά μέσα, οι υπολογιστές, το διαδίκτυο. Ειδικά στην περίπτωση του ποιητικού λόγου 
η επιδίωξη ήταν να εισέλθει στον κόσμο των λογοτεχνικών περιοδικών με την ανανεωμένη 
πρόθεση να προάγει την ποιητική δημιουργία και τη θεωρία της ποίησης, ελληνόγλωσσης 
ή ξενόγλωσσης, όσο και τον πειραματισμό σε τρόπους προσέγγισής της που μέχρι πρότινος 
φάνταζαν πρωτόγνωροι. Οι βασικοί άξονες του εστιάζονται στην ανάδειξη και προβολή 
των ανερχόμενων δημιουργών, αλλά και στην αναζήτηση όλων εκείνων των θεμελίων, από 
την ποίηση του παρελθόντος που ευδοκιμούν στον παρόν και ορίζουν τις παραμέτρους του 

http://www.poiein.gr/archives/4525
http://www.e-poema.eu/


86 

 

μέλλοντος. Άλλες δυνατότητες που παρέχει είναι η ηχητική κάλυψη, δηλαδή η δημιουργία 
ενός αρχείου απαγγελίας ποιημάτων και ένας διαδικτυακός ραδιοφωνικός σταθμός όπου οι 
αναγνώστες μπορούν να ακούν κλασική μουσική, τζαζ, ή μπλουζ. Επιπλέον το περιοδικό 
έχει δημιουργήσει μια πλατφόρμα με τίτλο «Το ποίημα της εβδομάδας» όπου κάθε 
εβδομάδα οι χρήστες που το επιθυμούν λαμβάνουν ως δώρο στο ηλεκτρονικό τους 
ταχυδρομείο ένα προτεινόμενο από την συντακτική ομάδα ποίημα. Εκτός διαδικτύου, 
συμμετέχει σε διεθνείς φορείς και όργανα, με παρουσία σε φόρα και λογοτεχνικά φεστιβάλ, 
ενώ σε τακτά διαστήματα, το «poema» διοργανώνει εκδηλώσεις, ημερίδες, συναντήσεις σε 
διάφορους χώρους. Επιπλέον, επιδιώκει την επικοινωνία μεταξύ λογοτεχνιών πέρα από 
σύνορα και νοοτροπίες γι’ αυτό και είναι και ένα πολύγλωσσο περιοδικό (Ρούβαλης κ.α, 
2007:222-226). 

Την συντακτική του ομάδα αποτελούν οι Γιώργος Λίλλης, Βασίλης Μανουσάκης, 

Σουάν Μπέλλο, Σούζαν Μπίντερμαν, Ισμήνη Ραντούλοβιτς. Το περιοδικό 

περιλαμβάνει επιπλέον, προτάσεις για ποιητές και ποιήματα, θεματικά αφιερώματα, 

κείμενα και άρθρα γύρω από τον ποιητικό και τον δοκιμιακό λόγο, έκθεση 

εικαστικών έργων από σύγχρονους Έλληνες δημιουργούς, προδημοσιεύσεις 

(Αραβανής, 2009). 

Το περιβάλλον της ιστοσελίδας είναι μινιμαλιστικό. Η ταπετσαρία έχει ένα 

διακριτικό κίτρινο χρώμα. Πρώτα βλέπουμε το λευκό λογότυπο του τίτλου του 

περιοδικού. Στο κέντρο της βρίσκονται τα περιεχόμενα του νέου τεύχους και στα 

αριστερά οι στήλες του περιοδικού (ποίηση, δοκίμια, αφιέρωμα, εικαστικά, 

περιηγήσεις, φωτό – ποιήματα, κριτικές, διήγημα). Σε μικρά πλαίσια εμφανίζεται η 

παρουσία στα κοινωνικά δίκτυα, ένα link για την πρόσβαση στο διαδικτυακό 

ραδιόφωνο, τον εκδοτικό οίκο και ένα για το ποίημα της εβδομάδος. Δεσπόζει κάθε 

φορά μια φωτογραφία με το εκάστοτε κεντρικό αφιέρωμα του περιοδικού. Στο κάτω 

μέρος, εμφανίζονται με μια οριζόντια λευκή γραμμή το βασικό μενού της σελίδας 

(αρχική σελίδα, ταυτότητα, επικοινωνία, συνδέσεις, προηγούμενα τεύχη, english). 

Από τις προβολές των βίντεο στο κανάλι του E-poema στο YouTube (973 

συνολικά), φαίνεται να έχει χαμηλή ανταπόκριση από το κοινό, αν και έχει καιρό να 

κάνει κάποια δημοσίευση. Από την ανταλλαγή newsletter του ποιήματος της 

εβδομάδας μέσω e-mail, φαίνεται πάντως ένα αρκετά αυξημένο ενδιαφέρον με 9.278 

παραλήπτες. 

Επειδή δεν έχει καμία διαφήμιση, το περιοδικό προσπαθεί να επιβιώσει μέσω 

δωρεών, αλλά και από τις πωλήσεις του εκδοτικού οίκου, που όμως δεν είναι σε 

εμφανές σημείο και αυτό είναι ένα μειονέκτημά του. 



87 

 

Poeticanet [http://www.poeticanet.gr/index.php]. Ο διευθυντής του περιοδικού 

Ιωσήφ Βεντούρας (2007:213) περιγράφει το περιοδικό ως εξής:  

(…) Το poeticanet είναι δίγλωσσο, η ελληνική εκδοχή περιέχει στήλες με συνεντεύξεις, 
βιντεοποιήματα, δοκίμια, ποιήματα. Υπάρχει όμως και η αγγλική εκδοχή η οποία δουλεύει 
μόνο σαν site και δημοσιεύει προς το παρόν ποίηση στα αγγλικά, είτε ποίηση γραμμένη στα 
αγγλικά είτε μεταφρασμένη στα αγγλικά. Έχουμε και Έλληνες ποιητές που έχουν 
μεταφραστεί στα αγγλικά. Το Poeticanet αποτελεί ένα βήμα για την προώθηση των νέων 
ποιητών, των νέων τρόπων που εκμεταλλεύονται το πολυμέσο. Υπάρχει επίσης μια ειδική 
στήλη η οποία λέγεται «e-poetry» και η οποία αποτελεί ένα συνδυασμό Συγκεκριμένης 
Ποίησης, κινούμενης εικόνας, βίντεο και ήχου. 

Η συντακτική του ομάδα αποτελείται από τους Βαγγέλη Χατζηβασιλείου, Ρούλα 

Αλαβέρα, Ελισάβετ Αρσενίου, Κλεοπάτρα Λυμπέρη, Μάρω Παπαδημητρίου και 

Χρήστο Χρυσόπουλο. Περιλαμβάνει εκτός των άλλων, ανθολόγια ποιημάτων, 

αφιερώματα σε ποιητές, βιντεοσκοπήσεις απαγγελιών και συνεντεύξεων, δοκίμια 

αναφερόμενα στον ποιητικό λόγο, παρουσιάσεις ποιητικών συλλογών, βιβλιοκριτική 

σχετική με την εκδοτική επικαιρότητα, ηλεκτρονική ποίηση (e-poetry) (Αραβανής, 

2009). 

Το περιβάλλον της ιστοσελίδας είναι παρόμοια δομημένο με αυτό του περιοδικού 

Ποιείν. Μόνο που εδώ η ταπετσαρία έχει ένα μπλε βαθύ χρώμα και αλλάζει επίσης το 

περιεχόμενο των στηλών που είναι πιο αφαιρετικό. Η πρώτη στήλη, περιλαμβάνει το 

αρχείο των τευχών η δεύτερη, τα περιεχόμενα του νέου τεύχους και η τρίτη, το 

editorial της εκδότριας. Στο πάνω μέρος της σελίδας, ανάμεσα στον τίτλο του 

περιοδικού, βρίσκεται το βασικό μενού του περιοδικού με τις επιλογές 

(TAYTOTHTA, ΕΠΙΚΟΙΝΩΝΙΑ, NEWSLETTER, ΣΥΝΔΕΣΜΟΙ, 

ENGLISHVERSION, ΠΟΙΗΣΗ, ΔΟΚΙΜΙΑ, ΒΙΝΤΕΟ, ΚΡΙΤΙΚΕΣ, e-POETRY, 

ΣΥΝΕΝΤΕΥΞΕΙΣ, ΑΠΟΨΕΙΣ, ΕΙΔΗΣΕΙΣ). Επίσης, υπάρχει μια μηχανή αναζήτησης 

και πάνω-πάνω δεξιά τα εικονίδια που παραπέμπουν στα κοινωνικά δίκτυα. Δεν 

λείπει ούτε από εδώ, ένα πλαίσιο για φωτογραφίες και εικόνες και ένα διαφημιστικό 

πλαίσιο στο κάτω μέρος της σελίδας. 

Η πλοήγηση του είναι αρκετά εύκολη για τον χρήστη. Από την σελίδα του 

περιοδικού στο facebook, βλέπουμε ότι αρέσει σε 5.728 άτομα, αρά αν όλοι αυτοί 

διαβάζουν το περιοδικό, πράγμα που σημαίνει ότι η αναγνωσιμότητά του είναι 

αρκετά υψηλή. 

http://www.poeticanet.gr/index.php


88 

 

Το Παράθυρο [http://toparathyro.com/]. Αυτοχαρακτηρίζεται περιοδικό ποίησης 

και άλλων αμαρτημάτων. Ξεκίνησε την πορεία του το 2011 και δημοσιεύει 

περιεχόμενο κάθε δύο μήνες. Στόχο έχει να φιλοξενεί πρωτότυπες αξιόλογες 

δημιουργίες, που δεν κυκλοφορούν στο διαδίκτυο. Στις σελίδες του φιλοξενεί 

ποιήματα σύγχρονα και παλαιότερα, ελληνικά και ξένα, μεταφράσεις, πεζά, 

διηγήματα, παρουσιάσεις εικαστικών, φωτογραφία, νέες φωνές, δοκίμια, θεατρικά, 

προδημοσιεύσεις, καθώς και συνεντεύξεις. Εκδότρια και Διευθύντρια του είναι η 

Άννα Νιαράκη μαζί με άλλους 12 μόνιμους συνεργάτες. 

• Ηλεκτρονικά περιοδικά λογοτεχνίας μη εξειδικευμένα στην ποίηση 

Τα παρακάτω ψηφιακά και όχι μόνο περιοδικά αφορούν στις τέχνες και τα 

γράμματα, γενικότερα στον πολιτισμό και την κοινωνία, αλλά όλα τους περιέχουν 

δημοσιεύματα ποίησης. Εκτός από τους ιστότοπους έχουν όλα παρουσία στα 

κοινωνικά δίκτυα (facebook, twitter, goggle+, instagram).  

Ως είδος, το περιοδικό διατηρεί στις ψηφιακές εκδοχές του, τη μορφολογία και τα 

ιδιαίτερα χαρακτηριστικά του, τα οποία το καθιστούν αναγνωρίσιμο. Ωστόσο, 

διαθέτει και όλα τα χαρακτηριστικά του πολυτροπικού κειμένου (Τσιουπλή, 

2014:724). Στα πλεονεκτήματα μιας διαδικτυακής έκδοσης περιοδικού εντάσσουμε 

τον τρόπο επικοινωνίας δημιουργού-αναγνώστη (όταν υπάρχουν ανοιχτά σχόλια 

διαδικτυακής επικοινωνίας), τη δωρεάν παροχή του διαδικτυακού υλικού και την 

ανέξοδη ανανέωσή του, καθώς και την παροχή τεχνολογικών διευκολύνσεων και 

δημιουργίας εύκολα προσβάσιμης δικτυακής βάσης δεδομένων και αρχειακού 

υλικού. Στα μειονεκτήματα, το κλειστό κύκλωμα συνεργατών, η αδυναμία 

ανανέωσης κοινού, λόγω ελλιπής γνώσης των μεγαλύτερων ηλικιών ως προς την 

πρόσβαση στο διαδίκτυο, η έλλειψη μεγαλύτερης προβολής-διακίνησης της έκδοσης, 

το αίσθημα έλλειψης αναγνώρισης από την καθεστηκυία τάξη, το μεγαλοϊδεατισμό 

των πρωτοεμφανιζόμενων εκδοτών, τις αδυναμίες των κειμένων (Αραβανής, 2009). 

Πολλά λογοτεχνικά περιοδικά, τα τελευταία χρόνια της άνθισης του διαδικτύου, 

έκτος από την έντυπη μορφή τους κυκλοφορούν ταυτόχρονα και στο διαδίκτυο. 

Αρκετά από αυτά έχουν καταγραφεί και ψηφιοποιηθεί από πανεπιστημιακά ιδρύματα. 

Για παράδειγμα, το αμιγώς ηλεκτρονικό περιοδικό Σύγχρονη Ελληνική Ποίηση έχει 

http://toparathyro.com/


89 

 

ψηφιοποιήσει παλιά τεύχη από 56 περιοδικά λογοτεχνίας, κριτικής και θεωρίας με 

ελεύθερη πρόσβαση. Πολλά από αυτά πλέον δεν υπάρχουν και άλλα έχουν 

διατηρήσει μόνο τη διαδικτυακή τους έκδοση. Παρακάτω θα περιγράψουμε 

ενδεικτικά 15 ηλεκτρονικά περιοδικά. 

24 Γράμματα [http://www.24grammata.com/]. Δηλώνει εβδομαδιαίο περιοδικό 

πολιτισμού. Αν και δεν εξειδικεύεται στην ποίηση, δημοσιεύει πολύ συχνά 

αφιερώματα σε ποιητές, νέες ποιητικές κυκλοφορίες, καθώς και ψηφιοποιημένες 

συλλογές εκτός πνευματικών δικαιωμάτων, αλλά και νέες ηλεκτρονικές ποιητικές 

συλλογές. Υπεύθυνος είναι ο Γιώργος Δαμιανός και η συντακτική ομάδα αποτελείται 

από 65 άτομα. Περιλαμβάνει επίσης, διαδικτυακό ραδιόφωνο και τηλεόραση, 

αποθετήριο ψηφιοποιημένων βιβλίων και νέες ηλεκτρονικές εκδόσεις. Η ιστοσελίδα 

δεν αναφέρει πότε ιδρύθηκε και παρόλο που η πλοήγησή της είναι εύκολη και οι 

επιλογές είναι πολλές, είναι πολύ γεμάτη. 

Diastixo.gr [http://diastixo.gr/]. Ηλεκτρονικό περιοδικό για το βιβλίο και τον 

πολιτισμό. Δημοσιεύει ανά τακτά χρονικά διαστήματα παρουσιάσεις νέων ποιητικών 

συλλογών, καθώς και εκτενείς κριτικές για αυτές. Επίσης, συνεντεύξεις και ρεπορτάζ 

με εκδότες και ποιητές. Η συντακτική του ομάδα αποτελείται από 43 άνδρες και 

γυναίκες. Διευθυντής του είναι ο δημοσιογράφος και συγγραφέας Μάκης Τσίτας. Δεν 

αναφέρεται ημερομηνία έκδοσης. Το περιβάλλον του ,αν και γεμάτο, είναι ιδιαίτερα 

καλαίσθητο. Από την σελίδα του στο facebook (14.783 like) βλέπουμε ότι η 

αναγνωσιμότητα του είναι πολύ μεγαλύτερη από εξειδικευμένα στην ποίηση 

περιοδικά, προφανώς γιατί προσφέρει πιο πολλές επιλογές στον αναγνώστη. 

Ο αναγνώστης [http://www.oanagnostis.gr/]. Ηλεκτρονικό περιοδικό για το βιβλίο 

και τις τέχνες. Οι παλιοί συνεργάτες του έντυπου περιοδικού Διαβάζω, με τη 

σύμπραξη νέων συνεργατών, προχώρησαν σε κάτι καινούριο που εμπεριέχει τις 

καλύτερες παραδόσεις του ιστορικού αυτού περιοδικού, αλλά και αποτυπώνει το 

πνεύμα της εποχής, τους σύγχρονους αισθητικούς και ιδεολογικούς 

προβληματισμούς. Την συντακτική του ομάδα αποτελούν συγγραφείς, 

δημοσιογράφοι και κριτικοί: Λίλα Κονομάρα, Γιάννης Ν. Μπασκόζος, Μαρίζα 

Ντεκάστρο, Όλγα Σελλά, Κατερίνα Σχινά, Στρατής Χαβιαράς, Βαγγέλης 

Χατζηβασιλείου, Έλενα Χουζούρη. Στις στήλες του συμπεριλαμβάνει ποιητικά 

http://www.24grammata.com/
http://diastixo.gr/
http://www.oanagnostis.gr/


90 

 

αφιερώματα, συνεντεύξεις, ρεπορτάζ, απομαγνητοφωνημένες διαλέξεις ποιητών όπως 

αυτή του Τίτου Πατρικίου στο Μέγαρο Μουσικής, έρευνες αναγνωστικής 

συμπεριφοράς. Το περιοδικό συνεχίζει και την παράδοση των έγκυρων λογοτεχνικών 

βραβείων που απονέμει κάθε χρόνο. Αναρτά περιεχόμενο σε καθημερινή βάση σε ένα 

προσιτό και καλαίσθητο περιβάλλον. 

Fractal η γεωμετρία των ιδεών [http://fractalart.gr/eirinaios-marakis/]. 

Ηλεκτρονικό περιοδικό για τις τέχνες, την λογοτεχνία και τις επιστήμες. Εκδότες του 

περιοδικού είναι ο Τάκης Κατσιμάρδος και η Ελένη Γκίκα. Συνοδεύονται από μια 

ομάδα 50 συντακτών και συνεργατών. Στην παρακάτω σελίδα, βλέπουμε ενδεικτικά 

ένα δείγμα από τα ποιήματα νέων ποιητών που δημοσιεύει: 

[http://fractalart.gr/category/fract-all/]. Εκτός των άλλων δημοσιεύει συνεντεύξεις με 

έλληνες ποιητές και κριτικές για νέες εκδόσεις ποιητικών συλλογών. 

Σοδειά [http://www.sodeia.net/]. Λογοτεχνικό Ηλεκτρονικό περιοδικό που 

παράλληλα κυκλοφορεί και σε έντυπη μορφή. Την ομάδα έκδοσης αποτελούν οι 

Δημήτρης Δικαίος, Μ. Ροδοπούλου, Μ. Ματθαιάδης, Μπ. Μαλαματένιος. Στην 

ιστοσελίδα φιλοξενεί αρχεία των τευχών του, και επιλεγμένη από το περιοδικό 

αρθογραφία. Σε σχέση με την ποίηση, σε κάθε έντυπο δημοσιεύει μεταφρασμένη 

ποίηση ξενόγλωσσων ποιητών, ποιήματα από ποιητές της νέας γενιάς και λίγο 

παλαιότερους, βιβλιοπαρουσιάσεις νέων ποιητικών συλλογών. 

Φρέαρ [http://frear.gr/]. Λογοτεχνικό περιοδικό που κυκλοφόρησε σε έντυπη 

μορφή το 2013. Ο εν λόγω ιστότοπος, δηλώνει πως ενδιαφέρεται για το δοκίμιο, την 

ποίηση, το διήγημα, τη λογοτεχνία γενικότερα. Δημοσιεύει νέα, εξελίξεις, πρώτες 

δημοσιεύσεις, διαφορετικές από αυτές που δημοσιεύει στις έντυπες εκδόσεις του. Ο 

εκδότης του είναι ο Θεόδωρος Ε. Παντούλας με μια ομάδα 6 συνεργατών. Σε σχέση 

με την ποίηση προδημοσιεύει ποιητικές συλλογές, που πρόκειται να κυκλοφορήσουν 

από τις εκδόσεις του. 

Bookpress [http://bookpress.gr/]. Διαδικτυακή πύλη για το βιβλίο και τον πολιτισμό 

που ξεκίνησε το 2009. Υπεύθυνη για αυτή είναι δημοσιογράφος Ελένη Κορόβηλα. 

Περιέχει κριτικές και παρουσιάσεις βιβλίων από την πρόσφατη εκδοτική παραγωγή, 

συνεντεύξεις με σημαντικούς Έλληνες και ξένους συγγραφείς και στοχαστές, 

http://fractalart.gr/eirinaios-marakis/
http://fractalart.gr/category/fract-all/
http://www.sodeia.net/
http://frear.gr/
http://bookpress.gr/


91 

 

αφιερώματα σε επίκαιρα θέματα, αλλά και κείμενα που αφορούν το θέατρο και τον 

χορό, τον κινηματογράφο, τα εικαστικά, τη μουσική. Σε σχέση με την ποίηση, 

δημοσιεύει μόνο κριτικές και παρουσιάσεις νέων ποιητικών συλλογών. 

(δε)κατα [http://www.dekata.gr/]. Η παρούσα ιστοσελίδα σκοπό έχει να μας κάνει 

γνωστή την έντυπη εκδοτική προσπάθεια του εν λόγω περιοδικού για την λογοτεχνία 

και το βιβλίο. Η ποίηση εμφανίζεται πολλές φορές στις σελίδες του, με εκτενή 

αφιερώματα, κριτικά και θεωρητικά δοκίμια, βιβλιοπαρουσιάσεις. Τα τεύχη του είναι 

θεματικά δηλαδή, σε κάθε έκδοση παρουσιάζεται ένα ολοκληρωμένο θέμα, για 

παράδειγμα, τα ταξίδια στην λογοτεχνία. Ξεκίνησε την πορεία του το 2011 και 

εκδότης του είναι ο ποιητής Ντίνος Σιώτης. 

Περιοδικό Φάρμακο [http://frmk.gr/]. Το εν λόγο λογοτεχνικό περιοδικό 

κυκλοφορεί κάθε έξι μήνες σε έντυπη μορφή. Κυκλοφόρησε πρώτη φορά την άνοιξη 

του 2013. Εκδίδεται από την ποιήτρια Κατερίνα Ηλιοπούλου και 11μελη συντακτική 

ομάδα. Σκοπός του είναι να παρουσιάσει την «σύγχρονη ποιητική και εικαστική 

παραγωγή στην Ελλάδα, παρουσιάζοντας έργα αιχμής, καθώς και τον θεωρητικό 

λόγο, εγχώριο και διεθνή, και μεταφράσεις καθιερωμένων αλλά και άγνωστων ή 

αποσιωπημένων ποιητών από πολλές γλώσσες». 

Περιοδικό Λέξημα [http://www.lexima.gr/]. Δημιουργήθηκε το 2004, από μια 

πλειάδα συνεργατών. Τα τελευταία χρόνια εμφανίζει μια πιο αραιή ανανέωση των 

περιεχομένων του. Η πιο πρόσφατη δημοσίευση ήταν αυτή της 11ης Αυγούστου 2015. 

Ο επισκέπτης μπορεί να διαβάσει νέα, εκδηλώσεις, προκηρύξεις λογοτεχνικών 

διαγωνισμών, συνεντεύξεις, άρθρα συντακτών και αναγνωστών, δοκίμια, μελέτες και 

αφιερώματα σε λογοτεχνικά θέματα. 

Στάχτες [http://stachtes.stratosfountoulis.com/]. Κυκλοφόρησε τον Μάρτιο του 

2003. Πρόκειται για μια ατομική προσπάθεια του εικαστικού Στράτου Φουντούλη, με 

ομαδικό πνεύμα και διάθεση παραχώρησης λόγου σε νεοεμφανιζόμενους και μη 

λογοτέχνες. Περιέχει δοκίμια, κριτικές βιβλίων, ποιήματα, πεζά κ.ο.κ. 

Περιοδικό Γραμμάτων και Τεχνών Βακχικόν [http://www.vakxikon.gr/]. Το εν 

λόγω περιοδικό έχει υπεύθυνο έκδοσης τον Νέστορα Πουλάκο και συντακτική ομάδα 

http://www.dekata.gr/
http://frmk.gr/
http://www.lexima.gr/
http://stachtes.stratosfountoulis.com/
http://www.vakxikon.gr/


92 

 

αποτελούμενη από νέους κυρίως λογοτέχνες και κριτικούς. Η υλη του περιλαμβάνει 9 

στήλες: Φύλλα Λογοτεχνίας, Συνεντεύξεις, Κείμενα, Μεταφράσεις, 

Προδημοσιεύσεις, Διαβάσαμε, Επιφυλλίδες, Εικαστικά, Εκδόσεις Vakxikon.gr. Η 

όλη προσπάθεια περιλαμβάνει επίσης, έναν εκδοτικό οίκο, ένα βιβλιοπωλείο, έναν 

διαδικτυακό ραδιοφωνικό σταθμό. 

Έλα να δεις [http://douridasliterature.com/ela.html]. Το διαδικτυακό ηλεκτρονικό 

περιοδικό των Eλλήνων ομογενών του Καναδά. Περιέχει βιογραφικά και ποιήματα 

όλων των ποιητών ελλήνων ποιητών. Το περιβάλλον του αν και δίνει ευχάριστη 

διάθεση στον αναγνώστη είναι αρκετά φορτωμένο. 

Το βιβλίοnet [http://tovivlio.net/]. Αν και δεν δηλώνεται ξεκάθαρα, θα μπορούσε 

να χαρακτηριστεί ένα πολιτιστικό διαδικτυακό περιοδικό. Περιλαμβάνει 

παρουσιάσεις όλων των νέων βιβλίων και των ποιητικών συλλογών, καθώς και 

επίκαιρη αρθρογραφία, κριτικές, θεωρητικά κείμενα για την ποίηση, ηλεκτρονικά 

βιβλία για on-line ανάγνωση ή κατέβασμα. 

E-misSOS-το υπόστεγο της ανησυχίας [http://www.e-missos.gr/]. Ηλεκτρονικό 

περιοδικό με συζητήσεις και απόψεις, όπου ανθολογούνται κυρίως νέοι Έλληνες 

ποιητές. Δημιουργήθηκε από τον Θανάση Σακελλαρόπουλο το 2001. Στόχος του «να 

μπορέσουν όλοι να δείξουν τις δημιουργίες τους σε όσο το δυνατόν περισσότερους». 

Περιέχει κριτικά δοκίμια για την ποίηση, πάνω από 900 ποιήματα όσων νιώθουν 

ποιητές και θέλουν να δημοσιοποιήσουν το έργο τους (πράγμα που δυνητικά έχει 

επιπτώσεις στην ποιότητα των κειμένων), και θεματικά αφιερώματα. 

• Επιστημονικά περιοδικά για την ποίηση  

Σε αυτή την κατηγορία εντάσσεται το περιοδικό Διαπολιτισμός 

[http://www.diapolitismos.net/]. Είναι από τα πρώτα ηλεκτρονικά λογοτεχνικά 

περιοδικά στην ελληνική γλώσσα. Ξεκίνησε την πορεία του τον Φεβρουάριο του 

2002. Από τα κείμενα που δημοσιεύει τα πιο πολλά είναι ανέκδοτα, αλλά και αυτά 

που είναι δημοσιευμένα είναι δυσεύρετα ή πολύ σημαντικά για τη λογοτεχνική μας 

ιστορία. Υπάρχουν ενότητες για: πεζογραφία, ποίηση, μελέτες, συνεντεύξεις. Σκοπός 

του περιοδικού είναι η παρουσίαση όλων των τάσεων και των φωνών που 

http://douridasliterature.com/ela.html
http://tovivlio.net/
http://www.e-missos.gr/
http://www.diapolitismos.net/


93 

 

δραστηριοποιούνται στη σημερινή ελληνική και ξένη λογοτεχνική πραγματικότητα, 

χωρίς αποκλεισμούς και ελιτίστικη διάθεση. Περιέχει ενότητες για την πεζογραφία 

και την ποίηση (ανέκδοτα αλλά και δημοσιευμένα κείμενα Ελλήνων και ξένων 

συγγραφέων), μελέτες, ανακοινώσεις και νέα για το βιβλίο, καθώς και συνεντεύξεις. 

Διευθυντής και επιμελητής ύλης είναι ο φιλόλογος-ποιητής Γιάννης Η. Παππάς 

(Αραβανής, 2009). 

Translatum [http://www.translatum.gr/]. ο ιστότοπος-forum Translatum είναι μια 

προσπάθεια του μεταφραστή του Σπύρου Δόικα, με σκοπό να προάγει την μετάφραση 

στην Ελλάδα. Αλλά δεν στέκεται μόνο σε αυτό. Εστιάζει μεταξύ άλλων και στη 

«δημοσίευση ηλεκτρονικών κειμένων» έτσι ώστε να γίνει ευρύτερα γνωστή η 

εργασία ποιητών και λογοτεχνών μέσα από το Ευρετήριο Ελληνικής Ποίησης 

[http://www.translatum.gr/forum/index.php?topic=54631.0] και την Ποιητική 

Ανθολογία [http://www.translatum.gr/forum/index.php?topic=9084.0], καθώς και την 

αναγνωρισμένη στον χώρο προσπάθεια από το μέλος του “Forum Translatum” Βίκυ 

Παπαπροδρόμου, να ανθολογήσει ποιήματα και να καταχωρήσει στο forum, links 

Eλλήνων ποιητών που βρίσκονται στο διαδίκτυο. Η ίδια έχει δημιουργήσει σελίδες 

για τον κάθε ποιητή που ανθολογεί. Όμως και σε ένα τόσο μεγάλο forum είναι 

δύσκολο να βρει κανείς τις συγκεκριμένες συζητήσεις. 

Σύγχρονη Ελληνική Ποίηση [http://genesis.ee.auth.gr/dimakis/poetry.html]. Μια 

εξαιρετική προσπάθεια του Χρήστου Ε. Δημάκη, καθηγητή στο τμήμα ηλεκτρολόγων 

μηχανικών του Πολυτεχνείου του Α.Π.Θ, να καταγράψει την σύγχρονη ελληνική 

ποίηση και τα λογοτεχνικά περιοδικά που αναφέρονται σε αυτήν. Οι σελίδες και η 

βάση δεδομένων φιλοξενούνται στον κόμβο του Τομέα Τηλεπικοινωνιών του 

Τμήματος Ηλεκτρολόγων Μηχανικών και Μηχανικών Υπολογιστών του ΑΠΘ. 

Ανθολογούνται 980 ποιητές και 4186 ποιήματα. Πρόκειται για μια πειραματική, 

περιοδική, μη-κερδοσκοπική, on-line έκδοση για την προβολή και διάδοση των 

έντυπων εκδόσεων που θεραπεύουν την ελληνική ποίηση, θα μπορούσε όμως 

κάλλιστα να ενταχτεί και στην κατηγορία των ψηφιοποιημένων έργων ελλήνων 

ποιητών. 

 

http://www.translatum.gr/
http://www.translatum.gr/forum/index.php?topic=54631.0
http://www.translatum.gr/forum/index.php?topic=9084.0
http://genesis.ee.auth.gr/dimakis/poetry.html


94 

 

Εικόνα 7: Η αρχική σελίδα του Αρχείου Καβάφη. 

• Ψηφιοποιημένα έργα ελλήνων ποιητών 

Επειδή τα ποιητικά κείμενα είναι σχετικά σύντομα σε έκταση και προσφέρονται 

ιδιαίτερα για ψηφιοποίηση, βρίσκει κανείς στο διαδίκτυο ένα τεράστιο μέρος της 

ποιητικής παραγωγής των γνωστών και λιγότερο γνωστών Ελλήνων ποιητών 

(Αποστολίδου, 2012:26). 

Το Σπουδαστήριο Νέου Ελληνισμού του Αριστοτέλειου Πανεπιστημίου 

Θεσσαλονίκης έχει ψηφιοποιήσει ποιήματα 70 σημαντικών Ελλήνων ποιητών μας, 

όπου μεταξύ άλλων, βρίσκουμε ψηφιοποιημένα όλα τα ποιήματα του Ανδρέα 

Κάλβου, του Γιώργου Σεφέρη, του Διονυσίου Σολωμού, του Κώστα Καρυωτάκη. Οι 

σύνδεσμοι παραπέμπουν σε κάθε ποιητή και το έργο του ξεχωριστά. 

Ανδρέας Κάλβος [http://www.snhell.gr/anthology/writer.asp?id=13]. 

Γιώργος Σεφέρης [http://www.snhell.gr/anthology/writer.asp?id=44]. 

Διονύσιος Σολωμός [http://www.snhell.gr/anthology/writer.asp?id=47]. 

Κώστας Καρυωτάκης [http://www.snhell.gr/anthology/writer.asp?id=17]. 

Κωνσταντίνος Πέτρου Καβάφης-Ο επίσημος δικτυακός τόπος του αρχείου 

Καβάφη [http://kavafis.org/index.asp]. 

http://www.snhell.gr/anthology/writer.asp?id=13
http://www.snhell.gr/anthology/writer.asp?id=44
http://www.snhell.gr/anthology/writer.asp?id=47
http://www.snhell.gr/anthology/writer.asp?id=17
http://kavafis.org/index.asp


95 

 

Δημιουργήθηκε από το Σπουδαστήριο Νέου Ελληνισμού μετά από αίτημα του 

Ιδρύματος Ωνάση, υπό την επίβλεψη του διευθυντή και κληρονόμου του αρχείου 

Μανόλη Σαββίδη. Αποτελεί τμήμα του ηλεκτρονικού ανθολογίου νεοελληνικής 

λογοτεχνίας που δημοσιεύεται στον ιστότοπο του Σπουδαστηρίου Νέου Ελληνισμού. 

Το ηλεκτρονικό αρχείο Καβάφη αναπαράγει ψηφιακά το περιεχόμενο του έντυπου 

αρχείου του ποιητή. Περιλαμβάνει όλα τα ποιήματα αναγνωρισμένα, αποκηρυγμένα 

και κρυμμένα, κάποια πεζά του, σημειώματα και επιστολές του, καθώς και τους 

τίτλους των βιβλίων που βρέθηκαν στη βιβλιοθήκη του. Παράλληλα, περιέχεται 

οπτικό υλικό από το αρχείο του ποιητή με εικόνες των χειρογράφων του και 

φωτογραφίες του ίδιου και μελών της οικογένειάς του, συνοδευτικό υλικό στο οποίο 

έχουν περιληφθεί άρθρα για το έργο του, παλαιότερα και πιο πρόσφατα, βιογραφικό 

σημείωμα του ποιητή, ηχογραφημένες αναγνώσεις καβαφικών ποιημάτων, καθώς και 

αποδελτίωση της καβαφικής βιβλιογραφίας. Τέλος, σε συνεργασία με την καβαφική 

έδρα του Πανεπιστημίου του Μίσιγκαν, το ηλεκτρονικό αρχείο Καβάφη εντοπίζει και 

δημοσιεύει συστηματικά, σε ειδική ενότητα (βάση δεδομένων) που τιτλοφορείται «Ο 

Καβάφης στο web» ηλεκτρονικές παραπομπές σε κείμενα που δημοσιεύονται στο 

διαδίκτυο και αφορούν τον ίδιο τον ποιητή και το έργο του (εικόνα 7). 

Σκοπός αυτής της ηλεκτρονικής έκδοσης, είναι η επίτευξη μιας «διευρυμένης 

αναγνωσιμότητας» των καβαφικών κειμένων και τεκμηρίων του αρχείου, που μόνο 

το ψηφιακό μέσο μπορεί να υποστηρίξει σ’ αυτό το βαθμό, καθώς με τη ψηφιοποίηση 

του αρχείου το καβαφικό υλικό καθίσταται ευκολότερα προσβάσιμο και διαθέσιμο 

στο ευρύ κοινό μέσω του διαδικτύου και σε μια απολύτως αξιόπιστη μορφή (Price, 

2008:447). 

Για να περιηγηθεί στον ιστοχώρο και να εντοπίσει το υλικό που τον ενδιαφέρει, ο 

κάθε επισκέπτης έχει στη διάθεσή του και μια μηχανή αναζήτησης, η οποία 

προσφέρει τη δυνατότητα αναζήτησης στα σώματα κειμένων. Η αναζήτηση 

πραγματοποιείται με κριτήριο τις κατηγορίες κειμενικών τεκμηρίων που 

περιλαμβάνονται (κρυμμένα, αναγνωρισμένα, αποκηρυγμένα). 

Νίκος Εγγονόπουλος (1907-1985) 

[http://www.engonopoulos.gr/_homeEL/bio.html]. Ιστοσελίδα με τη βιογραφία, την 

http://www.engonopoulos.gr/_homeEL/bio.html


96 

 

ποιητική του παραγωγή ψηφιοποιημένη και τα ζωγραφικά έργα του γνωστού ποιητή 

μας. Σε δύο γλώσσες την ελληνική και την αγγλική. 

Σοφία Μαυροειδή-Παπαδάκη (1898-1977) 

[http://www.mavroidi.gr/smp/smp.gr/smp_menu_main_gr.htm]. Ιστοσελίδα με το 

αρχείο των ποιημάτων της ελληνίδας πεζογράφου και ποιήτριας, και άλλο πλούσιο 

υλικό, όπως ηχητικά ντοκουμέντα και φωτογραφίες. 

Στη Ψηφιοθήκη του Α.Π.Θ [http://invenio.lib.auth.gr/?ln=el], βρίσκουμε πλούσιο 

υλικό που αφορά την ποίηση, αν και δεν είναι αμιγώς λογοτεχνικό, αλλά έχει να 

κάνει με την ερμηνεία και την κριτική της λογοτεχνίας. Βρίσκουμε δηλαδή, πρακτικά 

συνεδρίων για την λογοτεχνία, ειδική αρθογραφία, κριτικές, μεταπτυχιακές και 

διδακτορικές διατριβές. 

• Ηλεκτρονικά αρχεία και πύλες 

Οι προσπάθειες ταξινόμησης και μεταφοράς έντυπων λογοτεχνικών κειμένων στο 

διαδίκτυο κάτω από τον γενικό όρο αρχείο, παρά τις διαφορετικές μορφές που αυτές 

λαμβάνουν, δεν είναι καθόλου σπάνια. Η έννοια του αρχείου (archive) προέρχεται 

από την ορολογία της έντυπης ή χειρόγραφης κουλτούρας και προστέθηκε στο 

ιδιόλεκτο των ψηφιακών ανθρωπιστικών σπουδών, όπου χρησιμοποιείται ευρέως ως 

όρος που χαρακτηρίζει μια συλλογή τεκμηρίων ιστορικής σημασίας (επιστολές, 

φωτογραφίες, έγγραφα ηλεκτρονικού υπολογιστή, λευκώματα, οικονομικά έγγραφα, 

ημερολόγια), ανεξαρτήτως μορφής, χρονολογίας και ύλης, που φυλάσσει ή παράγει 

οποιοδήποτε φυσικό ή νομικό πρόσωπο, οποιοσδήποτε οργανισμός δημόσιος ή 

ιδιωτικός στα πλαίσια των δραστηριοτήτων του. Ως αρχείο νοείται επίσης και ο 

φυσικός χώρος στον οποίο είναι τοποθετημένες οι αρχειακές συλλογές (Μπάγιας, 

1999:165-189). 

Ωστόσο, ο Kenneth Price (2008), δημιουργός του αρχείου του άγγλου ποιητή 

William Blake, προτείνει τα αρχεία που δημιουργούνται με τη χρήση της ψηφιακής 

τεχνολογίας να αποτελούν καλά οργανωμένα, προσεκτικά επεξεργασμένα και 

σχολιασμένα σύνολα τεκμηρίων πάσης φύσεως τα οποία εμπλουτίζονται με 

πολλαπλά μέσα πλοήγησης και προσανατολισμού του χρήστη, αν και όπως θα δούμε 

http://www.mavroidi.gr/smp/smp.gr/smp_menu_main_gr.htm
http://invenio.lib.auth.gr/?ln=el


97 

 

παρακάτω λίγες τέτοιες περιπτώσεις βρίσκουμε στα ελληνικά παραδείγματα 

ψηφιοποιημένων αρχείων. 

Ελληνικό Λογοτεχνικό και Ιστορικό Αρχείο [http://www.elia.org.gr/]. Το εν λόγο 

αρχείο, αν και δεν περιλαμβάνει αυτούσιο ψηφιοποιημένο ποιητικό έργο, αλλά μόνο 

βιογραφικά στοιχεία, παρόλα αυτά το παραθέτουμε γιατί στο κτίριο που έχει στην 

Θεσσαλονίκη φιλοξένει αρχεία του ποιητή Νίκου-Αλέξη Ασλάνογλου, του ποιητή και 

μεταφραστή Κλείτου Κύρου, του ποιητή και λαογράφου Θανάση Φωτιάδη, για τα 

οποία γίνεται προσπάθεια μέσω ευρωπαϊκών κονδυλίων να ψηφιοποιηθούν. 

Ο κύκλος των Ανδρείων ποιητών 

[http://androspoets.homestead.com/Contents.html]. Μια καλή προσπάθεια 

συγκέντρωσης βιογραφικών στοιχείων και ποιημάτων, ποιητών από το νησί της 

Άνδρου. Επίσης, ο ιστότοπος περιέχει μια σειρά από δοκίμια για την ποίηση και 

ολόκληρη την εγκυκλοπαίδεια-μελέτη του Νίκου Μαυράκη για την παγκόσμια 

ποίηση με τίτλο Η Οδύσσεια της ποίησης. 

Project Gutenberg [http://www.gutenberg.net/]. Όταν το Διαδίκτυο έγινε προσιτό 

στο κοινό τη δεκαετία του 1980, οι κλασικές στίχο με στίχο ποιητικές συλλογές 

εμφανίστηκαν για πρώτη φορά σε FTP και Gopher μορφές αρχείων. Το Project 

Gutenbergείναι ένα καινοτόμο πρόγραμμα ψηφιοποιημένων βιβλίων ποίησης και 

πεζογραφίας, από συγγραφείς για τους όποιους έπαψαν να ισχύουν τα πνευματικά 

δικαιώματα. Είναι πλέον σε μορφή wiki και περιλαμβάνει πάνω από 49.000 βιβλία 

από όλο τον κόσμο μεταξύ των οποίων, βιβλία της κλασικής εποχής και ποιητικές 

συλλογές στην ελληνική γλώσσα. Προσφέρει δυνατότητες πολλαπλής αναζήτησης 

και εφαρμογές για κινητά τηλέφωνα. Είναι ένας από τα πιο αξιόπιστους ιστοτόπους 

σε αυτή την κατηγορία. 

Στίχοι, ποιήματα, μεταφράσεις-Τα Λουλούδια της ψυχής μας 

[http://www.stixoi.info/]. Αρχείο-Βάση Δεδομένων 58.496 Τραγουδιών 199.855 

Ποιημάτων και Στίχων και 25.327 Μεταφράσεων. Ίσως να είναι το μεγαλύτερο μέχρι 

στιγμής αρχείο στο είδος του. Η αναζήτηση γίνεται πολύ εύκολα και κάθε ποίημα 

είναι συνδεδεμένο με βίντεο στο YouTube σε περίπτωση που είναι μελοποιημένο. 

http://www.elia.org.gr/
http://androspoets.homestead.com/Contents.html
http://www.gutenberg.net/
http://www.stixoi.info/


98 

 

Δημοτικά Τραγούδια-Στίχοι Δημοτικών Τραγουδιών [http://www.xorio.gr/]. 

Ενδιαφέρουσα ιστοσελίδα που προσπαθεί να καταγράψει ψηφιακά τα δημοτικά μας 

τραγούδια και ποιήματα. Μέχρι στιγμής έχει καταγράψει 1203 τραγούδια. 

ΕΡΤ ΑΡΧΕΙΟ [http://www.ert-archives.gr/V3/public/main/index.aspx]. 

Αυτοχαρακτηρίζεται ψηφιακό αρχείο-μουσείο της ΕΡΤ. Πρόκειται για το μεγαλύτερο 

οπτικοακουστικό αρχείο στην Ελλάδα, που τα τελευταία χρόνια άρχισε να του δίνεται 

η δέουσα προσοχή. Σε ότι μας αφορά, περιλαμβάνει ολόκληρες τις εκπομπές 

Μονόγραμμά, Παρασκήνιο, Εποχές και συγγραφείς, Οι κεραίες τις εποχής μας κ.α, με 

συνεντεύξεις και αφιερώματα σε γνωστούς ποιητές, αναγνώσεις ποιημάτων τους, 

στοιχεία για τον βίο τους. Οι χρήστες του αρχείου μπορούν να προβούν σε αναζήτηση 

των βίντεο για τα οποία ενδιαφέρονται να δουν. Πολλές φορές όμως, δεν βρίσκει 

αυτά που αναζητούνται, αν και υπάρχουν. 

• Ηλεκτρονικά ανθολόγια 

The Land of Gods-ο ελληνισμός της διασποράς 

[http://douridasliterature.com/poihmata.html]. Από τις πιο παλιές ιστοσελίδες 

ομογενών Ελλήνων του Καναδά. Έτος ιδρύσεως 1996. Η ιστοσελίδα δεν έχει αλλάξει 

πολύ από τότε και θα την χαρακτηρίζαμε πολύ γεμάτη, με περιττά εικονίδια και 

εικόνες flash. Ανθολογεί και βιογραφεί πάνω από 90 σύγχρονους ποιητές και 

ποιήτριες από την Ελλάδα. 

Ηλεκτρονικός Κόμβος Κέντρου Ελληνικής Γλώσσας 

[http://www.komvos.edu.gr/diaglossiki/NeoellinikiPoisi.htm]. Στον ηλεκτρονικό 

κόμβο για την γλώσσα περιλαμβάνεται και μια συλλογή ανθολογούμενων ποιητών 

για εκπαιδευτικούς σκοπούς. Απαιτείται η χρήση κωδικού για την πρόσβαση. Δεν 

έχουμε πρόσβαση και έτσι δεν μπορούμε να γνωρίζουμε ποιοι ποιητές/ποιήτριες 

ανθολογούνται. 

Τάσος Λειβαδίτης (1922-1988) [http://tleivaditis.weebly.com/]. Ιστοσελίδα 

αφιερωμένη στο μεγάλο ποιητή. Περιλαμβάνει βιογραφικά στοιχεία, τα εξώφυλλα 

των ποιητικών του συλλογών, αποσπάσματα από ποιήματά του, ποιήματά του που 

έχουν μελοποιηθεί, μελέτες που έχουν γραφτεί για αυτόν. Δημιουργοί της είναι οι 

http://www.xorio.gr/
http://www.ert-archives.gr/V3/public/main/index.aspx
http://douridasliterature.com/poihmata.html
http://www.komvos.edu.gr/diaglossiki/NeoellinikiPoisi.htm
http://tleivaditis.weebly.com/


99 

 

Λούζη Μαρία και Μπατζογιάννης Δημήτριος, στα πλαίσια της μεταπτυχιακής τους 

διπλωματικής εργασίας, στο Παιδαγωγικό τμήμα δημοτικής εκπαίδευσης του 

Πανεπιστήμιου Αιγαίου. 

Κέντρο Ελληνικής Γλώσσας.–.Ανεμόσκαλα [http://www.greek-

language.gr/Resources/literature/tools/concordance/index.html]. Έκδοση σε ψηφιακή 

μορφή του έργου των ποιητών Μανώλη Αναγνωστάκη, Αριστοτέλη Βαλαωρίτη, 

Κώστα Βάρναλή, Κωνσταντίνου Καβάφη, Ανδρέα Κάλβου, Κώστα Καρυωτάκη, 

Μίλτου Σαχτούρη, Γιώργου Σεφέρη, Διονύσιου Σολωμού και Τάκη Σινόπουλου. Το 

έργο των ποιητών του 19ου και 20ού αιώνα περιλαμβάνεται ολόκληρο, επιμελημένο 

εξ αρχής και εκσυγχρονισμένο, ενώ η σήμανση με την οποία εντάχθηκε στη βάση 

δεδομένων επιτρέπει την ad hoc δημιουργία συμφραστικών πινάκων και καταλόγων 

λέξεων (λημματικών αλλά και σημασιολογικών), αλλά και την αναζήτηση με μια 

σειρά από ειδικά κριτήρια (μόνο σε μεταφράσεις, μόνο στα motti, συνδυαστική 

αναζήτηση). Ο αναγνώστης έχει τη δυνατότητα, να μεταβεί από τη λέξη στο ποίημα 

και αντίστροφα (Ακριτίδου, 2014). Πρόκειται για μια φιλολογικού τύπου, ψηφιακή 

έκδοση με χρηστικές προδιαγραφές, ώστε να χρησιμοποιηθεί από γνώστες και μη 

γνώστες πλοήγησης ψηφιακού υλικού. Στην εικόνα παρακάτω διακρίνουμε την 

αρχική σελίδα και την σελίδα αναζήτησης (εικόνα 8). 

 

 

 

http://www.greek-language.gr/Resources/literature/tools/concordance/index.html
http://www.greek-language.gr/Resources/literature/tools/concordance/index.html


100 

 

 

 

 

 

 

 

Εικόνα 8: Το περιβάλλον της «ψηφιακής» Ανεμόσκαλας. 



101 

 

Πολιτιστικός Θησαυρός της ελληνικής γλώσσας (ΠΟΘΕΓ) 

[http://www.potheg.gr/ProjectDetails.aspx?lan=1&id=2382]. Άλλη μια ενδιαφέρουσα 

προσπάθεια καταγραφής και ψηφιακής αξιοποίησης, με εκτενή αποσπάσματα της 

πεζογραφικής και ποιητικής παραγωγής της Ελλάδας. Στην κατηγορία των 

στατιστικών πληροφοριών, επιλέγοντας με βάση τις επιλογές που δίνονται, ο χρήστης 

μπορεί να βρει μέρη του λόγου, λέξεις και λεξήματα από κάθε λογοτεχνική περίοδο, 

έργο και συγγραφέα. Η ιστοσελίδα εκτός από πολιτιστικό, έχει γλωσσολογικό και 

φιλολογικό ενδιαφέρον. 

Οδηγός Εκδόσεων της Βουλής των Ελλήνων 

[http://www.hellenicparliament.gr/onlinePublishing/homepage.htm]. Στην ιστοσελίδα 

με τις εκδόσεις της Βουλής των Ελλήνων, ο αναγνώστης θα βρει ψηφιοποιημένες 

εκδόσεις της Βουλής των Ελλήνων, όπου φιλοξενούνται μεταξύ άλλων ανθολόγια και 

μελέτες για τον Ρήγα Φεραίο, τον Σολωμό και τα Άπαντα του Γεωργίου Τερτσέτη. 

Greekpoetrynow [http://www.greekpoetrynow.com/]. Πρόκειται για μια 

πλατφόρμα ποίησης, ένα ανθολόγιο από 16 νέους Έλληνες ποιητές. Δίγλωσσο, στην 

αγγλική κυρίως, αλλά και στην ελληνική γλώσσα. Περιλαμβάνει ποιήματα και 

κριτικές των Δημήτρη Άλλου, Βασίλη Αμανατίδη, Ορφέα Απέργη, Φοίβης Γιαννίση, 

Κατερίνας Ηλιοπούλου, Παναγιώτη Ιωαννίδη, Πατρίσιας Κολαΐτη, Δήμητρας 

Κωτούλα, Δημήτρη Λεοντζάκου, Γιάννας Μπούκοβα, Ιορδάνη Παπαδόπουλου, 

Σταμάτη Πολενάκη, Γιάννη Στίγκα, Μαρίας Τοπάλη, Γιώργου Χαντζή, Θεοδωρή 

Χιώτη. 

Μικρός Απόπλους [http://www.mikrosapoplous.gr/]. Η παρούσα ιστοσελίδα, 

μεταξύ άλλων, περιέχει και επιλογές ποιημάτων που ξεκινάνε από μεταφράσεις και 

πρωτότυπα αρχαίων ελληνικών κείμενων και φτάνουν μέχρι τις μέρες μας. Έχει όμως 

χρόνια να ανανεωθεί το περιεχόμενό της, από το 2007, ενώ δημιουργήθηκε το 2003. 

Poiimata.gr/Ποιήματα και στίχοι [http://poiimata.gr/]. Ανθολόγια παλαιότερων 

και νεώτερων ποιητών. Περιλαμβάνει κατά καιρούς και αδημοσίευτα σε άλλες πηγές 

ποιήματα νέων Ελλήνων ποιητών. 

http://www.potheg.gr/ProjectDetails.aspx?lan=1&id=2382
http://www.hellenicparliament.gr/onlinePublishing/homepage.htm
http://www.greekpoetrynow.com/
http://www.mikrosapoplous.gr/
http://poiimata.gr/


102 

 

Ποιητικές Φωνές. Ανθολογία Ελληνικής και προσωπικής ποίησης. Ποιητικές 

φωνές στο πέρασμα του χρόνου [http://www.nikostsintros.gr/]. Η ιστοσελίδα 

περιέχει ποιήματα και πεζά του ποιητή Νίκου Τσιντρού καθώς, επίσης, και 

ανθολογίες άλλων κλασσικών ποιητών, σε μια καλαίσθητη ιστοσελίδα σε μορφή 

ιστολογίου. 

Εθνικό και Καποδιστριακό πανεπιστήμιο Αθηνών. 

[http://users.uoa.gr/~nektar/arts/index.htm#ΠΟΙΗΣΗ]. Ο ιερωμένος και καθηγητής 

Φυσικής στο πανεπιστήμιο Αθηνών, π. Νεκτάριος Μαμαλούγκος, δημιούργησε μέσα 

στον κόμβο του πανεπιστημίου τον ιστότοπο [www.nektarios.gr], όπου μεταξύ 

άλλων, υπάρχει ποιητική ανθολογία σπουδαίων Ελλήνων και ξένων ποιητών. Ο πιο 

πάνω σύνδεσμος, περιέχει την λίστα με τα ανθολογούμενα ποιήματα και τα 

αφιερώματα. Ανθολογούνται 88 ποιητές και συγγραφείς. 

• Ηλεκτρονικά βιβλιοπωλεία 

E-bookshop [http://www.e-bookshop.gr/]. Ηλεκτρονικά βιβλιοπωλεία υπάρχουν 

παρά πολλά, αυτό όμως είναι το πρώτο που δημιουργήθηκε με εξειδίκευση στο 

ηλεκτρονικό βιβλίο. Περιλαμβάνει ψηφιοποιημένα βιβλία, 25 ελλήνων συγγραφέων, 

από τον Ρήγα έως τον Καρυωτάκη και την Πολυδούρη. Όπως αναφέρεται στην 

ιστοσελίδα:  

(…) «το e-bookshop είναι το πρώτο που δημιουργήθηκε το 2001 για την πώληση 
ηλεκτρονικών βιβλίων και «προσφέρει το σύνολο σχεδόν των βιβλίων της Νεοελληνικής 
Γραμματείας σε ποίηση και πεζογραφία, έναντι του συμβολικού τιμήματος του ενός ευρώ 
(1€) έκαστο, σειρά εμπορικών βιβλίων των εκδόσεων Anubis, βιβλία ανεξάρτητων 
Ελλήνων συγγραφέων, οι οποίοι αξιοποιούν την ευκαιρία των νέων τεχνολογιών, ενώ 
φιλοδοξεί να εξελιχθεί στη βασική επιλογή των χρηστών που στο μέλλον θα θέλουν να 
αγοράσουν κάποιο e-book στα ελληνικά». 

• Ηλεκτρονικά μαθήματα για την ποίηση 

Η ποίηση του Κώστα Καρυωτάκη 

[http://ecourse.uoi.gr/course/view.php?id=1097&lang=el]. Πρόκειται για μάθημα της 

φιλοσοφικής σχολής του πανεπιστημίου Ιωαννίνων, το όποιο είναι ανοιχτό και στους 

φιλότεχνους και φιλομαθείς χρήστες του διαδικτύου. 

http://www.nikostsintros.gr/
http://users.uoa.gr/~nektar/arts/index.htm#ΠΟΙΗΣΗ
http://www.nektarios.gr/
http://www.e-bookshop.gr/
http://ecourse.uoi.gr/course/view.php?id=1097&lang=el


103 

 

Επίσης μπορούμε να βρούμε, εργαστήρια δημιουργικής γραφής για ποίηση και 

πρόζα, όπου μέσα από τις ιστοσελίδες που έχουν δημιουργήσει, καλούν τον κόσμο να 

συμμετάσχει σε ειδικά δωρεάν ή επί πληρωμή σεμινάρια. Ένα από αυτά είναι το 

παρακάτω, από την Ακαδημία Ποίησης και Παραμυθιού [http://poetry-folktale-

academy.gr/]. 

• Ιστοσελίδες ποιητών 

Οι ιστοσελίδες ποιητών τα τελευταία χρόνια όλο και αυξάνονται, κυρίως από νέους 

ποιητές, που θέλουν να εδραιωθούν στον χώρο και λιγότερο από καταξιωμένους, που 

δεν έχουν κάτι παραπάνω να αποδείξουν και, άλλωστε, έχουν ήδη το κοινό τους. Για 

όσους ποιητές βέβαια που εκδίδουν τα βιβλία τους σε μεγάλους εκδοτικούς οίκους, 

έχει φροντίσει ο οίκος γι’ αυτούς, δημιουργώντας μια σελίδα για τον κάθε ποιητή που 

δέχεται να γίνει σελίδα με το όνομα του, κυρίως για προωθητικούς λόγους. 

Παρακάτω θα δούμε ενδεικτικά κάποιες ανεξάρτητες από εκδοτικούς οίκους σελίδες 

γνωστών και λιγότερο γνωστών ποιητών:  

Αθανάσιος Βαλβίδας [http://www.vavlidas.gr/]. Η σελίδα περιέχει τις εκδόσεις του 

ποιητή, τα βιογραφικά του στοιχεία, σχόλια και κριτικές που έχουν γίνει για αυτόν, 

αποσπάσματα από τα έργα του, τρόπους επικοινωνίας μαζί του και τις κατά καιρούς 

εκδηλώσεις που οργανώνει για να παρουσιάζει τις εκδόσεις του. 

Σταύρος Ζαφειρίου [http://www.stzafiriou.gr/?page_id=2]. Μια ιδιαίτερα 

καλαίσθητη ιστοσελίδα από τον εν λόγω ποιητή της Θεσσαλονίκης. Περιλαμβάνει 

αναλυτικά την εργοβιογραφία του, βίντεο με ανάγνωση ποιημάτων του, ανθολόγιο 

ποιημάτων του, πρωτότυπων και μεταφρασμένων, κριτικές που έχουν γραφτεί για το 

έργο του, χρήσιμους συνδέσμους και τρόπους επικοινωνίας. 

Αλέξανδρός Ίσσαρης [http://www.alexandrosissaris.gr/]. Άλλος ένας 

πολυπράγμων καλλιτέχνης που στην σελίδα του φιλοξενούνται πληροφορίες για το 

σύνολο του έργου του (αρχιτέκτων, πολεοδόμος, ζωγράφος, ποιητής, πεζογράφος, 

δοκιμιογράφος, μεταφραστής, φωτογράφος και γραφίστας) αλλά και όλες τις 

ποιητικές συλλογές του. 

http://poetry-folktale-academy.gr/
http://poetry-folktale-academy.gr/
http://www.vavlidas.gr/
http://www.stzafiriou.gr/?page_id=2
http://www.alexandrosissaris.gr/


104 

 

Εικόνα 9: Η άκρως μινιμαλιστική ιστοσελίδα του ποιητή Βασίλη Αμανατίδη. 

Βασίλης Κουγέας [https://sites.google.com/site/basileskougeas/]. Η ιστοσελίδα του 

περιέχει τα βιογραφικά του στοιχεία, αποσπάσματα από κριτικές για τις ποιητικές του 

συλλογές, και αποσπάσματα από το ποιητικό του έργο και τις κατασκευές του. 

Βασίλης Αμανατίδης [www.nnet.gr/7]. Ιδιαίτερα μινιμαλιστική, άλλα καλαίσθητη 

η σελίδα του φιλολόγου, ποιητή και performer Βασίλη Αμανατίδη. Περιλαμβάνει τις 

συνεντεύξεις που δίνει, τις νέες του δραστηριότητες, κριτικές, αποσπάσματα από την 

νέα του ποιητική συλλογή, τους συνδέσμους όπου αναφέρεται αυτός και το έργο του. 

Οι γκρί χρώματος βούλες, παραπέμπουν στις κατηγορίες που αναφέραμε και απέναντι 

χρήσιμες πληροφορίες για τις αλλάγές που συνέβησαν στην σελίδα (εικόνα 9). 

Θέμης Λιβεριάδης 

[http://www.liveriadis.gr/index.php?option=com_content&task=view&id=25&Itemid

=57]. Μια σελίδα λίγο διαφορετική από τις άλλες, καθώς, αν και είναι ακόμα υπό 

διαμόρφωση, δεν περιέχει μόνο το πολυεπίπεδο έργο του ποιητή, σε ποίηση, 

δοκιμιακό λόγο, γαστρονομία κ.ο.κ, αλλά, επίσης, επιστολές, ντοκουμέντα, κριτικές, 

μεταφρασμένα έργα του, λίγα βιογραφικά του στοιχεία, και μουσικές επιλογές που 

του αρέσουν από το ελληνικό και το ξένο ρεπερτόριο. 

Νίκη Μαραγκού (1948-2013) [http://www.marangou.com/]. Η ιστοσελίδα της 

πρόσφατα αποβιώσασας Κύπριας ποιήτριας, συνεχίζει να υπάρχει με ανανεωμένο 

περιεχόμενο από την οικογένεια της. Περιέχει σε δύο γλώσσες ελληνικά και αγγλικά, 

https://sites.google.com/site/basileskougeas/
http://www.nnet.gr/7
http://www.liveriadis.gr/index.php?option=com_content&task=view&id=25&Itemid=57
http://www.liveriadis.gr/index.php?option=com_content&task=view&id=25&Itemid=57
http://www.marangou.com/


105 

 

πληροφορίες για το έργο της, μέρος του ποιητικού της έργου, κριτικές, βίντεο, και το 

ιστολόγιο της. 

Γιώργης Μανουσάκης (1933-2008) [http://www.giorgismanousakis.gr/]. Η 

ιστοσελίδα του εκλιπόντα ποιητή περιέχει την αυτοβιογραφία του, που έγραψε όσο 

ζούσε, πληροφορίες και εξώφυλλα από τις ποιητικές του συλλογές, κριτικές για το 

σύνολο του έργου του, τις τιμητικές εκδηλώσεις προς τιμήν του, και εξωτερικούς 

συνδέσμους που αναφέρονται σε αυτόν και το έργο του. Δημιουργήθηκε το 2013 και 

συντηρείται από την οικογένειά του. 

Βίκυ Γρίβα [http://www.bonsaistories.gr/στα-μισα-του-ονειρου/]. Ιστοσελίδα με 

την προσπάθεια μιας πρωτοεμφανιζόμενης ποιήτριας, σε ποιητικό διαγωνισμό, της 

απόφοιτης του Τμήματος Δημοσιογραφίας και ΜΜΕ του Α.Π.Θ, Βίκυς Γρίβα. Από 

την συμμετοχή της στον πρώτο ποιητικό διαγωνισμό BONSAISTORIES. 

Costis/Κωστής [http://www.costis.gr/index.html]. Πρόκειται για την ιστοσελίδα 

του καλλιτέχνη και ποιητή Κωστή Τριανταφύλλου. Μια σελίδα μινιμαλιστική σε 

λευκό φόντο, που περιέχει τα έργα του, (δημοσιεύσεις του, και δημοσιεύσεις άλλων 

για τον ίδιο στα ελληνικά και τα αγγλικά), πληροφορίες για αυτόν, προσκλήσεις για 

τις εκθέσεις του. 

Δημοσθένης Αγραφιώτης [http://dagrafiotis.com/]. Η επίσης αφαιρετική 

ιστοσελίδα του καλλιτέχνη και ποιητή Δημοσθένη Αγραφιώτη είναι γραμμένη σε 

τρεις γλώσσες (ελληνικά, αγγλικά, γαλλικά). Το μενού της έχει έναν έξυπνο 

σχεδιασμό των υπερσυνδέσμων έτσι ώστε πατώντας σε κάθε επιλογή, να 

χρωματίζονται με έντονο ροζ χρώμα, μόνο οι αντίστοιχες επιλογές από το έργο του. 

Επιπλέον, υπάρχει μηχανή αναζήτησης και δυνατότητα ταξινόμησης (χρονολογική, 

αλφαβητική, λίστα, σειρά). Σαν φόντο έχει μια φωτογραφία από την συλλογή του. 

• Διαδικτυακές εικονικές και πραγματικές κοινότητες αναγνωστών 

Το αχανές διαδίκτυο εκτός των παραπάνω φιλοξενεί επίσης, πολύμορφες 

κοινότητες αναγνωστών, οι οποίοι ανταλλάσσουν τις αναγνωστικές εμπειρίες τους, 

γράφουν συλλογικά αφηγήσεις, αναρτούν τα συγγραφικά τους πονήματα και δέχονται 

http://www.giorgismanousakis.gr/
http://www.bonsaistories.gr/στα-μισα-του-ονειρου/
http://www.costis.gr/index.html
http://dagrafiotis.com/


106 

 

κριτική γι’ αυτά. Πρόκειται για τις διαδικτυακές αναγνωστικές λέσχες, τα forums, τα 

προσωπικά ή συλλογικά ιστολόγια. 

Open Book [http://www.openbook.gr/]. Βρίσκουμε προδημοσιευμένα και δωρεάν 

ηλεκτρονικής μορφής βιβλία με συμβατική, και ακουστική ποίηση, καθώς και 

ψηφιοποιημένες κλασσικές συλλογές μεγάλων μας ποιητών, που δεν υπόκεινται σε 

πνευματικά δικαιώματα. Επίσης, συναντούμε διαγωνισμούς ή άλλες προσκλήσεις για 

συλλογική γραφή. Για παράδειγμα, υπάρχει το One: Story| Μια ιστορία κάθε μέρα, 

όπου καθημερινά, κατόπιν επιλογής, αναρτώνται στο οικείο Facebook και στο Twitter 

ιστορίες (συμβατικής-έντυπης λογικής), τις οποίες έχουν γράψει οι αναγνώστες-

χρήστες. Τέλος, νεώτεροι δημιουργοί σε συνεργασία με τους εκδοτικούς τους οίκους 

προσφέρουν τα έργα τους δωρεάν. 

Ποιητική ομάδα Ιδεοκύματα 

[https://www.facebook.com/pages/%CE%99%CE%94%CE%95%CE%9F%CE%9A

%CE%A5%CE%9C%CE%91%CE%A4%CE%91/236949665551?v=info&tab=page

_info]. Η εν λόγω ομάδα δημιουργήθηκε το 2004, έχει έδρα την Θεσσαλονίκη και 

οργανώνει κάθε χρόνο από μία εκδήλωση σχετική με την ποίηση. Ιδρυτικά της μέλη 

είναι η Φανή Αθανασιάδου, η Ευτέρπη Κωσταρέλη, η Μαρία Πισιώτη και 28 μέλη 

μεταξύ των οποίων και οργανοπαίκτες που συμμετέχουν στις τους μουσικές 

εκδηλώσεις. Η πιο πρόσφατη εκδήλωσή τους έλαβε χώρα στης 20-2-14, με αφιέρωμα 

στον λογοτέχνη Γιώργο Ιωάννου, στην Αίθουσα Θεάτρου του Βαφοπούλειου 

Πνευματικού Κέντρου. 

http://www.openbook.gr/
https://www.facebook.com/pages/%CE%99%CE%94%CE%95%CE%9F%CE%9A%CE%A5%CE%9C%CE%91%CE%A4%CE%91/236949665551?v=info&tab=page_info
https://www.facebook.com/pages/%CE%99%CE%94%CE%95%CE%9F%CE%9A%CE%A5%CE%9C%CE%91%CE%A4%CE%91/236949665551?v=info&tab=page_info
https://www.facebook.com/pages/%CE%99%CE%94%CE%95%CE%9F%CE%9A%CE%A5%CE%9C%CE%91%CE%A4%CE%91/236949665551?v=info&tab=page_info


107 

 

Εικόνα 10: Η ιστοσελίδα της Λέσχης Ανάγνωσης Bookworm. 

Bookworm [http://www.bookworm.gr/].H πρώτη online λέσχη ανάγνωσης βιβλίου 

στην Ελλάδα. Δημιουργήθηκε το καλοκαίρι του 2014 για να «βοηθήσει τα μέλη της 

να διαβάζουν περισσότερα καλά λογοτεχνικά βιβλία στην ελληνική γλώσσα, να 

συζητούν γι’ αυτά και να ανακαλύπτουν μαζί καινούρια». Η εγγραφή γίνεται με το e-

mail και το ονοματεπώνυμο του ενδιαφερόμενου. Υπάρχουν όμως και χώροι 

συνάντησης, διαφορετικοί κάθε φορά. Δεν γνωρίζουμε τον ακριβή αριθμό των μελών, 

πάντως αυτοί που συμμετέχουν στις συναντήσεις είναι πάνω από 30. Η ιστοσελίδα 

είναι απλή και χρηστική, με τις βασικές πληροφορίες και αρκετές φωτογραφίες από 

τις συναντήσεις (εικόνα 10). 

Ίστρος [http://flytoistros.com/]. Διαδικτυακό forum για την ποίηση, την 

πεζογραφία, τα εικαστικά και την μουσική. Τα μελή του αριθμούν τα 2023 και 

σχολιάζουν μεταξύ άλλων ποιητικές απόπειρες άλλων μελών όπως: 

[http://www.flytoistros.com/modules.php?name=News&file=article&sid=382]. 

Στην Πανελλήνια Ένωση Λογοτεχνών [http://www.panelog.gr/] ο χρήστης θα βρει 

αποτελέσματα και προκηρύξεις λογοτεχνικών διαγωνισμών, προγράμματα 

εκδηλώσεων για την ποίηση και την πεζογραφία, για ομιλίες και διαλέξεις. Τα μέλη 

της φτάνουν τα 242. 

ΣΥΜΠΟΣΙΟ ΠΟΙΗΣΗΣ [http://www.poetrysymposium.gr/index.html]. Η εν 

λόγω συνύπαρξη φιλολόγων που αγαπούν την ποίηση έχει φτάσει στα 30 χρόνια 

http://www.bookworm.gr/
http://flytoistros.com/
http://www.flytoistros.com/modules.php?name=News&file=article&sid=382
http://www.panelog.gr/
http://www.poetrysymposium.gr/index.html


108 

 

πορείας. Ιδρύθηκε στις 30 Ιουνίου του 1980, στο Ρίο της Πάτρας, από μία ad hoc 

επιτροπή ανανεούμενη γύρω από μερικά σταθερά μέλη και υπό τη στέγη του 

Πανεπιστημίου Πατρών. Η επιτροπή διοργανώνει την ετήσια φιλολογική συνάντηση 

με την ονομασία «Συμπόσιο Ποίησης», με σκοπό, «την υπηρέτηση της ποίησης, με 

αντίληψη αυτοσκοπού, όπως τον οριοθετούν τα ανθρωπιστικά ιδεώδη». Στην 

ιστοσελίδα βρίσκουμε μεταξύ άλλων, στοιχεία για την επιτροπή, περιλήψεις 

πρακτικών και περιεχόμενα των Πρακτικών του Συμποσίου, τα θέματα των 

συμποσίων και πληροφορίες για τα πρακτικά και τα άλλα βιβλία που εκδίδει η 

επιτροπή. 

ΚΥΚΛΟΣ ΠΟΙΗΤΩΝ [http://www.poetscircle.gr/?page_id=10]. Στο ίδιο πλαίσιο 

με την παραπάνω ιστοσελίδα και η ιστοσελίδα του «Κύκλου Ποιητών», που αριθμεί 

μέχρι στιγμής 49 μέλη. Σκοπός της ομάδας που ιδρύθηκε το 2011, είναι μεταξύ 

άλλων, η γνωριμία του κοινού με ποιητές, που ναι μεν είναι καταξιωμένοι, αλλά δεν 

είναι ευρέως γνωστοί. Επίσης, η οργάνωση του «Διεθνούς Φεστιβάλ Ποίησης» και η 

ανάπτυξη δεσμών με ποιητές από τον υπόλοιπο κόσμο. Στην ιστοσελίδα βρίσκουμε 

πληροφορίες για τον Κύκλο, τις διεθνείς συναντήσεις που οργανώνει, τα μέλη, 

ανακοινώσεις, δραστηριότητες κ.α. Είναι δίγλωσση (ελληνικά, αγγλικά). 

• Ανθολογούμενοι ποιητές της Εταιρίας Ελλήνων Συγγραφέων 

Στον ιστότοπο της Εταιρίας Ελλήνων Συγγραφέων, που είναι και το πιο έγκριτο 

θεσμικό όργανο της ελληνικής λογοτεχνικής κοινότητας 

[http://www.dedalus.gr/index.php], παρατίθενται βιογραφικά στοιχεία και 

ανθολογούνται δείγματα της ποίησης 123 ελλήνων ποιητών, στην ενότητα με τίτλο 

«συγγραφείς-μέλη». Για οικονομία χώρου θα αρκεστούμε μόνο στα ονόματά τους. 

Κατερίνα Αγγελάκη-Ρουκ, Αλέξης Αλεξάκης (1931-2015), Δημήτρης Αλεξίου, 

Μαριγώ Αλεξοπούλου, Βασίλης Αμανατίδης, Ανδρέας Αντωνιάδης, Ευγένιος 

Αρανίτσης, Γιάννης Βαρβέρης (1955-2011), Θανάσης Βενέτης, Ιωσήφ Βεντούρας, 

Αναστάσης Βιστωνίτης, Χάρης Βλαβιανός, Σπύρος Βρεττός, Γιώργος Γαβαλάς, 

Τάσος Γαλάτης, Γιώργος Γεωργούσης, Κωστής Γκιμοσούλης, Νίκος Γρηγοριάδης 

(1931-2012), Γιώργος Γώτης, Νίκος Δαββέτας, Γιάννης Δάλλας, Ζέφη Δαράκη, 

Τάσος Δενέγρης, Ιάσων Δεπούντης (1919-2008), Κική Δημουλά, Λίλη 

http://www.poetscircle.gr/?page_id=10
http://www.dedalus.gr/index.php


109 

 

Εξαρχοπούλου, Γιάννης Ευστασιάδης, Γιάννης Ζαρκαδάκης, Κατερίνα Ηλιοπούλου, 

Ελένη Ηλιοπούλου-Ζαχαροπούλου, Νανά Ησαΐα (1934-2003), Θασίτης Πάνος (1923-

2008), Γιώργος Θεοχάρης, Αλέξανδρος Ίσαρης, Μήτσος Κασόλας, Κατσαλίδας 

Νίκος, Διονύσης Καψάλης, Μαρία Κέντρου-Αγαθοπούλου, Παναγιώτης Κερασίδης, 

Κεφάλας Ηλίας, Γιάννης Κοντός (1943-2015), Δημήτρης Κοσμόπουλος, Θεώνη 

Κοτίνη, Βασίλης Κουγέας, Παναγιώτης Κουσαθάνας, Πάνος Κουτρουμπούσης, Χλόη 

Κουτσουμπέλη, Στάθης Κουτσούνης, Κλείτος Κύρου (1021-2006), Μαρία Κυρτζάκη, 

Μαρία Λαγγουρέλη, Λάζαρης Νίκος, Μαρία Λαϊνά, Μαρία Λαμπαδαρίδου-Πόθου, 

Χρίστος Λάσκαρης (1931-2008), Βύρων Λεοντάρης (1932-2014), Θέμης Λιβεριάδης. 

Χριστόφορος Λιοντάκης, Βάκης Λοϊζίδης, Ευτυχία-Αλεξάνδρα Λουκίδου, 

Κλεοπάτρα Λυμπέρη, Γιώργης Μανουσάκης (1933-2008), Νίκη Μαραγκού (1948-

2013), Ελένη Μαρινάκη, Πρόδρομος Μάρκογλου, Γιώργος Μαρκόπουλός, Θανάσης 

Μαρκόπουλος, Τζένη Μαστοράκη, Μάρκος Μέσκος (πήρε το Βραβείο Ποίησης το 

2014), Μιχαήλ Μήτρας, Αλεξάνδρα Μπακονίκα, Ερρίκος Μπελιές, Γιώργος 

Μπλάνας, Γιάννα Μπούκοβα, Γιώργος Μπρουνιάς, Θανάσης Νιάρχος, Ελένη 

Νούσια, Μανόλης Ξεξάκης, Παυλίνα Παμπούδη, Αθηνά Παπαδάκη, Αριστέα 

Παπαλεξάνδρου, Βασίλης Παπάς, Γιάννης Παππάς, Σωτήρης Παστάκας, Στρατής 

Πασχάλης, Νάσα Παταπίου, Γιάννης Πατίλης, Τίτος Πατρίκιος, Γιώργης 

Παυλόπουλος, Σταμάτης Πολενάκης, Λευτέρης Πούλιος, Μανόλης Πρατικάκης, 

Χρύσα Προκοπάκη, Χάρης Ψαρράς, Ειρήνη Ρηνιώτη, Βασίλης Ρούβαλης, Γιώργος 

Ρούβαλης, Τάσος Ρούσσος, Λιάνα Σακελίου, Ζωή Σαμαρά, Σωτήρης Σαράκης, 

Μίλτος Σαχτούρης (1919-2005), Μαρία Σερβάκη, Αλόη Σιδέρη (1929-2004), 

Αγγελική Σιδηρά, Ντίνος Σιώτης, Αντώνης Σκιαθάς, Μίμης Σουλιώτης (1949-2012), 

Δημήτρης Σουρβίνος (1924-2008), Κώστας Στεργιόπουλος, Βασίλης Στεριάδης 

(1947-2003), Γιάννης Τζανετάκης, Θανάσης Τζούλης (1932-2010), Δέσποινα 

Τομαζάνη, Σωτήρης Τριβιζάς, Φαριάντ Φερεϊντούν (1949-2012), Λώρενς 

Φερλινγκέτι, Μανώλης Φουρτούνης, Άντεια Φραντζή, Αντώνης Φωστιέρης, Δήμητρα 

Χριστοδούλου, Κυριάκος Χαραλαμπίδης. 

Ο ιστότοπος επίσης, για όποιον ποιητή ή ποιήτρια έχει δική του ιστοσελίδα, 

παραπέμπει με link σε αυτή για να δώσει έτσι περισσότερες πληροφορίες και στοιχεία 

για το έργο τους. Μέσω αυτής της λεπτομέρειας όμως, γίνονται εμφανείς οι 

δυνατότητές που προσφέρει η χρήση και η λειτουργία του υπερκειμένου στην ποίηση. 



110 

 

• Ιστοσελίδες γενικού περιεχομένου με αφιερώματα στην ποίηση 

Cultura [http://www.cultura.gr/]. Πρόκειται για το διαδικτυακό πολιτιστικό 

μαγκαζίνο των ιστοχώρων της Εκκλησίας της Ελλάδος. Μεταξύ πολλών 

ενδιαφερόντων θεμάτων περιέχει τις ιστοσελίδες 

[http://www.myriobiblos.gr/afieromata/dimotiko/texts.html] και 

[http://www.myriobiblos.gr/greekliterature/stamni.html] με αφιερώματα και 

ανθολογίες, που ξεκινούν από την δημοτική ποίηση και φτάνουν ως την σύγχρονη, 

καθώς και σε Έλληνες ποιητές, πεζογράφους, συγγραφείς, με έμφαση σε αυτούς που 

έγραψαν για την εκκλησιαστική ζωή. 

DOC TV [http://www.doctv.gr/]. Πρόκειται για ένα διαδικτυακό πολιτιστικό 

ένθετο, που κατά καιρούς περιέχει ρεπορτάζ και αφιερώματα για την ποίηση. Εδώ, 

αφιέρωμα στον Οδυσσέα Ελύτη [http://www.doctv.gr/page.aspx?itemID=SPG8087]. 

Εθνικό Κέντρο Βιβλίου (ΕΚΕΒΙ) 

[http://www.ekebi.gr/frontoffice/portal.asp?cpage=NODE&cnode=414]. Το ΕΚΕΒΙ 

αν και δεν υπάρχει πλέον σαν δημόσιος φορέας, έχει δημιουργήσει αρχεία σχετικά με 

ότι αφορά τις ελληνικές εκδόσεις βιβλίων. Μεταξύ άλλων έχει δημιουργήσει και το 

παραπάνω ανθολόγιο σύγχρονων ελλήνων ποιητών. Ο αναγνώστης μπορεί να κάνει 

κλικ πάνω στα γράμματα της αλφαβήτου και θα εμφανιστούν οι ανθολογούμενοι 

ποιητές με τα ποιήματά τους. Ενδιαφέρον παρουσιάζει και το αρχείο λογοτεχνικών 

περιοδικών [http://www.ekebi.gr/frontoffice/portal.asp?cpage=node&cnode=488]. 

Περιέχει ψηφιοποιημένα, ολόκληρα τεύχη των περιοδικών Νέα Εστία, Οδός Πάνος, 

Πλανόδιον, Το δέντρο, Η λέξη, Οροπέδιο, Intellectum, από το πρώτο τεύχος μέχρι και 

αυτό που πρόλαβαν να ψηφιοποιήσουν οι υπεύθυνοι του ΕΚΕΒΙ πριν κλείσει. 

http://www.cultura.gr/
http://www.myriobiblos.gr/afieromata/dimotiko/texts.html
http://www.myriobiblos.gr/greekliterature/stamni.html
http://www.doctv.gr/
http://www.doctv.gr/page.aspx?itemID=SPG8087
http://www.ekebi.gr/frontoffice/portal.asp?cpage=NODE&cnode=414
http://www.ekebi.gr/frontoffice/portal.asp?cpage=node&cnode=488


111 

 

Εικόνα 11: Η αρχική σελίδα της ιστοσελίδας HellenicPoetry. 

Hellenic Poetry [http://hellenicpoetry.com/]. Μια ιδιαίτερα καλαίσθητη και με 

χιούμορ ιστοσελίδα με ανθολογίες ελληνικής ποίησης και αφιερώματα σε έλληνες 

ποιητές. Περιέχει και ανθολογίες παγκόσμιας ποίησης, καθώς επίσης και σατυρικές 

μεταποιήσεις ποιημάτων από τον ίδιο τον ιδιοκτήτη της σελίδας, Μενέλαο 

Καραγκιόζη (εικόνα 11). 

Η πύλη για την ελληνική γλώσσα [http://www.greek-language.gr]. Εκτός από τον 

μεγάλο ιστορικό γλωσσικό πλούτο που προσφέρει, περιέχει μεταξύ άλλων, θεωρία 

και ανθολόγηση ποίησης, από τα αρχαία χρόνια έως σήμερα. Ο κατάλογος 

ανθολογιών νεοελληνικής λογοτεχνίας που προσφέρει [http://www.greek-

language.gr/greekLang/literature/guides/net/greek/greek_02.html] είναι πολύ 

χρήσιμος για κάθε μελετητή. Θα μπορούσε να ενταχτεί και στις ιστοσελίδες 

εκπαιδευτικού χαρακτήρα. 

Νίκος Σαραντάκος [(http://www.sarantakos.com/index.html]. Ο συγγραφέας και 

γλωσσολόγος Νίκος Σαραντάκος, μέσα από τις ιστοσελίδες του 

[http://www.sarantakos.com/index.html] και μέσα από το ιστολόγιο 

[https://sarantakos.wordpress.com/] του αναφέρεται στην ιστορία της ελληνικής 

Γλώσσας της Λογοτεχνίας, αλλά και σε πολλά άλλα ενδιαφέροντα γλωσσολογικά και 

επιστημονικά θέματα. Θα μπορούσε να ενταχτεί και στις ιστοσελίδες εκπαιδευτικού 

χαρακτήρα. 

http://hellenicpoetry.com/
http://www.greek-language.gr/greekLang/literature/guides/net/greek/index.html
http://www.greek-language.gr/greekLang/literature/guides/net/greek/greek_02.html
http://www.greek-language.gr/greekLang/literature/guides/net/greek/greek_02.html
http://www.sarantakos.com/index.html
http://www.sarantakos.com/index.html
https://sarantakos.wordpress.com/


112 

 

Πανελλήνιο Σχολικό Δίκτυο [http://www.sch.gr/]. Το πανελλήνιο σχολικό δίκτυο 

φιλοξενεί μια πληθώρα ιστολογίων που έχουν να κάνουν με την σχολική πράξη. 

Ενδιαφέρον όμως παρουσιάζει το γεγονός, ότι βρίσκουμε σε πολλά από αυτά 

αφιερώματα σχολείων σε Έλληνες ποιητές, καθώς και πολλά ποιήματα που 

γράφονται από μαθητές που συμμετέχουν σε αυτά τα ιστολόγια. Εδώ, μια 

δημοσίευση σχετικά με την codepoetry [http://blogs.sch.gr/tgiakoum/archives/11652]. 

Προσωπική-Εκπαιδευτική Ιστοσελίδα του Σπυρίδωνα Βλιώρα 

[http://www.vlioras.gr/Philologia/Literature/Poetry/Periexomena.htm]. Περιέχει 

άρθρα και αφιερώματα για την ποίηση και την πεζογραφία, καθώς επίσης και 

ποιήματα από έλληνες ποιητές. 

Ράδιο Υγεία [http://radio-ygeia.com/poiisi/]. Μια από τις ιστοσελίδες, όπου δεν 

περιμένει κανείς να βρει ποίηση, αλλά υπάρχει και μάλιστα οι ίδιοι οι ποιητές 

διαβάζουν τα ποιήματα τους σε αυτό το αφιέρωμα του εν λόγω διαδικτυακού 

ραδιοφωνικού σταθμού. 

Slideplayer [http://slideplayer.gr/slide/2463862/]. Στο διαδίκτυο βρίσκουμε επίσης 

και πολλές παρουσιάσεις από μαθητές, φοιτητές και καθηγητές για την πορεία της 

ελληνικής και της παγκόσμιας ποίησης καθώς και για τους μεγάλους ποιητές μας. 

Ενδεικτικός είναι ο παραπάνω σύνδεσμος. Φυσικά, πάντα πρέπει να αξιολογείται η 

αξιοπιστία και η ποιότητα των στοιχείων που παραθέτουν. 

Τηλεόραση χωρίς σύνορα [http://tvxs.gr]. Η παρούσα ιστοσελίδα του 

δημοσιογράφου Στέλιου Κούλουγλου, περιέχει μεταξύ άλλων αρκετά συχνά 

αφιερώματα για μεγάλους ποιητές Έλληνες και ξένους. Στον σύνδεσμο που 

ακολουθεί, βλέπουμε ένα αφιέρωμα στην αντισυμβατική ποιήτρια Κατερίνα Γώγου: 

[http://tvxs.gr/news/σαν-σήμερα/κατερίνα-γώγου-η-οργισμένη-ποιήτρια-των-

εξαρχείων]. Η ιστοσελίδα έχει κυρίως ειδησεογραφικό χαρακτήρα, αλλά καθημερινά 

φιλοξενεί ρεπορτάζ για τον πολιτισμό με αφορμή μια επέτειο ή μια εκδήλωση. 

Thessaloniki arts and culture [http://www.thessalonikiartsandculture.gr]. Στο ίδιο 

μήκος κύματος και το εν λόγω πολιτιστικό portal με έδρα την Θεσσαλονίκη. 

Ενδεικτικά, εδώ [http://www.thessalonikiartsandculture.gr/blog/maties-sto-

http://www.sch.gr/
http://blogs.sch.gr/tgiakoum/archives/11652
http://www.vlioras.gr/Philologia/Literature/Poetry/Periexomena.htm
http://radio-ygeia.com/poiisi/
http://slideplayer.gr/slide/2463862/
http://tvxs.gr/
http://tvxs.gr/news/σαν-σήμερα/κατερίνα-γώγου-η-οργισμένη-ποιήτρια-των-εξαρχείων
http://tvxs.gr/news/σαν-σήμερα/κατερίνα-γώγου-η-οργισμένη-ποιήτρια-των-εξαρχείων
http://www.thessalonikiartsandculture.gr/
http://www.thessalonikiartsandculture.gr/blog/maties-sto-parelthon/na-zisete-paraloga-maria-polydouri#.VYswXkb-W5w


113 

 

parelthon/na-zisete-paraloga-maria-polydouri#.VYswXkb-W5w] εντοπίζουμε ένα 

αφιέρωμα στην ποιήτρια Μαρία Πολυδούρη. Βλέπουμε ότι, αν και καλύπτει θέματα 

γενικότερου ενδιαφέροντος, η ποίηση δεν λείπει ούτε από αυτό, ενώ και τα 

αφιερώματα του έχουν ενδιαφέρον. 

Netschoolbook [www.netschoolbook.gr]. Ο διαδικτυακός τόπος της φιλολόγου 

μέσης εκπαίδευσης Τερέζας Γιακουμάτου. Περιλαμβάνει, μεταξύ άλλων, και έναν 

διαδικτυακό οδηγό για την υποστήριξη της διδασκαλίας των Κειμένων Νεοελληνικής 

Λογοτεχνίας της Α΄ Γυμνασίου [http://www.netschoolbook.gr/literature.html], καθώς 

και έναν τρόπο διδασκαλίας της ποίησης του Διονυσίου Σολωμού. Επίσης πολλά 

ενδιαφέροντα άρθρα σχετικά με τν παρούσα εργασία, δηλαδή την ποίηση στο 

διαδίκτυο. 

• Σελίδες ποιητών στην Wikipedia 

Ο αριθμός των σελίδων που είναι αναρτημένες στην ψηφιακή εγκυκλοπαίδεια 

Wikipedia για έλληνες και ξένους ποιητές είναι αρκετά μεγάλος. Για τον λόγο αυτόν, 

θα αρκεστούμε στα ονόματα μόνο κάποιων ελλήνων ποιητών και ποιητριών για τους 

όποιους βρίσκουμε σελίδα στην εν λόγω εγκυκλοπαίδεια (46 ονόματα). Ο ελεύθερος 

και συμμετοχικός τρόπος συγγραφής αυτής της εγκυκλοπαίδειας επιτρέπει και στους 

ίδιους τους ποιητές -και όχι μόνο σε τρίτους- να δημιουργούν λήμμα για τον εαυτό 

τους, προωθώντας ενημερωτικό υλικό που βοηθά στην αύξηση της δημοφιλίας τους:  

Νάσος Βαγενάς, Νάνος Βαλαωρίτης, Γιάννης Βαρβέρης (1955-2011), από τους 

σημαντικότερους ποιητές της γενιάς του 70, Τάκης Βαρβιτσιώτης (1916-2011), 

Χάρης Βλαβιανός (στην Αγγλική wikipedia), Μιχάλης Γκανάς, Ηλίας Γκρής, Γιάννης 

Δάλλας, Τάσος Δενέγρης, Μάνος Ελευθερίου, Νανά Ησαΐα (1934-2003), Γιώργος 

Θεοχάρης, Πάνος Θασίτης (1923-2008), Λουκάς Θεοδωρακόπουλος (1925-2013), 

Έκτωρ Κακναβάτος (1920-2010), Λίνα Κάσδαγλη (1921-2009), Μήτσος Κασόλας, 

Γιάννης Κοντός (1943-2015), Στάθης Κουτσούνης, Κλείτος Κύρου (1921-2006), 

Θανάσης Κωσταβάρας, Μανόλης Αναγνωστάκης (1925-2005), Νάσος Δετζώρτζης 

(1911-2003), Μαρία Λαμπαδαρίδου-Πόθου, Χρίστος Λάσκαρης (1931-2008), 

Γιώργης Μανουσάκης (1933-2008), Γιώργος Μαρκόπουλος, Τζένη Μαστοράκη 

(στην Ελληνική και Αγγλική Wikipedia), Κώστας Μαυρουδής, Μιχαήλ Μήτρας, 

http://www.thessalonikiartsandculture.gr/blog/maties-sto-parelthon/na-zisete-paraloga-maria-polydouri#.VYswXkb-W5w
http://www.netschoolbook.gr/
http://www.netschoolbook.gr/literature.html


114 

 

Εικόνα 12: Το ψηφιακό ποίημα και η ιστοσελίδα της Αλεξάνδρας Ψαροπούλου. 

Ερρίκος Μπελιές, Γιώργος Μπλάνας, Στρατής Πασχάλης (στην Αγγλική Wikipedia), 

Τίτος Πατρίκιος, Γιώργης Παυλόπουλος, Μιχάλης Πιερής, Λόρενς Φερλινγκέτι, 

Άντεια Φραντζή, Κυριάκος Χαραλαμπίδης, Νατάσσα Χατζιδάκι, Θανάσης 

Χατζόπουλος, Αργύρης Χιόνης (1943-2011), Έλενα Χουζούρη, Δημήτρης 

Χουλιαράκης, Γιώργος Χουλιάρας, Γιώργος Χρονάς. 

• Ιστοσελίδες με ψηφιακή ποίηση 

Παρακάτω βλέπουμε δύο μοναδικές για τα ελληνικά δεδομένα προσπάθειες. 

Ποίηση στον αστικό χώρο από τη μια και κυβερνοποίηση από την άλλη, ελπίζοντας 

στην πορεία του χρόνου να αυξηθούν. 

Codepoetry [http://el.codepoetry.gr/poems/]. Ψηφιακή Ποίηση μέσω έξυπνων 

κινητών τηλεφώνων. Όπως αναφερθήκαμε στο τρίτο κεφάλαιο, το Codepoetry είναι 

ένα καινοτόμο πρόγραμμα, που σκοπό έχει να αυξήσει το ενδιαφέρον των Αθηναίων 

για την ποίηση. Όσοι ανακαλύψουν τον κρυμμένο κώδικα, μπαίνουν στην παραπάνω 

σελίδα να το διαβάσουν. Περιέχει ποιήματα νέων αλλά και κλασσικών μας ποιητών. 

Flying [http://alexandrapsaropoulou.wix.com/books#!flying-1/c1ip0]. Ψηφιακή 

ποίηση της ποιήτριας Αλεξάνδρας Ψαροπούλου. Ίσως η μοναδική αφού μετά από 

πολύωρη αναζήτηση δεν προέκυψε άξιο λόγου αποτέλεσμα. Είναι μικρό ευσύνοπτο 

και γραμμένο στην αγγλική γλώσσα (εικόνα 12). 

http://el.codepoetry.gr/poems/
http://alexandrapsaropoulou.wix.com/books#!flying-1/c1ip0


115 

 

• Οι ποιητές στα κοινωνικά δίκτυα 

Τα social media έκαναν πριν από μία δεκαετία δυναμική εμφάνιση και από ότι 

δείχνουν τα πράγματα θα μας απασχολούν για πολλά χρόνια ακόμα. Οι χρήστες του 

facebook μέσα στον κυκεώνα σελίδων που έχουν δημιουργήσει κατά καιρούς, έχουν 

εντάξει και μεγάλους Έλληνες και ξένους ποιητές. Το πλεονέκτημα των δημόσιων 

σελίδων είναι ότι δεν περιορίζει το πόσους φίλους μπορεί να έχει ο χρήστης, ενώ 

κάποιος που δεν έχει ενταχθεί ακόμα σε αυτήν την μεγάλη κοινότητα, μπορεί να δει 

τις δημόσιες δημοσιεύσεις. Επίσης, αυτού του είδους οι σελίδες είναι αυθόρμητες, 

δημιουργημένες από αναγνώστες και θαυμαστές των ποιητών και δεν έχουν να 

κάνουν με μηχανισμούς προώθησης, όπως γίνεται στις κλασσικές ιστοσελίδες και 

ιστολόγια. Παρακάτω, φαίνονται ενδεικτικά κάποιοι σύνδεσμοι που παραπέμπουν σε 

δημόσιες σελίδες-αφιερώματα για κλασσικούς ποιητές μας. Επίσης δεν λείπουν και 

τα προσωπικά προφίλ νεώτερων ποιητών μας, μέσα από τα οποία προωθούν τα έργα 

τους άλλα και τις σκέψεις τους ενίοτε. Αν και δεν ανήκουν στο αντικείμενο της 

έρευνάς μας, τις παραθέτουμε, για να δώσουμε μια πληρέστερη εικόνα για τη 

παρουσία της ποίησης στο διαδίκτυο και τις μορφές που αυτή παίρνει. 

 Σελίδες στο Facebook 

Γιώργος Σεφέρης (1900-1971) [https://www.facebook.com/pages/Γιώργος-

Σεφέρης/523595327670170]. 

Κική Δημουλά [https://www.facebook.com/kikhdhmoula]. 

Κατερίνα Αγγελάκη-Ρουκ [https://www.facebook.com/pages/Κατερίνα-Αγγελάκη-

Ρουκ/163959923767269?fref=ts]. 

Νάνος Βαλαωρίτης [https://el-gr.facebook.com/NanosValaoritis]. 

Μιχάλης Γκανάς [https://el-gr.facebook.com/pages/Μιχαλης-

Γκανας/156479564529450]. 

 Προφίλ στο Facebook 

Πάνος Θεοδωρίδης [https://el-gr.facebook.com/Petefris]. 

https://www.facebook.com/pages/Γιώργος-Σεφέρης/523595327670170
https://www.facebook.com/pages/Γιώργος-Σεφέρης/523595327670170
https://www.facebook.com/kikhdhmoula
https://www.facebook.com/pages/Κατερίνα-Αγγελάκη-Ρουκ/163959923767269?fref=ts
https://www.facebook.com/pages/Κατερίνα-Αγγελάκη-Ρουκ/163959923767269?fref=ts
https://el-gr.facebook.com/NanosValaoritis
https://el-gr.facebook.com/pages/Μιχαλης-Γκανας/156479564529450
https://el-gr.facebook.com/pages/Μιχαλης-Γκανας/156479564529450
https://el-gr.facebook.com/Petefris


116 

 

Εικόνα 13: Λίστα με επιλογές ποιημάτων σε καναλί του YouTube. 

Διονύσης Καψάλης [https://el-gr.facebook.com/pages/Διονύσης-

Καψάλης/109823995745631]. 

Βασίλης Αμανατίδης [https://www.facebook.com/vasilis.amanatidis]. 

Ευτυχία-Αλεξάνδρα Λουκίδου [https://el-

gr.facebook.com/EutychiaAlexandraLoukidou]. 

 Σελίδες στο YouTube 

Στα κανάλια του κοινωνικού δικτύου YouTube βρίσκουμε μεγάλο αριθμό 

ποιητικών απαγγελιών, δηλαδή ποιητές που διαβάζουν εν ώρα μαγνητοφώνησης και 

μαγνητοσκόπησης τα ποιήματά τους. Βρίσκουμε επίσης πολλή μελοποιημένη ποίηση. 

Οι παρακάτω σύνδεσμοι είναι λίγοι από τους πολλούς και δεξιά στις επιλογές που 

προτείνει το YouTube, ο επίδοξος ακροατής θα βρει ακόμη περισσότερες. Τα βίντεο 

αυτά, είναι δημιούργημα απλών χρηστών και από τον αριθμό των χτυπημάτων, που 

πολλές φορές ξεπερνούν τα 2.000.000 συμπεράνουμε ότι είναι πολύ περισσότερο 

δημοφιλή από αυτό που αναμέναμε. Δεν λείπουν βέβαια και οι αναρτήσεις 

δισκογραφικών εταιριών, που για προωθητικούς σκοπούς δημοσιοποιούν νέους 

δίσκους μελοποιημένης ποίησης. 

Ποίηση 

[https://www.youtube.com/watch?v=cy1kcdbbMxU&list=PL3DC33A0E57F24A42]. 

https://el-gr.facebook.com/pages/Διονύσης-Καψάλης/109823995745631
https://el-gr.facebook.com/pages/Διονύσης-Καψάλης/109823995745631
https://www.facebook.com/vasilis.amanatidis
https://el-gr.facebook.com/EutychiaAlexandraLoukidou
https://el-gr.facebook.com/EutychiaAlexandraLoukidou
https://www.youtube.com/watch?v=cy1kcdbbMxU&list=PL3DC33A0E57F24A42


117 

 

Ο συγκεκριμένος σύνδεσμος παραπέμπει σε μια λίστα 200 επιλογών με αναγνώσεις 

ποιημάτων από τους ίδιους τους ποιητές ή γνωστούς ηθοποιούς. Το κανάλι ανήκει 

στο KoinonEordaias, και έχουν εγγραφεί 1.470 συνδρομητές (εικόνα 13). 

Μελοποιημένα ποιήματα 

[https://www.youtube.com/watch?v=9IKwQiCevOs&list=PLxKYAFIoKkk6slIc0UM

jO_LygcwrDu4Yt]. Το παραπάνω link παραπέμπει σε μια λίστα 65 βίντεο με 

ποιήματα που έχουν μελοποιηθεί. 

Κική Δημουλά-Γιώργος Καζαντζής Kiki Dimoula-Yorgos Kazantzis 

[https://www.youtube.com/watch?v=_jHF_K_FCS0]. Στον παρόντα σύνδεσμο 

ακούμε ένα δείγμα από τον νέο δίσκο του Γιώργου Καζαντζή με ποιήματα την Κικής 

Δημουλά που τα διαβάζει η ίδια. Το βίντεο ανάρτησε η δισκογραφική εταιρία 

Polytropon Records για να τον κάνει γνωστό στο ευρύ κοινό. 

4.2 ΙΣΤΟΛΟΓΙΑ 

Τα λογοτεχνικά ιστολόγια (blog) είναι μια περίπτωση της ασύγχρονης επικοινωνίας 

που αγγίζει την επικοινωνία σε πραγματικό χρόνο. Στα λογοτεχνικά blogs ο λόγος 

είναι συχνά δοκιμιακός ή αλλιώς «ποιητικός», σε αντίθεση με πληροφορίες που 

βρίσκουμε σε άλλες ιστοσελίδες λόγου (Koskimaa, 2007:174). 

Τα παρακάτω ιστολόγια (blogs) σε μια ενδεικτική και όχι εξαντλητική παρουσίαση, 

όπως συνέβη και με τις ιστοσελίδες, έχουν δημιουργηθεί από λογοτέχνες, ποιητές, 

λογοτεχνικά περιοδικά, ανθρώπους ειδικούς και μη που ασχολούνται με τη 

λογοτεχνία. Περιλαμβάνουν πρωτότυπες λογοτεχνικές καταθέσεις, αποσπάσματα 

κειμένων, προσπάθειες συλλογικής συγγραφής κειμένων. Στα ιστολόγια αυτά επίσης, 

προβάλλονται απόψεις για κείμενα που περιλαμβάνονται σ’ αυτά ή κριτικές για 

έντυπα λογοτεχνικά έργα. Η ταξινόμηση στα ιστολογία είναι παρόμοια με αυτή των 

ιστοσελίδων αλλά με λιγότερες κατηγορίες, γιατί τα περισσότερα έχουν κοινή 

θεματική. 

 

 

https://www.youtube.com/watch?v=9IKwQiCevOs&list=PLxKYAFIoKkk6slIc0UMjO_LygcwrDu4Yt
https://www.youtube.com/watch?v=9IKwQiCevOs&list=PLxKYAFIoKkk6slIc0UMjO_LygcwrDu4Yt
https://www.youtube.com/watch?v=_jHF_K_FCS0


118 

 

• Ιστολόγια ποιητών 

Οι νέοι, αλλά και οι παλαιότεροι έλληνες ποιητές έχουν ενταχθεί δυναμικά στο 

διαδίκτυο, άλλοι μέσω ιστοσελίδων και άλλοι μέσω ιστολογίων, οι οποίοι είναι και οι 

περισσότεροι. Οι λόγοι δημιουργίας είναι κυρίως η γνωριμία τους με τους 

αναγνώστες, η εναλλακτική και ακηδεμόνευτη επικοινωνία μαζί τους, η πώληση των 

βιβλίων τους. 

Το ιστολόγιο του συγγραφέα και ποιητή Λάσκαρη Ζαράρη Παράθυρο στα όνειρα 

[http://parathyrostaoneira.blogspot.gr/p/blog-page.html] έχει τίτλο βασισμένο στην 

ποιητική συλλογή του ποιητή. Δημιουργήθηκε το 2011. Παραθέτει σε εικονίδια όλα 

τα εξώφυλλα από τα βιβλία του, καθώς και συνεντεύξεις του και κριτικές που του 

έχουν γίνει σε άλλα μέσα. Στο αρχείο δημοσιεύσεων, βρίσκουμε πολλές αναρτήσεις 

για την ποίηση και την λογοτεχνία γενικότερα. Το ιστολόγιο ανήκει στην πλατφόρμα 

blogger, όπως και τα περισσότερα που βρήκαμε κατά την διάρκεια της έρευνας. Τα 

ιστολόγια αυτής της πλατφόρμας έχουν την ίδια εμφάνιση, εκτός και αν ο χρήστης 

τους θέλει και μπορεί να την αλλάξει. Το συγκεκριμένο δομείται σε δύο στήλες 

λευκού χρώματος. Στην πρώτη εμφανίζονται οι δημοσιεύσεις και στην δεύτερη κατά 

σειρά βλέπουμε το e-mail επικοινωνίας με τον καλλιτέχνη, εξώφυλλά των συλλογών 

του, μια εφαρμογή για αυτόματη μετάφραση, ετικέτες με τα βασικά θέματα που 

καταπιάνεται, αρχειοθήκη με όλες τις δημοσιεύσεις ανά μήνα, βιογραφικά στοιχεία, 

αποσπάσματα από συνεντεύξεις του, μέλη και συνολικές προβολές του ιστολογίου, 

και τέλος δυνατότητα σύνδεσης με άλλα φιλικά ιστολόγια και ιστοσελίδες. Το φόντο 

του έχει τις αποχρώσεις του καφέ και το λογότυπο του τίτλου σε λευκό χρώμα είναι 

καλοφτιαγμένο. Ανάμεσα στον τίτλο υπάρχουν δύο οριζόντια πλαίσια. Το πρώτο, 

περιλαμβάνει το βασικό μενού της πλατφόρμας blogger με την μηχανή αναζήτησης, 

την δυνατότητα κοινής χρήσης (μέσα από την επιλογή περισσότερα) με το e-mail και 

τα δημοφιλή κοινωνικά δίκτυα (facebook, twitter, goggle +), καθώς επίσης και την 

δυνατότητα αναφοράς, όταν προκύπτει κακόβουλη χρήση. Την επιλογή 

σερφαρίσματος σε όλα τα ιστολόγια της πλατφόρμας (Επόμενο ιστολόγιο) και τέλος 

δυνατότητα δημιουργίας ιστολογίου ή σύνδεσης για όσους ήδη έχουν δημιουργήσει. 

Το δεύτερο πλαίσιο (μπάρα) είναι ένα μενού που έχει δημιουργήσει ο ίδιος ο 

http://parathyrostaoneira.blogspot.gr/p/blog-page.html


119 

 

Εικόνα 14: Το ιστολόγιο με τίτλο Παράθυρο στα όνειρα. 

καλλιτέχνης και περιλαμβάνει δύο τίτλους βιβλίων του και βιογραφικά στοιχεία για 

αυτόν (εικόνα 14). 

Γενικότερα, στα ιστολόγια δεν μπορούμε να μιλήσουμε για αξιοπιστία γιατί τα 

περισσότερα απηχούν τις προσωπικές απόψεις των ιδιοκτητών τους, μας ενδιαφέρει 

όμως, αν κάνουν συχνές δημοσιεύσεις, πόσο δημοφιλή είναι καθώς, βεβαία και η 

ποιότητα του περιεχομένου τους, για την οποία πολλές φορές αμφιβάλαμε, αν είναι η 

καλύτερη. Το συγκεκριμένο με 167.309 προβολές είναι σε καλό δρόμο, αν και τα 

μέλη του είναι σχετικά λίγα (119). 

Παρακάτω ακλουθούν παρόμοια ιστολογία σαν ένα δείγμα για την προσωπική 

έκφραση των ποιητών μέσα από το διαδίκτυο: 

Γιώργος Χαντζής [http://giorgoshantzis.blogspot.gr/]. Το ιστολόγιο του ποιητή και 

κριτικού. Περιέχει link με δημοσιεύσεις ποιημάτων του στο ηλεκτρονικό περιοδικό 

Poeticanet, όμως για κάποιο λόγο δεν ανοίγουν. Επίσης, βρίσκουμε συνδέσμους από 

τις κριτικές που έχει γράψει σε έντυπες εφημερίδες και περιοδικά. Γενικά το 

περιεχόμενό του ιστολογίου είναι φτωχό, και μη ενημερωμένο. 

Κατερίνα Ηλιοπούλου [https://iliopoulou.wordpress.com/]. Πρόκειται για το 

ιστολόγιο της νέας βραβευμένης ποιήτριας και μεταφράστριας Κατερίνας 

Ηλιοπούλου. Είναι δίγλωσσο (ελληνικά, αγγλικά) και περιέχει αναλυτικά το 

http://giorgoshantzis.blogspot.gr/
https://iliopoulou.wordpress.com/


120 

 

βιογραφικό της, άρθρα της και κριτικές που έχει γράψει κατά καιρούς, κριτικές που 

έχουν γραφτεί για την ίδια, αποσπάσματα από ποιήματα της, μεταφράσεις που έχει 

κάνει και διάφορα νέα και ανακοινώσεις για παρουσιάσεις, εκθέσεις και άλλες 

δραστηριότητες της. Το ιστολόγιο ανήκει στην πλατφόρμα wordpress, έχει λευκό 

φόντο, τις γνωστές δύο στήλες και μια μπάρα με το βασικό μενού κάτω από τον τίτλο 

στις αποχρώσεις του γκρι. Έχει φτάσει τις 20.974 επισκέψεις. 

Δημήτρης Κοσμόπουλος [http://dimitris-kosmopoulos.blogspot.gr/]. Ιστολόγιο του 

δημοσιογράφου και ποιητή Δημήτρη Κοσμόπουλου. Περιέχει συνδέσμους με 

αποσπάσματα από το ποιητικό και συγγραφικό έργο του, συνεντεύξεις του, και 

εκπομπές του στο ραδιόφωνο της «Εκκλησίας της Ελλάδος». 

Χλόη Κουτσουμπέλη [http://chloekoutsoumpeli.blogspot.gr/]. Και σε αυτό το 

ιστολόγιο βρίσκουμε την εργογραφία της Θεσσαλονικιάς ποιήτριας, πολλά ποιήματα 

της, συνεντεύξεις της, κριτικές που έχουν γίνει για το έργο της και κάποια 

ηλεκτρονικά βιβλία της. Έχει πολύ όμορφη εμφάνιση και είναι αρκετά χρηστικό. 

Η ΓΛΩΣΣΑ ΕΙΝΑΙ ΟΙ ΑΛΛΟΙ/Κλεοπάτρα Λυμπέρη 

[http://kleopatraliberi.blogspot.gr/]. Στο ιστολόγιο που δημιούργησε η ποιήτρια 

Κλεοπάτρα Λυμπέρη το 2009, βρίσκουμε προς το παρόν μόνο ποιήματά της τα οποία 

συνδυάζει με πολύ όμορφες φωτογραφίες. 

Κώστας Μαυρουδής [http://costas-mavroudis.blogspot.gr/]. Το ιστολόγιο του 

συγγραφέα και ποιητή Κώστα Μαυρουδή περιέχει κυρίως κείμενα και σκέψεις του 

για το εκδοτικό του πόνημα, το έντυπο λογοτεχνικό περιοδικό Το Δέντρο. Επίσης, 

βρίσκουμε εξώφυλλα από τις ποιητικές συλλογές και τα βιβλία του και από κάτω ένα 

link που παραπέμπει σε ένα διαδικτυακό βιβλιοπωλείο για την αγορά τους. Τέλος, 

συναντούμε και ένα player με μουσικές επιλογές του ποιητή. 

Αλεξάνδρα Μπακονίκα [http://bakonika.blogspot.gr/]. Το blog της Θεσσαλονικιάς 

ποιήτριας που δημιουργήθηκε το 2010, περιέχει ποιήματα της ανά ποιητική συλλογή, 

κριτικές και μελέτες που έχουν γραφτεί για αυτήν, την εργοβιογραφία της, αρχείο με 

τις δημοσιεύσεις της και λίστα με φιλικούς προς αυτήν ιστοτόπους και ιστολόγια. Τα 

μέλη του αριθμούν 136 άνδρες και γυναίκες. 

http://dimitris-kosmopoulos.blogspot.gr/
http://chloekoutsoumpeli.blogspot.gr/
http://kleopatraliberi.blogspot.gr/
http://costas-mavroudis.blogspot.gr/
http://bakonika.blogspot.gr/


121 

 

Γιάννης Λειβαδάς [http://livadaspoetry.blogspot.fr/]. Το ιστολόγιο του ποιητή, 

δοκιμιογράφου και μελετητή της λογοτεχνίας Γιάννη Λειβαδά, περιέχει τα κείμενα 

που έχει γράψει κατά καιρούς σε εφημερίδες και περιοδικά, μεταφρασμένα σε άλλες 

γλώσσες, ποιήματα του, συνεντεύξεις και σκέψεις του για την πολιτική κατάσταση. 

Επίσης, μας ενημερώνει για τις καλλιτεχνικές του δραστηριότητες (παρουσιάσεις, 

ομιλίες). Το ιστολόγιο του έχει φτάσει τις 107.406 προβολές. 

ΒΑΣΛΗΣ ΡΟΥΒΑΛΗΣ [http://vassilisrouvalis.blogspot.gr/]. Το ιστολόγιο του 

δημοσιογράφου, συγγραφέα, ποιητή και εκδότη του περιοδικού e-poema, Βασίλη 

Ρούβαλη, ξεκίνησε την πορεία του το 2006, αλλά δεν περιέχει τα έργα του, παρά 

μόνο δημοσιεύσεις ρεπορταζιακού χαρακτήρα για εκδηλώσεις, εκθέσεις, αφιερώματα 

για ποιητές στην ευρύτερη περιοχή των Βαλκανίων. Βρίσκουμε περιστασιακά στο 

αρχείο του ιστολογίου μόνο κάποια μικρά στιχάκια. Το παρόν ιστολόγιο έχει μια δική 

του ξεχωριστή ταυτότητα διαφέροντας από τα άλλα. 

ΣΤΡΑΤΗΣ ΠΑΡΕΛΗΣ [http://stratisparelis.blogspot.gr/]. Ιστολόγιο του εν λόγω 

ποιητή με δικά του ποιήματα, που τα συνοδεύει με όμορφες εικόνες. Δημοσιεύει 

ποιήματά του σχεδόν σε καθημερινή βάση. Το blogroll του ιστολογίου βρίσκεται 

στην αριστερή και όχι στην δεξιά πλευρά του τρίστηλου blog, όπως είθισται και 

τιτλοφορείται ΤΑΞΙΔΕΥΩ ΕΔΩ. Έχει 724 μέλη. Η εμφάνισή του είναι αδιάφορη. 

Ελένη Νούσια [https://elenanoussia.wordpress.com/]. Η Θεσσαλονικιά Ελένη 

Νούσια ασχολείται εδώ και χρόνια με την ποίηση, τις σύντομες αφηγήσεις, τη 

μετάφραση γερμανόφωνης λογοτεχνίας και γράφει επίσης, δοκίμια για την 

λογοτεχνία και τη μετάφραση, καθώς και για το λογοτεχνικό περιοδικό 

Μανδραγόρας. Στο ιστολόγιο της θα βρούμε την εργογραφία της και εξώφυλλα των 

βιβλίων της. 

Το παρόν ιστολόγιο ανήκει στην πλατφόρμα της wordpress, η οποία δεν έχει 

σημαντικές διαφορές από την blogger, τουλάχιστον ως προς την εμφάνιση. Έχει 

λευκή ταπετσαρία και αποτελείται από δύο στήλες, την κεντρική με τις δημοσιεύσεις 

και τη βοηθητική, που περιέχει τις πρόσφατες δημοσιεύσεις, τα πρόσφατα σχόλια, το 

αρχείο, τις βασικές κατηγορίες του μενού, το πλαίσιο «Μεταστοιχεία», που δεν 

υπάρχει στα ιστολόγια του blogger, και βρίσκουμε το εξής μενού: Εγγραφή, Σύνδεση, 

http://livadaspoetry.blogspot.fr/
http://vassilisrouvalis.blogspot.gr/
http://stratisparelis.blogspot.gr/
https://elenanoussia.wordpress.com/


122 

 

Κανάλι RSS άρθρων και Κανάλι RSS σχολίων (δηλαδή δυνατότητα να λαμβάνουμε 

μέσω της εφαρμογής RSS σχόλια και άρθρα της καλλιτέχνιδας), WordPress.com 

(σύνδεση ,με την ιστοσελίδα της WordPress) και τέλος τις φιλικές με το ιστολόγιο 

ιστοσελίδες και ιστολόγια (Συνδέσεις). Το λογότυπο του τίτλου και η μπάρα με το 

βασικό μενού, έχουν ένα σκούρο γκρι χρώμα δημιουργώντας αντίθεση με το λευκό 

φόντο και δημιουργούν ένα ωραίο αισθητικό αποτέλεσμα (εικόνα 14). 

Ευτυχία Παναγιώτου | exwtico [https://exwtico.wordpress.com/]. Το ιστολόγιο της 

νέας Κύπριας ποιήτριας Ευτυχίας Παναγιώτου (εικόνα 15) είναι επίσης σε λευκό 

φόντο και το ακολουθούν 3.713 άτομα. Στα σχόλια των χρηστών που είναι ελεύθερα 

απαντάει με το ψευδώνυμο «sexton». Να τι αναφέρει η ίδια για το ιστολόγιο της σε 

συνέντευξή της στην Ελένη Γκίκα στην εφημερίδα Το Έθνος (1/11/08) και 

αντικατοπτρίζει τον λόγο ύπαρξης όλων σχεδόν των ιστολογίων:  

(…) Όπως κάθε μπλογκ, έτσι και το exwtico δεσμεύεται από αισθητικές προτιμήσεις, 
πολιτισμικά και αξιολογικά γλυκά «φορτία». Αντιμετωπίζει με ιδιαίτερη τρυφερότητα 
καταστάσεις όπως ο διπολισμός, η αυτοχειρία, ο αντι-ρατσισμός, δείχνει ιδιαίτερη 
μέριμνα προς τον ρόλο των φύλων. Επιμένει και θα επιμείνει στην ποίηση αλλά και τη 
μουσική (και τους στίχους της, που ενίοτε μεταφράζει ως ποιήματα), γιατί φέρνουν πιο 
κοντά τους ανθρώπους στην κάθαρση και στην αρμονία. Μεταφράζει στα ελληνικά ξένα 
ποιήματα, προβαίνει σε αναγνώσεις πεζογραφίας και ποίησης και συνθέτει ιστορίες, 
σκέψεις ή παρωδιακά κείμενα που υπερτονίζουν κάποια φαινόμενα της εποχής. Από 
άποψη μεθόδου, παίζει συχνά με διπλά νοήματα, συνδυάζει τίτλους και επιλέγει εικόνες 
ώστε, έχοντας το ρόλο αντίστιξης, να φέρνουν στο φως το πολυδύναμο της σκέψης και 
των συνειρμών. Επιπρόσθετα, το exwtico «συλλαμβάνει» εν τω γίγνεσθαι το χέρι που 
χαράζει ραβασάκια, σχόλια, ρήσεις, θυμίζοντας πως η καλλιτεχνία δεν πρέπει – για χάρη 
καμίας υψηλής τέχνης- να αποβάλλει τελείως τον αυθόρμητο και απελευθερωτικό της 
σκοπό. Λέξεις που γράφονται, λέξεις που διαβάζονται. Λέξεις πιστευτές, όπως θα το 
ήθελε το ποιητικό άλτερ έγκο τού exwtico Anne Sexton στην ουσία ένας από τους 

Εικόνα 15: Η αρχική σελίδα του ιστολογίου της ποιήτριας Ελένης Νούσια. 

https://exwtico.wordpress.com/


123 

 

πολλούς τρόπους να πολεμάμε τον θάνατο. Μπορεί να είναι νωρίς ακόμα, μα το όραμα 
μιας μπορχεσιανής βιβλιοθήκης αρκεί για ένα καλό ξεκίνημα». 

Άτυπη Λέσχη Νέων Λογοτεχνών. Συνεργατικό λογοτεχνικό ιστολόγιο 

[https://atypilesxi.wordpress.com/]. Ιστολόγιο 32 νέων λογοτεχνών με ποίηση και 

πρόζα. Δημιουργήθηκε το 2009 και δημοσιεύει κυρίως έργα νέων στον χώρο ποιητών 

και συγγραφέων, που δεν μπορούν μέσω άλλων τρόπων να κάνουν γνωστό το έργο 

τους. 

Αντιποίηση/πλατφόρμα σκέψεων [https://antipoihsh.wordpress.com/]. Ιστολόγιο 

της ποιήτριας Άννας Νιαράκη από την Αχαΐα που ζει στο Παρίσι. Είναι επίσης η 

ιδιοκτήτρια του ηλεκτρονικού περιοδικού το Παράθυρο. Αναρτά δικά της ποιήματα 

και επιλογές πεζών και ποιημάτων άλλων καλλιτεχνών, τα οποία μεταφράζει η ίδια. 

Περιέχει και κείμενα στην Αγγλική γλώσσα. Έχει ιδιαίτερα καλαίσθητη εμφάνιση. Το 

φόντο του έχει γαλάζιο χρώμα και πάνω από το λογότυπο του τίτλου υπάρχει μια 

σχετική φωτογραφία. Πάνω από την εικόνα βρίσκουμε την μπάρα με το μενού 

(ALLTHELONELYPEOPLE/BARSTORIES, Μίνι βιογραφικό/Short bio, 

Περί/About). Στο blogroll της προτείνει αλλά ενδιαφέροντα ιστολόγια και ιστοσελίδες 

για ποίηση και ποιητές. 

Φωνές φίλων φαντασμάτων [http://wxraproswpa.blogspot.gr/]. Νέα ποιήτρια με το 

ψευδώνυμο «Α.Β.Ρ.». Περιέχει δικά της ποιήματα και δημιουργήθηκε το 2013. Έχει 

να αναρτήσει όμως κάτι από τον Οκτώβρη του 2014. Ό τίτλος του είναι ιδιαίτερα 

ευρηματικός. 

ΠΟΙΗΤΙΚΟ ΣΤΑΥΡΟΔΡΟΜΙ [http://poihtikostayrodromi.blogspot.gr/]. 

Προσωπικό Ιστολόγιο του ποιητή Θεοχάρη Παπαδόπουλου που δημιουργήθηκε το 

2012. Οι δημοσιεύσεις δεν είναι τόσο συχνές, αλλά είναι σπάνιες και δυσεύρετες, σε 

βαθμό που δεν βρίσκεται σε άλλες ιστοσελίδες και ιστολόγια. Δεν δημοσιεύει δικά 

του ποιήματα, αλλά κάνει μικρά αφιερώματα σε ποιητές που δεν είναι και τόσο 

γνωστοί πράγμα που τον διαφοροποιεί από άλλους ιστολόγους της ίδιας κατηγορίας. 

Το φόντο του ιστολογίου, που αποτελείται από δύο στήλες, είναι μαύρο και τα 

κείμενα έχουν λευκό χρώμα. 

https://atypilesxi.wordpress.com/
https://antipoihsh.wordpress.com/
http://wxraproswpa.blogspot.gr/
http://poihtikostayrodromi.blogspot.gr/


124 

 

Ποίηση Ψυχής [http://shadowlord-poetry.blogspot.gr/]. Ιστολόγιο του 

Κωνσταντίνου Σιάκα νέου ποιητή από την Θεσσαλονίκη, που δημιουργήθηκε το 2010. 

Αναρτά κυρίως δικά του αδημοσίευτα ποιήματα. Το ιστολόγιο του αποτελείται από 

δύο στήλες, την κεντρική με τις αναρτήσεις και την βοηθητική με το αρχείο, τα μέλη 

του ιστολογίου (91), τις προβολές (36.404), σύντομο βιογραφικό του ποιητή και 

πάνω-πάνω την πρώτη του ποιητική συλλογή μαζί με την ποιήτρια Δέσποινα 

Παπαδοπούλου. 

Ποιητικές συλλογές και σκέψεις [http://fotiniagapi.blogspot.gr/]. Ιστολόγιο του 

Ανδρέα Μπεζιργιάννη νέου ποιητή, από τους νεώτερους που ανακαλύψαμε την 

περίοδο της έρευνας, με δικές του σκέψεις για τη ζωή και ποιήματα με μια παιδική 

αφέλεια διανθισμένα με παρόμοιες εικόνες. Δημιουργήθηκε το 2011 και δεν έχει 

πολλές δημοσιεύσεις. 

Σκόρπιες λέξεις [http://skorpieslekseis.blogspot.gr/]. Προσωπικό ιστολόγιο του 

ποιητή Ντέμη Κωνσταντινίδη με δικά του ποιήματα. Ξεκίνησε το 2013. 

Δημοσιεύονται επίσης εκτός από ποιήματά του, κριτικές που έχουν γίνει για τις 

ποιητικές του συλλογές σε ηλεκτρονικά περιοδικά, δικά του άρθρα στο περιοδικό 

vakxikon, συνεντεύξεις του. Έχει μοντέρνα εμφάνιση με τις ετικέτες να τοποθετούνται 

κάτω από τον τίτλο του ιστολογίου. Μέχρι στιγμής έχει 6.989 προβολές. 

Ηλιαχτίδα Αλιγενής [http://trriantafyllo.blogspot.gr/]. Προσωπικό ιστολόγιο της 

ποιήτριας Ρούλας Τριανταφύλλου, με δικά της ποιήματα, που τα συνοδεύει με 

παρόμοιες κινούμενες εικόνες. Ξεχωρίζει από τα άλλα ιστολόγια, γιατί είναι 

μονόστηλο και εκτός από τον τίτλο δεν δίνεται καμία πληροφορία, παρά μόνο, όταν ο 

αναγνώστης φτάσει στο τέλος των αναρτήσεων, οπού δίνονται λίγες πληροφορίες για 

την ποιήτρια. Το γαλάζιο του φόντο με την υδρόγειο πίσω από τον τίτλο είναι απλό 

και όμορφο. 

Λόγος [http://logos.caponis.gr/ποιήματα]. Το παρόν ιστολόγιο του συγγραφέα, 

ποιητή και δικηγόρου στο επάγγελμα Πάνου Καπώνη, κάνει μια πρωτότυπη δουλειά, 

καταγράφει τα ποιήματα του, που δημοσιεύονται στα λογοτεχνικά περιοδικά που 

κυκλοφορούν, καθώς επίσης τις βιβλιοπαρουσιάσεις και τις κριτικές για αυτόν. Η 

http://shadowlord-poetry.blogspot.gr/
http://fotiniagapi.blogspot.gr/
http://skorpieslekseis.blogspot.gr/
http://trriantafyllo.blogspot.gr/
http://logos.caponis.gr/ποιήματα


125 

 

Εικόνα 16: Το ιστολόγιο ΑΛΩΝΑΚΙ ΤΗΣ ΠΟΠΙΗΣΗΣ. 

εμφάνιση του ιστολογίου είναι αδιάφορη. Στην βοηθητική στήλη εκτός από το γνωστό 

blogroll, παραθέτει και τα βιβλία του. 

LENA-BUTTERFLY-Με τα φτερά της ποίησης [http://elena-

farfalla.blogspot.gr/]. Ανήκει στην ποιήτρια Έλενα Καραγιαννίδου από την 

Θεσσαλονίκη. Συνοδεύεται από playlist με μουσικές επιλογές της και banner με 

διαφημίσεις. Αναρτά ποιήματα νέων και παλαιότερων ποιητών, καθώς και αρκετά 

δικά της. Η εμφάνιση του, αν και σε μαύρο φόντο είναι όμορφη. Ξεκίνησε το 2009 

δεν έχει όμως πολλές αναρτήσεις. Έχει φτάσει τα 221 μέλη και τις 16.000 προβολές 

από όλον τον κόσμο. 

• Ιστολόγια με θέμα την ποίηση 

Τα ιστολόγια με μοναδικό περιεχόμενο την ποίηση ήταν τελικά περισσότερα και πιο 

ποιοτικά από ότι περιμέναμε αρχικά. Παρακάτω αναφέρονται ενδεικτικά ιστολόγια 

που βρέθηκαν περισσότερες από μία φορές στα blogroll, δημοφιλών ιστολογίων. 

ΑΛΩΝΑΚΙ ΤΗΣ ΠΟΙΗΣΗΣ [http://alonakitispoiisis.blogspot.gr/]. Το παρόν 

ιστολόγιο είναι δημιούργημα του ποιητή και καθηγητή στο Ιόνιο Πανεπιστήμιο 

Γιώργου Κεντρωτή, ο οποίος έχει στην κατοχή του άλλα 7 ιστολόγια ποδοσφαιρικού 

περιεχομένου. Δημοσιεύει ποιήματα ελληνικής και παγκόσμιας ποίησης γενικότερα, 

από το 2007, αλλά και σχετικές ειδήσεις. Στην δεύτερη στήλη του ιστολογίου, 

βρίσκουμε τα εξώφυλλα των ποιητικών του συλλογών, τους φιλικούς σε αυτόν 

http://elena-farfalla.blogspot.gr/
http://elena-farfalla.blogspot.gr/
http://alonakitispoiisis.blogspot.gr/


126 

 

συνδέσμους, την πλούσια αρχειοθήκη των ετικετών, την κλασσική χρονολογική 

αρχειοθήκη, και στοιχεία για το προφίλ του ιστολόγου (εικόνα 16). 

Στο Τρένο της ποίησης [http://trenopoiisis.blogspot.gr/] ο ιστολόγος χρησιμοποιεί 

το σεξπηρικό ψευδώνυμο «Puck on a midsummernight» και είναι από την Αθήνα. Το 

ιστολόγιο ειδικεύεται στην ποίηση. Παρουσιάζει όλες τις νέες ποιητικές συλλογές, 

κάνει αφιερώματα στην ποίηση θεματικά (όπως αυτό με ποιήματα που περιέχουν την 

λέξη τρένο μέσα), αλλά και αυτά που δεν την περιέχουν έχουν όμως μια ατμόσφαιρα 

αναμονής. Το ιστολόγιο μπορεί να πάρει διάφορες μορφές όπως κλασσική, 

περιοδικού, μωσαϊκού. Η βοηθητική του στήλη εμφανίζεται και εξαφανίζεται, μόλις ο 

κέρσορας του ποντικιού ακουμπήσει πάνω της. Το ιστολόγιο ανάλογα με τον τρόπο 

εμφάνισης, αλλάζει και τον τρόπο εμφάνισης των αναρτήσεων, στην προεπιλεγμένη 

του μορφή πάντως, είναι πολύ γεμάτο και καθόλου πρακτικό στην επιλογή των 

εκάστοτε δημοσιεύσεων. 

Ψηφιακά γραπτά [http://psifiakagrapta.blogspot.gr/]. Προσωπικό ιστολόγιο ενός 

χρήστη αυτή τη φορά με το ψευδώνυμο «evax» με δικά του/της ποιήματα. Πολλοί 

άνθρωποι εκφράζουν τις καλλιτεχνικές τους ανησυχίες ανώνυμα ή χρησιμοποιώντας 

ένα ψευδώνυμο. Το μυστήριο γύρω από το όνομα και το φύλλο τους φαίνεται να τους 

εμπνέει περισσότερο και να τους απελευθερώνει. Το blog είναι σχετικά νέο, καθώς 

δημιουργήθηκε το 2014, αρκετά απλοϊκό όμως, ως προς το περιεχόμενο και την 

εμφάνισή του. 

Ποίημα για σένα [http://poem-for-you.blogspot.gr/]. Ιστολόγιο της Κατερίνας Σ. Μ. 

από την Αθήνα. Όπως αναφέρει η ίδια είναι «ένα blog με δέκα θεματικές ενότητες και 

όχι δέκα διαφορετικά blogs», χαριτολογώντας για το γεγονός ότι έχει αλλά 10 

ιστολόγια στην κατοχή της. Το παρόν ιστολόγιο έχει μια θεματική που με την πρώτη 

ματιά δεν φαίνεται: δημοσιεύει ποιήματα που οι ποιητές και οι ποιήτριες που τα 

έγραψαν τα έχουν αφιερώσει ή αναφέρονται σε κάποιο συγκεκριμένο πρόσωπο, 

ποιητή, φίλο ή συγγενή τους. Ξεκίνησε την πορεία του το 2007. Δομείται σε δύο 

στήλες, στα αριστερά είναι τοποθετημένη η βοηθητική με την αρχειοθήκη και τις 

ετικέτες και στο κέντρο βρίσκονται οι δημοσιεύσεις. 

http://trenopoiisis.blogspot.gr/
http://psifiakagrapta.blogspot.gr/
http://poem-for-you.blogspot.gr/


127 

 

Ποίηση και Λογοτεχνία. Ο πολιτισμός της λογοτεχνίας... Εδώ! [http://poihsh-

logotexnia.blogspot.gr/]. Σε αυτό το ιστολόγιο επιλέγουν οι αναγνώστες ποιο ποίημα 

από τον αγαπημένο τους ποιητή/ποιήτρια θέλουν να στείλουν προς ανάρτηση. Επίσης, 

το ιστολόγιο δημοσιεύει έργα των αναγνωστών (ποιήματα, αποσπάσματα από 

μυθιστορήματα, νουβέλες κτλ), συνεντεύξεις, σχόλια και απόψεις με τη μορφή 

άρθρων των αναγνωστών σχετικών με την λογοτεχνία, διαγωνισμούς, παρουσιάσεις 

εκδηλώσεων (όπως ποιητικών βραδιών, ποιητικών διαγωνισμών κ.α) ή 

βιβλιοπαρουσιάσεων, αναλαμβάνει την σύνταξη και δημιουργία βιογραφιών ποιητών 

που δεν υπάρχουν στο διαδίκτυο, κάνει προτάσεις για βιβλία, προωθεί αγαθά (βιβλία, 

ποιητικές συλλογές) και υπηρεσίες (βιβλιοπωλεία, εκδοτικούς οίκους κ.α) και ό,τι 

θέλει ο καθένας να προωθήσει μέσω του blog. Οι προβολές του έχουν φτάσει τις 

861.504. Έχει πολύ όμορφη εμφάνιση, έχει όμως να δημοσιεύσει κάτι από το 2014. 

Pteroen [https://pteroen.wordpress.com/]. Συλλογικό ιστολόγιο (ηλεκτρονικό 

περιοδικό) με επιλογές ποιημάτων νεώτερων και παλαιότερων ποιητών. Ξεκίνησε το 

2011. Όπως χαρακτηριστικά αναφέρει η συντακτική ομάδα του, που αποτελείται από 

τους Σπύρο Ηλιόπουλο, Εύη Μαλλιαρού, Νίκο Μελίδη, Ξένια Κακάκη, Ανδρέα 

Τσιάκο και Σύλβια Αντωνιάδη: «Ενθαρρύνουμε τη δημοσίευση του έργου νεότερων ή 

και παλαιότερων ποιητών, μεταφραστών της ποίησης, δοκιμιογράφων, που 

απορρίπτουν το καθεστώς της ίντριγκας, της κολακείας, του παραγκωνισμού, της 

τρικλοποδιάς, της κλικαδούρας και τέλος της άκρατης ματαιοδοξίας για μια πάση 

θυσία καταξίωση…». Επίσης, διοργανώνει ποιητικές βραδιές, ομιλίες-συζητήσεις για 

τη λογοτεχνία, τη μουσική, τις εικαστικές τέχνες σε στέκι στην πόλη των Αθηνών. 

Έχει πλούσιο αρχείο και συνδέσμους για την ελληνική και την παγκόσμια ποίηση. 

Χωρίς άλλη αναβολή [http://authorsandwriterstooktheirownlives.blogspot.gr/]. 

Άλλο ένα ιδιαίτερο θεματικό ιστολόγιο με θέμα τους ποιητές έλληνες και ξένους που 

έχουν αυτοκτονήσει από μια ιστολόγο που είδαμε και παραπάνω, την Κατερίνα Σ. Μ. 

με το ιστολόγιο Ποίημα για σένα. Τα ποιήματα των ξένων ποιητών είναι 

μεταφρασμένα. Δημιουργήθηκε το 2007, αλλά έχει να κάνει ανάρτηση από το 2014. 

Το φόντο του είναι ιδιαίτερα ατμοσφαιρικό. 

 

http://poihsh-logotexnia.blogspot.gr/
http://poihsh-logotexnia.blogspot.gr/
https://pteroen.wordpress.com/
http://authorsandwriterstooktheirownlives.blogspot.gr/


128 

 

ΚΕΝΟΣ ΤΙΤΛΟΣ ΚΑΙ ΟΠΩΣ ΕΙΠΑΜΕ: ΜΟΓΓΟΛΟΣ ΠΟΛΕΜΙΣΤΗΣ, 

ΒΑΛΚΑΝΙΟΣ ΑΓΡΟΤΗΣ 

[https://moggolospolemistisvalkaniosagrotisoklonos.wordpress.com/]. Ανωνύμου, με 

πολλά αφιερώματα σε θεωρία ποίησης και Έλληνες και ξένους ποιητές και 

βιβλιοπαρουσιάσεις νέων ποιητικών συλλογών. Δημιουργήθηκε το 2007 και 

δημοσιεύει αρκετά συχνά. Έχει ελεύθερα τα σχόλια. Ενδιαφέρον παρουσιάζουν οι 

σύνδεσμοι που προτείνει στο blogroll του. Επίσης, είναι το μοναδικό ανώνυμο, που 

εντοπίσαμε στην κατά την διάρκεια της έρευνας και με έναν τόσο μεγάλο και 

ευφάνταστο τίτλο. 

Κόκκινο Πρωί [http://kokkinoprwi.blogspot.gr/]. Ιστολόγιο του τραγουδιστή 

Γιώργου Σαρρή, με αναρτήσεις ποιημάτων που τον εκφράζουν. Δημοσιεύει αρκετά 

συχνά και μάλιστα ποιήματα που δεν βρίσκουμε σε άλλα ιστολόγια, πολλά από τα 

οποία πολιτικοποιημένα. Η εμφάνιση του ιστολογίου είναι ιδιαίτερα καλαίσθητη. 

Δημιουργήθηκε το 2010. 

Τετράδιο Ελληνικής Ποίησης [http://greekpoetics.blogspot.gr/?view=classic]. 

Περιέχει ποιήματα από νέους ποιητές. Οι αναρτήσεις είναι καθημερινές. Η εμφάνισή 

του είναι καλαίσθητη. Κάθε ποίημα συνοδεύεται από σχετικούς πίνακες ζωγραφικής. 

Είναι μονόστηλο και με αναδυόμενο μενού με εικονίδια. Ανήκει στον Δημήτρη Π. 

Κρανιώτη από την Λάρισα, ποιητή με αρκετές ποιητικές συλλογές δημοσιευμένες 

στην Ελλάδα και το εξωτερικό και γιατρό στο επάγγελμα. Έχει μέχρι στιγμής 222.244 

προβολές. 

Ποιήματα [https://greekpoems.wordpress.com/]. Άλλο ένα ιστολόγιο του 

ιστότοπου-forum «Translatum.gr» με επιλογές ποιημάτων νέων και παλαιοτέρων 

ποιητών, από τον ποιητή και ιδρυτή του ιστότοπου Σπύρο Δόικα. Είναι το μοναδικό 

τετράστηλο που εντοπίστηκε στη διάρκεια της έρευνας. Μέσω των ενημερώσεων RSS 

συνδέεται με τα ιστολόγια που έχει φτιάξει η Βίκυ Παπαπροδρόμου για Έλληνες 

ποιητές. Δημιουργήθηκε το 2009. Τα σχόλια είναι ελεύθερα. Έχει 742 μέλη. 

ΜΙΛΩΝΤΑΣ ΓΙΑ ΤΟ ΧΙΟΝΙ π:οίηση και π.ρ.όζα 

[https://milwntasgiatoxioni.wordpress.com/]. Συλλογικό ιστολόγιο που 

δημιουργήθηκε το 2008 και περιέχει ξεχωριστές επιλογές ποιημάτων, διανθισμένα με 

https://moggolospolemistisvalkaniosagrotisoklonos.wordpress.com/
http://kokkinoprwi.blogspot.gr/
http://greekpoetics.blogspot.gr/?view=classic
https://greekpoems.wordpress.com/
https://milwntasgiatoxioni.wordpress.com/


129 

 

εικόνες από πίνακες ζωγραφικής, από σύγχρονους Έλληνες και ξένους ποιητές. Οι 14 

ιδιοκτήτες του κατονομάζονται με ψευδώνυμα. Έχει ωραία αισθητική. Ενδιαφέρον 

παρουσιάζει ο τρόπος που κατονομάζουν τις ποιητικές του κατηγορίες: Αρχείο 

Μοντέρνας Ποιήσεως, Γκριμάτσες & Χαμόγελα, Δραματικοί μονόλογοι, Ερωτικές 

Εξομολογήσεις, Εικονοποιήματα, Εκ της Παραγωγής μας, Μουσείο Μοντέρνας 

Ποιήσεως, Παραμεταφράσεις, Τα εις εαυτόν, Τετράδιο παλαιών θαυμάτων, Φρέσκα 

πατήματα στο χιόνι, Φέιγ βολάν & Διακηρύξεις, Poèmes en prose. 

Ποιώ [http://gialeni.blogspot.gr/]. Προσωπικό ιστολόγιο της Ελένης Γιαννάκαρη, 

που δημιουργήθηκε το 2008, με επιλογές ποιημάτων από νέους άλλα και σύγχρονους 

ποιητές μας, αλλά και δικά της ποιήματα συνοδευόμενα από βίντεο με μελοποιημένα 

ποιήματα ή τραγούδια. Έχει 327 μέλη. Εκτός από το blogroll και την αρχειοθήκη, η 

δεύτερη στήλη, έχει επίσης αναρτημένα πολλά ποιήματα σύγχρονων ποιητών. 

Στα μονοπάτια του ουρανού [http://lalunapiena.blogspot.gr]. Ιστολόγιο με 

επιλογές ποιημάτων και πεζών Ελλήνων και ξένων ποιητών και λογοτεχνών, κατά 

κύριο λόγο, που ξεκίνησε την πορεία του το 2007. Περιέχει και αφιερώματα 

γενικότερου πολιτιστικού ενδιαφέροντος. Έχει μέχρι στιγμής 177.009 επισκέπτες από 

όλον τον κόσμο. Η ιδιοκτήτρια του έχει το ψευδώνυμο «Lunapiena». Η εμφάνισή του 

είναι απλή αλλά αδιάφορη. 

Στηθάγχη [http://stithaghi.blogspot.gr/]. Ιστολόγιο του «Οικοδόμου», όπως 

κατονομάζεται ο ίδιος, που μεταξύ πολλών πολιτικών άρθρων, περιέχει και πολλή 

στρατευμένη ποίηση ή περισσότερο πολιτικοποιημένη, κατά την κρίση του ιστολόγου 

και αυτό είναι που το διαφοροποιεί από άλλα ιστολόγια της παρούσας μελέτης. Τα 

συνοδεύει με βίντεο γνωστών και σχετικών με το θέμα τραγουδιών. Δημιουργήθηκε 

το 2010 και αναρτά υλικό αρκετά συχνά. 

Στίχοι ποιητών που με σημάδεψαν [http://stixoipoihton.blogspot.gr/]. Όπως 

αναφέρει και ο τίτλος του, περιέχει επιλογές παγκόσμιας και ελληνικής ποίησης του 

ιστολόγου και ζωγράφου Χρήστου Ζάχου, που τον σημάδεψαν. Δημιουργήθηκε το 

2011 και έχει προς το παρόν 264.240 επισκέψεις και 138 μέλη. Η εμφάνιση του είναι 

ιδιαίτερα καλαίσθητη. 

http://gialeni.blogspot.gr/
http://lalunapiena.blogspot.gr/
http://stithaghi.blogspot.gr/
http://stixoipoihton.blogspot.gr/


130 

 

Φως και Γραφή [http://light-and-writing.blogspot.gr/]. Ιστολόγιο με επιλογές από 

Έλληνες και ξένους ποιητές του «DonPedro», που ξεκίνησε το 2012. Έχει φτάσει τις 

10.674 προβολές, αν και δεν έχει πολλές αναρτήσεις. Το φόντο πάντως του είναι 

εντυπωσιακό. 

ΨΥΧΑΝΘΗ [http://kl24.blogspot.gr]. Ιστολόγιο που περιέχει αποσπάσματα από 

ποιήματα ελλήνων και ξένων ποιητών πολλά από τα οποία αποπειράται να 

μεταφράσει ο ιστολόγος Κωνσταντίνος Μπουσμπουκέας, καθώς και λίγα δικά του 

κείμενα και ποιήματα. Το φόντο του είναι μαύρο και πολύ σκοτεινό. Δημιουργήθηκε 

το 2008 δεν έχει όμως πολλές αναρτήσεις και έχει να κάνει δημοσίευση από το 2010. 

Έχει παρόλα αυτά 154 μέλη και περίπου 5.500 επισκέπτες από όλον τον κόσμο. 

Poems [http://poemsgolitsis.blogspot.gr/]. Του ποιητή Πέτρου Γκολίτση. 

Δημοσιεύει ποιήματά του, αλλά και άλλων νέων ποιητών και ποιητριών Ελλήνων και 

ξένων. Ξεκίνησε την πορεία του το 2010 και έχει 139 μέλη. Το μαύρο φόντο του είναι 

πολύ βαρύ και σκοτεινό. 

• Ιστολόγια με ανθολογίες ποίησης 

Οι ανθολογίες των ιστολογίων δεν διαφέρουν από αυτές των ιστοσελίδων, παρά 

μόνο στο ότι είναι πιο υποκειμενικές στις επιλογές τους και σε μικρότερη έκταση από 

αυτές των ιστοσελίδων. Αυτές που εντοπίσαμε είναι οι εξής:  

 

 

 

http://light-and-writing.blogspot.gr/
http://kl24.blogspot.gr/
http://poemsgolitsis.blogspot.gr/


131 

 

Εικόνα 17: Το ιστολόγιο Η ΕΛΛΗΝΙΚΗ ΠΟΙΗΣΗ. 

Η Ελληνική Ποίηση [http://poetryingreece.blogspot.gr/]. Πρόκειται για ένα σχετικά 

νέο ιστολόγιο, που δημιουργήθηκε το 2011, από τον Δημήτρη Τσοκάκη. Ανθολογεί 

και ομαδοποιεί την ελληνική ποίηση από την αρχαιότητα έως τις μέρες μας με 

χρονολογική κατάταξη. Περίοπτη θέση έχουν το πλαίσιο του τίτλου με κολλάζ από 

φωτογραφίες ποιητών και ποιητριών και ακριβώς από κάτω η μπάρα με την 

χρονολογική κατάταξη. Το ιστολόγιο έχει 9.753 προβολές μέχρι στιγμής (εικόνα 17). 

Ένα λιβάδι μέσα στην ομίχλη που ονειρεύεται [http://dreaming-in-the-

mist.blogspot.gr/]. Συλλογικό ιστολόγιο, με επικεφαλής τον πεζογράφο και ποιητή 

Τόλη Νικηφόρου που δημιουργήθηκε το 2008. Περιέχει ανθολόγηση 400 ποιητών 

(νεώτερων και παλαιότερων) και πάνω από 2.500 ποιήματα σε 14 θεματικές ενότητες. 

Ξεχωρίζει η στήλη «το ποίημα που διανυκτερεύει», που αλλάζει σχεδόν καθημερινά. 

Έχει φτάσει τις 152.543 προβολές. 

Ελληνική Ποίησις [http://poetry-in-greece.blogspot.gr/2009/04/blog-post_20.html]. 

Ο ιστολόγος με το ψευδώνυμο «Photomeerkat», ανθολογεί τους σημαντικότερους 

έλληνες ποιητές μας από την ίδρυση του νέου Ελληνικού Κράτους ως το σήμερα. Το 

ιστολόγιο είναι μονόστηλο και πολύ λιτό. Κάτω από τον λογότυπο του τίτλου έχει το 

βασικό μενού με τις εξής επιλογές στο πολυτονικό σύστημα τονισμού: Ὑποδοχὴ, 

Προτείνουμε, Σχολὲς, Ἀλφαβητικῶς, Ἐνημερώσεις, Φίλιοι Ἱστότοποι, Ἐπικοινωνία. 

Έχει να ενημερωθεί από το 2011. 

http://poetryingreece.blogspot.gr/
http://dreaming-in-the-mist.blogspot.gr/
http://dreaming-in-the-mist.blogspot.gr/
http://poetry-in-greece.blogspot.gr/2009/04/blog-post_20.html


132 

 

Εικόνα 18: Ο νέος τύπος ιστολογίων της πλατφόρμα blogger στο ιστολόγιο ΤΙΝΑΓΜΑ ΤΟΥ ΜΕΣΑ ΒΙΟΥ 
ΕΞΩ. 

ΤΙΝΑΓΜΑΤΑ ΤΟΥ ΜΕΣΑ ΒΙΟΥ ΕΞΩ (Μυοσωτίδες Χρυσόμαλλες σε 

μερομήνια Ποίησης (http://iovilaio.blogspot.gr/?view=timeslide). Ιστολόγιο με 

επιλογές ποιημάτων από νέους στον χώρο ποιητές με δικές τους ποιητικές συλλογές. 

Ανήκει στον Τάσο Κάρτα. Ενώ έχει όμορφη εμφάνιση, αυτός ο τύπος ιστολογίων της 

πλατφόρμας bloggerείναι αρκετά δύσχρηστος (εικόνα 18). Έχει φτάσει τις 182.548 

προβολές. 

Μόνο Ποίηση [http://monopoihmata.blogspot.gr/]. Ιστολόγιο του «Ιπτάμενου 

Ολλανδού», γνωστού ιστολόγου με άλλα 6 ιστολόγια. Ανθολογεί Έλληνες και ξένους 

ποιητές. Εκτός από αυτό, παραθέτει στο κεντρικό μενού του ιστολογίου του, τα 

υπόλοιπα ιστολόγια του, αρχείο δημοσιεύσεων, λίγα στοιχεία για τον ίδιο, 

δημοσιεύσεις φιλικών site. Η εμφάνισή του είναι καλαίσθητη, όμως, δεν έχει 

αναρτήσει τίποτα από το 2013, ενώ δημιουργήθηκε το 2009. 

Νέοι Ήχοι στο Παμπάλαιο Νερό [https://pampalaionero.wordpress.com/]. 

Συλλογικό ιστολόγιο των Κώστα Κουτσουρέλη, Σοφίας Κολοτούρου, Θάνου 

Γιαννούδη, Ααρών Μνησιβιάδη, Έλενας Σταγκουράκη, Μαρίας Γιαγιάννου. 

Αυτοχαρακτηρίζεται διαδικτυακή ανθολογία εν προόδω. Ανθολογεί και κατατάσσει 

Έλληνες και ξένους ποιητές κατά όνομα, κατά χρονολογία, ανά μορφή, ανά θέματα. 

Επιτρέπει τα σχόλια αναγνωστών. Η εμφάνισή του είναι ιδιαίτερη με δύο στήλες 

διαφορετικού πάχους και χρώματος η κάθε μια. 

http://iovilaio.blogspot.gr/?view=timeslide
http://monopoihmata.blogspot.gr/
https://pampalaionero.wordpress.com/


133 

 

Οι ποιητές που αγάπησα και άλλες μικρές και μεγάλες ιστορίες λόγου 

(Ανθολόγιο Ποίησης) [http://dimitriosgogas.blogspot.gr/]. Ανθολογία ελλήνων 

ποιητών του Δημήτρη Γκόγκα, επίσης ποιητή. Περιέχει μεταξύ άλλων μελέτες και 

άρθρα, καταλόγους Ελλήνων και ξένων ποιητών, ποιήματα που στέλνουν οι 

αναγνώστες του. Δομείται σε τρεις στήλες: στην πρώτη βρίσκουμε τις σελίδες με τα 

ειδικά αφιερώματα, τις δημοφιλείς αναρτήσεις και την αρχειοθήκη. Στην κεντρική, 

τοποθετούνται οι δημοσιεύσεις και στην τρίτη όλοι οι ανθολογούμενοι ποιητές σε 

αλφαβητική σειρά. Το ιστολόγιο δημιουργήθηκε το 2010 και έχει 278 μέλη. 

Λογοτεχνικοί Περίπατοι (Διάττων Αβρός) [http://literarywalks.blogspot.gr/]. 

Περιέχει ποιήματα του ιστολόγου με το ψευδώνυμο «Διάττων Αβρός», αλλά και 

αφιερώματα σε μορφή ανθολογίου με επιλογές ποιημάτων από άλλους γνωστούς 

ποιητές. Σε κάποια, έχει ενσωματώσει και βίντεο με την ανάγνωση ποιημάτων από 

τους ίδιους τους ποιητές ή ηθοποιούς. Ενδιαφέρον παρουσιάζει ο φάκελός για τον 

Κώστα Καρυωτάκη με ποιήματα όχι του Καρυωτάκη, αλλά άλλων ποιητών που τον 

μνημονεύουν, τον μιμούνται ή έχουν γενικότερα επηρεαστεί από αυτόν. 

Δημιουργήθηκε το 2008 και έχει φτάσει τις 41.670 προβολές. 

ΕΧΩ ΕΡΘΕΙ ΑΠΟ ΤΟΝ ΣΕΙΡΙΟ [https://thepoetoftheuniverse.wordpress.com/]. 

Περιέχει επιλογές ποιημάτων από την ελληνική και την παγκόσμια ποίηση, σε 

συνδυασμό με πολυμέσα, όπως βίντεο με τα εκάστοτε ποιήματα μελοποιημένα, αλλά 

και μελέτες και απόψεις για την ποίηση. Πρόκειται ουσιαστικά για ένα ιστολόγιο-

βιβλιοπωλείο με σπάνια βιβλία που βρίσκει ο Γιώργος Ζούκας ιδιοκτήτης του 

ιστολογίου, καθώς και του βιβλιοπωλείου και ιστολογίου «Βιβλιοανιχνευτής». Όπως 

αναφέρει και ο ίδιος «το παρόν ιστολόγιο είναι μια προσπάθεια ανθολόγησης του 

παγκόσμιου ποιητικού λόγου, ενώ παράλληλα, πωλούνται βιβλία ελληνικής και ξένης 

ποίησης». Η εμφάνιση του είναι καλή και το ιστολόγιο χρηστικό. Έχει φτάσει τις 

33.753 προβολές. 

• Ιστολόγια λογοτεχνικών περιοδικών 

Τα ιστολόγια λογοτεχνικών περιοδικών είναι σαφώς λιγότερα γιατί οι εκδότες τους 

προτιμούν τις ιστοσελίδες–portal, οι οποίες και είναι περισσότερο χρηστικές. 

http://dimitriosgogas.blogspot.gr/
http://literarywalks.blogspot.gr/
https://thepoetoftheuniverse.wordpress.com/


134 

 

Εικόνα 19:Η αρχική σελίδα του ιστολογίου του περιοδικού Εντευκτήριο. 

Εντευκτήριο [http://entefktirio.blogspot.gr/]. Το ιστολόγιο του γνωστού έντυπου 

περιοδικού της Θεσσαλονίκης. Περιέχει περιεχόμενα και περιλήψεις της έντυπης 

έκδοσης, που κυκλοφορεί κάθε τρεις μήνες. Δημοσιεύει μεταξύ άλλων, ειδήσεις 

επικαιρότητας για τον πολιτισμό, την κοινωνία, την πολιτική. Οι εν λόγω 

δημοσιεύσεις διαφέρουν από αυτές της έντυπης έκδοσης. Εκδότης και ιδρυτής του 

είναι ο Γιώργος Κορδομενίδης με μια πλειάδα συνεργατών τα τελευταία 28 χρόνια 

της παρουσίας του στα πολιτιστικά δρώμενα της Θεσσαλονίκης. Από ποίηση 

δημοσιεύει σε κάθε του έκδοση ποιήματα πρωτοεμφανιζόμενων ποιητών, κριτικά και 

θεωρητικά δοκίμια, παρουσιάσεις ποιητικών συλλογών, εκτενή αφιερώματα. 

Η εμφάνιση του ιστολογίου είναι μέτρια, καθώς έχει να αλλάξει αρκετά χρόνια και 

δεν θεωρείται αντάξια του ιστορικού περιοδικού. Το λογότυπο του τίτλου (τριχρωμία 

πορτοκαλί, λευκού και ροζ) δεσπόζει στο κέντρο. Οι τίτλοι έχουν επίσης, πορτοκαλί 

χρώμα και το φόντο είναι λευκό. Στις δύο στήλες του φιλοξενεί θέματα της 

επικαιρότητας (στην κεντρική) και τίτλους βιβλίων των εκδόσεων του στην δεύτερη 

(εικόνα 19). 

ΝΗΣΙΔΕΣ Περιοδικό λόγου και τέχνης με έδρα τα Δωδεκάνησα 

[http://nesides.blogspot.gr/]. Το εν λόγω ιστολόγιο του λογοτεχνικού περιοδικού 

Νησίδες, ξεκίνησε την διαδικτυακή και έντυπη παρουσία του το 2009. Περιέχει 

περιλήψεις και περιεχόμενα των τευχών, φωτορεπορτάζ από τις εκδηλώσεις που 

οργανώνει. Η έντυπη έκδοση διαφέρει από την διαδικτυακή. Η παρουσία της ποίησης 

http://entefktirio.blogspot.gr/
http://nesides.blogspot.gr/


135 

 

βρίσκεται σε κάθε τεύχος με ποιήματα ελλήνων κυρίως ποιητών και 

βιβλιοπαρουσιάσεις. 

Λογοτεχνικό περιοδικό Θράκα [http://thraka-magazine.blogspot.gr/]. Πρόκειται 

για το ιστολόγιο μιας έντυπης προσπάθειας που ξεκίνησε το 2013, από τους Θάνο 

Γώγο, Στάθη Ιντζέ και άλλα 8 μελή. Η παρουσία της ποίησης είναι και εδώ 

σημαντική, αφού προβάλλονται ποιητικές εκδηλώσεις από όλη την Ελλάδα, 

μεταφρασμένα ποιήματα ποιητών από όλο τον κόσμο όπως το παρακάτω: 

[http://thraka-magazine.blogspot.gr/2014/01/nger-christensen.html], παρουσιάσεις 

ποιητικών συλλογών, κριτικά και θεωρητικά δοκίμια. 

Το Κουκούτσι [http://periodikokoukoutsi.blogspot.gr/]. Το ιστολόγιο του σχετικά 

νέου λογοτεχνικού περιοδικού που κυκλοφορεί και σε έντυπη μορφή κάθε έξι μήνες. 

Κυκλοφόρησε το 2009 και έκδοτης του είναι ο Βασίλης Ζηλάκος. Σε κάθε του τεύχος 

η ποίηση έχει σημαντική παρουσία με εκτενή μελετήματα και αφιερώματα, κριτικά 

και θεωρητικά δοκίμια και ποιήματα από ποιητές όλου του κόσμου (Γαλλία, Περού, 

Νικαράγουα). 

• Ιστολόγια Λεσχών Ανάγνωσης 

Μια περιδιάβαση σε επιλεγμένα ιστολόγια λεσχών ανά την Ελλάδα δείχνει ότι ο 

θεσμός που δημιούργησε το ΕΚΕΒΙ συνεχίζει να υπάρχει και να λειτουργεί με 

επιτυχία. Εδώ, αναφερόμαστε ενδεικτικά σε δύο. 

 

 

http://thraka-magazine.blogspot.gr/
http://thraka-magazine.blogspot.gr/2014/01/nger-christensen.html
http://periodikokoukoutsi.blogspot.gr/


136 

 

Εικόνα 20: Το ιστολόγιο της Λέσχης Ανάγνωσης των εκπαιδευτικών Ανατολικής Αττικής. 

Λέσχη Ανάγνωσης - Φιλαναγνωσίας [http://lesxhanagnosis.blogspot.gr/]. Μια από 

τις πολλές βραβευμένες λέσχες ανάγνωσης με το βραβείο "Κυριάκος Παπαδόπουλος" 

του Κύκλου του Ελληνικού Παιδικού Βιβλίου, που βραβεύτηκε το 2015. Ανήκει στην 

Λέσχη Ανάγνωσης Εκπαιδευτικών Π.Ε. Ανατολικής Αττικής και δημιουργήθηκε το 

2013. Εκτός από την ανάρτηση των εξωφύλλων των βιβλίων που διαβάζουν τα μέλη 

της Λέσχης δημοσιεύει και ενδιαφέροντα άρθρα. Έχει πολύ προσεγμένη εμφάνιση 

(εικόνα 20). 

Λέσχη Ανάγνωσης της Κω [http://leshianagnosisko.blogspot.gr/]. Το παρόν 

ιστολόγιο μας ενημερώνει για τις δραστηριότητες της Λέσχης που ξεκίνησε το 2008. 

Διαπιστώνεται εύκολα, ότι τα μέλη έχουν διαβάσει αρκετά βιβλία ποίησης και έχουν 

στη διάθεσή τους δανειστική βιβλιοθήκη. 

• Γενικού περιεχομένου ιστολόγια που περιέχουν και ποίηση 

Όσον αφορά στα ιστολόγια γενικού περιεχομένου ιστολόγια, αυτά είναι πολύ 

περισσότερα από όσα βρήκαμε, απλώς εδώ αρκούμαστε στα πιο ξεχωριστά. 

Bookstandfiles [https://bookstandfiles.wordpress.com/]. Δηλώνει ιστολόγιο 

αναγνωστικής απόλαυσης, αλλά θα το χαρακτηρίζαμε ηλεκτρονικό περιοδικό 

περισσότερο, λόγω και των πολλών συνεργατών του, που αποτελούν στην ουσία μια 

συντακτική ομάδα. Εκτός από σχολιασμό των βιβλίων που διαβάζουν, δημοσιεύει 

αδημοσίευτες ιστορίες, αφιερώματα και ρεπορτάζ σχετικά με την λογοτεχνία. 

http://lesxhanagnosis.blogspot.gr/
http://leshianagnosisko.blogspot.gr/
https://bookstandfiles.wordpress.com/


137 

 

Εικόνα 21: Η εικόνα υπερκαλύπτει τον τίτλο και τα κείμενα στο ιστολόγιο Υπάρχει Λόγος 

Υπάρχει-Λόγος (Εν αρχή ην ο Λόγος). [http://pyroessa-logotimis.blogspot.gr/]. Το 

παρόν ιστολόγιο παρουσιάζει κατά καιρούς θεματικά ποιητικά αφιερώματα από 

Έλληνες και ξένους ποιητές. Τα αφιερώματα διανθίζονται με σχετικές εικόνες και οι 

στίχοι των ποιημάτων χρωματίζονται ανάλογα. Το φόντο του είναι κόκκινο σαν 

θεατρική αυλαία. Το λογότυπο του τίτλου είναι μικρό και λευκού χρώματος, έμφαση 

όμως δίνεται στην εικόνα που αλλάζει συχνά και συνοδεύεται από στίχους ποιητών 

(εικόνα 21). 

Varelaki [http://www.varelaki.blogspot.gr/]. Ιστολόγιο της ποιήτριας Ασημίνας 

Ξηρογιάννη για την ποίηση και τις άλλες τέχνες. Είναι περισσότερο ένα ιστολόγιο 

τέχνης και πολιτισμού γενικότερα και φιλοξενεί ειδήσεις για εκδηλώσεις, θεατρικές 

παραστάσεις, πολιτιστικά δρώμενα, βιβλιοπαρουσιάσεις. Κατά καιρούς βρίσκουμε 

και ειδήσεις για περιοδικά ποίησης, ποιητές, νέες ποιητικές συλλογές. 

Στίγμα Λόγου [http://www.stigmalogou.blogspot.gr/]. Ιστολόγιο της ποιήτριας και 

μεταφράστριας Χριστίνας Λιναρδάκη για την ποίηση, που ξεκίνησε την πορεία του 

το 2012. Εκτός από αφιερώματα και ειδήσεις για την ποίηση, φιλοξενεί και ειδήσεις 

γενικότερου πολιτιστικού περιεχομένου. Δομείται σε τρείς στήλες. Στην πρώτη, 

βρίσκουμε το αρχείο, στην δεύτερη, τις δημοσιεύσεις, και στην Τρίτη, αρχείο 

δημοσιεύσεων με βάση τις ετικέτες (λέξεις κλειδιά) των τίτλων και του κειμένου. Οι 

προβολές του φτάνουν τις 70.304. 

http://pyroessa-logotimis.blogspot.gr/
http://www.varelaki.blogspot.gr/
http://www.stigmalogou.blogspot.gr/


138 

 

Nostalgia [http://yakynthy.blogspot.gr/2011/11/blog-post_15.html]. Άλλο ένα 

προσωπικό ιστολόγιο με επιλογές ποιημάτων και πεζών από όλον τον κόσμο. Ο 

ιδιοκτήτης φέρει το ψευδώνυμο «mareld» και έχει στην ιδιοκτησία του άλλα 5 

ιστολόγια. Δημιουργήθηκε το 2007. Αν και είναι πολύ φορτωμένο, επιλέχτηκε γιατί 

διανθίζει τις ποιητικές και κειμενικές επιλογές του με πολυμέσα (βίντεο, κινούμενες 

εικόνες, σπάνιες φωτογραφίες και μουσική). Επίσης βρίσκουμε υλικό που δεν 

υπάρχει σε άλλα ιστολόγια καθώς και πλούσια λίστα με φιλικές ιστοσελίδες και 

ιστολόγια. 

Η ζωή είναι ωραία [http://princess-airis.blogspot.gr/]. Προσωπικό ιστολόγιο με 

επιλογές της καλλιτέχνιδας Αριστέας, που ξεκίνησε την πορεία του το 2010. Η ίδια, 

παρουσιάζει το καλλιτεχνικό της έργο, οργανώνει διαγωνισμούς και συμπόσια 

ποίησης, οπού ζητάει από τους αναγνώστες της να γράψουν και να στείλουν τα 

ποιήματά με διαφορετικό θέμα κάθε φορά. Έχει ενσωματωμένη playlist με επιλογές 

της από ροκ και κλασικό ρεπερτόριο. Ενημερώνεται αρκετά συχνά. Έχει 639 μέλη 

και 1.757.793 προβολές. 

Βίκυ Παπαπροδρόμου: ό,τι πολύ αγάπησα (ποίηση, πεζογραφία & μουσική) 

[https://thepoetsiloved.wordpress.com/author/thepoetsiloved/]. Η Βίκυ 

Παπαπροδρόμου ανθολογεί έλληνες ποιητές, αναρτά ειδήσεις, νέα και πολιτιστικά 

δρώμενα που λαμβάνουν χώρα στην Θεσσαλονίκη. Η συνεισφορά της θεωρείται πολύ 

σημαντική και αναγνωρίζεται από τους σύγχρονους ποιητές. Το ιστολόγιο της, αν και 

ενδιαφέρον δεν είναι χρηστικό. Η ίδια, εκτός από το συγκεκριμένο, συμμετέχει και σε 

άλλα 9 ιστολόγια καθώς και στον ιστότοπο-forum- «Τranslatum.gr», όπου ανθολογεί 

επίσης, έλληνες ποιητές. Το παρόν ιστολόγιο έχει φτάσει τις 105.843 επισκέψεις. 

Φωτόδεντρο. Τόπος συν-ανάγνωσης και αναζήτησης για τη Λογοτεχνία και τη 

Γλώσσα [http://fotodendro.blogspot.gr/]. Ιστολόγιο της φιλολόγου Πωλίνας Μοίρα. 

Περιέχει ποίηση που διδάσκεται σε σχολικό περιβάλλον και για αυτό θα μπορούσε να 

χαρακτηριστεί εκπαιδευτικό. Διαβάζεται όμως και από ενήλικους και όχι μόνο από 

μαθητές (έχει 439 ενήλικα μέλη). Τέτοια ιστολόγια βρίσκουμε αρκετά στο διαδίκτυο. 

Η εμφάνισή του είναι ιδιαίτερα προσεγμένη. 

http://yakynthy.blogspot.gr/2011/11/blog-post_15.html
http://princess-airis.blogspot.gr/
https://thepoetsiloved.wordpress.com/author/thepoetsiloved/
http://fotodendro.blogspot.gr/


139 

 

Α ρ ι σ μ α ρ ί [http://estamou.blogspot.gr/]. Πρόκειται για ένα προσωπικό 

εκπαιδευτικό ιστολόγιο που ανήκει στην εκπαιδευτικό Ευαγγελία Στάμου. Καλύπτει 

την σχολική ύλη, δίνει λύσεις στα θέματα των πανελληνίων εξετάσεων και αναρτά 

ενδιαφέροντα εκπαιδευτικά άρθρα για το μέλλον της λογοτεχνίας, αλλά και για την 

ποίηση αναπαράγοντας τα από άλλα μέσα. 

Σημειώσεις Νεοελληνικής Λογοτεχνίας του Κωνσταντίνου Μάντη 

[http://latistor.blogspot.gr/]. Ένα εξαιρετικό στο είδος του ιστολόγιο, όπου ο 

Φιλόλογος Κωνσταντίνος Μάντης προσφέρει σε μαθητές άλλα και σε όποιον άλλον 

χρήστη θέλει, αναλύσεις ποιημάτων και πεζών των σχολικών βιβλίων, άλλα και 

πολλά παράλληλα κείμενα και σχετική αρθρογραφία. Το παραθέτουμε γιατί είναι ένα 

από τα δημοφιλέστερα στο διαδίκτυο με 582 εγγεγραμμένα μέλη. Οι ετικέτες με τις 

αναρτήσεις βρίσκονται στα αριστερά όπως κοιτάζουμε το ιστολόγιο. 

Radio Nowhere [http://radionowhere.typepad.com/radio_nowhere/]. Ιστολόγιο του 

«Yannis K.» του ποιητή και δημοσιογράφου στο Capital.gr που ξεκίνησε την πορεία 

του το 2007. Ανήκει στην πλατφόρμα «capital blogs» Γενικότερα, περιέχει πολλά 

δικά του ποιήματα (ξεχωρίζουν τα χαϊκού) και μικρά πεζά, αλλά και δικά του άρθρα. 

Ο ιστολόγος έχει στην κατοχή του άλλα 4 ιστολόγια διαφορετικού περιεχομένου. 

Έχει φτάσει τις 100.000 αναγνώσεις. Η εμφάνιση του είναι αδιάφορη. 

Λόγος Παράταιρος [https://itzikas.wordpress.com/]. Το εν λόγω ιστολόγιο, εκτός 

από πολύ ποίηση και θέατρο, αναρτά και κάποια άρθρα που αφορμώνται από την 

επικαιρότητα. Η στήλη του «Πες το με ποίηση» έχει 1.170 αναρτήσεις μέχρι στιγμής 

και με διάφορες θεματικές όπως «ο ύπνος στην ποίηση». Ανήκει στον Γιάννη Π. 

Τζήκα, ο οποίος γράφει και δικά του ποιήματα εμπνεόμενος από αυτά που 

δημοσιεύει. Η εμφάνισή του είναι επίσης αδιάφορη. 

Λογοτεχνικά αναλόγια. Πεζογραφία, Ποίηση, Θέατρο 

[http://poihtikakailogotexnikaanalogia.blogspot.gr/]. Το παρόν πολύ ενδιαφέρον 

ιστολόγιο δημοσιεύει ποιήματα και αποσπάσματα πεζών και θεατρικών κειμένων, 

τραγούδια που έχουν μια ποιητική διάσταση, περιλήψεις νέων βιβλίων, εκδηλώσεις, 

παρουσιάσεις νέων ποιητικών συλλογών. Ανήκει στην Πετρούλα Σίνη. Έχει φτάσει 

τις 152.046 προβολές. Έχει πολύ όμορφη εμφάνιση. 

http://estamou.blogspot.gr/
http://latistor.blogspot.gr/
http://radionowhere.typepad.com/radio_nowhere/
https://itzikas.wordpress.com/
http://poihtikakailogotexnikaanalogia.blogspot.gr/


140 

 

Λογοτεχνικά [http://logotexnika.blogspot.gr/].Το παρόν ιστολόγιο με τις 47.536 

προβολές, αναρτά ποιήματα και αποσπάσματα από πεζά, στα πλαίσια αφιερωμάτων 

ανάλογα με την γιορτή ή την εκάστοτε επέτειο. Δημιουργήθηκε το 2011, αλλά το 

αρχείο του δεν είναι μεγάλο και οι αναρτήσεις όχι και τόσο συχνές. 

Μετέωροι αντικατοπτρισμοί [http://pkakoulidis56.blogspot.gr/]. Ιστολόγιο 

γενικής θεματολογίας, που το απασχολεί και η τέχνη σε όλες τις εκφάνσεις της και 

μεταξύ άλλων και με επιλογές ποιημάτων από κλασσικούς πλέον έλληνες ποιητές με 

αντιπροσωπευτικά τους έργα. Ανήκει στον Παναγιώτη Λ. Κακουλίδη και 

δημιουργήθηκε το 2010. Έχει φτάσει τις 37.483 προβολές. 

Ιστολόγιο για την Ποίηση και την Εκπαίδευση [http://n-tomaras.blogspot.gr/]. 

Εκπαιδευτικό ιστολόγιο με έμφαση στις μαθησιακές δυσκολίες, τα παιδιά και τους 

νέους με κινητικά προβλήματα. Δημοσιεύει θέματα γενικότερου ενδιαφέροντος και 

κατά καιρούς δημοσιεύει ποιήματα αναγνωστών εκπαιδευτικών, σύγχρονων ποιητών 

Ελλήνων και ξένων, αλλά και του ίδιου του ιστολόγου Νίκου Τομάρα. Ξεκίνησε το 

2009 και κάνει καθημερινά αναρτήσεις. 

 

 

 

 

 

 

 

 

 

 

 

 

http://logotexnika.blogspot.gr/
http://pkakoulidis56.blogspot.gr/
http://n-tomaras.blogspot.gr/


141 

 

ΣΥΜΠΕΡΑΣΜΑΤΑ 

Όπως διαπιστώσαμε στην πορεία της έρευνάς μας, οι νέες τεχνολογίες φαίνεται να 

επιδρούν δυναμικά τόσο στους τρόπους σύλληψης και συγγραφής ποιητικών έργων, 

όσο και στις πρακτικές διακίνησης, παρουσίασης και αναγνωστικής «κατανάλωσης» 

των ποιητικών κειμένων. Η ύπαρξη του διαδικτύου και οι προηγμένες τεχνολογίες 

πληροφοριών και επικοινωνίας ανοίγουν καινούργιους ή εναλλακτικούς δρόμους και 

προοπτικές στην ποιητική τέχνη (ψηφιοποίηση, ασύγχρονη επικοινωνία, ψηφιακή 

μετατροπή), εγκαινιάζοντας μια νέα εποχή, κατά την οποία η παραδοσιακά έντυπη 

δημοσίευση της ποίησης (βιβλία ή λογοτεχνικά περιοδικά) αντικαθίσταται με τις 

ψηφιακές εκδοχές της και έτσι γίνεται προσιτότερη στο ευρύ κοινό. Από την άλλη, 

πειραματισμοί με τις διάφορες μορφές παρουσίασης και περιεχομένου, μοιάζουν να 

επηρεάζουν σταδιακά και τη βαθύτερη ουσία του ποιητικού λόγου. 

Θέτοντας στη βάση του προβληματισμού μας το ερώτημα που αφορά την 

αλληλεπίδραση και αλληλοδιείσδυση πνευματικής δημιουργίας και τεχνολογίας, 

οριοθετήσαμε συνοπτικά, στο πρώτο κεφάλαιο, τα χαρακτηριστικά της ποιητικής 

τέχνης, ενώ στο δεύτερο, περιγράψαμε τη φύση και τις λειτουργίες του διαδικτύου. 

Το τρίτο κεφάλαιο, ακολουθώντας μια συνθετική λογική, επιχείρησε να διερευνήσει 

το πεδίο και το διεθνές τοπίο της ψηφιακής και ψηφιοποιημένης λογοτεχνίας, 

σκιαγραφώντας παράλληλα και τους θεωρητικούς άξονες που έχουν αρχίσει να 

διαμορφώνονται στο εν λόγω διεπιστημονικό πεδίο (digital literature, digital poetry). 

Στο εν λόγω κεφάλαιο, παρουσιάζονται και αναλύονται έννοιες όπως 

κυβερνολογοτεχνία, ηλεκτρονικό βιβλίο, συνεργατική γραφή, συγκεκριμένη και 

οπτική ποίηση, βιντεοποίηση, ψηφιακή ποίηση και ποίηση στο διαδίκτυο. Τέλος, στο 

τέταρτο και αμιγώς ερευνητικό κεφάλαιο, εντοπίσαμε μετά από σχολαστική και 

χρονοβόρα αναζήτηση, ελληνικές ιστοσελίδες και ιστολόγια που φιλοξενούν ποίηση. 

Καταγράφηκαν και ταξινομήθηκαν σε κατηγορίες συνολικά 93 ιστοσελίδες και 73 

ιστολόγια, με πρώτη και βασική μας παρατήρηση ότι στο ελληνόγλωσσο διαδίκτυο, 

υπερισχύει η ψηφιοποιημένη και όχι η ψηφιακή ποίηση που απαιτεί περισσότερες 

τεχνολογικές γνώσεις από τον συγγραφέα-ποιητή. 

 



142 

 

Επιχειρώντας μια συνοπτική αποτίμηση των στοιχείων που προέκυψαν από την 

έρευνά μας, διαπιστώνουμε ότι τα κριτήρια που θέσαμε στην αρχή του 4ου κεφαλαίου, 

όπως ο επικοινωνιακός στόχος της ιστοσελίδας και το είδος κοινού στο οποίο 

προσβλέπουν, η αξιοπιστία και η ιδιότητα του συντάκτη, ο όγκος, το είδος και η 

ποιότητα του περιεχομένου, η ενημερότητα της σελίδας, ο αριθμός ενεργών 

συνδέσμων, η ευχέρεια στην πλοήγηση, η διαδραστικότητα και η πολυμεσικότητα 

ισχύουν για το μεγαλύτερο μέρος του corpus εργασίας που συλλέξαμε, ενώ στις 

περιπτώσεις που δεν ισχύουν, αυτό αναφέρεται ρητά κατά την περιγραφή τους.  

Πιο συγκεκριμένα, σε πολλές ιστοσελίδες και ιστολόγια τα πολυμέσα έχουν 

σημαντική παρουσία σε όλες τους τις μορφές. Είτε με την μορφή βίντεο, με 

ανάγνωση ποίησης ή μελοποιημένης ποίησης και ακουστικής μουσικής και ήχων, είτε 

με την προσθήκη μουσικής playlist, την ενσωμάτωση ή την σύνδεση με διαδικτυακό 

ραδιοφωνικό σταθμό συμφερόντων του ιδιοκτήτη της σελίδας συνήθως. Εντοπίζεται 

επίσης, πληθώρα εικόνων (στατικών και κινούμενων), φωτογραφιών και πινάκων 

ζωγραφικής. 

Ειδικότερα, όλες οι ιστοσελίδες περιοδικών εξειδικευμένων ή όχι στην ποίηση είχαν 

δικό τους ραδιοφωνικό σταθμό, εκδοτικό οίκο με δικές τους εκδόσεις βιβλίων και 

συλλογών, καθώς και ηλεκτρονικό βιβλιοπωλείο για την πώληση τους, όλα αυτά στα 

πλαίσια, προφανώς, ολοκληρωμένων στρατηγικών μάρκετινγκ. 

Ένα μειονέκτημα κυρίως των ιστολογίων, το οποίο οφείλεται πιθανότατα στην 

ημερολογιακή τους φύση, είναι ότι ειδικά στα παλαιού τύπου, δεν υπάρχουν στήλες ή 

κατηγορίες με την μορφή μπάρας μενού, πράγμα που δυσκολεύει την πλοήγηση τους, 

ενώ, επίσης, δεν βλέπουμε την συνολική παρουσία των άρθρων και σε πολλά δεν 

είναι σε εμφανές σημείο η αρχειοθήκη και τα στοιχεία του ιδιοκτήτη τους. Τα νέου 

τύπου πάλι, είναι παραγεμισμένα με υλικό και, παραδόξως, ενώ παρέχονται 

περισσότερες επιλογές, αυτές τα καθιστούν πιο δύσχρηστα. 

Αν και τα ιστολόγια δεν έχουν την αίγλη που τα περιέβαλε τα πρώτα χρόνια της 

δημιουργίας τους και βλέπουμε ότι αυτή η μόδα μεταφέρεται στα κοινωνικά δίκτυα 

που έχουν ακόμη μεγαλύτερη διαδραστικότητα, (για αυτό άλλωστε καταγράψαμε την 

παρουσία τους), από την καταγραφή των επισκεπτών, προκύπτει η μεγάλη τους 



143 

 

επισκεψιμότητα, πράγμα που ελπίζουμε να μεταφράζεται και σε υψηλή 

αναγνωσιμότητα των κειμένων που αναρτώνται. Πάντως, δεδομένης της 

«προκατάληψης» που είχαμε πριν την έναρξη της έρευνας, ότι τα ιστολόγια και οι 

ιστοσελίδες για την ποίηση, ναι μεν θα είναι σε μεγάλη πληθώρα, αλλά χωρίς 

ανταπόκριση από το κοινό, η ανακάλυψη ότι αυτή η ανταπόκριση τελικά υπάρχει, 

μας εξέπληξε ευχάριστα. 

Ένας όμως προβληματισμός, που προκύπτει αβίαστα από την μελέτη των 

αναρτήσεων (ιστοσελίδων, αλλά κυρίως ιστολογίων), είναι ότι, ενώ η ελεύθερη 

έκφρασή στο διαδίκτυο, είναι ευπρόσδεκτη και δεδομένη, δημιουργεί προβλήματα 

αξιολόγησης της ποιότητάς του περιεχομένου. Αυτή είναι και μια από τις 

ιδιαιτερότητες του διαδικτύου, δηλαδή το γεγονός ότι ο καθένας ελεύθερα μπορεί να 

δημοσιοποιεί ότι θέλει και να το διαβάσει όποιος έχει πρόσβαση, δεν σημαίνει ότι το 

υλικό αυτό είναι και αξιόλογο. Αυτό ισχύει βέβαια, κυρίως για τα ιστολόγια και τις 

ιστοσελίδες νέων ποιητών και όσων δηλώνουν ποιητές, και όχι για τους εγνωσμένης 

αξίας ποιητές που αναπαράγονται σχεδόν σε κάθε σελίδα που εντοπίσαμε. 

Γίνεται επιπλέον εμφανές από την έρευνα, ότι οι κατηγορίες που διακρίναμε στην 

ταξινόμηση που προτείνουμε κάποτε διασταυρώνονται και διαπλέκονται, εν ολίγοις, 

πολλές από τις ιστοσελίδες και τα ιστολόγια ταξινομούνται σε δύο ή περισσότερες 

κατηγορίες. Για παράδειγμα, οι ιστοσελίδες του κόμβου για την Ελληνική Γλώσσα, 

του ΕΚΕΒΙ, της ΠΟΘΕΓ θα μπορούσαν να χαρακτηριστούν και ως εκπαιδευτικές, 

και όχι μόνο πολιτιστικές με ιστορικές αναφορές στην λογοτεχνία. Η διαπίστωση 

αυτή δεν ισχύει για τα ιστολόγια, αφού από τη φύση τους είναι πιο στοχευμένα ως 

προς το θέμα τους. 

Σε σχέση τώρα με τις αλλαγές που έχουν προκύψει στην συγγραφή και την 

αναγνωστική ανταπόκριση, βλέπουμε ότι αυτές έχουν αλλάξει, αλλά όχι ριζικά. 

Ειδικότερα, οι Έλληνες ποιητές προτιμούν ακόμη τις συμβατικότερες μορφές 

ποίησης, αλλά τις κοινοποιούν διαδικτυακά. Δεν φαίνεται ωστόσο να έχουν στην 

πλειονότητά τους (εκτός από λίγους νεότερους) τις απαραίτητες τεχνολογικές γνώσεις 

ή τη διάθεση να πειραματιστούν με νέους τρόπους γραφής που συνδυάζουν οπτικά 

και ηχητικά διαδικτυακά εργαλεία. Επιπλέον, αν παλαιότερα η φωνή και το πρόσωπο 

του ποιητή ή του συγγραφέα ήταν γνωστά μόνο στους οικείους φίλους και συγγενείς, 



144 

 

τώρα με το πάτημα ενός κουμπιού, η φωνή και η εμφάνισή, του φτάνει στα πέρατα 

της οικουμένης. Επίσης, όπως είπαμε στο υποκεφάλαιο για το ηλεκτρονικό βιβλίο, οι 

εκδότες και οι συγγραφείς τους, προτιμούν πλέον να αναρτούν τα έργα τους στο 

διαδίκτυο είτε δωρεάν είτε προς πώληση, γλιτώνοντας έτσι περισσότερα έξοδα, ενώ 

με αυτόν τον τρόπο τα γνωστοποιούν και σε μεγαλύτερο εύρος αναγνωστών. Οι ίδιοι 

οι ποιητές γίνονται πιο εύκολα δημοφιλείς και ο κόσμος τους αναγνωρίζει και νιώθει 

οικεία μαζί τους. Ωστόσο, όπως ήδη επισημάναμε, η δημοφιλία δεν σημαίνει 

απαραίτητα και ποιητική αξία (πχ. συμβαίνει ασήμαντοι ποιητές να έχουν μεγάλη 

διαδικτυακή αναγνωσιμότητα). Κάτι τέτοιο βέβαια, συνέβαινε και σε παλαιότερες 

εποχές, σε μικρότερη έκταση όμως. Η πληθώρα των ποιημάτων στις σελίδες και τα 

ιστολόγια που εντοπίσαμε είναι σε ψηφιοποιημένη, άρα σε εκτυπώσιμη μορφή, 

πράγμα που συνεχίζει να δίνει την δυνατότητα, σε όποιον επιθυμεί να τα εκτυπώσει 

και να τα διαβάσει όποτε θέλει. Ας σημειωθεί ακόμη, ότι δεν εντοπίσαμε ψηφιακής 

μορφής ποίηση παρά μόνο μία περίπτωση, και αυτή από Ελληνίδα που ζει στο 

εξωτερικό, πράγμα που σημαίνει ή ότι ψηφιακή ποίηση προς το παρόν στο ελληνικό 

διαδίκτυο δεν υπάρχει ή, αν υπάρχει, είναι καλά κρυμμένη και απευθύνεται σε 

λίγους28. 

Τέλος, η μελέτη μας δεν μπορεί βέβαια να ισχυριστεί ότι είναι εξαντλητική, αφού 

διερευνά ένα αχανές πεδίο, που επιπλέον είναι υπό συνεχή εξέλιξη και διεύρυνση, 

είναι όμως από τις πρώτες που εκπονούνται στο αντικείμενο των ελληνικών 

ηλεκτρονικών/ψηφιακών μορφών ποίησης. Ελπίζουμε, επομένως, να αποτελέσει το 

εφαλτήριο για περισσότερες, εκτενέστερες και πιο στοχευμένες έρευνες, που θα 

(από)δείξουν τελικά αν και πόσο δημιουργική μπορεί να είναι μακροπρόθεσμα η 

συμβίωση Τεχνολογίας και Ποιητικής Τέχνης. 

 

 

 

                                                 

28 Πρβλ. και την περίπτωση του Κωστή Τριανταφύλλου. 



145 

 

ΒΙΒΛΙΟΓΡΑΦΙΚΕΣ ΚΑΙ ΔΙΚΤΥΟΓΡΑΦΙΚΕΣ ΑΝΑΦΟΡΕΣ 

Ακριτίδου, Μαρία (2014). «Οι νεοελληνικές σπουδές μπροστά στην ψηφιακή 
πραγματικότητα. Η ανάπτυξη ψηφιακού σώματος νεοελληνικής ποίησης από το 
ΚΕΓ με το διεθνές πρότυπο Text Encoding Initiative». Στο Συνέχειες, ασυνέχειες, 
ρήξεις στον ελληνικό κόσμο (1204-2014):οικονομία, κοινωνία, ιστορία, λογοτεχνία. 
Πρακτικά Συνεδρίου της Ευρωπαϊκής Εταιρείας Νεοελληνικών Σπουδών 
Θεσσαλονίκη, 2-5 Οκτωβρίου 2014, 5(4):651-681. 

Ανδριωτάκης, Μανώλης (2007). Blog ειδήσεις απ’ το δικό σου δωμάτιο. Αθήνα: 
Νεφέλη. 

Ανδριωτάκης, Μανώλης, Βεντούρας Ιωσήφ, Δημητρούλια, Τιτίκα, Ρούβαλης, 
Βασίλης , Σταμάτης, Αλέξης, (2007). «Λογοτεχνία και νέες τεχνολογίες». Στο 
Μ.Μ.Ε. και Λογοτεχνία. Το παρόν και το μέλλον μιας συμπόρευσης, πρακτικά 
συνεδρίου της Γενικής Γραμματείας Επικοινωνίας και Ενημέρωσης. Αθήνα, 28-29 
Νοεμβρίου 2007:204-237. 

Αποστολίδου, Βενετία (2012). Η Λογοτεχνία στα νέα περιβάλλοντα των ΤΠΕ: 
Κυβερνολογοτεχνία και e-books, ψηφιακές κοινότητες αναγνωστών, δημιουργική 
γραφή και αφήγηση στον ψηφιακό κόσμο. Θεσσαλονίκη: Κέντρο Ελληνικής 
Γλώσσας. 

Αραβανής, Σπύρος (06/03/2009). «Διαδικτυακά λογοτεχνικά περιοδικά: μια σύντομη 
περιήγηση». Ελευθεροτυπία-Βιβλιοθήκη. 

Αυγέρης, Μάρκος (1971). Εισαγωγή στην Ελληνική Ποίηση. Κέδρος. Αθήνα. 

Aarseth, J. Espen (1997). Cybertext: Perspectives on Ergodic Literature. Baltimore, 
MD: Johns Hopkins University Press. 

Βαγενάς, Νάσος (27-2 2000). «Η αναζήτηση μιας ποιητικής θεωρίας». Το Βήμα 
online. Διαθέσιμο στο: http://www.tovima.gr/opinions/article/?aid=119762. 
Τελευταία ημερομηνία πρόσβασης 20-7-2015. 

Βαφόπουλος, Μιχάλης (2013). Πώς θα ζήσω με το διαδίκτυο; Αθήνα: Μεταίχμιο. 

Βέγλης, Ανδρέας (2001). Δημιουργία και διαχείριση δικτυακών τοπίων. Θεσσαλονίκη: 
Τζιόλας. 

Βέγλης, Ανδρέας, Πομπόρτσης, Ανδρέας, Αβραάμ, Ευαγγελία, (2004). Έρευνα και 
συλλογή πληροφοριών στο διαδίκτυο, Θεσσαλονίκη: Τζιόλας. 

Βέγλης, Ανδρέας (2014). Νέες Τεχνολογίες και Πολιτιστικοί Οργανισμοί. (Σημειώσεις 
μαθήματος). Θεσσαλονίκη: ΑΠΘ. 

Barthes, Roland (1987). Ο Βαθμός Μηδέν της Γραφής. Μτφρ: Κατερίνα 
Παπαϊακώβου. Αθήνα: Κέδρος. 

http://www.tovima.gr/opinions/article/?aid=119762


146 

 

Beal, Vangie (2014). “The History of Blogging”. Webopedia. Διαθέσιμο 
http://www.webopedia.com/quick_ref/history_of_blogging.asp. Τελευταία 
ημερομηνία πρόσβασης 8-7-2015. 

Beaton, Roderick (1996). Εισαγωγή στην νεότερη ελληνική λογοτεχνία. Ποίηση και 
πεζογραφία, 1821-1992. Μτφρ Ευαγγέλια Ζούργου, Μαριάννα Σπανάκη. Αθήνα: 
Νεφέλη. 

Bennet, Tony (1983). Φορμαλισμός και Μαρξισμός. Μτφρ: Σπύρος Τσακνιάς. Αθήνα: 
Νεφέλη. 

Block, W. Friedrich & Torres Rui (2007). Poetic Transformations in (to) the Digital. 
Διαθέσιμο στο: http://www.netzliteratur.net/block/poetic_transformations.html. 
Τελευταία ημερομηνία πρόσβασης: 22-9-2015. 

Bolter, David Jay (2006). Οι μεταμορφώσεις της γραφής, υπολογιστές, υπερκείμενο και 
αναμορφώσεις της τυπογραφίας. Μτφρ. Δημήτρης Ντούνας. Αθήνα: Μεταίχμιο. 

Borges, Jorge Luis (2006). Η τέχνη του στίχου. Επιμέλεια: Calin-Andrei Mihailescu. 
Μτφρ Μαρία Τόμπρου. Κρήτη: Πανεπιστημιακές Εκδόσεις Κρήτης. 

Brillenburg, Wurth Kiene (2006). “Multimediality, Intermediality, and Medially 
Complex Digital Poetry”. RiLUnE, 5:1-18. 

Bryan, Alexander (2011). New Digital Storytelling-The Creating Narratives with New 
Media. Santa Barbara: Praeger. 

Γαραντούδης, Ευριπίδης (1998). Ανθολογία Νεώτερης Ελληνικής Ποίησης (1980-
1997). Αθήνα: Νεφέλη. 

Γαραντούδης, Ευριπίδης (2008). Η Ελληνική Ποίηση του 20ου αιώνα. Αθήνα: 
Μεταίχμιο. 

Γιακουμάτου ,Τερέζα (2002i). «Δίκτυα και οθόνες-Βήματα προς μια νέα σχέση με 
τον γραπτό λόγο». Φιλόλογος, 107. Διαθέσιμο στο: 
http://www.netschoolbook.gr/epimorfosi/conferences/p2_diktya_filologos_2002.p
df. Τελευταία ημερομηνία πρόσβασης: 8-7-2015. 

Γιακουμάτου, Τερέζα (2002ii). «Η λογοτεχνία μεταναστεύει στο διαδίκτυο: ανοιχτά 
ερωτήματα και νέα δεδομένα». Στο Οι τεχνολογίες της πληροφορίας και της 
επικοινωνίας στην εκπαίδευση. Πρακτικά Συνεδρίου 26-29/9/2002, Ρόδος: 
Πανεπιστήμιο Αιγαίου. Διαθέσιμο στο www.netschoolbook.gr. Τελευταία 
ημερομηνία πρόσβασης 3-9-2015. 

Γιακουμάτου, Τερέζα (2003). «Ηλεκτρονικά βιβλία ή στην κοινή του διαδικτύου e-
books. Ποια είναι τα νέα δεδομένα;». netschoolbook.gr. Διαθέσιμο στο: 

http://www.webopedia.com/quick_ref/history_of_blogging.asp
http://www.netzliteratur.net/block/poetic_transformations.html
http://www.netschoolbook.gr/epimorfosi/conferences/p2_diktya_filologos_2002.pdf
http://www.netschoolbook.gr/epimorfosi/conferences/p2_diktya_filologos_2002.pdf
http://www.netschoolbook.gr/


147 

 

http://www.netschoolbook.gr/ebooks.html. Τελευταία ημερομηνία πρόσβασης: 
22-9-2015. 

Γιακουμάτου, Τερέζα & Νικολαΐδου, Σοφία (2001). Διαδίκτυο και διδασκαλία: ένας 
οδηγός για κάθε ενδιαφερόμενο και πολλές προτάσεις για τους φιλολόγους, Αθήνα: 
Κέδρος. 

Γιακουμάτου, Τερέζα & Νικολαΐδου, Σοφία (2002). «Η λογοτεχνία μπροστά στην 
πρόκληση του διαδικτύου. Μια μελέτη της αναγνωστικής συμπεριφοράς του 
κοινού απέναντι σε ένα λογοτεχνικό υπερκείμενο». Στο Η λογοτεχνία σήμερα: 
όψεις, αναθεωρήσεις, προοπτικές. Πρακτικά Συνεδρίου 29-30/11/2002, Αθήνα: 
Παιδαγωγικό Τμήμα Δημοτικής Εκπαίδευσης του Πανεπιστημίου Αθηνών σε 
συνεργασία με το Κ.Ε.ΕΠ.ΕΚ. Διαθέσιμο στο: 
http://www.netschoolbook.gr/epimorfosi/conferences/s6_prespa_AthUOA_2002.p
df. Τελευταία ημερομηνία πρόσβασης 3-9-2015. 

Γκατζιαλίδης, Χρήστος (2009). Ο Νέος Παγκόσμιος Ιστός και οι Υπηρεσίες 
Κοινωνικής Δικτύωσης. Θεσσαλονίκη: University Studio Press. 

Γκέζος, Χρήστος Αρμάντο, Λιναρδάκη, Χριστίνα, Ξηρογιάννη, Ασημίνα, Πουλάκος, 
Νέστορας, Τσαλαπάτης, Θωμάς (2014). «Η ποίηση στα χρόνια του διαδικτύου». 
Vakxikon.gr, 28. Διαθέσιμο στο 
http://www.vakxikon.gr/content/view/2153/11455/. Τελευταία ημερομηνία 
πρόσβασης: 20-7-2015. 

Γκρέκου, Αγορή (2000). Η Καθαρή Ποίηση στην Ελλάδα – Από τον Σολωμό ως τον 
Σεφέρη: 1833-1933. Αθήνα: Αλεξάνδρεια. 

Γρηγοριάδου, Μαρία (2007). «Διαδίκτυο». Εργαστήριο Εκπαιδευτικής και Γλωσσικής 
Τεχνολογίας. Ε.Κ.Π.Α. Διαθέσιμο στο: 
http://hermes.di.uoa.gr/exe_activities/diktia/__9.html. Τελευταία ημερομηνία 
πρόσβασης: 22-9-2015. 

Chartier, Roger (2010). «Κείμενα στην Οθόνη». Μτφρ: Σίλλια Καλλιντέρη, Γιάννης 
Σιδέρης. Κ. 21:4-17. 

Colley, H. Russell (1961). Defining advertising goals for measured advertising 
results. New York: Association of National Advertisers. 

Compagnon, Antoine (2007).La littérature, pour quoi faire? Paris: Collège de France. 
Διαθέσιμο στο: http://books.openedition.org/cdf/524. Τελευταία ημερομηνία 
πρόσβασης: 22-9-2015. 

Coyne, Richard (1995). “Where in the World Is Cyberspace? The Phenomenolology 
of Computer-Mediated Communications”. Designing Information Technology in 

http://www.netschoolbook.gr/ebooks.html
http://www.netschoolbook.gr/epimorfosi/conferences/s6_prespa_AthUOA_2002.pdf
http://www.netschoolbook.gr/epimorfosi/conferences/s6_prespa_AthUOA_2002.pdf
http://www.vakxikon.gr/content/view/2153/11455/
http://hermes.di.uoa.gr/exe_activities/diktia/__9.html
http://books.openedition.org/cdf/524


148 

 

the Postmodern Age: From Method to Metaphor, Cambridge, MA & London: The 
MIT Press. 

Culler, Jonathan (2000). Λογοτεχνική Θεωρία, Μια Συνοπτική Εισαγωγή. Μτφρ: 
Καίτη Διαμαντάκου. Ηράκλειο: Πανεπιστημιακές Εκδόσεις Κρήτης. 

Δήμου, Νίκος (2006). «Η επανάσταση των blogs» Καθημερινή 31/12/2006. 

Δημητρούλια, Τιτίκα (2006). «Κυβερνολογοτεχνία: μια πρόκληση του μέλλοντος». 
Σύγκριση/Comparaison 17:94-113. 

Δημητρούλια, Τιτίκα (2008). «Το τέλος της λογοτεχνίας στις αρχές της νέας 
χιλιετίας». Σύγκριση/Comparaison19:7-23. 

Dimitriadis, Ioannis & Papatheodorou, Theodoros (2013). “Poetry in Public Space 
Using a Network of Scattered QR Codes”. International Conference on Extended 
Arts, 1-5. 

Di Rosario, Giovanna (2006). «For an Aesthetic of Digital Poetry». RiLUnE. 5:49-61. 

Donguy, Jacques (2003). Διεθνής Οπτική Ποίηση. Μτφρ: Ε. Παπαθωμά. Μίλητος. 
Αθήνα. Διαθέσιμο απόσπασμα στο http://www.costis.org/x/donguy/poesie-
visuelle-gr.htm. Ημερομηνία τελευταίας πρόσβασης 17-8-2015. 

Eagleton, Terry (1983). Literary Theory: An Introduction. Minnesota: University of 
Minnesota. 

Eagleton, Terry (2007). «Πώς να διαβάσουμε ένα ποίημα». Μτφρ: Νίνα Μπουρή. 
Ποίηση, 30:67-91. 

Eliot, S. Thomas (1983). Δοκίμια για την ποίηση και την κριτική. Μτφρ: Στέφανος 
Μπεκατόρος. Αθήνα: Ηριδανός. 

Eliot, S. Thomas (2003). Δεν είναι η ποίηση που προέχει. Μτφρ Στέφανος 
Μπεκατώρος. Αθήνα: Πατάκης. 

Ensslin, Astrid (2007). Canonizing Hypertext: Explorations and Constructions, 
London: Continuum. 

Fokkema, Douwe & Ibsch, Elrud (1998). Θεωρίες λογοτεχνίας του εικοστού αιώνα. 
Δομισμός, Μαρξισμός, Αισθητική της πρόσληψης, Σημειωτική. Μτφρ: Γιάννης 
Παρίσης. Αθήνα: Πατάκης. 

Gendolla, Peter & Schäfer, Jörgen (Eds.). (2015). The aesthetics of net literature: 
writing, reading and playing in programmable media (16). Transcript Verlag. 

http://www.costis.org/x/donguy/poesie-visuelle-gr.htm
http://www.costis.org/x/donguy/poesie-visuelle-gr.htm


149 

 

Goodwill Community Foundation, (2015). What is the Internet? Διαθέσιμο στο: 
http://www.gcflearnfree.org/internet101/1. Τελευταία ημερομηνία πρόσβασης 10-
8-2015. 

Hayles, N. Katherine (2004). “Print Is Flat, Code Is Deep: The Importance of Media-
Specific Analysis”. Poetics Today 25(1):67-90. 

Θέμελης, Γιώργος (1972). Ποίηση και πεζογραφία-Δοκιμή για μια βαθύτερη διάκριση 
των ορίων. Θεσσαλονίκη: Νέα Πορεία. 

Jakobson, Roman (1963). Essais de linguistique générale. 1. Παρίσι: Ed. de Minuit. 

Janssen, Cory (2015). “What does Digitization mean?” Techopedia. Διαθέσιμο στο: 
http://www.techopedia.com/definition/6846/digitization. Τελευταία ημερομηνία 
πρόσβασης: 10-8-2015. 

Καϊτατζή-Γουίτλοκ, Σοφία (2003). Η επικράτεια των πληροφοριών. Αθήνα: Κριτική. 

Καλόγηρος, Βασίλειος & Παπαρούση, Μαρίτα (2012). «Υπερλογοτεχνία και 
Υπερκείμενο. Μια νέα μορφή λογοτεχνίας μέσα από το «πάντρεμά» της με το 
διαδίκτυο και τους ηλεκτρονικούς υπολογιστές». ΤΑ ΕΚΠΑΙΔΕΥΤΙΚΑ (101-
102):88-101. 

Kernan, B. Alvin (2001). O Θάνατος της Λογοτεχνίας. Μτφρ: Αλέξης Εμμανουήλ. 
Αθήνα: Νεφέλη. 

Kress, Gunther & Van Leeuwen, Theo (1996). Reading images: the grammar of 
visual design, London and N. York: Routledge. 

Koskimaa, Raine (2007). “Cybertext Challenge: Teaching literature in the digital 
world”. Arts and Humanities in Higher Education. Los Angeles, London, New 
Delhi and Singapore: Sage. 6:169-185. 

Λιαροπούλου, Έλσα (3-3-2012). «Η ποιητική γενιά του ’70». Εταιρία 
Διαπολιτισμικών Σπουδών. Διαθέσιμο στο http://ediasp.blogspot.gr/2013/02/h-
70.html. Τελευταία ημερομηνία πρόσβασης:24-5-2015. 

Landow P. George, (2006). Hypertext 3.0: Critical Theory and New Media in an Era 
of Globalization, Baltimore: The John Hopkins University Press. 

Leiner, M. Barry, Cerf, G. Vinton, Clark, D. David, Kahn, E. Robert, Kleinrock, 
Leonard, Lynch, C. Daniel, Postel, Jon, Roberts, G. Larry, Wolff, Stephen (1997). 
“Brief History of the Internet: The Initial Internetting Concepts”. Internet 
Society.Διαθέσιμο στο: http://www.internetsociety.org/internet/what-

http://www.gcflearnfree.org/internet101/1
http://www.techopedia.com/definition/6846/digitization
http://ediasp.blogspot.gr/2013/02/h-70.html
http://ediasp.blogspot.gr/2013/02/h-70.html
http://www.internetsociety.org/internet/what-internet/history-internet/brief-history-internet#concepts


150 

 

internet/history-internet/brief-history-internet#concepts. Τελευταία ημερομηνία 
πρόσβασης: 23-9-2015. 

Lievrouw, Leah & Livingstone, Sonia (2002). “Introduction. The Social Shaping and 
Consequences of ICTs”. The Handbook of New Media. London: Thousand Oaks 
[Calif.]: Sage. 1-12. 

Lyman, Peter (2001). Archiving the World Wide Web. Berkeley: University of 
California. Διαθέσιμο στο: http://www.clir.org/pubs/reports/pub106/web.html. 
Τελευταία ημερομηνία πρόσβασης 10-8-2015. 

Μάλλη, Μόρφια (2005). «Στους «αστερισμούς» της Συγκεκριμένης Ποίησης». Μια 
σύντομη χαρτογράφηση. ΣYΓKPIΣH / COMPARAISON. 16:139-157. 

Μέντη, Δώρα (1995). Μεταπολεμική πολιτική ποίηση. Ιδεολογία και ποιητική, Αθήνα: 
Κέδρος. 

Μήτρου, Λίλιαν (2012). Ονοματοδοσία στο Διαδίκτυο, Domain names (Σημειώσεις 
μαθήματος). Μυτιλήνη: Πανεπιστήμιο Αιγαίου. 

Μιχαήλ, Σάββας (2006). Homo poëticus. Αθήνα: Άγρας. 

Μουλά, Ευαγγελία (2013). «Νέες τεχνολογίες και λογοτεχνία. H αμηχανία μπροστά 
στο «καινούριο» ή η προαιώνια διαμάχη μεταξύ παράδοσης και νεωτερικότητας 
με νέο προσωπείο;». i-Teacher (6):38‐57. Διαθέσιμο στο http://i-
teacher.gr/files/6o_teyxos_i_teacher_9_2013.pdf. Τελευταία ημερομηνία 
πρόσβασης 10-8-2015. 

Μπάγιας, Φ. Ανδρέας (1999). Αρχειονομία: βασικές έννοιες και αρχές. Αθήνα: 
Κριτική. 

Μπουκάλας, Παντελής (09.01.2007). «Στους ορισμούς της ποίησης...» Καθημερινή. 

Manovich, Lev (2001). The Language of New Media. Cambridge: MIT Press. 

Mateas, Michael & Stern, Andrew (2005). “Build it to understand it: Ludology meets 
narratology in game design space”. Digital Games Research Association (DiGRA). 
Conference: Changing Views – Worlds in Play. 1-12. 

McQuail, Denis (2000). McQuail's Mass Communication Theory. London: Sage. 

Meyer, Jim (1997). “What is Literature? A Definition Based on Prototypes” Work 
Papers of the Summer Institute of Linguistics. North Dakota: University of North 
Dakota 41:1-10. Διαθέσιμο στο: 

http://www.internetsociety.org/internet/what-internet/history-internet/brief-history-internet#concepts
http://www.clir.org/pubs/reports/pub106/web.html
http://i-teacher.gr/files/6o_teyxos_i_teacher_9_2013.pdf
http://i-teacher.gr/files/6o_teyxos_i_teacher_9_2013.pdf


151 

 

http://www.und.nodak.edu/dept/linguistics/wp/1997Meyer.htm. Τελευταία 
ημερομηνία πρόσβασης: 18-8-2015. 

Νικολαΐδου, Σοφία (2000). Ηλεκτρονικοί υπολογιστές και Διαδίκτυο: Νέα δεδομένα 
για τη λογοτεχνία και τη διδασκαλία της. Μία εφαρμογή. Διαθέσιμο στο 
http://www.eap.gr/news/EXAGGELIA_SYNEDRIOU/synedrio/html/sect6/146.ht
m. Τελευταία ημερομηνία πρόσβασης 16-8-2015. 

Νικολαΐδου, Σοφία (2009). Λογοτεχνία και Νέες Τεχνολογίες. Αθήνα: Κέδρος. 

Nelson, Theodor (1981). Literary Machines. Swarthmore. 

O’ Reilly, Tim (2005). What Is Web 2.0: Design Patterns and Business Models for the 
Next Generation of Software. O’ Reilly Online Publishing. Διαθέσιμο στο: 
http://www.oreilly.com/pub/a/web2/archive/what-is-web-20.html. Τελευταία 
ημερομηνία πρόσβασης 10-8-2015. 

Öz, Fahri (2015). «Σχετικά με τις Εικαστικές Εγκαταστάσεις που βασίζονται στο 
Κείμενο: Ψηφιακή Ποίηση, Media Poetry και Net Poetry». Ινστιτούτο Goethe. 
Διαθέσιμο στο http://www.goethe.de/ins/tr/lp/prj/art/med/str/el10753695.htm. 
Τελευταία ημερομηνία πρόσβασης 25-5-2015. 

Παγουλάτος, Αντρέας (2008). «Για την Βιντεοποίηση» (Πρακτικά 28ου Συμποσίου 
Ποίησης), Αθήνα: Ελληνικά Γράμματα. Διαθέσιμο στο: 
(https://camerastyloonline.wordpress.com/2010/04/02/andreas-pagoulatos_for-
video-poetry/) Τελευταία ημερομηνία πρόσβασης 22-9-2015. 

Παπακωνσταντίνου Θ. (21-12-1975). «Ένας Μποναμάς». Ακρόπολις. Αθήνα. 

Παππάς, Μιχαήλ (2006). Λογοτεχνία και Νέες Τεχνολογίες διαθέσιμο στο: 
http://dide.flo.sch.gr/Seminars/Hmerida4-Ptol-Sept2006/Pappas-
LogotexniakaiNeesTexnologies.pdf. Τελευταία ημερομηνία πρόσβασης: 22-7-
2015. 

Parish, Nina (2008). “From Book to Page to Screen: Poetry and New Media”. Yale 
French Studies. JSTOR. 114:51-66. 

Pope, James (2006). “A Future for Hypertext Fiction”. Convergence. London, 
Thousand Oaks & New Delhi: Sage 12(4):447-465. 

Price, M. Kenneth (2008). “Electronic Scholarly Editions”. Acompanion to digital 
literary studies, Oxford: Blackwell. Διαθέσιμο στο: 
http://www.digitalhumanities.org/companionDLS/. Τελευταία ημερομηνία 
πρόσβασης: 22-9-2015. 

http://www.und.nodak.edu/dept/linguistics/wp/1997Meyer.htm
http://www.eap.gr/news/EXAGGELIA_SYNEDRIOU/synedrio/html/sect6/146.htm
http://www.eap.gr/news/EXAGGELIA_SYNEDRIOU/synedrio/html/sect6/146.htm
http://www.oreilly.com/pub/a/web2/archive/what-is-web-20.html
http://www.goethe.de/ins/tr/lp/prj/art/med/str/el10753695.htm.%20Τελευταία%20ημερομηνία%20πρόσβασης%2025-5-2015
http://www.goethe.de/ins/tr/lp/prj/art/med/str/el10753695.htm.%20Τελευταία%20ημερομηνία%20πρόσβασης%2025-5-2015
https://camerastyloonline.wordpress.com/2010/04/02/andreas-pagoulatos_for-video-poetry/
https://camerastyloonline.wordpress.com/2010/04/02/andreas-pagoulatos_for-video-poetry/
http://dide.flo.sch.gr/Seminars/Hmerida4-Ptol-Sept2006/Pappas-LogotexniakaiNeesTexnologies.pdf
http://dide.flo.sch.gr/Seminars/Hmerida4-Ptol-Sept2006/Pappas-LogotexniakaiNeesTexnologies.pdf
http://www.digitalhumanities.org/companionDLS/


152 

 

Rettberg, Jill Walker (2008). Blogging, Cambridge: Polity. 

Rettberg, Jill Walker (2012). “Electronic Literature Seen from a Distance. The 
Beginnings of a Field”. Dictung-digital. 41. Διαθέσιμο στο: http://www.dichtung-
digital.org/2012/41/walker-rettberg/walker-rettberg.htm. Τελευταία ημερομηνία 
πρόσβασης: 22-9-2015. 

Richey, Debora & Kratzert, Mona (2005). «“I Too Dislike It”: The Evolving Presence 
of Poetry on the Internet». Journal of Library Administration, 43(3-4):41-54. 

Σασλόγλου, Ιζαμπέλα (2011). «Ιντερνέτ και πράσινα άλογα». Έψιλον (Κυριακάτικη 
Ελευθεροτυπία) 19/6/2011. 

Σουλιώτης, Μίμης (2011). Αλφαβητάριο για την ποίηση. Θεσσαλονίκη: Επίκεντρο. 

Συκουτρής, Ιωάννης (1956). Μελέται και Άρθρα. Αθήνα: Εκδόσεις του Αιγαίου. 

Schneider, M. Steven, Foot, A. Kirsten, (2004). «The web as an object of study». New 
Media Society. 6:114-122. 

Schrott, Raoul (2006). «Συνηγορία υπέρ της Ποίησης». Μτφρ: Σοφία Τσάκα. Ποίηση. 
28:122-128. 

Socha, Bailey & Schmid, Barbara Eber (2014). What is new media?-defining new 
media isn’t easy.Διαθέσιμο στο: http://www.newmedia.org/what-is-new-
media.html. Τελευταία ημερομηνία πρόσβασης 10-8-2015. 

Somers, B. Albert (2000). “Poetry and the Internet” English Journal. ProQuest 
Central. 40-49. 

Symeonidou, Barbara, Tsourvakas, George, Veglis, Andreas, Agas, Kostas (2015). 
«E-book consumers’ characteristics and behaviour: the Greek market as case 
study». Austral Comunicación (4) 1:173-196. 

Stöber, Rudolf (2004). “What Media Evolution Is: A Theoretical Approach to the 
History of New Media” European Journal of Communication19:483-505. 

Swiss, Thomas & Hanna, Jane (2004). “New Media Poetry, Institutional Support, and 
Art Museumsa”. New Media Society. Sage. 6:82-86. 

Τόκα-Καραχάλιου, Μελίτα (2006). «Η Σχηματική Ποίηση», 24γράμματα. Διαθέσιμο 
στο: http://www.24grammata.com/?p=5765. Τελευταία ημερομηνία πρόσβασης: 
22-9-2015. 

http://www.dichtung-digital.org/2012/41/walker-rettberg/walker-rettberg.htm
http://www.dichtung-digital.org/2012/41/walker-rettberg/walker-rettberg.htm
http://www.newmedia.org/what-is-new-media.html
http://www.newmedia.org/what-is-new-media.html
http://www.24grammata.com/?p=5765


153 

 

Τσιουπλή, Ευγενία (2014). «Διαδικτυακά περιοδικά: η ψηφιακή συνέχεια μιας 
διαχρονικής συνήθειας». Θεσσαλονίκη, 2-5 Οκτωβρίου 2014. Συνέχειες, 
ασυνέχειες, ρήξεις στον ελληνικό κόσμο (1204-2014):οικονομία, κοινωνία, ιστορία, 
λογοτεχνία. Πρακτικά Συνεδρίου της Ευρωπαϊκής Εταιρείας Νεοελληνικών 
Σπουδών. 5(4):723-733. 

Τριανταφύλλου, Κωστής (2010). «Άγνωστος Χ στην Ποίηση (γ’ μέρος)-Ποίηση σε 
εξέλιξη». Bookbar.gr. Διαθέσιμο στο: http://www.bookbar.gr/άγνωστος-χ-στην-
ποίηση-γ΄-μέρος/display. Τελευταία ημερομηνία πρόσβασης 20-03-2015. 

Valéry, Paul (1980). Ποίηση και αφηρημένη σκέψη-Η καθαρή Ποίηση. Μτφρ: 
Χριστόφορος Λιοντάκης. Αθήνα: Πλέθρον. 

Vitti, Mario (1977). Η ‘Γενιά του Τριάντα’. Ιδεολογία και μορφή. Αθήνα: Ερμής. 

Vitti, Mario (2003). Ιστορία της Νεοελληνικής Λογοτεχνίας. Αθήνα:Οδυσσέας. 

Winer, Dave (2003). What makes a weblog a weblog? Cambridge: MA. Διαθέσιμο 
στο: http://blogs.law.harvard.edu/whatmakesaweblogaweblog.html. Τελευταία 
ημερομηνία πρόσβασης 11-8-2015. 

Χαλκιαδάκη, Νίκη (2013). «Ένα ποίημα στην οθόνη (βιντεοποίηση/videopoetry)». 1ο 
Διεθνές Συνέδριο-Δημιουργική Γραφή. 4-6 Οκτωβρίου 2013. Διαθέσιμο στο: 
http://cwconference.web.uowm.gr/archives/chalkiadaki_article.pdf. Τελευταία 
ημερομηνία πρόσβασης 17-8-2015. 

Χατζής, Αντώνιος (2012). Οδηγός δημιουργίας ιστοσελίδων με λογισμικό ανοιχτού 
κώδικα. (Πτυχιακή Εργασία). Θεσσαλονίκη: ΑΤΕΙ. Διαθέσιμη στο: 
http://aetos.it.teithe.gr/~dima/ptyxiakes/chatzis/index.html. Τελευταία ημερομηνία 
πρόσβασής 29-7-2015. 

Χλωπτσιούδης, Δήμος (2014). «Η ποίηση της γενιάς της κρίσης». Vakxikon.gr. 28. 
Διαθέσιμο στο: http://www.vakxikon.gr/content/view/2150/11458/. Τελευταία 
ημερομηνία πρόσβασης 15-5-2015. 

Ζήρας, Αλέξης (1989). Γενεαλογικά για την ποίηση και τους ποιητές του ’70. Αθήνα: 
Ρόπτρον. 

ΛΕΞΙΚΑ 

Abrams, M. H. (2006). Λεξικό λογοτεχνικών όρων. Μτφρ Γιάννα Δεληβοριά, Σοφία 
Χατζηιωαννίδου. Αθήνα: Πατάκης. 

Ινστιτούτο Νεοελληνικών Σπουδών [Ίδρυμα Μανόλη Τριανταφυλλίδη] (2002). 
Λεξικό της Κοινής Νεοελληνικής. Θεσσαλονίκη. 

http://www.bookbar.gr/άγνωστος-χ-στην-ποίηση-γ-μέρος/display
http://www.bookbar.gr/άγνωστος-χ-στην-ποίηση-γ-μέρος/display
http://blogs.law.harvard.edu/whatmakesaweblogaweblog.html
http://cwconference.web.uowm.gr/archives/chalkiadaki_article.pdf
http://aetos.it.teithe.gr/~dima/ptyxiakes/chatzis/index.html
http://www.vakxikon.gr/content/view/2150/11458/


154 

 

Μπαμπινιώτης, Γιώργος (2005). Λεξικό της Νέας Ελληνικής Γλώσσας. Αθήνα: Κέντρο 
Λεξικολογίας. 

Microsoft Press, (1998). Το Λεξικό της Πληροφορικής. Αθήνα: Κλειδάριθμος. 

Παρίσης, Ιωάννης, Παρίσης, Νικήτας, (1999). Λεξικό Λογοτεχνικών Όρων, Αθήνα: 
ΟΕΔΒ. 

Poetry, (2013). Oxford Dictionaries. Oxford University Press. Διαθέσιμο στο 
http://www.oxforddictionaries.com/definition/english/poetry?q=poetry. Τελευταία 
ημερομηνία πρόσβασής 9-8-2015. 

Poetry, (2013). Merriam-Webster Inc. Διαθέσιμο στο: http://www.merriam-
webster.com/dictionary/poetry. Τελευταία ημερομηνία πρόσβασης 9-8-2015. 

Poetry, (2013). Dictionary.com LLC (Based on the Random House Dictionary). 
Διαθέσιμο στο: http://dictionary.reference.com/browse/poetry?s=t. Τελευταία 
ημερομηνία πρόσβασης 9-8-2015. 

ΣΥΜΠΛΗΡΩΜΑΤΙΚΑ ΑΝΑΓΝΩΣΜΑΤΑ 

Μπαρμποπούλου, Βενετία (2012). Νέα Μέσα και Κοινωνικά Δίκτυα. Οι Ιστοσελίδες 
Κοινωνικής Δικτύωσης ως Κοινωνικά Μέσα: Οι αντιλήψεις των χρηστών των 
ιστοτόπων κοινωνικής δικτύωσης για το κοινωνικό τους κεφάλαιο (Διπλωματική 
Εργασία). Θεσσαλονίκη: ΑΠΘ. 

Μπεχλιβάνου, Μαρία (2012). Από το Χαρτί στην Οθόνη. (Διπλωματική Εργασία) 
Θεσσαλονίκη: ΑΠΘ. 

Μπουντούρογλου, Φανή-Παρασκευή (2012). Η Τέχνη των Νέων Μέσων | Ζητήματα 
Διαδραστικότητας. (Διπλωματική Εργασία). Θεσσαλονίκη: ΑΠΘ. 

Πετρίδου, Ελένη (2011). Υπερκείμενο: Ιστορία, Θεωρία, Πρακτικές (και μια εφαρμογή 
στη Νεοελληνική Λογοτεχνία). (Διπλωματική Εργασία). Θεσσαλονίκη: ΑΠΘ. 

http://www.oxforddictionaries.com/definition/english/poetry?q=poetry
http://www.merriam-webster.com/dictionary/poetry
http://www.merriam-webster.com/dictionary/poetry
http://dictionary.reference.com/browse/poetry?s=t

	2.4 Ο ΠΑΓΚOΣΜΙΟΣ ΙΣΤΟΣ (WWW) ΚΑΙ Η ΕΝΝΟΙΑ ΤΟΥ ΥΠΕΡΚΕΙΜΕΝΟΥ
	2.5 ΟΙ ΙΣΤΟΣΕΛΙΔΕΣ

