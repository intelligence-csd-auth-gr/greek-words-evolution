








































 

 



Κύκλοι στη θάλασσα… και άλλες ιστορίες 

 2 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

     
 
Ο Χάρης Γαντζούδης γεννήθηκε στο 

Αγρίνιο το 1985. Σπούδασε στο τμήμα 

Εφαρμογών Πληροφορικής στη Διοίκηση 

και στην Οικονομία του ΤΕΙ Ιονίων 

Νήσων. Το 2012 παρακολούθησε σεμινάριο 

δημιουργικής γραφής με το συγγραφέα 

Αλέξανδρο Ντερπούλη και άρχισε να 

δημοσιεύει τα πρώτα του διηγήματα στο 

διαδίκτυο [deity.gr, onestory.gr, 

shortstory.gr,  microstory.gr, 

sodeia.net, staxtes.com,ideostato.gr, 

syggrafologio.blogspot.com]. 

Συμμετείχε στη συλλογή «Tweet_Stories, 

Λογοτεχνία σε 140 χαρακτήρες» που 

εκδόθηκε από την Ανοιχτή Βιβλιοθήκη 

OpenBook.gr ενώ το Νοέμβριο του 2012 

κυκλοφόρησε από τις εκδόσεις Σαΐτα η 

πρώτη συλλογή διηγημάτων του «Οι 

πρώτες σελίδες». «Κύκλοι στη θάλασσα… 

και άλλες ιστορίες» είναι η νέα του 

συλλογή διηγημάτων και κυκλοφορεί στο 

διαδίκτυο από τη λογοτεχνική σελίδα 

microstory.gr.  

 



Χάρης Γαντζούδης 

 3 

 

 

 

 

Χάρης Γαντζούδης 
 

 

 

 

 

 

 

 

 

 

 

ΚΚύύκκλλοοιι  σσττηη  θθάάλλαασσσσαα……  κκααιι  άάλλλλεεςς  ιισσττοορρίίεεςς  
 

Συλλογή Διηγημάτων  

 

 

 

 

 

 

 

 

 

 

 

 

 

 

 

 

 

 



Κύκλοι στη θάλασσα… και άλλες ιστορίες 

 4 

 

 

microstory.gr  
 

 

Η συλλογή διηγημάτων «Κύκλοι στη θάλασσα…και άλλες ιστορίες» 

διατίθεται ελεύθερα στο Διαδίκτυο μέσω του διαδικτυακού τόπου 

microstory.gr, σε ηλεκτρονική μορφή με άδεια Creative Commons. 

 

 

 
 

 

[Αναφορά δημιουργού-Μη εμπορική χρήση-Όχι παράγωγα έργα] 

 

Αναλυτικότερες πληροφορίες διαβάστε στην διεύθυνση 

http://creativecommons.org/licenses/by-nc-nd/3.0/gr 

 

 

 

 

 

 

 

 

 

 

 

Σχεδιασμός Εξωφύλλου: Λάμπρος Δερμεντζόγλου [ microstory.gr] 

 

Σελιδοποίηση: Χάρης Γαντζούδης [mpampis160@yahoo.gr] 

 

Έτος Έκδοσης: 2013  

 

 

 



Χάρης Γαντζούδης 

 5 

 

 

 

 

 

 

 

 

 

 

 

 

 

 

Στην Αλεξία 

 

 

 

 
 

 

 

 



Κύκλοι στη θάλασσα… και άλλες ιστορίες 

 6 

 

 

Π ε ρ ι ε χ ό μ ε ν α   
 

Μια φωτογραφία και κάποιες αναμνήσεις 8 

Απουσία… 14 

Απόδραση 18 

Κύκλοι στη θάλασσα 28 

Όταν ο θάνατος γεννάει ζωή… 34 

«Μπλε» 42 

Το θαύμα των γενεθλίων… 48 

Ψευδαίσθηση 54 

«Συγνώμη» 58 

Αλάτι και πιπέρι 66 



Χάρης Γαντζούδης 

 7 

 

 



Κύκλοι στη θάλασσα… και άλλες ιστορίες 

 8 

  

  

ΜΜιιαα  φφωωττοογγρρααφφίίαα  κκααιι  κκάάπποοιιεεςς  ααννααμμννήήσσεειιςς



Χάρης Γαντζούδης 

 9 

  

νοιξη του ’60. Στην ασπρόμαυρη φωτογραφία μια γυναίκα 

γύρω στα τριάντα, κρατάει στα χέρια της ένα αδύνατο 

αγοράκι και καθισμένη στον καναπέ προσπαθεί να το 

ταΐσει το γάλα του. Το αγοράκι φοράει γαλάζιο - μπεμπέ, 

κορμάκι. Η γυναίκα φοράει μακρύ φόρεμα και αν και δεν 

διακρίνει το χρώμα, είναι σίγουρα μονόχρωμο. Πάντα φορούσε 

μονόχρωμά. «Τα πολλά χρώματα με ζαλίζουν» τη θυμάται να λέει 

χρόνια αργότερα. Και στη φωτογραφία ζαλισμένη φαίνεται. 

Μελαγχολική. Μάλλον δεν ήταν έτοιμη… 

 Δεν πέρασαν ούτε οχτώ χρόνια και η μελαγχολία της 

γυναίκας μεγάλωσε. Μπήκε στο σπίτι με μάτια κατακόκκινα, 

υποβασταζόμενη από δύο άντρες. Πλησίασε το αγοράκι και με 

τρεμάμενη φωνή του είπε «Ο μπαμπάς έφυγε. Είναι άγγελος στον 

ουρανό». Κι εκείνο έμεινε ακίνητο. Μιλιά δεν έβγαλε. Μόνο 

που προσπαθούσε να καταλάβει γιατί όλος αυτός ο κόσμος 

φωνάζει και οδύρεται. Είναι τόσο κακό να γίνει κάποιος 

άγγελος; Βγήκε στον κήπο και έκοψε ένα λευκό τριαντάφυλλο. 

Πλησίασε το ασάλευτο σώμα του πατέρα του και ακούμπησε απαλά 

το τριαντάφυλλο στο μέρος της καρδιάς ενώ μια φωνούλα μέσα 

του έλεγε «Καλό ταξίδι μπαμπά μου…». 

  Ο ήλιος δεν είχε κάνει ακόμα την εμφάνισή του στον 

ουρανό. Η γυναίκα πλησίασε και φίλησε το αγοράκι της που 

Ά 



Κύκλοι στη θάλασσα… και άλλες ιστορίες 

 10 

τώρα ήταν έτοιμο να της φύγει και να ανοίξει τα φτερά του. 

«Να προσέχεις» του είπε. Εκείνο της χαμογέλασε γλυκά. 

Κούμπωσε το μπουφάν του και με ένα σάλτο βρέθηκε στον κήπο. 

Τα παπούτσια του γέμισαν νερά από την πρωινή δροσιά που 

μούσκευε το χώμα. Δεν τον ένοιαζε. Το μόνο που ήθελε ήταν να 

ξεκινήσει τη ζωή του.  

 Ο ήχος από το ξυπνητήρι σήμανε την έναρξη μιας 

καινούργιας μέρας. Σηκώθηκε από το κρεβάτι του και άνοιξε τα 

πατζούρια. Το φοιτητικό δωμάτιο πλημμύρισε με το φως του 

ήλιου. Στο διπλανό μπαλκόνι μια μικρόσωμη κοπέλα απολάμβανε 

τον καφέ της. Τα βλέμματά τους συναντήθηκαν. Του χαμογέλασε 

πρώτη προκαλώντας του κάποια αμηχανία. Την καλημέρισε. Ένας 

σμήνος χελιδονιών στον ουρανό σηματοδοτούσε τον ερχομό της 

άνοιξης ενώ το σφίξιμο στην καρδιά και των δύο τον ερχομό 

του έρωτα.  

 Μέσα Αυγούστου. Οι παραλίες του Αιγαιοπελαγίτικου 

νησιού ήταν πλημμυρισμένες με τουρίστες. Το νέο ζευγάρι, 

καθισμένο πλάι – πλάι απολάμβανε τη θέα του ηλιοβασιλέματος 

που έβαφε τη θάλασσα στο χρώμα του χρυσού. Η κοπέλα 

ανασηκώθηκε από την ξαπλώστρα και με το χέρι της σχημάτισε 

μια καρδιά στην υγρή άμμο. «Για πάντα;» τη ρώτησε το αγόρι. 

Εκείνη δεν απάντησε. Μόνο τον κοίταξε. Το κύμα που έφτασε με 



Χάρης Γαντζούδης 

 11 

ορμή μέχρι την παραλία, έσβησε την καρδιά δίνοντας την 

απάντηση.  

 Νύχτα. Ησυχία. Μια ανάγκη πρόβαλε. Ήθελε να γράψει. Να 

βάλει σε τάξη τις σκέψεις του. Πείρε το μολύβι του και 

άρχισε να γεμίζει τις λευκές σελίδες του τετραδίου. Μέχρι το 

πρωί είχε γεμίσει αρκετές μα βρισκόταν όλες στο πάτωμα 

τσαλακωμένες. Είχε τόσα πολλά μες το μυαλό του μα δεν ήξερε 

πώς να αρχίσει… 

 Πίσω στο πατρικό. Το μικρό αγόρι είχε μεγαλώσει 

αρκετά. Από το μισόκλειστο παράθυρο εισέβαλε στο δωμάτιο ο 

αέρας του Φθινοπώρου και άρχισε να χορεύει με την κουρτίνα. 

Το γυμνό κορμί του ανατρίχιασε από την απαλή ψύχρα που 

άρχισε να το τυλίγει. Τράβηξε το σεντόνι. Κουλουριάστηκε. 

Δεν ήθελε να σηκωθεί. Ήταν μόνος. Η μητέρα του είχε γίνει 

και αυτή άγγελος στον ουρανό. Ο συνεχόμενος όμως ήχος από το 

εκκρεμές του ρολογιού στον απέναντι τοίχο τον έκανε να 

σηκωθεί από το κρεβάτι. Κάθισε στο γραφείο του και άναψε 

τσιγάρο. Ήταν ανήσυχος. Ξαφνικά άρχισαν να ξεπηδάνε από το 

μυαλό του αναμνήσεις. Τράβηξε μια λευκή σελίδα και άρχισε να 

γράφει την ιστορία του. Λες και ξαφνικά τον αγάπησαν οι 

λέξεις και του παραδίνονταν δίχως αντίσταση. Όταν τελείωσε 

ένιωθε ευτυχισμένος. Όλα βρισκόταν εκεί: Έρωτες, 

απογοητεύσεις, θάλασσες, αμμουδιές, καλοκαίρια, χειμώνες, 



Κύκλοι στη θάλασσα… και άλλες ιστορίες 

 12 

μοναξιά. Όλα όσα φανέρωναν πως είχε ζήσει. Πήρε το κουτί 

όπου η μητέρα του φιλούσε τις αναμνηστικές φωτογραφίες. 

Δίπλωσε προσεκτικά της σελίδες και τις έκλεισε μαζί με τις 

άλλες αναμνήσεις. Δίχως να το καταλάβει χαμογέλασε και με 

ένα παρατεταμένο χασμουρητό επέστρεψε στο κρεβάτι του. Μέχρι 

να τον πάρει ο ύπνος το χαμόγελο δεν είχε σβήσει από τα 

χείλη του. Έμεινε εκεί. Για πάντα.  



Χάρης Γαντζούδης 

 13 



Κύκλοι στη θάλασσα… και άλλες ιστορίες 

 14 

  

  

ΑΑπποουυσσίίαα……



Χάρης Γαντζούδης 

 15 

  

ίχε περάσει ένας χρόνος. Στη ζωή του Γιώργου άλλαξαν 

πολλά πράγματα. Αγόρασε καινούργιο αυτοκίνητο, άλλαξε 

τη θέση των επίπλων στο σπίτι, αύξησε της ώρες του 

γυμναστηρίου, έβγαινε συχνότερα με τους φίλους του. Η θλίψη 

του όμως η ίδια, λες και κάθε προσπάθεια για αλλαγή την 

έτρεφε. 

 Του έλειπαν τα «έλα» της, τον πλήγωναν τα «φεύγω» κι 

έψαχνε την αλήθεια στα λόγια της που είχαν τρυπώσει σε κάθε 

γωνιά του μυαλού του και δεν τον άφηναν να ησυχάσει κι αυτή 

τη νύχτα, όλες τις νύχτες…  

 Κάποιες φορές η παλάμη του φλέρταρε επικίνδυνα με το 

ακουστικό του τηλεφώνου. Ήθελε να την πάρει, να ακούσει τη 

φωνή της μα ο φόβος φυλάκιζε την απόφαση του. Φοβόταν την 

αναταραχή που θα έφερνε αυτή η κίνηση του. Φοβόταν μήπως το 

σ’ αγαπώ που του είχε πει στου έρωτα την έξαρση, και το 

οποίο είχε κρατήσει σα φυλαχτό μέσα του, αποδειχθεί ψέμα.  

 Το φως γλίστρησε στο δωμάτιο από το μισάνοιχτο 

πατζούρι. Το χέρι του απλώθηκε στη μεριά της. Από το στρώμα 

αναδύονταν ακόμη η μυρωδιά του κορμιού της κι ας έλειπε 

καιρό… 

 Άλλη μια μέρα ξεκινούσε. Πήρε μια βαθιά ανάσα και 

σηκώθηκε. «Καλημέρα» ψέλλισε. Σε ποιόν; Έριξε κρύο νερό στο 

Ε 



Κύκλοι στη θάλασσα… και άλλες ιστορίες 

 16 

πρόσωπό του, φόρεσε τη στολή του και βγήκε από το σπίτι, 

έτοιμος να παλέψει άλλη μια μέρα με την απουσία της. 

 

 



Χάρης Γαντζούδης 

 17 



Κύκλοι στη θάλασσα… και άλλες ιστορίες 

 18 

  

  

ΑΑππόόδδρραασσηη



Χάρης Γαντζούδης 

 19 

  

υριακή. Μισούσε τις Κυριακές. Ήταν αναγκασμένος να 

μένει όλη τη μέρα σπίτι και να τρώει στη μάπα την 

άθλια πραγματικότητα μέσα στην οποία ζούσε τα 

τελευταία χρόνια. Πότε άρχισε να αισθάνεται έτσι; Πότε 

έπιασε για πρώτη φορά τον εαυτό του να θέλει να αποδράσει; 

Ούτε που θυμάται.  

Καθισμένος στην πολυθρόνα διάβαζε την εφημερίδα του. 

Ψέματα. Η εφημερίδα ήταν πρόσχημα. Απλώς ήθελε να αποκοπεί 

από το υπόλοιπο περιβάλλον. Είχε την ανάγκη να υψώσει έναν 

τοίχο, έστω και χάρτινο, να μη βλέπει. Το έκανε συχνά 

τελευταία…  

Στον διπλανό καναπέ καθόταν η Μυρτώ, η δεκαεξάχρονη 

κόρη του, με τα ακουστικά στα αφτιά και με το laptop στα 

πόδια, συνομιλούσε με τους διαδικτυακούς της φίλους. Την 

παρατηρούσε να σμίγει τα φρύδια της, να χαμογελά, να 

κοιτάζει το ταβάνι κάθε φορά που έπρεπε να σκεφτεί μια 

έξυπνη απάντηση, να κοκκινίζει! Όταν κάποια στιγμή ακούμπησε 

τον υπολογιστή στο τραπεζάκι, πρόσεξε στην οθόνη τη 

φωτογραφία ενός νεαρού αγοριού. Ποιος ήταν αυτός; Τι δουλειά 

είχε με την κόρη του; Και αυτή η μελανιά στο λαιμό, η οποία 

δεν είχε κρυφτεί καλά κάτω από τη στρώση του μεικαπ; Ήθελε 

να της μιλήσει, να την κατσαδιάσει που μια σταλιά κορίτσι 

Κ 



Κύκλοι στη θάλασσα… και άλλες ιστορίες 

 20 

ήθελε έρωτες. Αλλά η σκέψη ότι και αυτός τα ίδια έκανε στην 

ηλικία της τον σταμάτησε. 

Δίπλα της η Χαρά, η γυναίκα του. Με το βλέμμα 

κολλημένο στην οθόνη της τηλεόρασης, περίμενε τη στιγμή που 

η παρουσιάστρια θα αποκάλυπτε στο τηλεοπτικό κοινό το νέο 

καυτό ειδύλλιο της πόλης.  

«Κλείσε επιτέλους αυτό το πράγμα» ήθελε να της φωνάξει. Να 

την πιάσει από το χέρι και να κλειστούν στην κρεβατοκάμαρα 

για ώρες, μέρες, μέχρι μια μελανιά να φανεί στο λαιμό του, 

στο λαιμό της… 

 Ο Αλέξης γνώρισε τη Χαρά πριν είκοσι χρόνια. Εκείνος 

τελειόφοιτος της Φιλοσοφικής, εκείνη ετοιμαζόταν να δώσει 

εξετάσεις στο Πανεπιστήμιο. Ήθελε να σπουδάσει Ψυχολογία 

ξεπηδάει από το πουθενά αυτή η λεπτομέρεια στο μυαλό του. Τη 

γνώρισε στο φροντιστήριο του Κώστα Βασιλείου, του πατέρα 

της, στο οποίο είχε πιάσει δουλειά. Την είχε προσέξει από 

την πρώτη μέρα που μπήκε στην αίθουσα για να διδάξει. 

Συνήθως είχε τα μακριά μαύρα μαλλιά της πιασμένα, αφήνοντας 

σε κοινή θέα τον λεπτό λαιμό της. Τα ντροπαλά χαμόγελα που 

του χάριζε κάθε φορά που τα βλέμματα τους συναντιόντουσαν 

τον έκαναν να καταλάβει ότι και εκείνη τον είχε προσέξει. 

Λίγο καιρό μετά ο πατέρας της τον κάλεσε στο γραφείο του και 

του ζήτησε να κάνει ιδιαίτερα στην κόρη του. Στην αρχή 



Χάρης Γαντζούδης 

 21 

δίστασε. Ήξερε πως πίσω από αυτή την πρόταση κρυβόταν η Χαρά 

και δεν είχε στο μυαλό της τα ιδιαίτερα. Δεν ήθελε να 

ρισκάρει τη θέση του στο φροντιστήριο. Τελικά δέχτηκε την 

πρόταση όταν οι γονείς του, του έκοψαν την οικονομική 

ενίσχυση και δεν είχε σκοπό να γυρίσει στα Γιάννενα. 

 Από το πρώτο μάθημα η Χαρά του έδειξε τις προθέσεις 

της. Ακουμπούσε δήθεν τυχαία τον ώμο της στο δικό του, 

κάρφωνε το βλέμμα της στο δικό του κάθε φορά που εκείνος 

έσκυβε δίπλα της για να της εξηγήσει κάτι. Του χαμογελούσε 

αμήχανα. Το απαλό άρωμά της τον υπνώτιζε και συχνά έκανε 

σαρδάμ.  

«Είσαι μαλάκας, δεν καταλαβαίνεις πως η γκόμενα θέλει να την 

πηδήξεις;» του φώναζε ένα απόγευμα ο Αντρέας, συμφοιτητής 

από τη Θεσσαλονίκη και συγκάτοικος στην Αθήνα.  

«Τι περιμένεις; Πήδηξέ τη να τελειώνουμε». Έτσι σκεφτόταν ο 

Αντρέας ο οποίος κατά τη διάρκεια των φοιτητικών τους χρόνων 

είχε «πάρει» τις μισές φοιτήτριες της Φιλοσοφικής, μαζί και 

την υπάλληλο της βιβλιοθήκης που δεν μπόρεσε να αντισταθεί 

στο στενό μαρκάρισμα που της έκανε και στο βαθύ μπλε των 

ματιών του.  

 Εκείνο το απόγευμα ο Αλέξης δεν άντεξε. Οι γονείς της 

τον υποδέχτηκαν στο σαλόνι. Μετά από μια γρήγορη ενημέρωση 

για την πρόοδο της κόρης τους, ακολούθησε τη Χαρά στο 



Κύκλοι στη θάλασσα… και άλλες ιστορίες 

 22 

δωμάτιο της. Τα χείλη τους πλησίασαν σε απόσταση αναπνοής 

μέχρι που ενώθηκαν. Στο δωμάτιο απλώθηκαν επιφωνήματα 

ηδονής. Η αδρεναλίνη του ανέβαινε ακόμα περισσότερο στη 

σκέψη ότι οι γονείς της βρισκόταν στο σαλόνι και εκείνος 

ξεπαρθενεύει την κόρη τους στον επάνω όροφο. Λίγο αργότερα ο 

Αντρέας έδινε τα συγχαρητήρια του στον κολλητό του.  

 Τα ιδιαίτερα συνεχίστηκαν όπως και η σχέση τους. Τα 

επιφωνήματα της ηδονής κατέκλυζαν το δικό του σπίτι ελεύθερα 

και χωρίς φόβο. Η Χαρά απέτυχε στις εξετάσεις αλλά δεν την 

ένοιαζε. «Θα δώσω ξανά του χρόνου» έλεγε. Αλλά δεν έδωσε 

ποτέ ξανά. Έμεινε έγκυος. Η Ψυχολογία ξεχάστηκε. Έπρεπε να 

ετοιμάσει το γάμο της δεν είχε καιρό. Στην αρχή οι γονείς 

της τσίνησαν αλλά όταν έμαθαν για την εγκυμοσύνη το 

δέχτηκαν, δεν μπορούσαν να κάνουν αλλιώς. Όπως και ο Αλέξης 

που πριν το καταλάβει βρέθηκε παντρεμένος. Τη Χαρά την 

αγάπησε αληθινά όταν απέβαλε στον πέμπτο μήνα. Αυτή η 

αναποδιά τους έφερε πιο κοντά. Έκαναν σχέδια για το μέλλον, 

για τα επόμενα παιδιά που θα έκαναν. Η σχέση τους πέρασε σε 

άλλο επίπεδο και τρία χρόνια αργότερα ήρθε η Μυρτώ να 

ολοκληρώσει την ευτυχία τους. Ο Αλέξης ήταν ευτυχισμένος. 

Είχε τη γυναίκα που ήθελε, τη Μυρτώ που ολοκλήρωνε την 

ύπαρξη του και τον πεθερό του ο οποίος τον ξάφνιασε όταν του 



Χάρης Γαντζούδης 

 23 

ανακοίνωσε πως ήρθε ο καιρός πια να αναλάβει μόνος του το 

φροντιστήριο. Τι είχε πάει στραβά;  

 Σήκωσε το βλέμμα του από την εφημερίδα και έριξε μια 

διερευνητική ματιά στη γυναίκα του. Προσπαθούσε να 

ανακαλύψει που χάθηκαν. Η σημερινή της εικόνα δεν είχε καμία 

σχέση με το κορίτσι που είχε γνωρίσει είκοσι χρόνια πριν. 

Πια δεν έκαναν σεξ, δεν είχαν δικές τους στιγμές. Τα ηδονικά 

επιφωνήματα είχαν σταματήσει εδώ και καιρό. Από πότε; Δεν 

θυμάται. Το μόνο που θυμάται είναι τη γυναίκα του να τρέχει 

πίσω από τη Μυρτώ, να αλλάζει κουρτίνες τέσσερις φορές το 

χρόνο, τη λεπτή μέση της να στρογγυλεύει, το λιγοστό 

ελεύθερο χρόνο τους να τον περνάνε στο σπίτι τον γονιών της 

ή μπροστά στην τηλεόραση αμίλητοι, συμβιβασμένοι.  

«Πάμε κάπου το Σαββατοκύριακο;» θυμάται να τη ρωτάει όταν η 

κόρη τους έκλεινε τα δέκα της χρόνια. Δεν πήρε απάντηση και 

αποφάσισε να μην της ξανά προτείνει κάτι.  

 Άφησε την εφημερίδα στο τραπεζάκι και ανασηκώθηκε στη 

δερμάτινη πολυθρόνα. Η φασαρία στο μυαλό του έγινε 

ανυπόφορη. Ένιωσε να δυσκολεύεται να αναπνεύσει λες και μια 

αόρατη θηλιά είχε τυλιχθεί γύρω από το λαιμό του και τον 

έπνιγε. Προσπάθησε να στρίψει ένα τσιγάρο. Τα χέρια του 

έτρεμαν. Η φασαρία στο μυαλό του μεγάλωνε. Ο καπνός έπεφτε 

στο χαλί. Η Χαρά του έριξε ένα αυστηρό βλέμμα σαν να τον 



Κύκλοι στη θάλασσα… και άλλες ιστορίες 

 24 

έβριζε για την ακαταστασία του. Άφησε μια από τις πολλές 

βρισιές που του ερχόταν στο μυαλό να βγει και νευρικά 

κατευθύνθηκε προς την μπαλκονόπορτα.  

 Κάθισε στη μπαμπού πολυθρόνα και άπλωσε τα πόδια του 

στο γυάλινο τραπεζάκι. Οι παντόφλες του έπεσαν στο πάτωμα, 

αφήνοντας τις γυμνές πατούσες του εκτεθειμένες στο ψύχος του 

χειμώνα. Δεν τον ένοιαζε. Δεν ήθελε να γυρίσει στο σαλόνι, 

το μόνο που ήθελε ήταν να αποδράσει. Έφερε το τσιγάρο στα 

χείλη του. Με την πρώτη ρουφηξιά ένοιωσε να ζαλίζεται. 

Αναρωτήθηκε αν ο καπνός που του έφερε ο πατέρας του από τα 

Γιάννενα τον προηγούμενο μήνα εκτός από μυρωδάτος αν ήταν 

και χασισάτος. Στη σκέψη αυτή χαμογέλασε. Ο δυνατός θόρυβος 

από το διπλανό μπαλκόνι του τράβηξε την προσοχή.  

 Μια νεαρή γυναίκα - όχι πάνω από τριάντα έσερνε κάτι 

κούτες. «Προσοχή εύθραυστο» κατάφερε να διαβάσει τα κόκκινα 

γράμματα. Νοικιάστηκε το διπλανό διαμέρισμα, σκέφτηκε. Ήθελε 

να τρέξει στην είσοδο της πολυκατοικίας να δει αν υπάρχει 

ακόμα το ενοικιαστήριο αλλά το θερμό χαμόγελο που του 

έστειλε η νεαρή γυναίκα τον έκανε να μείνει ακίνητος. 

Φορούσε τζιν σε στενή γραμμή και τα καλλίγραμμα πόδια 

διαγράφονταν τέλεια. Το πάνω μέρος του σώματός της τύλιγε 

ένα ζεστό πουλόβερ γνωστής εταιρείας. Το αναγνώρισε από τα 

σχέδια που απεικονιζόταν και στο πουλόβερ που του είχε 



Χάρης Γαντζούδης 

 25 

ζητήσει η κόρη του για τα γενέθλιά της. Η γυναίκα πλησίασε 

στο χαμηλό τοίχο που χώριζε τα δυο μπαλκόνια. 

«Ελεάνα» του φώναξε. Τα έχασε για λίγο. Πλησίασε και έτεινε 

το χέρι του προς το μέρος της.  

«Αλέξης, χάρηκα». Ένοιωσε τη ζεστασιά του χεριού της πάνω 

στο παγωμένο δέρμα του.  

«Μόλις μετακόμισα. Μήπως θα μπορούσατε να με βοηθήσετε με 

τις κούτες;» τον ρώτησε εκείνη με ένα παρατεταμένο χαμόγελο 

στα χείλη και τον έκανε να τα χάσει για άλλη μια φορά. 

Τελικά βρήκε και πάλι την αυτοκυριαρχία του.  

«Γιατί όχι» της απάντησε και με ένα σάλτο βρέθηκαν ο ένας 

δίπλα στον άλλο χωρίς κανένα τοίχο να τους χωρίζει. Πέρασαν 

στο εσωτερικό του σπιτιού το οποίο ήταν γεμάτο κούτες. Ένας 

λευκός καναπές στη μέση του σαλονιού ακόμα τυλιγμένος 

προσεκτικά στο διάφανο κάλυμμα του περίμενε κάποιος να τον 

ελευθερώσει.  

«Λοιπόν, σε τι θες να σε βοηθήσω;» 

Η Ελεάνα τον κοίταζε στα μάτια και το βλέμμα της του 

αποκάλυπτε την αλήθεια. Πρόφαση ήταν η βοήθεια βλάκα, άλλο 

σε θέλει η γκόμενα, ακουστικέ στο μυαλό του η σκέψη με τη 

φωνή του Αντρέα. Εκείνη τράβηξε το διάφανο κάλυμμα του 

καναπέ και τον κάλεσε να καθίσει κοντά της.  



Κύκλοι στη θάλασσα… και άλλες ιστορίες 

 26 

 Η δροσερή της ανάσα τυλίχτηκε γύρω από το λαιμό του. 

Τώρα όμως δεν πνιγόταν, ένοιωθε υπέροχα, όπως τότε πριν 

είκοσι χρόνια που έπαιρνε την παρθενιά της Χαράς κάτω από τη 

μύτη των γονιών της και τώρα κάτω από τη μύτη της γυναίκας 

του θα γινόταν άπιστος για πρώτη φορά.  

 Τα χείλη της ενώθηκαν με τα δικά του ενώ το χέρι της 

ξεκίνησε το ηδονικό ταξίδι στο κορμί του, αφήνοντας πίσω του 

τη γλυκιά ανατριχίλα του έρωτα που τον έκανε να τα ξεχάσει 

όλα. Παραδόθηκε στη θέληση της. Έσφιξε στα χέρια του το 

τρυφερό κορμί της και εκείνη το σκληρό μόριο του. Την ένιωσε 

να τρέμει. Η θέα του λευκού της στήθους στο αχνό φως του 

δωματίου τον διέγειρε ακόμη περισσότερο. Το έκλεισε στις 

παλάμες του και με τη γλώσσα του άρχισε να γεύεται τις 

ερεθισμένες ρώγες της. Το κορμί της άρχισε να κινείται σε 

πιο έντονους ρυθμούς πάνω στο δικό του και οι χτύποι της 

καρδιάς του συναγωνιζόταν το γρήγορο λαχάνιασμα που έβγαινε 

από το στήθος του.  

 Ο δυνατός θόρυβος έφτασε πάλι στα αφτιά του κάνοντας 

τον να πεταχτεί όρθιος από τη θέση του. Ξαφνιάστηκε όταν 

συνειδητοποίησε ότι στο διπλανό μπαλκόνι δεν υπήρχε κανείς 

παρά μόνο ο αέρας που είχε δυναμώσει και χτυπούσε με λύσσα 

το παντζούρι… 

 



Χάρης Γαντζούδης 

 27 



Κύκλοι στη θάλασσα… και άλλες ιστορίες 

 28 

  

  

ΚΚύύκκλλοοιι  σσττηη  θθάάλλαασσσσαα



Χάρης Γαντζούδης 

 29 

  

ο τέλος ήταν κοντά. Το ένιωθε. Η ανάσα του έβγαινε με 

δυσκολία. Το βήμα του αδύναμο. Κάθε κίνηση πονούσε.  

«Θέλω μια χάρη» είπε, γυρνώντας το κεφάλι του προς τη 

ρωσίδα νοσοκόμα, την οποία είχαν προσλάβει τα παιδιά του για 

να τον φροντίζει.  

«Τι χάρη θες κυρ-Αντρέα;»  

«Να με πας μια βόλτα στη θάλασσα» 

«Δεν είμαστε καλά. Ο γιατρός είπε ότι χρειάζεσαι ξεκούραση» 

του απάντησε εκείνη με τα σπαστά ελληνικά της.  

«Άσε τους γιατρούς. Αυτό που χρειάζομαι εγώ είναι μια βόλτα 

στη θάλασσα» 

«Άσε πρώτα να γίνεις καλά και θα σε πάω εγώ όσες βόλτες θες. 

Στα πόδια μας την έχουμε τη θάλασσα».  

 «Δεν καταλαβαίνεις. Δεν έχω χρόνο. Σε παρακαλώ και σου 

υπόσχομαι ότι θα είναι για λίγο. Μια στιγμή μόνο…» ο λυγμός 

τον εμπόδισε να ολοκληρώσει τη φράση του. Τα μάτια του, που 

είχαν πάρει την έκφραση μικρού παιδιού όταν δεν του κάνουν 

το χατίρι, γέμισαν δάκρυα.  

«Καλά. Θα σε πάω» του είπε η νοσοκόμα που λύγισε και 

συνέχισε «Αλλά μόνο για πέντε λεπτά. Ούτε λεπτό παραπάνω».  

 Τον συνόδεψε μέχρι την παραλία. Τον κρατούσε από το 

χέρι και προσπαθούσε να συγχρονίσει το βήμα της με το δικό 

Τ 



Κύκλοι στη θάλασσα… και άλλες ιστορίες 

 30 

του. Σε όλη τη διαδρομή παρέμειναν και οι δυο σιωπηλοί. Μόνο 

το σφύριγμα του ανέμου ακουγόταν, που τρύπωνε ανάμεσα στα 

κλαδιά των δέντρων και τα γύμνωνε από τα ξερά φύλλα τους. Ο 

πεζόδρομος ήταν έρημος. Κάποιες ανθρώπινες φιγούρες 

διακρίνονταν πίσω από τα τζάμια των λιγοστών μαγαζιών που 

παρέμειναν ανοιχτά το χειμώνα. Λίγο πριν κατέβουν τα πέτρινα 

σκαλιά που οδηγούσαν στην παραλία, εκείνη, ξαφνιάστηκε όταν 

ένιωσε το χέρι του να κλείνει με δύναμη το δικό της. Γύρισε 

και την κοίταξε. 

«Μόνος μου» της είπε «Εσύ θα με περιμένεις εδώ». Όσο και αν 

προσπάθησε, δεν κατάφερε να τον πείσει.  

«Ξεροκέφαλος άνθρωπος» ψέλλισε στα ρώσικα.  

 Έσυρε το σώμα του μέχρι εκεί που το κύμα είχε χαράξει 

τα όρια του. Πήρε μια βαθιά ανάσα και κάθισε, αδιαφορώντας 

για τον πόνο που ένιωθε στα κόκαλά του. Η αγάπη του για τη 

θάλασσα ήταν πιο δυνατή. Κάποτε ήθελε να μπαρκάρει, να 

γνωρίσει καινούργιους τόπους, διαφορετικούς ανθρώπους, άλλα 

ήθη και έθιμα. Η μάνα του έπεσε να πεθάνει. Μοναχοπαίδι.  

« Δε θα στο συγχωρήσω ποτέ άμα μ’ αφήσεις μόνη μου» του λέγε 

και του ξανάλεγε μέχρι που τον έπεισε. Πούλησε δυο κτήματα, 

προίκα από τον πατέρα της και του άνοιξε ταβέρνα, για να τον 

δέσει για πάντα στη στεριά. Έμεινε κοντά της, αλλά σε κάθε 

απόφαση που έπρεπε να πάρει στη ζωή του, σε κάθε κύκλο που 



Χάρης Γαντζούδης 

 31 

άνοιγε ή έκλεινε, εκείνος έτρεχε κοντά στη θάλασσα. Της 

μιλούσε κι εκείνη λες και τον άκουγε, τον ηρεμούσε και 

έπαιρνε στο βυθό τους φόβους και τις αγωνίες του. Έτσι και 

τώρα, που ένιωθε το τέλος να πλησιάζει, ήθελε να είναι κοντά 

της, να κλείσει εκεί αυτόν τον κύκλο.  

 Σκάλισε τη μουσκεμένη άμμο με το μπαστούνι του. Σήκωσε 

το βλέμμα του και η σκέψη του χάθηκε στο απέραντο γαλάζιο 

που απλώνονταν μπροστά του. Πάνω στα κύματα άρχισαν να 

χοροπηδούν εικόνες από το παρελθόν. Είδε ένα παιδί, με κοντά 

παντελονάκια, να σκαλίζει με τους φίλους του την καυτή άμμο, 

η οποία είχε κολλήσει στα ιδρωμένα πρόσωπά τους, για να 

ανακαλύψουν το χαμένο θησαυρό που σύμφωνα με τις διηγήσεις 

των παππούδων τους είχαν θάψει οι πειρατές. Είδε ένα νεαρό 

αγόρι, να κοιτά ηδονικά τα καλλίγραμμα κορμιά των 

τουριστριών που έφταναν από όλα τα μέρη του κόσμου για να 

γευτούν τον Ελληνικό Θεό Ήλιο. Είδε έναν νεαρό άνδρα να 

μεθάει από έρωτα… 

 Μελαγχόλησε. Δεν μπορούσε πια να τρέξει, να κάνει 

σχέδια και όνειρα για το μέλλον, να ερωτευθεί. Στα ογδόντα 

πέντε του χρόνια το μόνο που μπορούσε να κάνει ήταν να 

περιμένει το τέλος.  

 Στα αφτιά του ήρθαν παιδικά γέλια, κλάματα, 

υποσχέσεις, προδοσίες. Αυτές τον πόνεσαν περισσότερο. Πρώτα 



Κύκλοι στη θάλασσα… και άλλες ιστορίες 

 32 

τον πρόδωσε η γυναίκα του. Η γυναίκα που πριν μερικά χρόνια 

τον μεθούσε από έρωτα τον εγκατέλειψε. Δεν έμαθε ποτέ το 

γιατί. Του άφησε μόνο ένα σημείωμα «Φεύγω» και δυο παιδιά να 

μεγαλώσει. Μα και εκείνα τον πρόδωσαν. Ο γιος του δεν είχε 

κλείσει ούτε τα δεκαπέντε όταν αποφάσισε να πάει να μείνει 

με τη μητέρα του και εκείνος έτρεξε στη θάλασσα να τον 

παρηγορήσει. Δυο χρόνια αργότερα τον εγκατέλειψε και η κόρη 

του και πάλι στη θάλασσα έτρεξε. Ο γιος του δεν ξαναφάνηκε. 

Μόνο τηλέφωνο τον έπαιρνε στη γιορτή του. Η κόρη του τον 

επισκέπτονταν που και που μα πέρασαν δέκα χρόνια από την 

τελευταία φορά. Τα εγγόνια του μόνο σε φωτογραφίες τα είχε 

δει.  

«Ας είναι καλά και ας μην έρχονται να με δουν» απαντούσε στη 

ρωσίδα, τις λίγες φορές που εκείνη του έπιανε κουβέντα για 

τα παιδιά του.  

 Ξάπλωσε στην άμμο. Για αρκετή ώρα έμεινε να κοιτάζει 

τον συννεφιασμένο ουρανό. Του φάνηκε πως είδε ένα λευκό 

περιστέρι να πετά ψηλά και να χάνεται στα σύννεφα. Ήξερε πως 

είχε έρθει η ώρα να πετάξει και η ψυχή του. Πήρε μια βαθιά 

ανάσα. Τα ρουθούνια του γέμισαν με την αρμύρα της θάλασσας, 

της μοναδικής πιστής του συντροφιάς όλα αυτά τα χρόνια. 

Έκλεισε στην χούφτα του λίγη άμμο κλείνοντας μαζί και τον 

κύκλο της ζωής του.  



Χάρης Γαντζούδης 

 33 



Κύκλοι στη θάλασσα… και άλλες ιστορίες 

 34 

  

  

ΌΌτταανν  οο  θθάάννααττοοςς  γγεεννννάάεειι  ζζωωήή……



Χάρης Γαντζούδης 

 35 

  

 Μελίνα αποχαιρέτησε τον πατέρα της με μια σεμνή 

τελετή. Στην εκκλησία, αλλά και κατά τη μεταφορά της 

σωρού στο κοιμητήριο, βρισκόταν περικυκλωμένη από 

συγγενείς οι οποίοι κάθε τόσο έσκυβαν και της ψιθύριζαν στο 

αφτί, με φωνή που λύγιζε από τον πόνο για την απώλεια του 

αγαπημένου τους προσώπου, λόγια συμπαράστασης.  

«Υποκριτές» ήθελε να τους φωνάξει με όση δύναμη της είχε 

απομείνει και να τους ξεμπροστιάσει όλους, διαλύοντας την 

ψεύτικη λύπη που είχαν φορέσει στα πρόσωπά τους. Η σκέψη 

όμως ότι θα τάραζε την ψυχή του πατέρα της, τη σταματούσε. 

Έκρυψε τα καστανά της μάτια πίσω από τα μαύρα της γυαλιά και 

προσπαθούσε να μην βλέπει, να μην ακούει, να μην νιώθει τη 

δυσωδία που άφηναν στο πέρασμά τους οι άνθρωποι γύρω της.  

 Κάρφωσε το βλέμμα της στο άψυχο σώμα του πατέρα της. 

Της φάνηκε πως της χαμογελούσε. Το φέρετρο ήταν στολισμένο 

με κόκκινα τριαντάφυλλα και εκείνος εξέπεμπε μια περίεργη 

λάμψη μέσα στο λευκό του κουστούμι.  

«Με λευκό κουστούμι, όπως στο γάμο μου μαζί της έτσι θέλω να 

με ντύσεις όταν έρθει εκείνη η ώρα και να με στολίσεις με 

κόκκινα τριαντάφυλλα σαν εκείνα που της πρόσφερα στο πρώτο 

μας ραντεβού, για να της τα ξανά προσφέρω όταν θα την 

συναντήσω και πάλι στην αιωνιότητα». Αυτή τη χάρη της είχε 

Η 



Κύκλοι στη θάλασσα… και άλλες ιστορίες 

 36 

ζητήσει o πατέρας της, κι εκείνη δεν μπορούσε να του χαλάσει 

το χατίρι. Από την κηδεία της μητέρας της δεν είχε καμία 

εικόνα. Περνούσε το κατώφλι της εφηβείας και οι συγγενείς 

θεώρησαν καλό να μην την αφήσουν να την αποχαιρετήσει 

φοβούμενοι την αντίδρασή της σε κάτι τέτοιο. Πριν αφήσει 

πίσω της την εφηβεία και ανοίξει τα φτερά για τη ζωή άρχισαν 

τα προβλήματα υγείας του πατέρα της. Έμεινε δίπλα του μέχρι 

το τέλος.  

 Μετά την τελετή μαζεύτηκαν όλη στο μικρό καφενείο του 

χωριού. Λίγα μέτρα μακριά της καθόταν ο Στέλιος. Τα μάτια 

της, πάντα κρυμμένα πίσω από τα μαύρα της γυαλιά, άρχισαν να 

διαβάζουν τις σκέψεις των συγγενών της.  

«Τώρα που τη χώρισε και αυτός έμεινε μόνη η κακομοίρα» 

«Καλά να πάθει, επιλογή της ήταν» 

«Μπορεί να ξαναφτιάξει τη ζωή της» 

«Στα σαράντα τέσσερα και με αυτή τη μούρη ποιος θα γυρίσει 

να την κοιτάξει;» 

Με το Στέλιο είχαν χωρίσει δυο μήνες πριν, όταν του 

ήρθε η μετάθεση για τη Θεσσαλονίκη. Εκείνη δεν θέλησε να τον 

ακολουθήσει και να αφήσει τον πατέρα της. Στην αρχή νόμιζαν 

πως θα τα καταφέρουν αλλά η απόσταση που μπήκε ανάμεσα τους 

έδωσε χώρο σε μια νεαρή συνάδελφό του να μπει στη ζωή του.  



Χάρης Γαντζούδης 

 37 

«Σκάστε» ήθελε να ουρλιάξει. Το μυαλό της πονούσε. Το σώμα 

της πονούσε. Ένιωθε να της ρουφάνε όλο τον αέρα. 

Ασφυκτιούσε. Σηκώθηκε απότομα από την καρέκλα της, 

παραξενεύοντας τους γύρω της και βγήκε στο δρόμο. Αν και η 

θερμοκρασία ήταν λίγους βαθμούς πάνω από το μηδέν εκείνη 

ένιωθε να καίγεται. Έβγαλε το παλτό της και άνοιξε τα δυο 

πρώτα κουμπιά του πουκαμίσου της. Η σκέψη ότι έπρεπε να 

γυρίσει στο καφενείο την έπνιγε. Αποφάσισε να γυρίσει στο 

σπίτι δίχως να αποχαιρετήσει κανέναν.  

 Έκλεισε την πόρτα πίσω της. Στάθηκε πίσω της να πάρει 

μια ανάσα. Άφησε το παλτό και την τσάντα της να πέσουν στο 

πάτωμα. Έκανε μερικά βήματα και απάλλαξε τα πόδια της από 

τον πόνο που τους προκαλούσαν οι ψηλοτάκουνες γόβες της. 

Έριξε αρκετό αλκοόλ σε ένα ποτήρι και απόθεσε το 

κουρελιασμένο σώμα της στην πολυθρόνα δίπλα στο τζάκι.  

«Έμεινε μόνη…καλά να πάθει…ποιος θα την κοιτάξει;». 

Οι σκέψεις αυτές της τρυπούσαν το μυαλό. Αρκετές ώρες 

αργότερα και αφού γέμισε δυο τρεις φορές το ποτήρι της με 

αλκοόλ ένιωθε εξαντλημένη. Το σώμα της παραδόθηκε σ’ έναν 

λυτρωτικό ύπνο.  

 Το πρώτο φως της ημέρας, τρύπωσε στο σπίτι κάνοντας τη 

Μελίνα να ανοίξει τα μάτια της. Έσφιξε το κεφάλι της στα δυο 

της χέρια. Πονούσε. Η θλίψη που ένιωθε την προηγούμενη μέρα 



Κύκλοι στη θάλασσα… και άλλες ιστορίες 

 38 

δεν είχε φύγει. Λες και περίμενε τη στιγμή που θα άνοιγε 

ξανά τα μάτια για να κάνει και πάλι την εμφάνιση της, μην 

την αφήνοντας να ξεχάσει. Σηκώθηκε από την πολυθρόνα και 

κατευθύνθηκε προς το μπάνιο. Έριξε κρύο νερό στο πρόσωπό 

της. Έμεινε για λίγο ακίνητη μπροστά στον καθρέφτη να 

κοιτάζει το ίνδαλμα της. Είδε το χρόνο να κυλάει πάνω του 

σβήνοντας κάθε ίχνος γοητείας. Στο μυαλό της ζωγραφίστηκαν 

τα βλέμματα των συγγενών της που ήταν γεμάτα λύπηση. Ένιωθε 

τη μοναξιά να την κυκλώνει. Αποφάσισε να δώσει ένα τέλος. 

Άνοιξε το ντουλαπάκι του φαρμακείου και πήρε στα χέρια το 

κουτί με τα ηρεμιστικά χάπια. Άδειασε καμιά δεκαριά στη 

χούφτα της και γύρισε στο σαλόνι. Χωρίς να το σκεφτεί τα 

κατάπιε όλα, ρουφώντας μια γερή γουλιά αλκοόλ, που είχε 

απομείνει στο ποτήρι από το προηγούμενο βράδυ, για να 

βοηθήσει το θάνατο να γλιστρήσει με ευκολία μέσα της. 

Ξάπλωσε στον καναπέ και έκλεισε τα μάτια της, περιμένοντας 

το θάνατο να την αποδεσμεύσει από τη ζωή. Ο ήχος της βροχής 

στο τζάμι προσέδιδε ακόμη μεγαλύτερη θλίψη στο σκηνικό.  

 Ο χτύπος του τηλεφώνου την έκανε να ανασηκωθεί από τη 

θέση της. Η φωνή, που ακούστηκε να αφήνει μήνυμα στον 

τηλεφωνητή ήταν της Αλεξάνδρας, από τις λίγες φίλες της 

Μελίνας, η οποία είχε το μικροβιολογικό εργαστήριο στην 

περιοχή και στην οποία είχε πάει η Μελίνα για κάποιες 



Χάρης Γαντζούδης 

 39 

εξετάσεις λίγες μέρες πριν, καθώς τον τελευταίο καιρό την 

ταλαιπωρούσαν κάτι ζαλάδες.  

«Αγαπητή μου, σου τηλεφωνώ για να σε ενημερώσω για τα 

αποτελέσματα των εξετάσεων σου. Χαίρεις άκρας υγείας …» 

Η Μελίνα χαμογέλασε μπρος την ειρωνεία της στιγμής. Την ώρα 

που εκείνη περίμενε το τέλος, η Αλεξάνδρα την ενημέρωνε για 

την καλή κατάσταση της υγεία της. Η φωνή στον τηλεφωνητή 

συνέχιζε  

«Όσο για τις ζαλάδες που σε ταλαιπωρούν, οφείλονται στο 

τριών μηνών έμβρυο που υπάρχει μέσα σου. Συγχαρητήρια κούκλα 

μου, σε περιμένω στο ιατρείο μου».  

 Η Μελίνα πάγωσε. Προσπάθησε να σηκωθεί από τον καναπέ 

όμως ένας δυνατός πόνος στο στομάχι την έριξε στο πάτωμα. Το 

σώμα της άρχισε να μουδιάζει. Κατάφερε να απλώσει το χέρι 

της στο τραπεζάκι και να πιάσει το κινητό της τηλέφωνο. 

Πληκτρολόγησε με τρεμάμενα χέρια τον αριθμό του Στέλιου μιας 

και ήταν ο μόνος που θυμόταν. Το ηχογραφημένο μήνυμα την 

ενημέρωσε ότι το είχε κλειστό. Όσο περνούσαν τα λεπτά οι 

πόνοι γινόταν πιο δυνατοί. Κατάφερε να συρθεί μέχρι την 

πόρτα αφήνοντας πίσω της ένα άσπρο υγρό ανακατεμένο με αίμα 

που άρχιζε να αναβλύζει από το στόμα της. Τη στιγμή που το 

χέρι της κατέβαζε το μπρούτζινο χερούλι της πόρτας, έχασε 

τις αισθήσεις της.  



Κύκλοι στη θάλασσα… και άλλες ιστορίες 

 40 

 Με το τρυπημένο, από τον ορό, χέρι της, χάιδευε την 

κοιλιά της. Από τη γυάλινη πόρτα κοιτούσε το Στέλιο να 

μιλάει με το γιατρό. Η απόφασή του να πάει να την 

αποχαιρετήσει πριν φύγει για τη Θεσσαλονίκη αποδείχτηκε 

σωτήρια και για εκείνη και για το αγοράκι που αναπτυσσόταν 

μέσα στην κοιλιά της.  

«Τι έγινε;» τον ρώτησε όταν μπήκε στο δωμάτιο.  

«Όλα είναι καλά. Ξεκουράσου τώρα είμαι εγώ εδώ» την απάντησε 

εκείνος, αφήνοντας ένα τρυφερό φιλί στα άχρωμα χείλη της.  

Έκλεισε τα μάτια της και άρχισε να ονειρεύεται την 

καινούργια της ζωή. Ο θάνατος του πατέρα της, έφερε μια 

καινούργια ζωή για να της κρατάει συντροφιά. Τώρα δεν θα 

ήταν ποτέ μόνη. 



Χάρης Γαντζούδης 

 41 

 



Κύκλοι στη θάλασσα… και άλλες ιστορίες 

 42 

  

  

««ΜΜππλλεε»»



Χάρης Γαντζούδης 

 43 

  

λα τα φώτα ήταν ανοιχτά. Χαρούμενες μελωδίες χόρευαν 

με το κρύο αεράκι και τρύπωναν στ’ αφτιά της. Σαν να 

βρισκόταν σε θέατρο σκιών, παρακολουθούσε τις 

ανθρώπινες σκιές που διαγράφονταν πίσω από τις λευκές 

κουρτίνες, να αγκαλιάζονται, να φιλιούνται, να δακρύζουν από 

χαρά. Αυτό δεν το είδε, το φαντάστηκε. Στο διαμέρισμα του 

πέμπτου ορόφου είχαν γιορτή.  

«Γύρισε» αναφώνησε χαμηλόφωνα και άναψε το τσιγάρο που είχε 

βγάλει εδώ και ώρα από τη μεταλλική ταμπακιέρα της. Ο Τάκης, 

φίλος της από το Πανεπιστήμιο και δικός του φίλος, της είχε 

πει την αλήθεια. Συναντήθηκαν τυχαία στο βιβλιοπωλείο όπου 

διατηρούσε εκείνη στο κέντρο της πόλης. Ο Τάκης έψαχνε για 

το βιβλίο «Το κοράκι – Η φιλοσοφία της σύνθεσης» του Ε.Α. 

Πόε. Ήθελε να ανακαλύψει τα μυστικά που χάρισαν στο ποίημα 

αυτό την αιωνιότητα. Από το Πανεπιστήμιο τον θυμάται να 

σκαρώνει στίχους. Είχε εκδώσει και μια ποιητική συλλογή με 

έναν μικρό εκδοτικό οίκο και τώρα προσπαθούσε να πουλήσει 

την επόμενη σε έναν μεγαλύτερο όπως την ενημέρωσε.  

«Έχεις κρατήσει επικοινωνία με κανέναν;» τον ρώτησε η Πόλυ.  

«Μπα.. μόνο με το Μάνο μιλάμε που και που στο τηλέφωνο. 

Επιστρέφει αύριο». Η πληροφορία αυτή προκάλεσε έκρηξη στο 

μυαλό της, λες και κάποια βόμβα είχε μείνει κρυμμένη στο 

Ό 



Κύκλοι στη θάλασσα… και άλλες ιστορίες 

 44 

πίσω μέρος του κεφαλιού της και περίμενε τη στιγμή που 

κάποιος θα ανάψει το φυτίλι. Από το προηγούμενο απόγευμα, 

μέχρι και αυτή τη στιγμή που βρισκόταν κάτω από το σπίτι του 

το μυαλό της δεν είχε σταματήσει να κοιτάζει στο παρελθόν.  

 Η Πόλυ γνώρισε τον Μάνο στο πρώτο εξάμηνο της 

Φιλοσοφικής. Φοιτητές και οι δύο του τμήματος Ιστορίας και 

Αρχαιολογίας. Στο δεύτερο εξάμηνο ήταν μαζί. Με τη λήξη των 

σπουδών τους χώρισαν όταν εκείνος της ανακοίνωσε την απόφασή 

του να πάει στην Βρετανία για να παρακολουθήσει μεταπτυχιακό 

πρόγραμμα πάνω στην Αρχαία Ιστορία.  

«Και η δική μας ιστορία;» τον ρώτησε το τελευταίο βράδυ πριν 

χωρίσουν οριστικά. Μα καλά τι φαντάστηκε ότι θα τον περίμενε 

σαν πιστή Πηνελόπη; Δεν είχε χρόνο… 

 Ένα μήνα μετά τη φυγή του, θυμάται να ξυπνάει από τον 

ήχο του κινητού της.  

«Γιατί δεν απαντάς βρε μωρό μου;» της είχε γράψει στο μήνυμα 

ο Μάνος και εκείνη το διέγραψε αμέσως μην τυχόν και το δει ο 

Σταμάτης ο τέταρτος της παρέας του Πανεπιστημίου, με τον 

οποίο αποφάσισε να τον ξεπεράσει ή καλύτερα να τον 

εκδικηθεί.  

«Έχει δει πως σε κοιτάει ο Σταμάτης;» της είχε πει ένα 

βράδυ.  

«Πως με κοιτάει;» 



Χάρης Γαντζούδης 

 45 

«Έλα βρε μωρό μου είναι φανερό ότι ο τύπος σε γουστάρει» 

«Ζηλεύεις;» 

«Όχι απλά δεν γουστάρω να σε κοιτάει. Δεν τον πάω και το 

ξέρεις. Έχει αυτή την ηλίθια τη φάτσα…» 

  Η σκέψη ότι τον είχε εκδικηθεί την έκανε να 

χαμογελάσει. Όμως το χαμόγελό της σβήστηκε απότομα όταν μια 

φωνή μέσα της άρχισε να αναρωτιέται «Και τι ήρθες να κάνεις 

νυχτιάτικα κάτω από το σπίτι του;» Σηκώθηκε από το παγκάκι 

για να φύγει, έσβησε το τσιγάρο της στο πεζοδρόμιο μα πριν 

προλάβει να κάνει δυο βήματα η φωνή του τη σταμάτησε.  

«Πόλυ»  

Έμεινε ακίνητη. Δεν ήξερε αν ήθελε να γυρίσει να τον 

κοιτάξει. Είχαν περάσει πέντε χρόνια από την τελευταία φορά. 

Τελικά γύρισε. Έκανε προσπάθεια για να τον αναγνωρίσει. Το 

μαύρο τζιν είχε αντικατασταθεί με υφασμάτινο παντελόνι και η 

μπλούζα με τη στάμπα του αγαπημένου του συγκροτήματος είχε 

δώσει τη θέση της σε ένα ατσαλάκωτο λευκό πουκάμισο. Το μόνο 

που είχε μείνει ίδιο ήταν το βαθύ μπλε των ματιών του. 

Πλησίασε κοντά της.  

«Τι κάνεις εδώ;» 

«Τυχαία περνούσα» 

«Ψέματα. Έμαθες ότι ήρθα» 

«Ναι. Τι κάνεις;» 



Κύκλοι στη θάλασσα… και άλλες ιστορίες 

 46 

«Καλά. Εσύ;» 

«Και εγώ» 

«Έμαθα παντρεύτηκες το Σταμάτη» 

«Ναι» 

«Ευτυχισμένη;» 

«Πολύ!» 

«Δεν έχασες καιρό, με αντικατέστησες αμέσως»  

«Έχεις πολύ θράσος» 

«Έχω AIDS!» 

 

Σιωπή 

 

«Έχω και μια κόρη»  

«Σου μοιάζει;» 

«Ναι» 

«Πάλι καλά που δεν πήρε την ηλίθια φάτσα του!» 

«Μόνο τα μάτια πήρε από τον πατέρα της» είπε εκείνη και 

γύρισε να φύγει πριν οι δυνάμεις της, την προδώσουν.  

«Καστανά;» τη σταμάτησε εκείνος.  

«Μπλε» του απάντησε εκείνη, δίχως να γυρίσει προς το μέρος 

του και χάθηκε στο σκοτάδι.  



Χάρης Γαντζούδης 

 47 

 



Κύκλοι στη θάλασσα… και άλλες ιστορίες 

 48 

  

  

ΤΤοο  θθααύύμμαα  ττωωνν  γγεεννεεθθλλίίωωνν……



Χάρης Γαντζούδης 

 49 

  

 Ειρήνη διέσχιζε την Ερμού προσπαθώντας να τσεκάρει 

τη λίστα που είχε φτιάξει στο μυαλό της, ώστε να μην 

ξεχάσει τίποτα. Ήθελε το αποψινό πάρτι να μείνει 

αξέχαστο τόσο στην ίδια όσο και στους καλεσμένους της. Ο 

βροχερός καιρός τη δυσκόλευε με τα ψώνια αλλά είχε 

αποφασίσει να μην αφήσει τίποτα να της χαλάσει τη διάθεση. 

 Περνώντας έξω από ένα κοσμηματοπωλείο, είδε τα 

σκουλαρίκια που της είχε υποσχεθεί να της τα κάνει δώρο ο 

Άρης, αλλά αντί γι’ αυτό της έκανε δώρο την παράλληλη σχέση 

του με την Αμάντα, τη γραμματέα του. Της το ξεφούρνισε λίγο 

πριν τυπώσουν τα προσκλητήρια του γάμου τους. Το έκλεισε στο 

βελούδινο κουτί της αδυναμίας «Δεν μπορούσα να το ελέγξω», 

το τύλιξε με το πολύχρωμο χαρτί του «Εγώ φταίω για όλα», το 

στόλισε με την κορδέλα της «Συγνώμης» και της το πρόσφερε το 

βράδυ που, μετά από πέντε χρόνια σχέσης, είχε αποφασίσει να 

την εγκαταλείψει κι εκείνη εγκατέλειψε τον εαυτό της.  

Κλείστηκε στο σπίτι, παραιτήθηκε από το μεσιτικό 

γραφείο και αφέθηκε στη θλίψη της. Δεν έβλεπε κανέναν. Το 

μοναδικό σημάδι ότι η ζωή συνεχιζόταν εκεί έξω ήταν το 

λιγοστό φως που τρύπωνε στο διαμέρισμα από τα ξύλινα 

πατζούρια. Σήμερα όμως είχε τα γενέθλια της και το είδε σαν 

αφορμή να πάει παρακάτω. Να κάνει μια καινούργια αρχή. 

Η 



Κύκλοι στη θάλασσα… και άλλες ιστορίες 

 50 

Έστειλε μήνυμα σε όλους τους φίλους της που είχε να δει πολύ 

καιρό και ήταν έτοιμη να γιορτάσει μαζί τους το νέο της 

ξεκίνημα. Το είχε ανάγκη. 

 Όταν βγήκε από το κοσμηματοπωλείο η βροχή είχε 

δυναμώσει. Κοίταξε το ρολόι της. Κόντευε μεσημέρι. Μπήκε σε 

ένα ταξί και παροτρύνοντας τον οδηγό να κάνει όσο πιο 

γρήγορα μπορούσε, γύρισε σπίτι. 

Καθώς γύριζε το κλειδί στην πόρτα ο Αντώνης έβγαινε 

από το διπλανό διαμέρισμα.  

«Γεια, θες βοήθεια;» τη ρώτησε εκείνος όταν την είδε 

φορτωμένη με τα ψώνια.  

«Όχι. Τα καταφέρνω, σε ευχαριστώ. Στο θέατρο πας;» 

«Ναι, έχουμε διπλή σήμερα». Ο Αντώνης ήταν ηθοποιός. Λίγο 

καιρό πριν δούλευε ως σερβιτόρος σε καφετέρια του Κολωνακίου 

και έκανε κάποια διαφημιστικά στην τηλεόραση. Τους 

τελευταίους δύο μήνες όμως του έκατσε δουλειά στο θέατρο και 

μάλιστα σε σοβαρό θίασο.  

«Τι ώρα τελειώνεις;» τον ρώτησε εκείνη.  

«Γύρω στις δώδεκα»  

«Αν θες μετά πέρνα από το σπίτι. Έχω τα γενέθλιά μου σήμερα 

και θα κάνω ένα μικρό πάρτι». Αφού της ευχήθηκε της 

υποσχέθηκε ότι θα προσπαθήσει, αν και δεν μπορούσε να κρύψει 



Χάρης Γαντζούδης 

 51 

την έκπληξή του καθώς μέχρι τότε δεν τον είχε καλέσει ποτέ 

στο σπίτι της.  

 Διόρθωνε το μακιγιάζ της όταν χτύπησε το τηλέφωνο. Οι 

γονείς της χαρούμενοι που η κόρη τους είχε αποφασίσει να τα 

αφήσει όλα πίσω και να πάει παρακάτω, της έδωσαν τις πιο 

θερμές ευχές τους. Ο πατέρας της άρχισε να θυμάται τα 

παιδικά πάρτι που της έκαναν εκείνη τη μέρα στο πατρικό της 

στη Θεσσαλονίκη. Όλο το σπίτι γέμιζε χαρούμενες φωνές και 

μελωδίες, ενώ, πριν κλείσει το τηλέφωνο, η μητέρα της, δεν 

παρέλειψε να της θυμίσει πως είναι καιρός να ξαναφτιάξει τη 

ζωή της για να προλάβει και αυτή να δει κανένα εγγόνι.  

«Εγώ στα τριάντα πέντε μου είχα και εσένα και τον αδερφό σου 

και τρίτο θα έκανα αν μπορούσα…» 

«Όταν έρθει η ώρα θα γίνει και αυτό» την διέκοψε η Ειρήνη 

που είχε βαρεθεί να ακούει τα ίδια και τα ίδια.  

 Όλα ήταν έτοιμα. Τα φαγητά είχαν πάρει τη θέση τους 

στο μπουφέ, η τούρτα σοκολάτας πάγωνε στο ψυγείο, μαζί με το 

κόκκινο κρασί που είχε επιλέξει για τους καλεσμένους της. 

Όμως μια ανησυχία άρχισε να την κυριεύει όταν είδε πως είχε 

πάει εννιά και κανένας από τους καλεσμένους της δεν είχε 

φανεί.  

«Όπου να’ ναι θα έρθουν» μονολογούσε φωναχτά, προσπαθώντας 

να καταλαγιάσει τη θύελλα που είχε ξεσπάσει στο μυαλό της.  



Κύκλοι στη θάλασσα… και άλλες ιστορίες 

 52 

 Οι ώρες περνούσαν. Οι δείκτες του ρολογιού έτρεχαν σαν 

δαιμονισμένοι ενώ ο ρυθμικός ήχος του εκκρεμούς μετρούσε τη 

ζωή της. Κάθε τόσο κοιτούσε την οθόνη του κινητού της μπας 

και δεν είχε προσέξει κάποιο μήνυμα. Έψαχνε απεγνωσμένα κάτι 

που θα άλλαζε τη ροή της ημέρας. Δύσκολο. Σε λιγότερο από 

μια ώρα τα γενέθλιά της θα περνούσαν στο παρελθόν.  

 Τράβηξε τα σκουλαρίκια από τα αυτιά της και τα πέταξε 

με οργή στο πάτωμα. Ξέπιασε τα μαλλιά της, αφήνοντάς τα να 

πέσουν στους ώμους της. Πλέον ήταν σίγουρη. Κανείς δεν θα 

ερχόταν. Η πολύμηνη απομόνωση, μετά από το χωρισμό της από 

τον Άρη, ήταν αρκετοί για να την ξεχάσουν όλοι.  

Έβγαλε την τούρτα από το ψυγείο και την άφησε πάνω στο 

τραπεζάκι του σαλονιού. Πλησίασε το παράθυρο και άρχισε να 

παρατηρεί τη βροχή που χτυπούσε πάνω στο τζάμι, 

δημιουργώντας περίεργα σχήματα. Τότε διαπίστωσε πως μαζί με 

το φως που ερχόταν, έφευγε και κυλούσε μέσα από τις 

χαραμάδες, όσο εκείνη θρηνούσε για τον χαμένο ερωτά της, 

κυλούσε και η ζωή των φίλων της. Κανείς δεν στάθηκε να την 

περιμένει.  

 Γέμισε το ποτήρι της κόκκινο κρασί και κατευθύνθηκε 

προς τον ολόσωμο καθρέφτη του διαδρόμου. Κοιτούσε επίμονα το 

πρόσωπό της σαν να το έβλεπε πρώτη φορά. Και αυτές οι 

ρυτίδες κάτω απ’ τα μάτια, πότε εμφανίστηκαν; Απομακρύνθηκε. 



Χάρης Γαντζούδης 

 53 

Κάθε ματιά που έριχνε στο ίνδαλμα της, της φαίνονταν πως της 

κλέβει χρόνια.  

 Γύρισε στο σαλόνι. Κάθισε στον καναπέ αδιαφορώντας για 

το εάν θα τσαλακωθεί το φόρεμά της. Η τούρτα σοκολάτας είχε 

αρχίσει να λιώνει πάνω στο γυάλινο τραπεζάκι. Ρούφηξε μια 

γουλιά κρασί και πάτησε το play του ραδιόφωνου. Οι 

χαρούμενες μελωδίες άρχισαν να δίνουν μια άνιση μάχη με τη 

θλίψη που είχε κατακλείσει το χώρο.  

 Η ώρα είχε φτάσει. Χαμήλωσε το φωτισμό και τοποθέτησε 

το κεράκι στην τούρτα της οποίας το σχήμα είχε αλλοιωθεί. Η 

φλόγα φώτισε τα υγρά της μάτια. Από τα χείλη της έβγαινε με 

τρεμάμενη φωνή το γενέθλιο τραγουδάκι λίγο όμως πριν το 

τέλος, ο ήχος του κουδουνιού την ξάφνιασε. Σηκώθηκε και με 

νωχελικά βήματα, κατευθύνθηκε προς την πόρτα.  

«Χρόνια Πολλά» της ευχήθηκε ο Αντώνης, προσφέροντάς της μια 

ανθοδέσμη με κόκκινα τριαντάφυλλα. 

  Το επόμενο πρωί την ξύπνησε ο ήχος του κινητού της. 

Όταν είδε το όνομα της μητέρας της στην οθόνη, το χαμήλωσε 

και το άφησε στο κομοδίνο. Γύρισε προς τον Αντώνη ο οποίος 

κοιμόταν δίπλα της. Πρώτη φορά έβλεπε τη γοητεία που 

εξέπεμπαν τα σκληρά χαρακτηριστικά του προσώπου του. 

Χαμογέλασε και χώθηκε στην αγκαλιά του.  



Κύκλοι στη θάλασσα… και άλλες ιστορίες 

 54 

 

  

ΨΨεευυδδααίίσσθθηησσηη



Χάρης Γαντζούδης 

 55 

  

πήκε στο δωμάτιο στις μύτες των ποδιών. Ο χαμηλός 

φωτισμός και οι σκηνές παραμυθιών που εναλλάσσονταν 

στους τοίχους κάθε τόσο, την πλημμύρισαν με μια 

γλυκιά αίσθηση. Πλησίασε την κούνια, που βρισκόταν στην 

δεξιά πλευρά του διπλού κρεβατιού. Έσκυψε από πάνω της και 

κρατώντας την αναπνοή της, τράβηξε απαλά το σεντόνι που της 

έκρυβε το πλασματάκι που αναπαυόταν στο μαλακό στρώμα.  

 Τα πράσινα μάτια της έλαμψαν τη στιγμή που αντίκρισε 

ένα μικρό κεφαλάκι, στολισμένο με ξανθιές μπούκλες, μια 

μικροσκοπική μυτούλα και δυο κατακόκκινα χειλάκια, τα οποία 

ταίριαζαν απόλυτα στη λευκή επιδερμίδα του. Συνέχισε να 

κατεβάζει το σεντόνι, πάντα με απαλές κινήσεις και πάντα 

κρατώντας την αναπνοή της, για να μην ταράξει τον ύπνο της 

μικρής πριγκίπισσας. Ένα ροζ κορμάκι, με λευκές λεπτομέρειες 

στις άκρες των χεριών και των ποδιών, τύλιγε το 

λεπτοκαμωμένο πλασματάκι που φαινόταν να απολαμβάνει την 

ζεστασιά του.  

 Κάθισε στην άκρη του κρεβατιού. Τα μάτια της δεν 

ξεκολλούσαν πάνω από τη μικρή. Άπλωσε το χέρι της και 

χάιδεψε τα δαχτυλάκια της. Προς στιγμήν τρόμαξε ότι το 

ξύπνησε, όταν είδε το μωρό να τεντώνει τα χεράκια του αλλά 

Μ 



Κύκλοι στη θάλασσα… και άλλες ιστορίες 

 56 

ένιωσε τη μεγαλύτερη ευτυχία, όταν εκείνο γύρισε προς το 

μέρος της και έσφιξε στην παλάμη του το δάχτυλό της.  

 Χαμογέλασε. Η κίνηση αυτή τη γέμισε ευτυχία. Όλα 

φαινόταν τόσο μακρινά κι αστεία. Ο χωρισμός της από το Νίκο, 

η κατάθλιψη που τον συνόδεψε, η προαγωγή που έγινε απόλυση, 

οι επιπλοκές στους πρώτους μήνες της εγκυμοσύνης, οι 

επανωτές εξετάσεις, τα ξενύχτια, τα σαράντα που ήταν προ των 

πυλών. Όλα έμοιαζαν ασήμαντα μπροστά στην ευτυχία που ένιωθε 

εκείνη τη στιγμή.  

 «Το μωρό μου» ψιθύρισε. Ασυναίσθητα, από τα χείλη της, 

άρχισε να βγαίνει η μελωδία του νανουρίσματος με το οποίο η 

δική της μητέρα συνόδευε τα αθώα όνειρά της. «Το μωρό μου» 

επανέλαβε και από την άκρη του ματιού της ξεχύθηκε ένα ρυάκι 

το οποίο αλλοίωσε τη γλυκιά γεύση των χειλιών της.  

 Η παρουσία της Μαρίνας, της αδερφής της, την ξάφνιασε. 

Τα ερωτήματα, που ήταν έκδηλα στο βλέμμα της Όλιας 

απαντήθηκαν με τη φράση της αδερφής της «Πως σου φαίνεται η 

ανιψιά σου;». Η μικρή πριγκίπισσα δεν ήταν η κόρη της αλλά η 

ανιψιά της. Η δύσκολη εγκυμοσύνη, οι επανωτές εξετάσεις, τα 

ξενύχτια, τα είχε περάσει η αδερφή της. Εκείνη απλά είχε 

μείνει μόνη λίγο πριν τα σαράντα.  

 Η Όλια σηκώθηκε από το κρεβάτι. Φίλησε την αδερφή της 

και βγήκε από το δωμάτιο χωρίς να πει λέξη. Η ψευδαίσθηση 



Χάρης Γαντζούδης 

 57 

στην οποία είχε αφεθεί τη γέμισε με θλίψη αλλά και γνώση για 

το τι θα πει ευτυχία.  



Κύκλοι στη θάλασσα… και άλλες ιστορίες 

 58 

  

  

««ΣΣυυγγννώώμμηη»»



Χάρης Γαντζούδης 

 59 

  

ι δρόμοι ήταν έρημοι. Το μικρό χωριό, φωλιασμένο στις 

παρυφές του Ολύμπου, δεν είχε ξυπνήσει ακόμα. Από τις 

καμινάδες υψώνονταν στον ουρανό λευκός καπνός από τα 

μισοσβησμένα τζάκια και γίνονταν ένα με τα σύννεφα που 

εμπόδιζαν τον ήλιο να στείλει τις ζεστές αχτίδες του στη Γη. 

Στα χόρτα που ξεπρόβαλαν δεξιά, αριστερά και ανάμεσα στις 

σχισμές του πλακόστρωτου δρόμου, το χειμωνιάτικο αεράκι είχε 

κρυσταλλώσει την πρωινή δροσιά δημιουργώντας μια λεπτή 

κρούστα πάχνης, κάνοντας τον Κώστα να προσέχει κάθε του 

βήμα. Ένα αχνό φως στο τέλος του δρόμου τράβηξε το βλέμμα 

του. Η ξύλινη επιγραφή, που βρισκόταν κρεμασμένη στον 

πέτρινο τοίχο είχε ξεθωριάσει. Εστίασε περισσότερο το βλέμμα 

του και όταν κατόρθωσε να διαβάσει τη λέξη «Καφενείον» το 

βήμα του ζωήρεψε.  

 Άνοιξε διστακτικά την πόρτα. Οι σκουριασμένοι 

μεντεσέδες έτριξαν, κάνοντας τη γυναίκα, που ήταν σκυμμένη 

και τοποθετούσε ξύλα στη σόμπα, να γυρίσει το βλέμμα της.  

«Καλημέρα»  

Η μεσόκοπη γυναίκα δεν απάντησε, μόνο συνέχισε να απλώνει 

την αναγνωριστική της ματιά πάνω του. Η απορία ήταν ξεκάθαρη 

στα μάτια της. Ο νεαρός που στεκόταν μπροστά της, τον οποίο 

δεν έκανε πάνω από είκοσι χρονών, δεν της θύμιζε κάτι.  

Ο 



Κύκλοι στη θάλασσα… και άλλες ιστορίες 

 60 

«Περαστικός είμαι και είπα να κάνω μια στάση στο χωριό σας» 

έσπευσε να απαντήσει στις σιωπηλές ερωτήσεις της γυναίκας 

εκείνος. Οι άγριες ρυτίδες, που είχαν σκάψει χωρίς έλεος το 

πρόσωπο της γυναίκας, πήραν μια γλυκιά όψη.  

«Πέρασε παλικάρι μου να σε κεράσω κάτι. Εγώ είμαι η Ευτυχία 

και έχω το καφενείο του χωριού, προίκα από τον πατέρα μου 

Θεός σχωρέστων όταν παντρεύτηκα τον αχαΐρευτο τον άντρα μου 

που άλλο από πρέφα δεν ξέρει».  

Η φλυαρία της γυναίκας έκανε τον Κώστα να αισθανθεί πιο 

άνετα. Έκανε μερικά βήματα και στάθηκε δίπλα στη σόμπα. 

Τράβηξε το κασκόλ που ήταν τυλιγμένο γύρω από το λαιμό του, 

έβγαλε τα γάντια και άπλωσε τα χέρια του για να ζεσταθούν 

ρουφώντας τη μύτη του, η οποία άρχισε να τρέχει από την 

αλλαγή της θερμοκρασίας.  

 Η Ευτυχία μπήκε στην κουζίνα για να ετοιμάσει τα 

καφεδάκια τους. Το χώρο κατέκλυζε η μυρωδιά του τσίπουρου 

και ο ήχος των ξύλων που είχαν παραδοθεί στις πύρινες 

φλόγες. Ο Κώστας, σιωπηλά βολιδοσκοπούσε το μικρό καφενείο. 

Τα λιγοστά ξύλινα τραπεζάκια ήταν σκεπασμένα με ένα διαφανές 

νάιλον, τα τελειώματα του οποίου στόλιζε μια πλαστική 

δαντέλα. Στον απέναντι τοίχο, βαμμένος σε απαλές αποχρώσεις 

του κίτρινου, βρίσκονταν κρεμασμένα πήλινα πιάτα στο κέντρο 

των οποίων απεικονίζονταν η σκηνογραφία της φύσης και μια 



Χάρης Γαντζούδης 

 61 

ασπρόμαυρη φωτογραφία με ένα ζευγάρι να ποζάρει, κρατώντας ο 

ένας το χέρι του άλλου.  

«Η Ευτυχία και ο άντρας της» σκέφτηκε ο Κώστας και άφησε ένα 

χαμόγελο να ζωγραφιστεί στο πρόσωπό του καθώς σκεφτόταν τα 

λόγια της γυναίκας «… που άλλο από πρέφα δεν ξέρει».  

«Και τον πέτυχα» αναφώνησε η Ευτυχία, βγαίνοντας από την 

κουζίνα, διακόπτοντας τους συλλογισμούς του Κώστα. Χωρίς να 

χάσει χρόνο τράβηξε την καρέκλα δίπλα του και αφού ρούφηξε 

μια γερή γουλιά από τον καφέ της, ήταν έτοιμη να του 

αφηγηθεί τη ζωή της με κάθε λεπτομέρεια. Δεν είχε σε ποιον 

να πει τα βάσανά της η κακομοίρα και τώρα που είχε βρει 

ακροατή, και απαλλαγμένη από το φόβο μην παρεξηγηθούν τα 

λεγόμενα της μιας και δεν θα τον ξανασυναντούσε, σκόπευε να 

βγάλει από μέσα της όλα όσα της μαύριζαν την ψυχή. Ο Κώστας 

την άκουγε σιωπηλός. Που και που έκανε κάποια γκριμάτσα 

κατανόησης και συμπόνιας. Το μυαλό του όμως ήταν αλλού…  

 Η Ευτυχία μιλούσε ακατάπαυστα. Σταμάτησε μόνο όταν 

φάνηκε από το παράθυρο μια αντρική φιγούρα να διασχίζει το 

δρόμο. Ο άντρας –όχι πάνω από εξήντα - ντυμένος με βαριά 

ρούχα και μια γκρι τραγιάσκα στο κεφάλι, γύρισε το χλωμό 

πρόσωπό του προς το μέρος τους και σήκωσε ψηλά το χέρι του 

χαιρετώντας την.  



Κύκλοι στη θάλασσα… και άλλες ιστορίες 

 62 

«Καλημέρα» του φώναξε εκείνη τινάσσοντας ελαφρά το κεφάλι 

της προς τα πάνω. Ο Κώστας τινάχτηκε από την καρέκλα του. Το 

βλέμμα του ακολουθούσε κάθε βήμα του άντρα που τώρα χανόταν 

στην στροφή.  

«Αυτός είναι» ψιθύρισε. 

«Ποιος αυτός;» απόρησε η Ευτυχία.  

«Μου φάνηκε ότι γνωρίζω τον κύριο που χαιρετήσατε» απάντησε 

ο Κώστας, θέλοντας να δικαιολογήσει την αντίδρασή του.  

«Τον κυρ-Μιχάλη; Από πού να τον ξέρεις παλικάρι μου; Αυτός 

έχει πάνω από είκοσι χρόνια να ξεμυτίσει από το χωριό» 

«Γιατί;» 

«Μεγάλη ιστορία. Πριν από χρόνια, εσύ δεν θα είχες γεννηθεί, 

μετά από ένα ταξίδι του στην Αθήνα ερωτεύτηκε μια αθηναία. 

Κοπέλα σαν τα κρύα νερά. Οι δικοί της δεν τον ήθελαν. Την 

έκλεψε. Με τον καιρό κι αφού έβλεπαν την κόρη τους 

ευτυχισμένη τον αποδέχτηκαν. Ύστερα από ένα χρόνο η γυναίκα 

έμεινε έγκυος και λίγους μήνες μετά γέννησε ένα αγοράκι. Τα 

λογικά της όμως φαίνετε δεν άντεξαν και μια μέρα γυρνώντας 

από τη δουλειά τη βρήκε κρεμασμένη μες το σπίτι και το μωρό 

να ωρύεται στην κούνια».  

Ο Κώστας την κοιτούσε μες τα μάτια. Η καρδιά του χτυπούσε 

δυνατά. Τα λόγια της Ευτυχίας ερχόταν σε πλήρη ταύτιση με 

όσα του είχε διηγηθεί η γιαγιά του. Τώρα ήταν σίγουρος πως ο 



Χάρης Γαντζούδης 

 63 

άντρας της φωτογραφίας που είχε κρύψει στην δεξιά τσέπη του 

παλτού του βγαίνοντας από το σπίτι του ήταν κ κυρ-Μιχάλης. Η 

Ευτυχία πήρε μια βαθιά ανάσα και συνέχισε τη διήγησή της.  

«Από τότε γύρισε στον τόπο του. Κάθε πρωί φεύγει από το 

σπίτι και γυρνά το σούρουπο. Με βροχή, με κρύο γυρνά στο 

δάσος. Δεν μιλάει σε κανένα. Εμένα μου τα είπε μια νύχτα που 

το τσίπουρο είχε λύσει τη γλώσσα του…» 

«Και για το παιδί του, δεν σας είπε τίποτα;» τη διέκοψε ο 

Κώστας.  

«Τίποτα» 

Ο Κώστας έτριψε με δύναμη τα υγρά μάτια του για να αποτρέψει 

τη συγκίνηση να βγει. 

«Είσαι καλά παλικάρι μου; Κάτσε να σου φέρω λίγο γλυκό 

κυδώνι να γλυκαθείς». 

Όταν η Ευτυχία επέστρεψε με το γλυκό, από την κουζίνα, ο 

Κώστας είχε εξαφανιστεί.  

 Ο ήλιος ήταν έτοιμος να χαθεί στη Δύση. Ο κυρ-Μιχάλης 

έσπρωξε τη σιδερένια πόρτα της αυλής. Τα έχασε όταν 

αντίκρισε έναν άντρα να κάθεται στο κατώφλι του σπιτιού του. 

Πλησίασε. Το βλέμμα του συνάντησε το υγρό βλέμμα του Κώστα. 

Έσκυψε το κεφάλι και από τα μάτια του άρχισαν να τρέχουν 

δάκρυα. Ο άντρας που στεκόταν όρθιος μπροστά του ήταν το 

μωρό που έκλεγε στην κούνια πριν είκοσι χρόνια. Ήταν το μωρό 



Κύκλοι στη θάλασσα… και άλλες ιστορίες 

 64 

της φωτογραφίας που κρατούσε σαν φυλαχτό στη δεξιά τσέπη του 

σακακιού του. Ο Κώστας άνοιξε τα χέρια του και ο πατέρας του 

όρμησε στην αγκαλιά του ψιθυρίζοντας μόνο τη λέξη «Συγνώμη». 



Χάρης Γαντζούδης 

 65 

 



Κύκλοι στη θάλασσα… και άλλες ιστορίες 

 66 

  

  

ΑΑλλάάττιι  κκααιι  ππιιππέέρριι



Χάρης Γαντζούδης 

 67 

  

 Ελένη στεκόταν πάνω από την κατσαρόλα. Κάθε τόσο 

έφερνε την κουτάλα κοντά στα χείλη της και δοκίμαζε 

το φαγητό. Πρόσθετε αλάτι και πιπέρι μέχρι να πετύχει 

το γευστικό αποτέλεσμα που ήθελε.  

«Είναι φοβερό πόση νοστιμιά δίνουν στο φαγητό» απευθύνθηκε 

στον άντρα της που καθόταν στο τραπέζι πίσω της και έπινε 

τον καφέ του.  

«Έλα να σου δείξω. Τόσα χρόνια δίπλα μου και ούτε αβγό δεν 

ξέρεις να βράζεις». Εκείνος της χαμογέλασε γλυκά.  

«Αφού έχω εσένα. Εσύ είσαι το αλάτι και το πιπέρι που 

νοστιμίζει τη ζωή μου» της απάντησε ρουφώντας μια γουλιά από 

τον αχνιστό καφέ του. Η Ελένη πλησίασε και έκατσε δίπλα του.  

«Ποιος ξέρει πόσο θα ζω ακόμα…». Τα βλέμματα και των δυο 

σκοτείνιασαν απότομα. Ήθελε να της πει να σταματήσει αυτή τη 

συζήτηση. Εκείνη το κατάλαβε και έδωσε άλλο χρώμα στην φωνή 

της μιας και δεν ήθελε να τον στενοχωρεί.  

«Γι’ αυτό σου λέω μάθε να μαγειρεύεις ένα πιάτο φαί γιατί 

άμα φύγω θα πεθάνεις της πείνας κακομοίρη μου». Χαμογέλασε 

και του έσφιξε το χέρι. Εκείνος έσκυψε και της το φίλησε.  

«Μη μ’ αφήσεις μόνο» της είπε.  

 Πάνε έξι μήνες που η Ελένη έτρεχε κάθε τόσο στην Αθήνα 

για εξετάσεις. Οι γιατροί είχαν βρει κάτι στο αίμα της που 

Η 



Κύκλοι στη θάλασσα… και άλλες ιστορίες 

 68 

όμως ούτε οι ίδιοι δεν ήξεραν τι είναι και πώς να το 

αντιμετωπίσουν. Πειραματόζωο είχε καταντήσει η καημένη η 

Ελένη στα χέρια τους. Μέχρι που δεν άντεξε.  

«Δεν πάω πουθενά. Άμα είναι να πεθάνω θέλω να πεθάνω στο 

σπίτι μου, στο κρεβάτι μου, δίπλα στον άντρα μου» ύψωσε τη 

φωνή της απέναντι στην επιμονή της κόρης της και του άντρα 

της και τελικά νίκησε.  

 Κι εκείνο το μεσημέρι ήταν λες και ο Θεός την είχε 

ακούσει και αποφάσισε να της κάνει το χατίρι. Ξάπλωσε δίπλα 

του και κοιμήθηκε τον αιώνιο ύπνο κρατώντας του το χέρι.  

 Το σαλόνι είχε γεμίσει κόσμο. Όλο το χωριό είχε έρθει 

για να την αποχαιρετήσει. Ο κυρ Ηλίας ο άντρας της, κάθε 

τόσο δεχόταν ένα παρηγορητικό σκούντημα στον ώμο. Δεν σήκωνε 

όμως το βλέμμα του. Δεν το έπαιρνε από πάνω της. Του έμειναν 

μόνο λίγα λεπτά για να καλύψει μια κοινή πορεία πενήντα 

χρόνων.  

  Οι μνήμες άρχισαν να ξυπνάνε. Τη θυμάται μικρό 

κορίτσι να τριγυ ρνά στην γειτονιά τσιτσίδι και να σκορπά 

χαρά με τη μελωδική φωνή της. Τη θυμάται γυναίκα να τον μεθά 

με την ομορφιά της κάθε Κυριακή στο προαύλιο της εκκλησίας. 

Θυμάται την ανησυχία της όταν στα πυκνά μαύρα μαλλιά της 

έκανε την εμφάνιση η πρώτη λευκή τρίχα και τη μέρα που η 



Χάρης Γαντζούδης 

 69 

μικρή ρυτίδα του μετώπου της κύλισε στο περίγραμμα των 

χειλιών της…  

  Το μυαλό του έτρεχε με γρήγορους ρυθμούς. Δεν είχε 

προλάβει να τρέξει ούτε ένα δάκρυ από τα μάτια του. Όταν 

ένιωσε το άγγιγμα της κόρης του στον ώμο του κατάλαβε ότι 

είχε έρθει η ώρα. Πλησίασε το στολισμένο φέρετρο. Για μερικά 

δευτερόλεπτα έμεινε να κοιτά επίμονα το πρόσωπό της θέλοντας 

να φυλακίσει για πάντα τη μορφή της μέσα του. Χάιδεψε το 

πρόσωπό της και άφησε ένα τρυφερό φιλί στο μέτωπο 

ψιθυρίζοντας της: 

«Δε σε συγχωρώ που με άφησες μόνο και δεν ξέρω πώς να 

νοστιμέψω τη ζωή μου τώρα». Γύρισε να φύγει. Ήταν απίστευτο 

πόσο ερωτευμένος ήταν ακόμα μαζί της.  



Κύκλοι στη θάλασσα… και άλλες ιστορίες 

 70 

Πρώτες Δημοσιεύσεις 

Μια φωτογραφία και κάποιες αναμνήσεις 
microstory.gr 

Απουσία  

Συγγραφολόγιο [syggrafologio.blogspot.gr] 

Απόδραση 
Ιδεόστατο [ideostato.gr] 

Κύκλοι στη θάλασσα 
Ιδεόστατο [ideostato.gr] 

Όταν ο θάνατος γεννάει ζωή… 
Λογοτεχνικό Περιοδικό Σοδειά [sodeia.net] 

«Μπλε» 
Deity.gr 

Το θαύμα των γενεθλίων… 
Λογοτεχνικό Περιοδικό Στάχτες [staxtes.com]  

Ψευδαίσθηση  
shortstory.gr 

«Συγνώμη»  
microstory.gr 

Αλάτι και Πιπέρι  
Ιδεόστατο [ideostato.gr] 

 

 

 

 

 

 

 

 

 

 



Χάρης Γαντζούδης 

 71 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 




	Kykloi sth thalassa 13-4-2013
	kykloi sth thalassaB5
	Κύκλοι στη θάλασσα

	kykloi sth thalassaB5_opisthofillo

