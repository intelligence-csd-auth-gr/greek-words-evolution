











































 



 



 



 

 

 

 

 

 

 

‘’…Ο άγνωστος ταξιδιώτης, μια περιπλανώμενη ημιτελής φιγούρα, λαξευμένη από όνειρα 

απροσδιόριστα και επιθυμίες κρυφές… Ό άγνωστος ταξιδιώτης ανακαλύπτει, ερωτεύεται, 

μαθαίνει να ακροβατεί μεταξύ δικαίου και αδίκου, μεταξύ ηθικής και επιβίωσης, ωσότου 

φτάσει στον τελικό προορισμό, στην ολοκλήρωση του…’’ 

 

 

 

 

 

 

 

 

 

 

 

 

 



Ο άγνωστος ταξιδιώτης                               

 

-Άγνωστε ταξιδιώτη 

από πού έρχεσαι έχεις ξεχάσει 

και το όνομα σου δε θέλεις πια να θυμάσαι 

σε αυτή τη σκοτεινή εποχή διάλεξες δρόμο δύσκολο 

χωρίς λιμάνι. 

 

Το χέρι στο σακάκι βάζεις και πιάνεις χώμα 

αναμνήσεις και εικόνες που γέμισαν σκόνη 

στιγμές που άλλες εποχές 

σε ταξίδευαν σαν χιόνι. 

 

-Άγνωστε ταξιδιώτη 

στο σταυροδρόμι της ζωής 

διάλεξες πάλι δάκρυ 

αρνήθηκες να γίνεις αετός 

σε έναν ουρανό γεμάτο λάσπη. 

 

Εκεί που σε πήγαν οί καιροί 

θέλεις τώρα να ψάξεις 

και το ταξίδι της ζωής σου 

να αλλάξεις. 

 

Μα η ίδια σκέψη που σε έφερε 

έως εδώ 

τώρα σε διώχνει… 

 

Μακρυά και όλο πιο μακρυά 

σε μια αναζήτηση ψυχής 

που ποτέ δεν τελειώνει… 

 

 

 

 



 

 



Σαρκοφάγες πολιτείες             

 

Στη γη των Λοτωφάγων                    

Οι λωτοί έχουν πλήκτρα σήμερα             

Πιο ελκυστικοί                          

Πιο επιθυμητοί                          

Από ποτέ                               

 

Και στο μεγάλο στενό                      

Σειρήνες ψηφιακές                        

Στο κάλεσμα τους                         

Μπορείς να αντισταθείς?                   

 

Στα μέρη της Καλυψώς                     

Εύκολα παρασύρεσαι                      

Ξεχνάς αξίες, ιδανικά                      

Για εύκαιρες ηδονές                       

 

Στους πορθμούς της ελεύθερης νόησης        

Σκύλλα και Χάρυβδη                       

Από καλώδια και μπετόν                  

Δεν νιώθουν οίκτο                         

 

Τσιμεντένια σαγόνια                       

Έτοιμα να συνθλίψουν                     

Ότι υπάρχει                              

Ότι σε κάνει να είσαι εσύ                                   

 

Σύγχρονο άνθρωπο                         

Θα σε αποβάλουν                          

Ακόμα ένα γρανάζι                         

Στη μηχανή                               

 

Που είναι η Ιθάκη σου?                      

Και προς τα πού πηγαίνεις?                                      

Ίσως αν νιώσεις σαν Οδυσσέας                

Να σωθείς                   

 



Περιπλανήθηκα 

 

Περιπλανήθηκα, 

σε ένα μόλις πρωί 

μύρισα άνοιξη, καλοκαίρι, χειμώνα, φθινόπωρο 

είδα πλατάνια και πεύκα να στέκονται μαζί 

είδα την φύση να με εκπλήσσει 

και οι αντιθέσεις πολλές, 

ένιωσα όμορφη ησυχία και 

πεθύμησα θόρυβο την ίδια στιγμή 

Περιπλανήθηκα, 

σε μία μόλις μέρα 

ερωτεύτηκα και έζησα μία ζωή 

άκουσα θάνατο μα είδα γιορτή 

βίωσα πόνο χαρούμενο και χαρά θλιμμένη 

είδα ανθρώπους να τρέχουν δίχως γιατί 

να χαίρονται, να φωνάζουν χωρίς αφορμή 

έψαξα το ίδιο πράγμα σε γλώσσες διαφορετικές 

μέσα στο χρώμα της φύσης και του ουρανού 

βρήκα εκείνες τις σκέψεις που εμπνέουν ζωή 

Περιπλανήθηκα, 

ανακάλυψα ηπείρους, λίμνες, ποτάμια, απόκρημνα βουνά 

βρήκα θρησκείες πολλές 

μα η ουσία ίδια, 

το νόημα αν ψάχνεις, διαχρονικό 

περπάτησα πατρίδες πολλές 

και τις ένιωσα όλες δικιές μου 

δύσκολο να διαλέξω μία 

Περιπλανήθηκα, 

στην αγκαλιά ενός γέρικου δέντρου, 

κουρασμένος αποκοιμήθηκα 

έγινα άστρο, είδα τα πάντα από ψηλά 

με καθαρή ειλικρινή ματιά 

κανένα σύνορο, καμία γραμμή πουθενά 

μονάχα στιγμές 

μικρές, μοναδικές, ανεκτίμητες, απλές στιγμές 

 

απλά περιπλανήθηκα… 



Ψευτόπλαστε                                                                                                                    

 

Στον κόσμο της αλήθειας δεν χωράς            

αλλά εκεί κοντά βρίσκεις πνοή                       

σε κάθε τι που λάμπει                                     

ψάχνεις να στραγγίξεις                                                                                          

περισευμένη αχτίδα                                        

αν ξεμείνει                                                       

θα παρατείνει                                                 

τον φωτεινό κύκλο ζωής                               

ποιος είσαι;                                                   

είσαι καταραμένος;                                        

η μια απαραίτητη ρυθμιστική οντότητα;            

χωρίς αρχές , χωρίς τιμή 

κρύβεσαι 

δε φταις εσύ 

δημιουργός σου ήταν το ψέμα 

 

 

 

 

 

 

 

 

 

 



 

 

 

 

 

 



Χωρίς ρολόι                                                                     

 

Χωρίς ρολόι πια πηγαίνω                              

τους δείκτες χάλασα                                       

ανθοστόλιστη θύμιση να φέρω πίσω             

                                                                     

ότι έμεινε κρυμμένο τόσο καιρό                    

πίσω από τους αριθμούς να ζήσω              

                                                                     

να πλάσω πλανήτες                                    

με όνειρα παιδικά                                        

 

και όταν ο χρόνος με χλευάσει                   

εγω απλά θα ξαποστάσω                           

 

 

 

 

 

 

 

 

 

 

 

 

 

 



Το σπίτι μας                                   

 

Έχεις αφεθεί ποτέ                        

στο μαγικό ψιθύρισμα της θάλασσας;                

 

Έχεις καθήσει ποτέ                         

να συνομιλήσεις με το  

καταπράσινο γρασίδι;                     

 

Έχεις αράξει καμιά φορά                   

κάτω από τη συζήτηση                     

του μεγάλου πεύκου; 

 

Δε θα σε πούν τρελό                                  

Μην το φοβάσαι…                        

 

Τρελός είναι όποιος                         

καταστρέφει το σπίτι μας                         

 

Ακόμα και αν σε πουν τρελό                   

μην το φοβάσαι…                              

 

Τρελός είναι όποιος                        

καταστρέφει το σπίτι μας                           

 

 

 

 

 

 

 

 

 

 

 



Το φυλαχτό 

 

Πάτησα πάνω στη σιωπή 

να αγγίξω έναν ήλιο 

μα  βρήκα σε ένα δωμάτιο μικρό 

γνώμες χαμένες 

αλήθειες γεμάτες σκουριά 

και αγάπες σε φθηνές διαδρομές 

 

Πάτησα πάνω στη σιωπή 

μία μικρή ζωή για να κερδίσω 

μα σε ένα βιβλίο 

βρήκα λέξεις παλιές 

που δεν μπόρεσα να διαβάσω 

σκέψεις απλές  

που θέλησα να ξεπεράσω 

 

Διάλεξα πάνω σε μία ρωγμή 

έναν δρόμο να ξαναφτιάξω 

και είπα δεν θα ξεμείνω πίσω 

αυτή τη φορά 

θα προσπαθήσω να προφτάσω 

 

Και άφησα πίσω τη σιωπή 

σε εκείνο το σημείο 

που έρχεται το πρωί 

 

Προσπάθησα  να αλλάξω  

ότι υπήρχε  

στη δικιά μου ζωή 

 



Και σε έψαξα ξανά 

το φώς μου αν αγγίξεις 

θα γίνω αληθινός 

Τη θλίψη μου αν κρατήσεις 

μέσα σε κάθε κενό 

ήχος  θα γίνω δυνατός 

 

Γιατί πάτησα πάνω στη σιωπή 

μα βρήκα στους δρόμους της αυγής 

μονάχα ένα φυλαχτό που άνηκε σε σένα… 

 

το φυλαχτό της δικιάς μου ζωής 

 

 

 

 

 

 

 

 

 

 

 

 

 

 

 

 



 

 

 

 

 

 

 



Το πηγάδι του χρόνου                                       

 

Τώρα που οι καιροί μπερδεύτηκαν             

Και τα χρόνια αλλάξαν                                   

Θέλησες                                                           

Από του χρόνου το πηγάδι να πιείς             

Τα λάθη σου να αλλάξεις                             

 

Τώρα που οι καιροί ξαναμπερδεύτηκαν     

Και τα χρόνια ανάποδα γυρίσαν                  

Γύρεψες στου χρόνου το πηγάδι                  

Ξανά να βρεις                                                  

Τη χαμένη σου νιότη                                      

 

Μα το χρυσάφι έγινε πια ασήμι                   

Και το ασήμι νερό                                            

Τώρα που οι καιροί μπερδεύτηκαν              

Και οι άνθρωποι ξεχάσαν                              

 

Και όλο γυρεύεις                                             

Από του χρόνου το πηγάδι να πιείς             

Τα λάθη σου πάλι να αλλάξεις                     

Τώρα που οι συνήθειες αλλάξαν                 

Και οι άνθρωποι ανάποδα γυρίσαν             
 
 
 
 
 
 
 
 
 
 
 
 
 

 



Ο διαφορετικός 

 

Έχεις άλλο χρώμα 

Ανήκεις σε άλλη φυλή 

Και αν φτιάχτηκες από τον ίδιο θεό 

Σε βάφτισαν διαφορετικό 

 

Προτιμάς άλλους εραστές 

Έχεις άλλη επιλογή 

Μα για κάποιους 

Η ζωή σου  είναι κενή 

 

Και αν φτιάχτηκες από το ίδιο υλικό 

Σε είπαν διαφορετικό 

Γεννήθηκες με άλλη ιδέα 

Απέκτησες όνειρα 

Άλλης μορφής 

 

Και αν είσαι ίδιος με τον κόσμο αυτό 

Σε καταράστηκαν διαφορετικό 

Μονάχα μην το πιστέψεις και εσύ 

Πως είσαι 

 Άλλος ένας διαφορετικός 

 

 

 

 

 

 

 

 

 

 

 



Αυτογνωσία 

 

Θα θελες να σουν 

Θα θελες να χες 

Χωρίς να ξέρεις ποιος είσαι 

Χωρίς να ξέρεις τι έχεις 

Και όλο θα θελες να σουν 

Όλο θα θελες να έχεις 

Μα ακόμα δεν βρήκες ποιος ήσουν 

Ακόμα δεν βρήκες τι είχες 

 

 

 

 

 

 

 

 

 

 

 

 

 

 

 

 

 

 

 

 

 



 

 



 

Όμορφη  Πόλη 

 

Απόψε 

το φεγγάρι θα μου κρατήσει 

πάλι συντροφιά 

 

Όπως εχτές, 

σε αυτήν την όμορφη πόλη 

που σε συνάντησα για πρώτη φορά 

μα ένιωσα σαν να σε ξέρω χρόνια 

 

και το φεγγάρι ήταν πάλι εκεί… 

μου δειξε το δρόμο 

προς το όνειρο της επιθυμίας 

και η καρδιά μου 

μέσα στους ωκεανούς του χρόνου 

χτύπησε πάλι δυνατά 

 

Όμορφη πόλη 

μα πίσω από κάθε τι 

μονάχα η δικιά σου μορφή 

πάνω σε δρόμους και σπίτια 

τρέχουν οι σκέψεις 

χωρίς σταματημό 

όλα θυμίζουν εσένα 

πάνω σε μια ξένη γη 

 

Συνήθισα να είμαι μόνος 

μα το φεγγάρι είναι πάλι εδώ… 

 

Όμορφη πόλη 

μέσα σε κήπους ανθισμένους 

βρήκα λουλούδι σπάνιο 

που έχει τα χρώματα σου 

και το άρωμα του από τότε ακολουθώ… 

 

 

 



 

Το όνειρο της επιθυμίας 

 

Ατελείωτο το όνειρο της επιθυμίας 

Προχωράς 

Και όλο προχωράς 

Απαρνιέσαι λουλούδια 

Ερωτεύεσαι αγκάθια 

Ξανά και αντίθετα 

Πληγώνεσαι 

Αλλά συνεχίζεις 

Άγνωστο το όνειρο της επιθυμίας 

 

 

 

 

 

 

 

 

 

 

 

 

 

 

 

 

 

 



 

Γελαστή μου μέρα 

 

Γελαστή μου μέρα 

Της άνοιξης πρωινό 

 

Μέσα στο χρόνο προσμένω 

Ένα χαμόγελο σου 

 

Κάποιος μου είπε 

 

Τον ήλιο αν τραγουδήσεις 

Τα σύννεφα θα φύγουν 

 

Δεν ξέρω αν πρέπει 

Θα περιμένω 

 

Ίσως και να συμβεί 

 
 

 

 

 

 

 

 

 

 

 

 

 

 



 

Ο δρόμος που δεν πήρα (το άρωμα) 

 

 

Μύρισα πάλι το άρωμα 

και κάπως το ήξερα 

πως μια μέρα θα επέστρεφα 

στον δρόμο που δεν πήρα 

να ψάξω να σε βρώ 

 

Στο ατελείωτο σύμπαν 

στον απέραντο ορίζοντα 

το πρόσωπο σου 

στοίχειωσε πάλι τα όνειρα μου 

και όπου όδευα μοιάζει τώρα λάθος 

 

Ο δρόμος που δεν πήρα 

με οδηγεί σε σένα 

μέσα στα χρόνια που πέρασαν 

ονειρεύτηκα πάλι την μορφή σου 

σαν να σε ήξερα 

σαν να σε ένιωσα κάπως  

ένα βράδυ μοναχικό 

το ίδιο άρωμα ήταν εκεί 

 

θυμάμαι 

τόσα χρόνια από την ζωή είχα κρυφτεί 

μέσα στη λήθη είχα ξεχαστεί 

μα τώρα επέστρεψα πάλι πίσω 

στο ίδιο σημείο 

 

μέσα στην αύρα του πρωινού αέρα 

και την οσμή της βροχής 

ο δρόμος που δεν πήρα 

με φέρνει σε σένα 

στο κατώφλι του παλιού σου σπιτιού 

που οι τοίχοι του έχουν σκάσει 

και η σκεπή του γκρεμίστηκε 



από το συνεχές ράπισμα του χρόνου 

και το μένος των καιρών 

                                           

 μα το άρωμα σου είναι ακόμα εκεί 

δε λέει να χαθεί 

μία με προσπερνάει 

μία με ακολουθεί… 

 

 

 

 

 

 

 

 

 

 

 

 

 

 

 

 

 

 

 

 

 

 



 

 



Αποκαθήλωση 

 

Έδωσες ελπίδα με μία λέξη 

Στα νεκροταφεία των αιώνων 

Επιθύμησες κάθε τι που ανθίζει 

 

Στην κορυφή των πάντων 

Αιμορράγησες μίσος 

Για να μην διαβάλεις 

Τις σκέψεις αυτού του κόσμου 

 

Και ύστερα έφυγες κάπου ψηλά 

Για να προσμένεις 

Τη μέρα που θα αποβάλουμε 

Το κτήνος από μέσα μας 

 

 

 

 

 

 

 

 

 

 

 



 

 



 

 



 

 


