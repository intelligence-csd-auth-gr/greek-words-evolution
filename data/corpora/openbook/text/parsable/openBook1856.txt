

















































ΔΥΟ ΘΕΜΑΤΑ ΚΙ ΕΝΑ "ΣΕΜΙΝΑΡΙΟ"


ΔΥΟ ΘΕΜΑΤΑ ΚΙ ΕΝΑ “ΣΕΜΙΝΑΡΙΟ” 

 
 

Βασίλης Κ. Αθανασιάδης 



	   2	  

ΕΡΓΑΛΕΙΑ 
            
                                                        

Πριόνης 
             - Νά 'χεις εκατόν τόσα δόντια µυτερά σαν του καρχαρία και 
να µη µπορείς να µασήσεις... 

Κατσαβίδης 
             - Τ'αφεντικό του ξαδέλφου µου του διπλοκατσαβίδη δεν 
τον αφήνει στιγµή από τα χέρια του, βιδώνει ξεβιδώνει όλη την 
ώρα και ίσιες βίδες και σταυρόβιδες. 

Εµένα τ' αφεντικό µου µ' αφήνει στον πάγκο µε τις ώρες κι 
όλο κρατάει τον σταυροκατσαβίδη και µ' έχει φάει η απραξία κι η 
βαρεµάρα γιατί όλες σχεδόν οι βίδες είναι πλέον σταυρόβιδες.... 

Σφυριά 
          - Τ'αφεντικό µου είναι ταπετσέρης επίπλων, τ'όνοµά µου 
είναι "σφυρί της πέννας" και µαζί καρφώνουµε το ύφασµα στις 
πολυθρόνες και σε άλλα έπιπλα... Το προηγούµενο αφεντικό µου 
ο Σωτήρης ήταν ξυλουργός, είχε δικό του εργαστήριο, 
τοποθετούσε όµως και πατώµατα. 

Θυµάµαι µια Παρασκευή αστόχησα και του χτύπησα το 
µεγάλο δάχτυλο του αριστερού χεριού. Μείναµε κι οι δυό χωρίς 
δουλειά µια βδοµάδα… µεγάλη βαρεµάρα. Τα 
περισσότερα  καρφιά του ξυλουργού ήταν "ακέφαλα" γι αυτό 
καµµιά φορά αστοχούσα… Τα καρφιά που χτυπάω τώρα στο 
ύφασµα έχουνε  µεγάλο και στρογγυλό κεφάλι και ο ήχος είναι πιο 
µουσικός γιατί τα έπιπλα είναι κούφια  κι έχει αντίλαλο.. 
               Έχω και µια ξαδέλφη τρία κιλά!! Τ'αφεντικό της ο 
Βρασίδας σπάει πεζοδρόµια και κάνει µεγάλες τοµές στο 
έδαφος. Το όνοµά της είναι Βαριά και ούτε κουβέντα για 
λάθος(αστοχία), πολύ επικίνδυνο... 

Η αδελφή της δουλεύει µε το Θανάση τον υδραυλικό που 



	   3	  

σκάβει τοίχους από τούβλα και µπετόν, χτυπώντας καλέµια και 
κοπίδια . Το όνοµά της είναι Βαριοπούλα και το βάρος της ένα 
κιλό. 

Όπως καταλαβαίνουµε δεν υπάρχουν µεγάλα περιθώρια για 
λάθη (αστοχίες) από τις αδελφές Βαριοπούλου. 

Στον ίδιο δρόµο δυό πόρτες παρακάτω σ' ένα µεγάλο πάγκο 
δουλεύει µια γειτόνισσα µ' έναν τεχνίτη το Μιχάλη  που 
κατασκευάζει σκεύη από λαµαρίνες και φύλλα χαλκού . Είναι 
λαστιχένια µε ξύλινο χερούλι και έχει πολύ µουσικό ήχο χτυπώντας 
πάνω στα φύλλα των µετάλλων, θα της  ταίριαζε το όνοµα " 
µουσικό σφυρί" αλλά τ'όνοµά της  είναι Ματσόλα. 
Μπορεί να κάνει κι άλλες δουλειές, η αδελφή της η δίδυµη 
εργάζεται µε το Ρούλη που είναι φανοποιός αυτοκινήτων κι 
επισκευάζει τις λαµαρίνες τους από τα τρακαρίσµατα. 

Έχω προσέξει ότι όπου χτυπάει ο µάστορας ο Ρούλης, από 
πίσω κρατάει ένα σιδερένιο κύβο για κόντρα κι έτσι ισιώνουν οι 
λαµαρίνες. 

Μετά το περίπτερο δεξιά στο τρίτο µαγαζί έχουµε µια παλιά 
φίλη που τ'αφεντικό της είναι "µπαλωµατής" τσαγκάρης δηλαδή 
επισκευάζει παπούτσια. Τ'όνοµά της είναι Σαµούτσα. Απ' τη µια 
πλευρά της καρφώνει και κολλάει σόλες και δέρµατα κι απ' την 
άλλη ξέρει ένα κόλπο µε δυο µεγάλα γυριστά σιδερένια λαγόδοντα 
και ξεκαρφώνει καρφιά στις επισκευές. Είναι µάλλον µαζί µε το 
ξύλινο σφυρί του δικαστή  και του δηµοπράτη τα πιο καλίγραµµα 
απ' όλα τα σφυριά. 

Του δικαστή και του δηµοπράτη είναι όµορφα ξύλινα 
τορνιριστά και γυαλιστερά και πάντα χτυπάνε σε µια ωραία ξύλινη 
βάση, στο δικαστήριο για να ορίσει ο πρόεδρος την έναρξη η την 
λήξη µιας δίκης η να παραγγείλει ησυχία. Στη δηµοπρασία για να 
αρχίσει, ή να κλείσει σε µια τιµή το δηµοπρατούµενο αντικείµενο η 
έργο τέχνης. 



	   4	  

Είµαστε µεγάλο σόι, έχουµε όµως µεγάλες διαφορές καθώς 
και διαφορετικούς χαρακτήρες όπως βέβαια και τ'αφεντικά µας. 
Στη δουλειά είµαστε προεκτάσεις των χεριών τους, έχουµε όµως 
πολλά  παράπονα, µας θέλουν µόνο για να κάνουν τη δουλειά 
τους.Οι περισσότεροι µετά τη δουλειά µας ξεχνούν. 

Μας πετάνε σ'ένα πάγκο και φεύγουνε, ούτε µας καθαρίζουν, 
ούτε µας επισκευάζουν. Αισθανόµαστε πλήρη εγκατάλειψη αλλά, 
όλα εδώ πληρώνονται, να δείτε κάτι δάχτυλα πρησµένα, κάτι άλλα 
σπασµένα, αυτά προκαλεί η αµέλεια. Βάζουν τα χέρια τους, καµιά 
φορά και τα κεφάλια τους, σε κίνδυνο µη συντηρώντας µας. 
 
Οι λοιποί συγγενείς 
 
Σφυρί της Μπάλας 
    "    της Πέτρας 
Σφυροτσέκουρο 
Ματσόλα ξύλου 
 
 
 
 
 
 
 
 
 
 
 
 
 
 
 
 
 
 
 
 
 
 
 



	   5	  

 

ΕΛΕΙΨΕΙ  ΚΑΚΟΥ 
 
       

Όµορφη πόλη, καθαρή, λιτή αρχιτεκτονική, λαµπερά 
χρώµατα, ωραία καταστήµατα, άνετα πεζοδρόµια γεµάτα 
χαµόγελα και  χαιρετούρες, αλλά και  µια γαλήνη, µια ησυχία...αν 
εξαιρέσεις το πρωινό που βγάζει µια ζωντάνια η αγορά, όλη την 
υπόλοιπη µέρα επικρατεί ηρεµία. 

Το νεοκλασικό µε την µεγάλη πράσινη πόρτα είναι το 
Δηµαρχείο. Απέναντι το µακρόστενο διόροφο  µε τη µεγάλη αυλή, 
που κάθε µια ώρα γεµίζει παιδιά, είναι το Γυµνάσιο και το Λύκειο. 
Ακριβώς δίπλα ένα παλιό ερειπωµένο  κόκκινο  τριόροφο που 
δείχνει έτοιµο να πέσει είναι το δικαστικό Μέγαρο (Ειρηνοδικείο, 
Πρωτοδικείο  και τα ρέστα...) 

Όχι δε µετακόµισε αλλού, απλώς δε χρειάστηκε για 
καιρό.....µιλάµε για µια πόλη πραγµατικά ήσυχη.... 

Η µόνη φασαρία που θυµάµαι εδώ και πολύ καιρό ήταν µια 
"µάχη" δύο πολιτών σε µια ουρά στην εφορία προσπαθώντας ο 
ένας να δώσει προτεραιότητα στον άλλο... θα µου πεις κι εγώ θα 
σου 'δινα προτεραιότητα αν  µας περίµενε και τους δυο µας ο 
ΕΦΟΡΟΣ...µµµµµ...  πολύ έξυπνο!...πραγµατικά όµως ήταν µόνο 
από ευγένεια. 

- Καληµέρα κύριε Πρόεδρε!!  Χαιρετισµούς στην οικογένεια 
τα σέβη µου! 

- Καληµέρα Γρηγόρη  να είσαι καλά! Καλό µήνα! 
   Περίεργος ο Πρόεδρος µε το κεφάλι κάτω σκεφτικός  κοιτώντας 
µε απορία ένα λευκό φάκελο, µάλλον πήρε το µισθό του 
σήµερα...δεν πάει όµως κατά το γραφείο αλλά κατά το 
σπίτι...περίεργο ας ρωτήσω το Θανάση το θυρωρό θα ξέρει. 
           Ο ήχος της σκέψης µου και η απορία στο πρόσωπό µου µε 
πρόδωσε στο Θανάση . 

- Λάθος  σκέψεις περνούν απ' το µυαλό σου Γρηγόρη δεν 
είναι τιποτ' απ' αυτά που σκέφτεσαι απλώς δεν έχει "πελατεία" και 
κάθε πρώτη του µηνός ο κος Πρόεδρος  επειδή του περισσεύει το 
φιλότιµο δειλιάζει να "τα πιάσει" στα χέρια του και γι αυτό τον 
βλέπεις έτσι...µόλις φτάσει όµως στο σπίτι και δει τους 
λογαριασµούς προσγειώνεται και ενώ µέχρι να φτάσει τα έχει 
“επιστρέψει” τουλάχιστον  δέκα φορές  τότε τα δίνει στη γυναίκα 
του και λέει : 

-Τη µισή µου ζωή την πέρασα στα θρανία  και την άλλη µισή 
στην έδρα.. είναι δικά µου δε χρωστάω  σε κανένα... 

-  Ακούστε φίλοι µου, όχι πως κρυφακούω, αλλά µιλάτε 



	   6	  

δυνατά και το πιο σπουδαίο είναι ότι µου πατήσατε τον κάλο είπε 
βγαίνοντας από το ερείπιο (δικαστικό Μέγαρο ) ο κος Κωστάκης ο 
δικηγόρος, ο Πρόεδρος τον έχει "δέσει το γάιδαρό του", βρέξει 
χιονίσει,  το φακελάκι κάθε πρώτη έρχεται και το τσεπώνει, δε λέω, 
επαξίως , αλλά θέλω να ξέρετε ότι έχω να πάρω µια δραχµή 
απ'  τη δουλειά µου δε θυµάµαι πια 'πό πότε. Έχω δυο 
παιδιά  δώδεκα και δεκαπέντε  χρόνων κι έχουν αρχίσει τα 
ζόρια...οι ερωτήσεις, η κριτική, η γκρίνια...τα πάω σιγά-σιγά µερικά 
έτοιµα αλλά όπου νά'ναι θα τελειώσουν και τότε πρέπει να την έχω 
έτοιµη τη λύση... 

Και τι δεν έχω σκεφτεί  για τότε που θα τελειώσουν τα 
ψιλά...κάποια  στιγµή στη βραδινή µου προσευχή ξεχάστηκα και 
παρακάλεσα τον Κύριο να γίνει καµιά κλοπή κανένας φόνος και 
ξαφνικά συνήλθα κι έγινε η προσευχή εξοµολόγηση. Τέλος 
πάντων  σ' αυτή την περίοδο της ζωής µου έλαβα πολλά 
διδάγµατα για το καλό και το κακό, πως µάλλον δηλαδή όλα είναι 
χρειαζούµενα...συνειδητοποίησα ξαφνικά πως το "ψωµί δεν µου 
το'δίναν   µόνο οι αδικηµένοι αλλά και οι άδικοι και οι κλέφτες και 
οι  δολοφόνοι και οι οφειλέτες και οι παραβάτες των νόµων γενικά 
έµµεσα ή άµεσα. 

Μ' αξίωσε ο Ύψιστος να ζω σε µια πόλη µε καλούς ήσυχους 
και νοµοταγείς πολίτες  και ο πατέρας µου όταν  ήρθαµ' εδώ µ' 
έφαγε σώνει και καλά ν' ακολουθήσω το επάγγελµά του και τώρα 
να το αποτέλεσµα, αντί να χαίροµαι που ζω στον "παράδεισο" της 
καλοσύνης  και της τάξης, πρέπει να µεταναστεύσω αλλού που να 
χρειάζοµαι σα δικηγόρος, εδώ δε µε χρειάζονται, η αλλάζω 
επάγγελµα η µεταναστεύω. 

Εδώ ο παπάς δεν έχει ποιον να συγχωρέσει, ο αστυνοµικός 
δεν έχει ποιον να φυλάξει, ο δικηγόρος δεν έχει ποιον να 
υπερασπιστεί, ο δικαστής δεν έχει ποιον να δικάσει, ο γείτονας δεν 
έχει µε ποιον να τσακωθεί να ξεθυµάνει κι ο "Ποιµήν"  δε βρίσκει 
απολλωλός  να συµµαζέψει. Μόνο "συγγνώµη",  "παρακαλώ 
περάστε" και "παρακαλώ καθίστε"ακούς όλη µέρα. 
Ο παπούς µου έλεγε πως για να κερδίσεις κάτι, πρέπει κάποιος να 
χάσει κάτι, εδώ το κέρδος είναι "ταµπού". 

Εδώ λοιπόν σ' αυτή την πόλη ελείψει του κακού και του 
"στραβού" κόβεται ο κύκλος της ζωής,  χάνει το σχήµα του και τη 
σειρά του . 
 Κι αρχίζουνε τα ερωτήµατα,  είναι µήπως τόσο χρήσιµο το κακό, 
στηρίζεται αλήθεια όλο το καλό απάνω του και ποιο είναι πιο 
σπουδαίο το καλό η το χρήσιµο η µήπως είν' όλα απαραίτητα και 
το ίδιο σπουδαία; 

Μια συνταγή λοιπόν η ζωή , µε τα καλά και τ'ανάποδά 



	   7	  

µας,  όλα χρειαζούµενα και σε ισορροπία  κι ας µη βιαζόµαστε να 
ξέρουµε και να κρίνουµε εύκολα το καλό και το κακό... 
 
 
 
 
 
 
 
 
 
 
 
 
 
 

Το τέλος (σκοπός) 
 
Ο σκοπός είναι η επιβίωση  και ότι άλλο παραπάνω 

προκύψει καλοδεχούµενο. 
Το κεφάλι ίσια µπροστά, ο στόχος ένας, ο σκοπός ένας. Δεν 

κοιτάζουµε αριστερά,  δεξιά, δεν χαιρετάµε κανέναν δεν υπάρχει 
λόγος, χρόνος ,διάθεση δεν εξυπηρετεί.....εκτός αν το "γεια", το 
χαµόγελο, η χαιρετούρα " εξαργυρώνονται" άµεσα. 

Ακόµα και το διάλειµµα το "πουλάµε", δεν πίνουµε καφέ µε 
κανέναν γιατί µπορεί να ξεχαστούµε, να χαλαρώσουµε, να 
δώσουµε "χώρο" και να καθυστερούν οι στόχοι µας. 

Σηµαία ο σκοπός. "Έν τη παλάµη και ούτω βοήσωµεν" δεν 
υπάρχουν  " βερεσέδια" ούτε δανεικά στους σκοπούς, στην 
ευγένεια, στο χρόνο και στο χώρο...δίνεις παίρνεις τέλος. Τα 
υπόλοιπα είναι για ποιητές ( λαπάδες όπως είπε κάποιος γνωστός 
πρόσφατα ). 

Τέλος, "η ευθεία είναι η συντοµοτέρα πάσης άλλης". 
 
 
 
 
 
 
 



	   8	  

Λίγα λόγια για τον συγγραφέα 
 
Ο Βασίλης Αθανασιάδης έχει γεννηθεί στο Αίγιο, ζει 
και εργάζεται στην Αθήνα, συντηρεί έργα τέχνης και 
παράλληλα προσπαθεί να εκφραστεί και µε το 
γραπτό λόγο. 


