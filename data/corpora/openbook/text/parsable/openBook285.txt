









































Μασαόκα Σίκι

μένουν κόκκαλα 
Απόδοση Παύλη Βιδάλη

ΕΝΔΥΜΙΩΝ





Μασαόκα Σίκι
  
 

μένουν 
κόκκαλα 

Απόδοση Παύλη Βιδάλη

ΕΝΔΥΜΙΩΝ
                  



4

                

Βιογραφικό σημείωμα
Ιάπωνας ποιητής, μυθιστοριογράφος και κριτικός του οποί-
ου το πραγματικό όνομα ήταν Μασαόκα Τσουνενόρι. Γεν-
νημένος στη Ματσουγιάμα το 1867, ανήκε σε μία ταπεινή 
οικογένεια Σαμουράι. Άρχισε να γράφει πρόζα και ποίηση 
πολύ νέος, εξελίχθηκε σε σταθερός υποστηρικτής του εκ-
μοντερνισμού της ιαπωνικής ποίησης, εισάγοντας τον όρο 
«tanka»  για να αντικαταστήσει τα ποιήματα «mora-waka».

Υπέφερε στο μεγαλύτερο μέρος της ζωής του από φυματί-
ωση, κατάσταση που επιδεινώθηκε κατά την υπηρεσία του 
ως πολεμικός ανταποκριτής του ιαπωνικού αυτοκρατορικού 
στρατού, στη διάρκεια του πρώτου Σινοϊαπωνικού πολέμου. 
Τις τελευταίες μέρες της ζωής του έγραψε πολυάριθμα ποιή-
ματα χαϊκού και τάνκα. Πέθανε στο Τόκυο το 1902.



5

                 Διασχίζοντας χωράφια

Απίστευτο όνειρο, 

θα λένε 

ότι το επινόησα.

* * *

Το μέγα πρωινό: 

άνεμοι από άλλοτε

φυσούν μέσα από τα πεύκα.



6

Η μέρα είναι μεγάλη.

Τα μάτια μου κουράστηκαν

να κοιτούν τη θάλασσα.

* * *

Όταν πέφτει στη γη

 ο χαρταετός 

είναι άψυχος. 



7

Τραγουδώντας ο κορυδαλλός

καμπυλώνει 

τα σύννεφα.
 

* * *

Στο πρωινό αεράκι

σηκώνονται οι κορυδαλλοί

κάθε καρδιάς.



8

Το σαλιγκάρι σέρνεται

δυο τρία βήματα

και τέλειωσε η μέρα του.

* * *

Η πεταλούδα, 

ούτε κι όταν την καταδιώκουν

δεν μοιάζει να βιάζεται.



9

Άνοιξη

Ακολουθώντας το ποτάμι,
Δεν φαίνεται γέφυρα.
Πόσο μεγάλη είναι η μέρα!

* * *

Ο Μέγας Βούδας.

Ύπνο στον ύπνο,

Ολημερίς ανοιξιάτικα.

* 



10

Στην άμμο, στην παραλία.
Πλήθος τα χνάρια: 
Είναι μεγάλη η ανοιξιάτικη μέρα.

 * * *

Μια ανοιξιάτικη νύχτα. 
Τι διαβάζει
Ο μοναχικός;



11

Διασταυρώθηκα μ’ ένα κορίτσι
Στην αντίπερα όχθη του ποταμού.
Το φεγγάρι ομιχλώδες.

* * * 

Κύματα ζέστης.
Τα πέταλα της δαμασκηνιάς ραίνουν
Έως και τις πέτρες.



12

Τα κύματα
Λιώνουν
Τον πάγο της λίμνης.

* * *

Όταν κοίταξα πίσω μου,
Ο άντρας που διασταυρώθηκα
Είχε χαθεί στην ομίχλη.

 



13

Ερευνώντας
Τρεις χιλιάδες χαϊκού,
Δυο μούσμουλα.

* * *

Μια ολόκληρη μέρα
Οργώνοντας τον κάμπο
Στο ίδιο σημείο.



14

Πουλιά κελαηδούν,
Ρίχνουν στη γη
Κόκκινα μούρα.

* * * 
 

Κόσμος πάει και κόσμος έρχεται
Στο ανοιξιάτικο υψίπεδο,
Προς τι, αναρωτιέμαι;



15

Θέρος

 
Μια τσάπα παρατημένη,  
 
Δεν φαίνεται κανενός, - 
Η ζέστη!

* * *

Ψηλά σύννεφα
Πάνω από ένα ξερό βάλτο
Όπου ζει ένας πύθωνας.



16

Αστραπιαία αναλαμπή.
Ανάμεσα απ’ τα δέντρα του δάσους,
Φάνηκε το νερό.

* * *

Το ποτάμι καλοκαίρι. 
Υπάρχει μία γέφυρα,
Αλλά το άλογο πάει για νερό.

 
 



17

Οι πλούσιοι
Έρχονται να πιούν από αυτό το καθαρό νερό,
Κι αρκούδες.

* * * 
 

Είκοσι χιλιάδες άνθρωποι
Ξεσπιτωμένοι.
Το καλοκαιρινό φεγγάρι.



18

Ισχνότης του καλοκαιριού.
Απ’ τη ζωή μου που τελειώνει 
 
μένουν κόκκαλα.

* * * 
 

Θέλω να κοιμηθώ.
Σκότωσε τις μύγες
Απαλά, παρακαλώ.

 



19

 

Η πυγολαμπίδα,
Η λάμψη της
Είναι κρύα στο χέρι.

* * *

Η γαλήνη:
Μία αλκυόνη πετά
Πάνω απ’ τη λίμνη του βουνού.

 



20

 

Η λευκή παιώνια.
Όταν βγήκε το φεγγάρι,
μάδησε κι έπεσε.

* * * 
 

Βγαίνει το φεγγάρι,
Τρέχει ένας άνεμος στο χορτάρι. 
Ένας κούκος τραγουδάει.

* * *

Με τι ταχύτητα ο ποταμός Μογκάμι
Πάει
Το καλοκαίρι.

 



21

Φθινόπωρο

Αυξάνεται το κρύο.
Κανένα έντομο 
Δεν πλησιάζει τη λάμπα.

* * * 
 

Φυσάει ο αέρας του φθινοπώρου. 
Είμαστε ζωντανοί και μπορούμε να κοιταζόμαστε,
Εσύ κι εγώ.



22

 
 

Με την αρχή του φθινοπώρου 
Ζωγραφική ανθισμένων φυτών,
Μια καθημερινή αγγαρεία.

* * *

Να συναντάς κάποιον,
Τι τρομακτικά
Tα φθινοπωρινά βουνά!



23

Ένα ψαράδικο χωριουδάκι.
Χορεύοντας κάτω από το φεγγάρι
στην οσμή ωμού ψαριού.

* * *

Μοναξιά.
Από την εποχή των πυροτεχνημάτων
Ένας διάττων αστέρας.



24

Ετοιμοθάνατοι,
Κάνουν τον μεγαλύτερο δυνατό θόρυβο,
Οι φθινοπωρινοί τζίτζικες.

* * * 
 

Τα κλεμμένα μήλα
Που έφαγα,
Μου έφεραν στομαχόπονο.

 
* * *  

Καθαρίζοντας ένα αχλάδι,
Γλυκές στάλες τρέχουν
 Στο μαχαίρι.

* * *

Θυμάμαι
Όπως κάποιος που αγάπησε την ποίηση
Και τα μούσμουλα.



25

 Χειμώνας

Ένα αγοράκι κάτω των δέκα ετών
Πρόκειται να παραδοθεί στον ναό: 
Βάναυσο κρύο!

* * *

Η ερείπωση του χειμώνα.
Διασχίζοντας ένα χωριουδάκι,
Γαυγίζει ένα σκυλί.



26

 

Ο αέρας είναι κρύος.
Έσφιξα τη μικρή πάνω μου,
Είναι τόσο όμορφη.

* * *

Η πρώτη χιονόπτωση.
Στην άλλη άκρη της θάλασσας
Τι βουνά είναι εκείνα;

* * * 
 

Χειμερινή απόσυρση.
Είναι κάτι που θα μου άρεσε να ρωτήσω
Τον Σακυαμούνι.



27

Μαραμένα χρυσάνθεμα.
Κάλτσες στεγνώνουν πλησίον.
Μια μέρα με ήλιο.

* * * 
 
Χωρίς να κάνει το παραμικρό
Ο θαλάσσιος γυμνοσάλιαγκας έζησε
Δεκαοχτώ χιλιάδες χρόνια.
 



Σελιδοποιήση  
Σεπτέμβριος 2017


