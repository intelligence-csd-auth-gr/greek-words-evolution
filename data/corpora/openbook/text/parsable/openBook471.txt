




































Ονειροδρόμος

ταν ένα βουνό, σκούρο και φαλακρό, που 
σκέπαζε  με  τον  ίσκιο  του  το  χωριό. 

Εξαιτίας του ο  ήλιος αργούσε πιότερο να βγει,  και το 
μισούσα γι'  αυτό και γιατί με τον όγκο του έκρυβε όλα 
όσα  λαχταρούσα  ν'  αποχτήσω.  Όλα  τ'  αδύνατα  να 
γενούν, ήταν για τη φαντασία μου πίσω από τούτο το 
κορφοβούνι.  Εκεί  έβανε  κι  ο  πατέρας  μου  όσα  δεν 
μπόραγε να μου χαρίσει. Κι έστηνε χορό η παιδική μου 
περιέργεια  κι  οργίαζε  αγκαλιά  με  μια  ταξιδεύτρα 
φαντασία  που  την  παράσερνε  σε  μια  μεθυσμένη 
αναζήτηση. Τα μάτια μου αγωνιζόταν να τρυπήσουν τον 
κατάμαυρο  γρανίτη  της  φυλακή των  παιδικών  μου 
ονείρων και τα καλαµένια ποδάρια µου  χτύπαγαν,  σαν 
ανήσυχα ποδάρια αλόγου, τη γης για να πάρουν δύναµη 
ή για να φοβερίσουν τις ανηφοριές και τα κακοτράχαλα 
της βουνοπλαγιάς. 

“Πατέρα,  γιατί  δεν  έχτιζαν  το  χωριό  στην  πίσω 
µεριά του βουνού”; 

“Στην πίσω είναι”,  µ'  απάνταγε  ο πατέρας  µου και 
κρυφογέλαγε.  Μπερδευόµουν  και  τον  κοίταζα  σαν 
αποβλακωµένος. 

2



“Τότε πού  είναι  όλ'  αυτά  που  δεν  μπορώ  ν' 
αποχτήσω”; 

“Στην  πίσω  µεριά”,  απάνταγε  ξανά  και  γέλαγε 
κάνοντας χάζι µε τη σαστισμάρα µου. 

Όταν πήγα σχολείο κι άρχισα να κάνω παρέες, εκεί 
έµαθα  πως  δεν  ήταν  µόνο  τα  δικά  µου  όνειρα 
κρυμμένα πίσω απ' το βουνό. Ήταν κι άλλα µάτια που 
'σκαβαν το γρανίτη, κι άλλα ποδάρια που κοίταγαν να 
βγάλουν  φτερά.  Στριμωχτήκαμε  όλοι  γύρω  απ'  το 
παιδιάστικο  όνειρο,  και  φτιάξαμε  μια  ομάδα  µ' 
αρχηγούς,  αξιωματικούς  και  στρατιώτες,  γιατί  χωρίς 
να το σκεφτούμε καν,  είχε γεννηθεί μέσα µας  η ιδέα 
μιας μελλοντικής  εκστρατείας για την κατάκτηση της 
πίσω  μεριάς,  για  την  κατάκτηση  του  ονείρου  µας. 
Εμένα δεν το χώραγε ο νους µου να υπάρχουνε τέτοια 
βουνά. Εγώ,  αν ήμουνα μεγάλος θα τα γκρέµιζα όλα. 
Θα τα ισοπέδωνα. Ακούς εκεί βουνά. Α! µε τι λαχτάρα 
γαντζωνόταν η ψυχή µου στ' αστέρια  που 'πεφταν τα 
βράδια, κι αφηνόταν να την οδηγήσουν, τι αγαλλίαση, 
πάντα στην ίδια µεριά! Πάντα στην πίσω µεριά του 
βουνού.  Και  στα  όνειρά  µου  γιγάντευα  και  µε  μια 
δρασκελιά  έβανα  κάτω  από  τα  σκέλια  µου  τον 
σφετεριστή της χαράς  µου  και τον ποδοπατούσα,  τον 
εκμηδένιζα. Το πρωί, μουδιασμένος και συνεπαρμένος 
ακόμα  απ'  τ'  όνειρο,  έβλεπα  ξαφνιασμένος  να  'μαι 
ξαπλωμένος στο μικρό µου το κρεβάτι και πεταγόμουν 
ανήσυχος  έξω.  Τι  απογοήτευση!  Ποτές  δεν  είχα 
γιγαντέψει. Δεν το 'χα ρίξει κάτω το βουνό. 'Ήταν όλα 
ψεµατινές  εικόνες  του  ονείρου.  Κι  αυτό  στεκόταν 
ακόμα στη  θέση  του  και,  λες  κι  είχε  πάρει  απ'  την 
ανθρώπινη  μορφή  στόμα,  το  τέντωνε  σ'  ένα 
περιγελαστικό χαμόγελο. Κι όμως! Το άλλο βράδυ, το 
ίδιο  όνειρο  ερχόταν  και  µου  'δινε  τη  ράχη  του  να 
καβαλικέψω. Κι εγώ δεν το απόδιωχνα. Κι ως έβγαινα 
το  πρωί  τρεχάλα  για  να  ιδώ  τα  βραδινά  µου 
κατορθώματα,  ποτές  δεν πίστευα ότι ήτανε  ψέματα.  
Δεν μπορεί, θα 'τανε στοιχειωμένο και ξαναρίζωνε στη 

3



θέση που  το  ξερίζωνα τα βράδια.  Αλλά πίστευα ότι 
κάποτε θα νίκαγα το στοιχειό, και τότε το βουνό θα το 
'κανα θρύψαλα μέσα στις  παλάμες µου. Θα το 'λιωνα 
έτσι δα μέσα στα δάχτυλά µου.  

Το µόνο που µε συνέδεε µε τις παρέες µου ήταν η 
ομάδα που φτιάξαμε για την κατάκτηση του βουνού. 
Στα παιχνίδια τους τ'  άλλα παιδιά  δεν µ'  έπαιζαν και 
συχνά, γιατί ήμουνα λέει εγωιστής και τους χάλαγα το 
κέφι. 

“Τι χρώμα παίρνεις, κίτρινο ή πράσινο”; 
“Κόκκινο”! 
“Κόκκινο δεν έχουμε”. 
“Εγώ θέλω κόκκινο”. 
“Φύγε, δε σε παίζουμε”. 
Δε µ' ένοιαζε. Ήταν αλλού ο δικός µου ο νους. Εγώ 

ήμουνα γίγαντας. Με τα κουτσούβελα θα 'παιζα τώρα; 
Μόνο τη Γιαννούλα την ήθελα κοντά µου. Αυτήν ναι, 
την ήθελα. Αυτή δεν ήταν σαν τα άλλα τα παιδιά. Ό, τι, 
έλεγα  ήτανε  νόμος  γι'  αυτήν.  Ένα  ξανθομάλλικο 
κοριτσάκι  µε  γαλανά,  καταγάλανα  µάτια,  που  είχε 
ολοένα το δάχτυλό του στη μύτη, λες και προσπαθούσε 
να την βουλώσει. 

“Γιαννούλα παίζεις μαζί µας”; 
“Όχι δεν παίζω”! 
“Γιατί”; 
“Δε µ' αφήνει ο Δημητρός. Να µη σας μέλει. 
“Τι, αρρεβωνιάρης σου είναι ο Δημητρός”; 

Κι αυτή ερχόταν τρέχοντας για να µου τα κάνει όλα 
αναφορά. 

“Μου 'παν να παίξω, αλλά εγώ δεν έπαιξα”! 
“Καλά έκαμες”. 
“Δημητρό”! ... 
“Τι”; 
“Αρρεβωνιάρης µου είσαι”; 

4



Ώσπου μια μέρα έφυγε κι αυτή µε τους δικούς της. 
Θα πηγαίνανε να ζήσουν αλλού. Λυπήθηκα πολύ, αλλά 
δεν έκλαψα,  Μόνο που τώρα κοίταζα πιο εχθρικά το 
μαύρο όγκο του πέτρινου φαλακρού βουνού. 

“Πατέρα, πού πήγε η Γιαννούλα”; 
“Έφυγαν”. 
“Πήγαν πίσω απ' το βουνό”; 
“Ναι, πήγαν” ... 
Αυτό ήτανε! Τώρα δε θα µου γλίτωνε. Θα το 'κανα 

κομματάκια - κομματάκια σαν κι αυτά τα βότσαλα που 
βάζουμε στις σφεντόνες. Θα το 'λιωνα! Α, όχι! Δεν θα 
περίμενα τους άλλους. Πάει πια το πήρα απόφαση, Δεν 
θα  περίμενα  ν'  αποφασίσουν  οι  αρχηγοί.  Οι  αρχηγοί 
ξεχνάνε. Θα 'φευγα μοναχός µου. Ναι,  μοναχός µου. 
Έπειτα οι  αρχηγοί  κουράζονται.  Κι άμα κουράζονται 
διατάζουν ξεκούραση για όλους.                     
Εγώ  δε  θέλω  να  σταματήσω.  Άμα  αρχίσεις  μια 
δουλειά,  καλλίτερα  να  τελειώνει  µε  μια  ανάσα.  Θα 
'φευγα μοναχός µου! ... 

Ήμουνα τότε στην τρίτη του Δημοτικού. Μάης µε 
τα όλα του. Κάτω απ' το Μαγιάτικο ουρανό, τ' άχαρο 
κουφάρι  του  βουνού  έχανε  κείνη  την  άγρια, 
χειμωνιάτικη προσωπίδα του.  Γινόταν πιο ήμερο και 
πιο  βολικό.  Τα  λίγα  του  δέντρα,  οι  σφάκες  και  οι 
αλισφακιές οι ανθισμένες, άφηναν να έρχεται μέχρι το 
χωριό ένα απαλό μαυλιστικό  άρωμα, που µέθυσε και 
τους  τελευταίους  µου  δισταγμούς.  Γλυκοχάραζε!  
Ολονυχτίς δεν έκλεισα µάτι. Έβλεπα για πρώτη φορά 

ξυπνητός  το  ίδιο  όνειρο.  Σκαρφάλωνα στο  βουνό 
και  μετά  κατηφόριζα  µε  λαχτάρα  στην  πίσω  µεριά, 
στην ευτυχία! Οι γονείς µου είχαν κιόλας σηκωθεί. Δεν 
περίμενα να µου βάλει ψωμί και τυρί η μάνα µου στη 
σάκα, όπως κάθε μέρα για το σχολείο. Την έβαλα στον 
ώμο µου και κίνησα να φύγω. 

“Α  χα!  πας  να  ξυπνήσεις  το  δάσκαλο”,  είπε 
περιγελαστικά ο πατέρας µου.  Δεν απάντησα. Του 'πα 
μια  βιαστική  καλημέρα και  πήρα  το  δρόμο.  Πέρασα 

5



μπροστά απ' το σχολείο κι έστριψα μετά και πήρα τον 
ανήφορο. Άφησα πίσω µου τα τελευταία σπίτια  και, 
χωρίς να κοιτάξω ούτε στιγμή κατά το χωριό,  έφτασα 
στη ρίζα του βουνού κι άρχισα να το ανεβαίνω ... 

Ο ήλιος έκαιγε πια,  όταν καταϊδρωμένος ανάσαινα 
τον αέρα της κορυφής. Δεν µ' ένοιαζε η κούραση. Στα 
µάτια  µου  έκαιγε  η  αγωνία  να  ξεπεράσω  και  τον 
τελευταίο βράχο και να ιδώ, όπως ο Μωυσής, τη γη της 
επαγγελίας  µου.  Κι  ως  ήμουν  πια  στην  κορυφή  κι 
έβανα τις παλάμες µου στο μέτωπο για ν' αγναντέψω 
τη  χαρά  µου,  είδα  κάποιον,  ένα  παιδί,  π'  ανέβαινε 
κοντανασαίνοντας  απ'  την  αντίθετη  µεριά  τα  λίγα 
μέτρα. που µας χώριζαν και µε κοίταζε µ'  ολάνοιχτα, 
όλο  απορία  µάτια.  Φοβήθηκα!  Δεν  περίμενα  ν' 
ανταμώσω άνθρωπο εκεί  πάνω.  Κρύφτηκα πίσω από 
'να βράχο σαν πολεμιστής έτοιμος να υπερασπίσω το 
δίκιο µου.  Κοντοστάθηκε και  πήρε πέτρες στα χέρια 
του. Το ίδιο έκανα κι εγώ. Έβγαλα λίγο το κεφάλι µου 
και τον κοίταξα. Δεν κουνήθηκε απ' τη θέση του. 

“Ποιος είσαι”; του φώναξα. 
“Εσύ ποιος είσαι”; 
“Εγώ, τι σε νοιάζει! Πού πας”; 
“Να µη σε μέλει”. 
Μια  τρομερή  υποψία  πέρασε  απ'  το  μυαλό  µου. 

Πέταξα  μακριά  τις  πέτρες  και  τον  πλησίασα.  Δεν 
μπορεί να  'ταν αλήθεια. Είναι πολύ άδικο για να 'ναι 
αλήθεια! 

“Πας στην πίσω µεριά; ψέλλισα τρέμοντας”. 
“Εσύ  πού  πας”;  Είπε  και  µε  κοίταγε  σαν 

απολιθωμένος. 
“Εγώ στην πίσω”, και βλέποντάς τον να ταράζεται 

έβαλα  τα  κλάματα  και  μπήγοντας  μια  δυνατή φωνή, 
γύρισα  χωρίς  να  βλέπω  πού  πατάω  και  κατηφόριζα 
κατά το χωριό ... 

“Δεν είναι!  ...  Δεν  είναι”! ...  έκλαιγα και  φώναζα 
σαν τρελός. “Δεν υπάρχει! ... Δεν υπάρχει”! 

. 

6



Κι έτρεχα ... έτρεχα ... έτρεχα .. .. 

7


