














































1 
 

 

 



2 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



3 
 

 
 
 
 
 
 
 
 
 
 
 
 
 

ο κυκλος της καταγγελιας 
 
 
 
 
 
 
 
 
 



4 
 

 
 
 
 
 
 
 
 
 
 
 
 
 
 
 
 
  
εξώφυλλο: δώρα σιάντου  
 
 
 
 
 



5 
 

 
 

έλλη παιονιδου 
 

 
ο κύκλος της καταγγελίας 

 
 
 
 

σχέδια: γιώργος σκοτεινός 
 
 
 
 
 

ΕΚΔΟΣΕΙΣ «ΣΥΧΡΟΝΗ ΕΠΟΧΗ»  
ΑΘΗΝΑ 1977 

 
 



6 
 

 
 
 
 
 
 
 
 
 
 
 
 
 
 
 
 
 
 

Copyright: Έλλη Παιονίδου 
Τ.Κ. 544 

Λεμεσός, Κύπρος 
 
 



7 
 

 

ΜΙΑ ΓΥΝΑΙΚΑ THΣ ΑΜΜΟΧΩΣΤΟΥ ΤΗΝ ΚΥΡΙΑΚΗ 14 ΙΟΥΛΗ 1974 
 
 
Κάθομαι στην αυλή μου, κάτω απ' τον ίσκιο της κληματαριάς 
και κοιτάζω χωρίς να βλέπω το σκοτεινό αύριο. 
Κάθομαι και μπαλώνω τις κάλτσες του στρατιώτη μου. 
Το άσπρο του πουκάμισο περιμένει γαλήνιο ν' ακούσει το σφύριγμα του. 
Η κληματαριά μου ζωγραφίζει κλαίοντας ανάμεσα στα σκιερά και φωτεινά φυλλώματα 
την εικόνα που κοιτώ, μα δε διακρίνω, πίσω από τον πέπλο της ημέρας που θαρθεί. 
Κλείσε, μου λέει, τα μάτια σου σφιχτά να μην ιδείς 
το σγουρό του κεφάλι ατή βρώμικη άσφαλτο 
τα μάτια του ανοιχτά στον ήλιο... 
Το βλέμμα μου αφηρημένο ξεκουράζεται στο στρογγυλό βασιλικό 
θα ρίξω μια κορφούλα στο γλυκό το μόσφυλο 
που ετοίμασα για τ' αρραβώνιασμα της θυγατέρας 
μοσχοβολάει αγνότη σαν την παρθενιά της. 
Νάτη, κεντάει στο πλάι μου, ίδια η Αροδαφνού, 
στο λευκαρίτικο τις ρίζες και τα παραπούλια. 
Κι εγώ κοιτάω, μα δε θωρώ,  
 
 
 



8 
 

την ψυχή της να σέρνεται, κουρελιασμένη και τρελή.  
Τ’ άρωμα του βασιλικού φωνάζει, 
φύγετε, αχ, φύγετε θυγατέρες της Σαλαμίνας, θυγατέρες της Έγκωμης,  
τα κουρσάρικα καράβια τέσσερεις χιλιάδες χρόνια ταξιδεύουν να σάς βρουν  
να κι' όλας τα ματωμένα χνάρια τους στη χρυσή αμμουδιά  
θρυμμάτισαν τα λυπημένα κουβαδάκια των παιδιών. 
 
Ξεσκονίζω, από συνήθεια το καπνιστήρι της γιαγιάς  
κι ακούω, μα δε γροικώ τ' απελπισμένο βογγητό της σκόνης.  
Μάζεψε με σα χρυσόσκονη, κρύψε με φυλακτό στο στήθος σου.  
Εγώ αγκάλιαζα το μπρίκι πούψηνες τον απογευματινό καφέ,  
και τα προικιά στο σκαλιστό σεντούκι. 
Βάλε με κάτω απ' το προσφυγικό προσκέφαλο, για να σου φέρνω πίσω εικόνες πού σου φεύγουν.  
Στ' αριστερά η στα δεξιά να ήταν άραγε του γάμου η φωτογραφία  
απ' το ρολόι του τοίχου που κτυπά, και πάει να σπάσει,  
που κτυπά και δεν ακούω την αντίστροφη μέτρηση... 
 
Κάθομαι ήσυχη στην αυλή μου κάτω απ' τον ήσκιο της κληματαριάς  
και τα πολυβόλα είναι κι όλας στη θέση τους 
 στημένα ίσια αντίκρυ στην καρδιά μου. 
 

1976, Γενάρης 
 



9 
 

 
 



10 
 

 Η ΠΟΜΠΗ Η ΑΦΗΓΗΣΗ 
 
 
Και τότε πήραμε το δρόμο προς το σκοταδι 
κρατώντας σφιχτά στις χούφτες την καρδιά μας 
σαν πρόσφορο για τον εσπερινό. 
Μπροστά οι γέροντες, όπως συνηθίζεται 
πίσω οι γυναίκες, διπλωμένες στα δυό. 
Μετρούσαμε τα βήματα μας, ένα ένα 
σαν μεθυσμένους κτύπους ρολογιού. Η σιωπή 
έκοβε φύλλα ασήμι και τ' απίθωνε στις πληγές μας... 
Ξαφνικά θυμηθήκαμε τους νεκρούς. 
« Όχι, όχι αυτό», είπε η γυναίκα με το χάλκινο πρόσωπο 
κι έπεσε σε βαθειά συλλογή. 
Η Μαρία την κοίταζε γελαστή. Στο βλέμμα της έπλεαν λευκά προικιά  
κι' ένα ολάνθιστο νυφικό. 
«Γιατί;» ρώτησε η γυναίκα με το χάλκινο πρόσωπο 
«Μα, είμαι ακόμα βρέφος, δε βλέπετε, δεν έχω ακόμα γεννηθεί» 
είπε η Μαρία κι άρχισε γυμνή το χορό. 
Οι γέροντες σήκωσαν τούς χιτώνες τους στο πρόσωπο.  
 
 
 



11 
 

«Εδώ, είπε ο αρχιερέας, θα φυτέψουμε ένα δέντρο»  
Σφήνωσε την οβίδα στο χώμα. 
«Ποτίστε, είπε, το δέντρο καλά». Γύρω ήταν μόνο κάρβουνο,  
Και στο βάθος ένα καμπαναριό χωρίς εκκλησιά. 
 
 Ένα παιδί φώναζε «μάνα» κι' η μαχαιριά μπήκε ολόισια στην πληγή του στρατιώτη.  
«Μάνα, δώσε μου το άσπρο πουκάμισο» 
 
Ήταν Κυριακή πρωί κι' η Κερύνεια βγήκε φιλάρεσκα στο σεργιάνι. 
Πραματευτάδες, τουρίστες, βαρκάρηδες, 
και ψηλά στο κάστρο ένας ποιητής κάνει διάλογο με τη ζωή. 
Μια Κυριακή πού μοσχομύριζε ψημένο καφέ και γιασεμιά... 
Ρήνα που μάζευες βότσαλο βότσαλο το χαμένο πολιτισμό 
τον διπλοκλείδωνες στην κασέλα που σκάλισες η ίδια με το χέρι. 
Ρήνα, η Κερύνεια μας πήρε νύχτα το δρόμο προς το πέλαγο, 
βράχηκαν τα πόδια της, ψάρια μπλέχτηκαν στα μαλλιά της, 
Το αρχαϊκό καράβι σάλπαρε, τρέχα Ρήνα, να προλάβεις... 
Το πρωί η πομπή συνέχισε το δρόμο. 
Κρυώνω, είπε η Μαρία, και κουλουριάστηκε στο χώμα 
Μια γριά σήκωσε στον ουρανό το κεφάλι. 
Το παιδί στρίγγλισε. Δεν είχε πια πρόσωπο 
 
 



12 
 

  
δεν είχε χέρια, μόνο ένα μακρύ  
λαιμό κι' ένα μαύρο μαντήλι. 
 
Στην 'Αμμόχωστο σεριανάει η ψυχή σου, Θοδόση.  
Δεν βρίσκει ανάπαυλα. Αναζητάει τη Ρήγαινα 
ψάχνει στις βενετσιάνικες σκάλες, στις πολεμίστρες, στα υπόγεια 
ακόμα και μέσα στις κόχες των ματιών του σκοτωμένου παιδιού 
Πού είναι οι άνθρωποι, οι ανεμόμυλοι, τα μελίσσια; 
Πού είναι ό Πενταδάκτυλος, Παναγιά μου, με τις πληγές του, 
Κι η Σαλαμίνα μας, με τούς απόηχους εκείνων των καιρών 
Πού είναι η αυγή μας, το σούρουπο με τα βασανιστικά του ρόδα... 
«Αυτό το σκοτάδι», είπε και μπήκε πιο βαθειά στη γη. 
Έξω έμειναν τα χέρια της, και μια τούφα από τα μαλλιά της — χρώμα μελί. 
 
Μπροστά μας, πίσω μας, μέσα μας: Σκοτάδι,  
τα κοράκια οσφραίνονται καμένες σάρκες.  
Τα σκυλιά πήραν ανθρώπινη λαλιά. 
Ψάχνουμε, τραγουδούν λυπημένα, για μια σειρά μαργαριταρένια ερωτηματικά. 
Τώρα πού σας γράφω η πομπή σταμάτησε για λίγο.  
Αύριο πάλι; 
 

1974, 'Οκτώβρης 



13 
 

 



14 
 

ΚΑΣΣΑΝΤΡΑ 
 
Κράτησέ μου το χέρι, να σου μιλήσω για μνήμες παλιές 
δράματα πού κατεβαίνουν σκοτεινοί χείμαρροι το χειμώνα 
χαράζοντας τα κουρασμένα βλέφαρά μου 
Ερινύες με κυνηγούν αδυσώπητες, 
που ψιθυρίζουν ονόματα γνωστά κι' άγνωστα 
ονόματα ανθρώπων, βασιλιάδων και δούλων 
ονόματα τυράννων και παιδιών θαμμένων κάτω απ' το παχύ χορτάρι της Τροίας 
Μια φοβερή πανδαισία από μορφές μοναχικές μ' απλωμένα τα χέρια. 
"Εσένα κάπου σε ξέρω, Αλέξανδρε με τα χλωμά μάγουλα, 
σε γνώρισα θαρρώ στην αυλέ του πατέρα μου Πρίαμου 
να κοιτάζεις με θλιμμένα μάτια την Ελένη να ερωτοτροπεί με τον Πάρι. 
Σε ξανάδα πίσω απ' τα σίδερα να μοιρολογάς τα χαμένα σου νιάτα 
Ψηλά, στη γωνιά της, σιχαμερή, μαλλιαρή, η μαύρη αράχνη έπλεκε 
τούς ιστούς της για τα δικά μας πουκάμισα. 
 
Κράτησέ μου το χέρι, πολύ μας πληγώνεις  
χελιδόνι της έκτης άνοιξης 
 
 
 
 



15 
 

 
 με τα μαύρα μηνύματα πού σέρνεις στο ράμφος σου.  
Κι είναι κι εκείνο τα κάτασπρο πούπουλο στο στήθος σου  
μια μικρή Ελλάδα που καρδιοχτυπά και προσεύχεται.  
Μάντισσα είμαι πικρή, δέθηκε η μοίρα μου με τη δική σας  
όχι εχθρές, μα ομογάλακτες αδελφές,  
εγώ, η Πηνελόπη κι η Αντιγόνη 
μοίρα μας τριπλή, να καρτερούμε, να πονάμε και να προφητεύουμε. 
 
Μείναμε πάλι στον ίσκιο τού πέτρινου βράχου 
κοιτώντας τα μικρά και τα μεγάλα σύννεφα που μας παγιδεύουν 
αγνοώντας το βαθύ γαλανό πέλαγο και τις εκπλήξεις του. 
Πόσο θα ’θελα ν' απλώσω τα όνειρά μου 
στον πλατύ κάμπο σαν ασπρόρουχα στη λιακάδα 
κι' ο αγέρας να ψιθυρίζει λόγια παρηγοριάς 
για τις άδικες, τις ένοχες σιωπές μου. 
Να η σκιά του πέτρινου βράχου με τις πολεμίστρες 
μεγεθύνεται, σκοτεινιάζοντας τα πρωινά και τα μεσημέρια μας. 
Κράτησέ μου το χέρι, να βαδίσουμε ανάμεσα στις ανθισμένες ροδακινιές 
πού φύλαξαν στοργικά τα τραυματισμένα περιστέρια. 
Κράτησε μου το γέλιο, το κλάμα, τη θρυμματισμένη παιδική θάλασσα 
Ένα άσπρο άλογο περιμένω, που θα κατέβει περήφανο το βουνό  
 



16 
 

το μάτι του θ' αστράψει χαλασμούς και φλόγα ολυμπιονίκη 
μιας άλλης Ολυμπίας, που τη στεφάνωναν με κλάδους ελιάς και μυρωμένα μυρσίνια. 
Ζυγίζω μέσα στις χούφτες μου τις κατάρες των θεών 
που κουβαλούμε, τραγικές Δαναίδες 
Ψηλός ο βράχος, κι ο δρόμος μακρύς 
Ψηλός ο ήλιος κι η πέτρα λεπίδι 
"Οχ, μητέρα μου Εκάβη, με τα σαράντα πεθαμένα παιδιά  
Οχ, μητέρα μου Τροία με τα σαράντα πεθαμένα πρόσωπα.  
Μητέρα μου Ελλάδα με τα σαράντα σκοτωμένα όνειρα.  
Σπονδή κάνω μ' ανθόνερο και με κυπριώτικο γλυκό κρασί  
μνημόσυνο με κόλλυβα και με βυζαντινό τραγούδι λυπημένα  
για το καράβι που τσακίστηκε  
στη θάλασσα των Λαιστρηγόνων. 
 
Είμαι ο εσπερινός μιας εφηβείας που μάταια καρτερά την ολοκλήρωσή της. 
Συνόδεψα πένθιμες λιτανείες και χόρεψα σε νυφικά συμπόσια 
Τα μάτια μου κρύβουν πολλά πίσω απ' τις κόρες τους. 
Πικρή σκιά μου, μοίρα της Ελλάδας, μη μ' ακολουθείς 
στα βήματα μου αναστενάζουνε κοπάδια πεινασμένων ερπετών 
κι' εσύ, λευκή κι ανύποπτη 
κάθεσαι σταυροπόδι και μετράς  
 
 



17 
 

 
 
δυο τρία βότσαλα πού σ' απομείνανε στο τρύπιο σου σακίδιο. 
Πικρή σκιά μου, αηδόνι μου βουβό, 
Που ’δεσες το τραγούδι σου, μαντήλι ματωμένο 
γύρω στο μέτωπο της Λευτεριάς τού Σολωμού 
Να, ο Θεμιστοκλής κι ο Μακρυγιάννης 
ο Ρίτσος, ο Όμηρος, ο Ευριπίδης, ο Σεφέρης 
πιάστηκαν αγκαλιά, 
χορεύουνε χασάπικο και τσάμικο. 
Να, το τραγούδι το λυτρωτικό της Ρωμιοσύνης 
πίσω από τον Ταΰγετο προβάλλει, ήλιος χλωμός, πηγάδι με γλυφό νερό.  
Μοίρα μου πικρή, ακολούθα με για να σ' ακολουθήσω. 
 
 

1973 
  
 
 
 
 
 
 



18 
 

 



19 
 

 

Τ’ ΟΝΟΜΑ ΜΟΥ ΜΑΡΓΑΡΙΤΑ 
 
Τ' όνομα μου Μαργαρίτα, και πήρα το δρόμο στα σκοτεινά. 
Ποίηση, μη μας εγκαταλείπεις, μια τέτοια ώρα που 
το τριανταφυλλί σύννεφο κόβει στα δυό το δειλινό 
Μια βρύση με λιγοστό νερό που στάζει πλάι στο στεγνό δέντρο 
κι εκείνο απλώνει τις ρίζες, απεγνωσμένα, τις τεντώνει, 
τις επεκτείνει πέρα από την όραση και τη σκέψη και τη λογική, 
σαν τη μαυροφόρα που πάσχιζε να κολλήσει ένα ένα τα μέλη του σκοτωμένου της γιου,  
να, αν κολλήσουν τα χέρια, τα πόδια, να δείτε που θα τραγουδήσει,  
να δείτε που ξέρω εγώ ν' αναστήνω αγόρια  
νάνι, νάνι και κοιμήσου, αγόρι μου γλυκό. 
 
Τ' όνομα μου Μαργαρίτα, κι' η αυλή στένεψε πια. 
Τα φούλια μας έζωσαν από παντού σαν εφιάλτες σε νύχτες αγρύπνιας  
όταν κόκκινες σάρκες στυλώνονται ανάμεσα σ' εμάς και τη γαλήνη  
όταν τα δέντρα ρίχνουν σάπιους καρπούς το φθινόπωρο,  
αφάγωτους, άχρηστους, σαν γυναίκα του δρόμου σ' ηλικία περασμένη, 
Κι εσύ, πικραμένος πολεμιστής αναζητάς ένα κάτοπτρο 
 
 
 



20 
 

 
Να δεις το άγνωστο πρόσωπο σου να περιφέρεται στα γυμνά αμπέλια.  
Το σφιχταγκάλιασμα του Κούρου και της Κόρης μέσα στη σιωπή και στους αιώνες  
τραγική σφραγίδα καιρών σβησμένων σαν πατημασιές πάνω στην άμμο.  
Τα φιλήματα και τ' αγκαλιάσματα κι' οι λεμονανθοί στα μυρωμένα σεντόνια 
κεντημένα όνειρα, φωνές παιδικές, πολλές φωνές και γέλια, και μια ατέλειωτη ακολουθία  
από στοχασμούς. 
 
Τ' όνομα μου Μαργαρίτα και Θλίψη και Σιωπή 
πίσω από κολώνες άσπρες και κυπαρισσιών λυγίσματα 
πίσω από την Παναγιά την Κυκκώτισσα με το κλαμένο βρέφος 
και το λαχάνιασμα για τούτη την άνοιξη που αργεί, ώ πόσο αργεί 
και μας αφήνει να την καλωσορίζουμε άδικα τόσα χρόνια. 
Τα πόδια, τα χέρια μου γέμισαν ρόζους, 
μια ελιά στον έρημο κάμπο πού γέρασε πια να προσεύχεται 
ακούοντας, μόνη βουή, το βημάτισμα της στο χρόνο. 
Τ' αγέρι βρίσκει το δρόμο του μέσα από τις στενές πόρτες 
η γη φιλόξενη στ' αγκάθια και στους σκληρούς κάκτους 
πού σπόριασαν και θέριεψαν κι αγκάλιασαν σ' ανίερο γλέντι 
το τρυφερό κορμί της Άρτεμης. 
Πότε, πότε ξανά θ' ακούσουμε το γλυκό σήμαντρο 
στην κορφή του βουνού με τα τζιτζίκια και τα θυμάρια  
 



21 
 

 
στην κορφή του βουνού με τα όμορφα περάσματα  
από τη γεύση του μελιού ως τα ψηφιδωτά της Πάφου. 
Τ' όνομα μου Μαργαρίτα, και Σαπφώ και Τρικυμία 
σε θάλασσες πού ξέχασαν τ' όνομα τους 
σε γυναίκες πού ξέχασαν την όψη της ανατολής 
και τριγυρίζουν από σκέψη σε σκέψη, από κορφή σε βότσαλο 
σέρνοντας πίσω τους δυό δυό, τρία τρία 
τα έμβρυα πού δε γέννησαν, ούτε θα γεννήσουν ποτέ. 
Τ' όνομα μου, τ' όνομα μου, γραμμένο σε τρεις εκδόσεις θανάτου, 
Μαργαρίτα. 
 
 

1972 
  
 
 
 
 
 
 
 
 



22 
 

 



23 
 

 
 
 

ΕΙΝ' Η ΖΩΗ 
 
Κυλά η βροχή από τζάμι στην πληγή  
καθώς μου ξεκολλάνε το μαχαίρι  
Κοιμάμαι εγώ και ξενυχτούν  
οι λέξεις στο προσκέφαλο μου. Ξυπνώ.  
Τ' αηδόνια πλέκονται στα πόδια μου  
εικόνες που στα τριανταπέντε μου  
είχα ξεχάσει, θαμμένη ως ήμουνα ως το λαιμό  
μες στον καυτό μικρό μου λάκκο. Ειν’ η ζωή.  
Αρπάξτε την απ' τα μαλλιά, και μου χρωστάει ακόμη  
αυτό το παιδικό χαμόγελο που μου ’κλεβε  
τριανταπέντε χρόνια, κρυμμένη μέσα στα βαθειά  
τα τραύματα του τόπου μου.  
 
 

Βάρνα 1976 
 
 
 



24 
 

 
 

ΤΟ ΠΑΓΚΑΚΙ 
Το βλέπω έτσι μετέωρο στον ήλιο. 
Πράσινο χρώμα, χαραγμένα 
ονόματα, σχέδια κεφαλιών 
και ημερομηνίες. 
Κρατάει σημειώσεις, αδημονεί 
κρυώνει ή ζεσταίνεται 
Κι είναι σαν το σταμάτημα του χρόνου 
ανάμεσα στο τίποτα κι' 
αυτό το κάτι, που ίσως έρθει. 
 
Το βλέπω έτσι μετέωρο στον ήλιο  
και ξαφνικά 
παίρνει το σχήμα του νησιού μου.  
 

Βάρνα, 1976 
 
 
 
 
 



25 
 

Ο ΤΟΙΧΟΣ 
 
Περνούσες από λόφο σε λόφο 
μ' ένα χαμόγελο ευδαιμονίας που μύριζε μούχλα. 
Πού και πού σταματούσες 
να ελέγξεις την πυξίδα και την καρδιά σου. 
Το υψόμετρο ήταν βολικό και για τις δυό. 
 
Μπορείς, αν θες, να καθίσεις το βράδυ πλάι στη φωτιά 
και ν' αναπολήσεις παλιά μυστικά που σε βαραίνουν 
κανείς δε θα δει την πικρή πεταλούδα στα μάτια σου 
μόνο οι φλόγες θ' αρπάξουν μια αδιόρατη στροφή σαν από χαλασμένο 
δίσκο γραμμοφώνου  
εκείνη την ώρα της μοναξιάς ίσως στεριώσεις 
άλλη μια πέτρα στον τοίχο πού έκτισες γύρω σ' εσένα και στο μικρό σου  
κόσμο των εντόμων 
γύρω σ' εσένα και στο σύμπλεγμα των άγνωστων φωνών.  
Δυό μόλις μέτρα βρίσκεται η ανάσα του χορταριού 
δυό μόλις κορφές είναι τ' όραμα της πολιτείας με τα ηρωικά φαντάσματα  
 
 
 
 



26 
 

και με τα καμπαναριά πού σημαίνουν γάμους και πανηγύρια  
και μιαν ανάσταση πού λάμπει στο βάθος του πηγαδιού.  
Οι άλλοι, έξω απ' τον τοίχο, ξεχάσανε το χρώμα του κορυδαλλού  
και τ' άρωμα της πληγωμένης αξιοπρέπειας 
στυλώνοντας το βλέμμα πάνω σε μαύρους κορμούς κυπαρισσιών  
ό,τι απόμεινε από την φωτιά και την κούραση. 
 
Είναι και μια τρίτη παρένθεση 
που ίσως δεν αξίζει καν να τη λογαριάζεις 
εκείνη των κομψών ανδρεικέλων πού στριφογυρίζουν γύρω απ' τον επίχρυσο θρόνο  
προσέχοντας να μη τσαλακώσουν τα φτερά και την κόμμωση. 
 
Αν τα συλλογιστείς αυτά καλά  
ίσως προτιμήσεις το γνώριμο τουλάχιστον τοίχο σου  
κλείοντας απ' έξω την Ακρόπολη 
και τα βογγητά ενός εφιάλτη που θα του αρνηθείς την αναγνώριση. 
Αν το συλλογιστείς καλά ίσως θεωρήσεις ευτυχία  
την απόλαυση του ψωμιού σε πακέτο, πού δεν έχει τίποτα το κοινό με το φούρνο της μάνας  
και με τα ζεστά όνειρα που ζυμώνονταν στη σκάφη.  
Εκείνος ό παλιόφιλος των παιδικών συριγμάτων  
έφυγε έτσι έξαφνα από την πίσω πόρτα  
 
 



27 
 

 
τη μικρή πίσω πόρτα τη σφραγισμένη με καρδιοχτύπια. 
Χάθηκε στο βάθος του δρόμου κουνώντας ματωμένο μαντήλι 
κι' ένα πικρό γέλιο στην άκρη του αριστερού φρυδιού 
Δεν πρόλαβες να σφουγγίζεις τη σταγόνα της τύψης από το μέτωπο 
κι' εκείνος ήταν ήδη μακριά, ανέμισα στα χελιδόνια και στ' άγρια κρίνα 
πολύ κοντά σ' αυτό πού κι' οι δυό πλάσατε 
ξαπλωμένοι κάτω από να πεύκα τα μεσημέρια 
πολύ κοντά και πολύ μακριά απ' αυτό πού τώρα σε τυραννά 
ροκανίζοντας, ξύνοντας τον αδέσποτο τοίχο σου. 
 
Όμως τ' αστέρια τρέμουνε από φόβο στη χαμηλή σκεπή της αυγής. 
Όμως κρυώνεις κι' ο τοίχος σου γέμισε τρύπες από πολυβόλα κι' αυτόματα 
και σημάδια παιδικών χεριών που ψάχνουν για τον ήλιο 
Κρυώνεις, κι' η αυγή ζυγώνει, αμείλικτη 
και κάτω στο βάθος του πηγαδιού η Ανάσταση πού λέγαμε 
αγωνίζεται ν' αναρριχηθεί χούφτα τη χούφτα, ώμο τον ώμο 
στον τοίχο πού έχτισες, πού χτίσαμε, πάνω στις σάρκες της. 
 

 
1972 

  
 



28 
 

 

 



29 
 

 
 
 
 
 
 

ΨΑΡΟΠΟΛΕΙΟΝ Η ΚΕΡΥΝΕΙΑ 
 
Τέσσερεις φέτες αμιάντου κάθετες  
κι' απάνω ένα κομμάτι τσίγκος.  
Μόσχευμα δίχως ρίζες  
εδώ στη Λεμεσό. 
Η θάλασσα, πηκτή, κόβεται με μαχαίρι  
και τρία ψάρια κρεμασμένα στο ραβδί  
Ψαροπωλείον η Κερύνεια. 
Αχ.  
 

1976, Ιούλης 
 
 
 
 
 



30 
 

 
 
 
 
 
 
 
 
 

ΠΕΡΙΠΤΕΡΟΝ Η ΠΡΟΣΦΥΓΙΑ 
 
 
Περίπτερα, περίπτερα, πώς σκούρεψε έτσι ο ουρανός  
μ' αυτά τα σαστισμένα τα πουλιά  
που ήρθαν και κάθισαν με διπλωμένα τα φτερά  
πάνω στο στήθος μας...  
 

1976 Ιούλης 
  
 
 
 
 



31 
 

 

 



32 
 

 

ΑΠΟΣΤΟΛΕΑΣ. ΚΥΠΡΟΣ 76 
 
Που λες, Βικτωρία, βυθίστηκα ένα βράδυ στη μοναξιά σου 
προσέχοντας μη σκοντάψουν τα βήματα μου στις διάφανες λέξεις σου 
σ' είδα να περιφέρεσαι ολόλευκη κι αιώνια νέα 
ανάμεσα σε προσφυγιάς αντίσκηνα 
να σκύβεις τρυφερά σα νοσοκόμα ή μάνα 
πάνω από τον αβάσταχτο μας πυρετό. 
Έλα, σε χρειαζόμαστε. 
 
Λοιπόν, Νικηφόρε, ας ρίξουμε μέσα στο ποτάμι Μπυές ένα καράβι 
στο σχήμα του νησιού να το ταξιδέψουμε 
σε κόσμους όπου δεν υπάρχουν σύνορα 
ούτε μανάδες μ’ αγριεμένο βλέμμα, 
κι' όπου το φως κι' η αγάπη πλέκονται καλάθια 
για να προσφέρουν το τραγούδι των πουλιών 
τροφή, γι' αυτούς πού περιμένουν τούς χαμένους. 
Έλα, σε χρειαζόμαστε. 
 
 
 
 



33 
 

 
 
 
 
Λοιπόν, Γιάννη, τα πλατειά στόματα του λαού μας σε τραγούδησαν 
σ' ώρες χαράς και σ' ώρες πένθους 
Τιμητική σου δώσαν θέση σε τραπέζια γάμου 
και σ' ακουμπήσανε σεμνά σε φέρετρα ηρώων. 
Την πέννα βούτηξε μες στο σφυγμό μας, όπως πάντα 
κι έλα, σε χρειαζόμαστε. 
 
Κι' εσύ, Ρίτα, των χίλιων σκοτωμένων κοριτσιών  
κι εσύ, αθεράπευτε εραστή της Ρωμιοσύνης, Μίκη, 
κι' εσείς, Οδυσσέα, Μανώλη, Έλλη, Τατιάνα, Νότη, Κωστούλα, Ελένη  
γνωστά κι' άγνωστα κύτταρα της μήτρας πού μας γέννησε  
τώρα πού συντελείται ένας χαλασμός και μια καινούργια γέννα  
ελάτε, σας χρειαζόμαστε. 
 

1976 
 
 
 
 



34 
 

 



35 
 

 

ΛΙΓΟ ΧΡΟΝΟ 
 
Ύστερα καθίσαμε με τα χέρια στην ποδιά. 
Μέσα βαθειά μας ένα ποτήρι πού άδειασε 
και περιμένει αναποδογυρισμένο την τελική του μοίρα 
Καθίσαμε με τ' αυτί τεντωμένο πίσω από τις κλειστές πόρτες 
Παράμεινε η έγνοια στο τραπέζι με τ' άπλυτα βραδινά σερβίτσια. 
 
Και τότε μίλησε η ψυχή του πιο μακρινού αστεριού. 
Ξεσκονίστε τα παλιά λυτρωτικά μοιρολόγια 
που τα θάψατε μαζί με την όμορφή σας γλώσσα 
από παράλογη συστολή. 
Ξεσκονίστε τα σεντόνια του Ονήσιλλου 
μ' αυτά να σκεπάσετε τούς νεκρούς. 
Μαδήστε τις πικροδάφνες των γεφυριών της νιότης σας 
τις ροδιές, τ' αμπέλια, τους κέδρους 
Κόψτε τ' άσπρα μαλλιά της τρελής γιαγιάς 
τα ξανθά μαλλιά της Ελένης 
Να ετοιμαστείτε πρέπει κατάλληλα για τη Θυσία της Ιφιγένειας  
 
 
 



36 
 

 
Είπε η ψυχή του τελευταίου αστεριού  
κι ύστερα πέρασε κομπολόι  
τα χαμένα χρόνια της γενιάς μου  
της γενιάς των γονιών μου  
της γενιάς των παιδιών μου. 
 
Όλα σώπασαν. Και οι αρχαίοι τύμβοι 
κι οι βυζαντινές παρθένες 
και τ' αραχνιασμένα παράθυρα της ρήγαινας 
Κι απόμεινα μονάχη να ψάχνω, να βρω τη μορφή μου 
πάνω στα ξεπλυμένα χαλίκια. 
Πατρίδα, έγινες ένα κομμάτι χαρτί 
πού το μεταφέρουν από συνέδριο σε συνέδριο 
Πατρίδα, έγινες ένας μπόγος ρούχα 
που τον στοίβαξαν στο λιμάνι ανάμεσα σε σάπια σανίδια 
Πού πάει το χώμα σου, το ασπρόχωμα, το κοκκινόχωμα 
που ζύμωσε έναν πολιτισμό 
που γέμισε τις προθήκες των μουσείων του κόσμου. 
Πού πάνε οι γερές ρίζες του Ευαγόρα, το τραγούδι της Αροδαφνούς 
το αποτυπωμένο στ' ακρογιάλια σου. 
Απόμεινε ό Μαχαιράς σκαρφαλωμένος στην πλαγιά 
 



37 
 

 
 
κι' ανεμίζεις τρελό το μαύρο του ράσο.  
 
Και το φεγγάρι διπλώθηκε στα δυό. 
Απόψε, είπε, πεθαίνει ένα παιδί, ένα βάζο αρχαϊκό, ένα γεράνι 
είδα, είπε, πολλά και κουράστηκα. 
Χρειάζομαι λίγο χρόνο να σκεφτώ. 
Και τότε η Συγκλιτική άρπαξε το μπουρλότο 
κι έσυρε το χορό. 
 
 

1976 
  
 
 
 
 
 
 
 
 
 



38 
 

 



39 
 

 

ΠΑΜΕ ΤΩΡΑ, ΝΑΪΜΕ 
 
Έλεγα να σου γράφω. Μα ξαφνικά  
κατάλαβα πόσοι οι φραγμοί.  
Η γλώσσα, τα γραμματόσημα,  
και τα δεκάδες χέρια που θα ψαχουλεύουν  
γυμνή την ψυχή μου στο φάκελο.  
Άλλο τώρα δε μένει παρά  
να βάλω το μπρίκι στη φωτιά  
και δυο φλιτζάνια στο προσφυγικό τραπέζι.  
Η μικρή μας η Κύπρος σα μωρό στ' αμαξάκι  
πουλιά και γοργόνες θα πηδούνε  
στο σγουρό της κεφάλι.  
Τίποτα δε θα συμβαίνει. Κι αν πεινάσει  
απ' το στήθος μου γάλα. Κι' αν διψάσει  
απ' το στήθος σου γάλα. Όπως τότε. 
 
Έλεγα να σου γράψω. Μα δίσεκτες  
λέξεις μπήκαν ανάμεσά μας:  
 
 
 



40 
 

 
 
εκτοπισμένοι, εγκλωβισμένοι, αγνοούμενοι. 
Εμείς τότε, στην αυλή, με το κέντημα 
υποτιμούσαμε τούτες τις λέξεις 
Τις είχαμε χρόνια φυτέψει στη ρίζα 
της κιτρομηλιάς. Κι αν καμιά 
φορά τα σκυλιά μας τις ξέθαβαν 
και τις κουβαλούσαν σα λάφυρα 
εμείς τις κοιτούσαμε με γέλιο ανυπόμονο 
και πίσω πάλι στο κέντημα. 
Η ζωή μας κυλούσε. Ένα κέντημα 
με ποτάμια και ρίζες κι' ανθούς. 
 
Περιμέναμε κι' οι δυό τη βροχή. 
Η θάλασσα γύρω μας πρόδινε 
πήκτρα στ' αλάτι. 
Κι η βροχή δεν ερχόταν. 
Σκύβαμε στα ξεραμένα πηγάδια 
και μετρούσαμε φωναχτά την ψυχή μας. 
Ένα — δύο σεισμός 
δύο - τρία λιμός 
τρία - τέσσερα πυρ  



41 
 

 
και ακρίδες  
και όφεις  
και χάλαζα. 
Κι' η βροχή δεν ερχόταν. Τα μυρμήγκια 
τρελαμένα από δίψα 
κουβαλούσαν στις τρύπες τους χώμα 
θάβονταν ζωντανά. 
Οι δημογέροντες ώρες πολλές 
συζητούσανε στην αγορά 
ποιός θ' ανέβαινε στο προεδρείο 
κήρυκα για να στείλει ξανά στο Μαντείο. 
(το Μαντείο, προπαντός το Μαντείο) 
κι ης γνωρίζουν καλά 
το Μαντείο γκρεμίστηκε 
στην τελευταία επιδρομή αλλοφύλων 
κι εμφυλίου πολέμου 
κι' αιφνιδίου θανάτου. 
 
ΚΙ εσύ έφυγες. Πήρες τα μάτια  
και τράβηξες βορεινά.  
Διερωτώμαι πώς μπορείς να κοιμάσαι  
  



42 
 

 
στο δικό μου κρεβάτι. 
Διερωτώμαι πώς μπορείς να συμφιλιώνεσαι 
με τα δικά μου φαντάσματα. 
Κι εσύ έφυγες. 
Δεν έκανα τίποτα να σε κρατήσω.  
Δεν έκανες τίποτα ν' αντισταθείς. 
 
Πάμε τώρα. Η σούπα θα κρύωσε. 
Ο νεκρός δε θυμώνει. 'Απορεί 
πώς δεν τέλειωσαν όλα. 
Πάμε τώρα, Ναϊμέ. Χαραγμένο μπροστά 
το ξερό το ποτάμι. Τα βρύα μαράθηκαν 
και ψηλά ιδρωμένος, ολοστρόγγυλος, 
ο ήλιος του Αυγούστου περιμένει.  
 

1976, 'Οκτώβρης 
 
 
 
 
 
 



43 
 

 
 

 



44 
 

 
 

ΣΥΛΛΑΛΗΤΗΡΙΟ 76 
 
Το πρόσωπο του λαού μου καθαρό  
σαν τον ουρανό μας, δε μπορείς να τ' αντικρίσεις  
κατάματα. Πίσω από τις ρυτίδες του μετώπου του,  
λάμπει τ' αστέρι του Ευαγόρα. 
Ο λαός μου άφησε σήμερα τις σκαλωσιές και την τσάπα  
και μαζώχτηκε έξω από την κυψέλη του.  
Ανοίγω την ποίησή μου σεντόνι διάπλατο  
να σκεπάσω του λαού μου το θρίαμβο  
μην τον ιδεί μοίρα κακή και τον ζηλέψει.  
Ο λαός μου έβγαλε σήμερα την ετυμηγορία του:  
Η ελιά κι ο κέδρος είναι αιωνόβια. 
 

1977, Γενάρης 
 
 
 
 
 
 



45 
 

 
 
 
 

ΠΕΡΙΕΧΟΜΕΝΑ 
Σελ. 

Μια γυναίκα της 'Αμμοχώστου την Κυριακή 14 'Ιούλη 1974    7 
Η πομπή ή αφήγηση           10 
Κασσάνδρα           14 
Τ' όνομα μου Μαργαρίτα          19 
Ειν' η ζωή           23 
Το παγκάκι           24 
Ο τοίχος           25 
Ψαροπωλείον η Κερύνεια        29 
Περίπτερον η Προσφυγιά         30 
Αποστολέας: Κύπρος'76         32 
Λίγο χρόνο          35 
Πάμε τώρα, Ναϊμέ           39 
Συλλαλητήριο'76          44  
 
 
 
 



46 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



47 
 

 
 
 
 
 
 
 
 

Το βιβλίο 
Ο ΚΥΚΛΟΣ ΤΗΣ ΚΑΤΑΓΓΕΛΙΑΣ 

της Έλλης Παιονίδου 
στοιχειοθετήθηκε στην Αθήνα 

στο τυπογραφείο Ε. Ράγια 
Γερανίου 13, 'Αθήνα 

'Ολοκλήρωση τυπογραφικής εργασίας 
Λιθογραφείο Ν. Δέρβη, Προύσης 1, 'Αθήνα 

Μαης 1977 
Αντίτυπα 1000 

Εκδόσεις ΣΥΓΧΡΟΝΗ ΕΠΟΧΗ — 'Αθήνα 
 
 
 
 



48 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



49 
 

 
 
 
 
 
 
 
 
 
 
 
 
 
 
 
 
 
 
 
 
 
 
 



50 
 

 


	ΜΙΑ ΓΥΝΑΙΚΑ THΣ ΑΜΜΟΧΩΣΤΟΥ ΤΗΝ ΚΥΡΙΑΚΗ 14 ΙΟΥΛΗ 1974
	Η ΠΟΜΠΗ Η ΑΦΗΓΗΣΗ
	ΚΑΣΣΑΝΤΡΑ
	Τ’ ΟΝΟΜΑ ΜΟΥ ΜΑΡΓΑΡΙΤΑ
	ΕΙΝ' Η ΖΩΗ
	ΤΟ ΠΑΓΚΑΚΙ
	Ο ΤΟΙΧΟΣ
	ΨΑΡΟΠΟΛΕΙΟΝ Η ΚΕΡΥΝΕΙΑ
	ΠΕΡΙΠΤΕΡΟΝ Η ΠΡΟΣΦΥΓΙΑ
	ΑΠΟΣΤΟΛΕΑΣ. ΚΥΠΡΟΣ 76
	ΛΙΓΟ ΧΡΟΝΟ
	ΠΑΜΕ ΤΩΡΑ, ΝΑΪΜΕ
	ΣΥΛΛΑΛΗΤΗΡΙΟ 76

