








































<4D6963726F736F667420576F7264202D20CF20ECE1E3E9EAFCF220EAFDF1E9EFF220CAEFEBEFF4EFFDECF0E1F220E3F1DCF6E5E920E9F3F4EFF1DFE5F25FCCE1F1DFE120D7E1F4E6DE2E646F63>


1 



2 

    
 

 

 

 
 

Η Μαρία ΧατζήΜαρία ΧατζήΜαρία ΧατζήΜαρία Χατζή είναι απόφοιτος του 
τµήµατος Αγγλικής Γλώσσας και 
Φιλολογίας του ΑΠΘ. Είναι επίσης και 
αυτοδίδακτη καλλιτέχνης, σχεδιάστρια 
χειροτεχνιών (για παιδιά και ενήλικες), 
χειροποίητων κοσµηµάτων και 
µικροδιακοσµητικών. Ασχολείται µε τη 
∆ηµιουργικότητα (∆ηµιουργική 
Χειροτεχνία και ∆ηµιουργική Γραφή) εδώ 
και δεκαπέντε χρόνια.  
Τώρα δεν εργάζεται πλέον ως καθηγήτρια 
Αγγλικών. Αφιερώνει αρκετό από τον 
χρόνο της στις εκδηλώσεις των δηµοτικών 
βιβλιοθηκών στον ∆ήµο Θεσσαλονίκης, 
όπου συµµετέχει εθελοντικά µε 
εργαστήρια διαφόρων δηµιουργικών 
δραστηριοτήτων (κατασκευές και 
δηµιουργική γραφή) κυρίως για παιδιά, 
αλλά και παρουσιάσεις µεθόδων και 
τεχνικών δηµιουργικής χειροτεχνίας για 
ενήλικες. Επίσης γράφει σχετικά άρθρα 
και οδηγίες για χειροποίητες κατασκευές 
στο διαδίκτυο, στην Αγγλική γλώσσα. Η 
εθελοντική της συµµετοχή στις 
εκδηλώσεις των βιβλιοθηκών, καθώς και η 
συγγραφή του παρόντος mini e-book µε 
Creative Commons License είναι 
προσφορά κοινωνικού έργου (χωρίς 
οικονοµικό όφελος για την ίδια), σε µια 
προσπάθεια προώθησης της 
δηµιουργικότητας και στη χώρα µας. 

 



3 

ΜΑΡΙΑ ΧΑΤΖΗ 
 
 
 
 
 
 

Ο ΜΑΓΙΚΟΣ ΚΥΡΙΟΣ Ο ΜΑΓΙΚΟΣ ΚΥΡΙΟΣ Ο ΜΑΓΙΚΟΣ ΚΥΡΙΟΣ Ο ΜΑΓΙΚΟΣ ΚΥΡΙΟΣ 
ΚΟΛΟΤΟΥΜΠΑΣ ΚΟΛΟΤΟΥΜΠΑΣ ΚΟΛΟΤΟΥΜΠΑΣ ΚΟΛΟΤΟΥΜΠΑΣ 
ΓΡΑΦΕΙ ΙΣΤΟΡΙΕΣΓΡΑΦΕΙ ΙΣΤΟΡΙΕΣΓΡΑΦΕΙ ΙΣΤΟΡΙΕΣΓΡΑΦΕΙ ΙΣΤΟΡΙΕΣ    

 
 

∆ηµιουργική γραφή για παιδιά ∆ηµοτικού 
 

 

 

 

 
 
 
 

 
 
 

 



4 

Μαρία Χατζή, Ο µαγικός κύριος Κολοτούµπας γράφει ιστορίες 
ISBN: 978-618-80394-9-0 
Φεβρουάριος 2013 
 
 
Σχεδιασµός εξωφύλλου-Επιµέλεια-∆ιορθώσεις: 
Ηρακλής Λαµπαδαρίου, http://www.facebook.com/iraklis.lampadariou 
 
Σελιδοποίηση: 
Κωνσταντίνα Χαρλαβάνη, k.charlavani@gmail.com 
 

 

 

Εκδόσεις Σαΐτα 
Αθανασίου ∆ιάκου 42, 652 01, Καβάλα 
Τ.: 2510 831856 
Κ.: 6977 070729 
e-mail: info@saitapublications.gr 
website: www.saitapublications.gr  
 
Σηµείωση: Η γραµµατοσειρά που χρησιµοποιήσαµε είναι προσφορά του Aka-acid 
(www.aka-acid.com). 
 

 

 

 

 

 

 

 
 
 
 

 

Άδεια Creative Commons 
Αναφορά ∆ηµιουργού – Μη Εµπορική χρήση 

Όχι Παράγωγα έργα 3.0 Ελλάδα 

 
Με τη σύµφωνη γνώµη του συγγραφέα και του εκδότη, επιτρέπεται σε 
οποιονδήποτε αναγνώστη η αναπαραγωγή του έργου (ολική, µερική ή περιληπτική, 
µε οποιονδήποτε τρόπο, µηχανικό, ηλεκτρονικό, φωτοτυπικό, ηχογράφησης ή άλλο), η 
διανοµή και η παρουσίαση στο κοινό υπό τις ακόλουθες προϋποθέσεις: αναφορά 
της πηγής προέλευσης, µη εµπορική χρήση του έργου. Επίσης, δεν µπορείτε να 
αλλοιώσετε, να τροποποιήσετε ή να δηµιουργήσετε πάνω στο έργο αυτό. 
Αναλυτικές πληροφορίες για τη συγκεκριµένη άδεια cc, διαβάστε στην ηλεκτρονική 
διεύθυνση: 
http://creativecommons.org/licenses/by-nc-nd/3.0/gr/ 



5 

 



6 

Προς τους γονείς και εκπαιδευτικούςΠρος τους γονείς και εκπαιδευτικούςΠρος τους γονείς και εκπαιδευτικούςΠρος τους γονείς και εκπαιδευτικούς    

Αγαπητοί γονείς και φίλοι εκπαιδευτικοί (δάσκαλοι/ες και 
καθηγητές/τριες ξένων γλωσσών στην πρωτοβάθµια εκπαίδευση), 

Θέλετε να βοηθήσετε τα παιδιά να µάθουν να γράφουν ιστορίες 
και παραµύθια που να κρατάνε το ενδιαφέρον του αναγνώστη; Εάν ναι, 
τότε θα χρειαστεί να τα καθοδηγήσετε στη συγγραφή µιας απλής αλλά 
περιπετειώδους αφήγησης. Γιατί αυτό που κάνει και τα πιο κοινά 
παραµύθια αξέχαστα, αυτό που κάνει τα παιδιά να θέλουν να 
ξαναδιαβάσουν ένα βιβλίο, είναι κυρίως τα εξής 3 πράγµατα: 

Α) η αγωνία που δηµιουργείται από τα εµπόδια, τις δυσκολίες και 
τους κινδύνους που συναντά ο ήρωας του βιβλίου στο «ταξίδι» του,  

Β) η ταύτιση του µικρού αναγνώστη µε τον ήρωα και  

Γ) η αναζήτηση και εύρεση επιτυχών τρόπων επίλυσης των 
διαφόρων προβληµάτων του ήρωα.  

Σ’ αυτό το «ταξίδι», µερικά από τα προβλήµατα λύνονται µόνα τους 
(σαν από κάποιον «από µηχανής» Θεό ή από µια καλή τύχη) κι άλλα, έχει ο 
ήρωας την απόλυτη ευθύνη να τα επιλύσει µόνος του µε τις επιλογές που 
κάνει. Ας µην ξεχνάµε, όµως, ότι ο κάθε ήρωας, καθώς και τα εµπόδια 
που θα φανούν στον δρόµο του, είναι κατασκευάσµατα του συγγραφέα. 

Πώς είναι καλύτερα να ξεκινήσει ένας συγγραφέας µια ιστορία-
παραµύθι, για να είναι µια «καλή» αρχή, τέτοια που θα κινήσει την 
περιέργεια του αναγνώστη να προχωρήσει στο διάβασµα της ιστορίας; 
Πώς αποφασίζει ο συγγραφέας πότε είναι η κατάλληλη στιγµή να 
παρουσιαστεί ένα εµπόδιο ή ένας κίνδυνος στον ήρωα; Πώς ξέρει ότι 
ήρθε η ώρα να ξεπεράσει ο ήρωάς του το εµπόδιο ή να τον γλιτώσει από 
τον κίνδυνο που τον απειλεί; Πώς θα κρίνει αν ένα εµπόδιο είναι αρκετό 
ή αν χρειάζεται να προσθέσει άλλο ένα πρόβληµα για να έχει 
περισσότερο ενδιαφέρον η ιστορία-παραµύθι; Κι αν ο συγγραφέας 
προσθέσει πολλά προβλήµατα κι εµπόδια µαζεµένα, χωρίς να βρεθεί η 
λύση τους,  τι θα συµβεί µε την ιστορία του; Πώς παίρνει την απόφαση 
ότι πλησιάζει στο τέλος της ιστορίας που έχει να µας διηγηθεί; Όλες 
αυτές είναι ερωτήσεις-απορίες που, δικαιολογηµένα, θα έχει κάθε παιδί.  

Και, τελικά, πώς θα µπορέσουµε εµείς οι µεγάλοι να βοηθήσουµε 
ένα παιδί του δηµοτικού να τα καταλάβει όλα αυτά και να τα 



7 

χρησιµοποιήσει σωστά ώστε να γράψει µια ενδιαφέρουσα περιπέτεια ή 
ένα ωραίο παραµύθι; 

Τις απαντήσεις στις παραπάνω ερωτήσεις των παιδιών, δίνει αυτό το 
µικρό ψηφιακό βιβλίο, µε απλό, διασκεδαστικό και άµεσο τρόπο (όπως 
ταιριάζει στην ηλικία τους), δηλαδή µε τη βοήθεια του µαγικού κυρίου 
Κολοτούµπα. 

Η απάντηση στην τελευταία ερώτηση, που αναφέρεται σ’ εµάς τους 
ενήλικες, είναι κι αυτή απλή:  

α) Βασική προϋπόθεση είναι να αποδεχτούµε ότι κάθε παιδί µπορεί 
να γράψει µια καλή ιστορία. Εννοείται ότι οι απαιτήσεις µας θα είναι 
αντίστοιχες µε τις δεξιότητες που του επιτρέπει η ηλικία του να 
αναπτύξει και,  

β) Οφείλουµε να του παρέχουµε τα µέσα, τις απαραίτητες γνώσεις, 
την άσκηση και, φυσικά, τα εποπτικά µέσα διδασκαλίας και τα εργαλεία 
που θα το βοηθήσουν σ’ αυτόν τον άθλο – γιατί κάθε προσπάθεια του 
παιδιού, σ’ αυτή την τρυφερή ηλικία, είναι ένας άθλος. Ό,τι αποκοµίσει 
από αυτόν τον άθλο, µπορεί να το στηρίξει και να το βοηθήσει να 
µεγαλουργήσει αργότερα στη ζωή του ή να το καταποντίσει. 

Θεωρώ, βέβαια, δεδοµένο το Α, ότι δηλαδή οι απαιτήσεις µας από 
ένα παιδί δε θα είναι υπερβολικές. Αποµένει λοιπόν το Β, η ανάγκη 
δηλαδή να του εξασφαλίσουµε τις γνώσεις (µεθόδους και τεχνικές), τα 
εργαλεία για τη δηµιουργική γραφή και την άσκηση. Ένα τέτοιο εποπτικό 
µέσο διδασκαλίας, αλλά και συγχρόνως βοηθητικό εργαλείο στα χέρια 
του ίδιου του παιδιού, είναι και ο µαγικός κύριος Κολοτούµπας, που σας 
παρουσιάζω σ’ αυτό το βιβλίο.  

Επινόησα και κατασκεύασα τον κύριο Κολοτούµπα για τις ανάγκες 
ενός εργαστηρίου δηµιουργικής γραφής (9/11/2012, «Η Περιπέτεια κάνει 
Κολοτούµπες») που ανέλαβα να κάνω ως εθελόντρια, σε παιδιά 8-9 ετών. 
Στόχος µου ήταν να δείξω στα παιδιά µία τεχνική, για να δηµιουργούν 
την ανατροπή όταν γράφουν µια περιπέτεια. Πρόθεσή µου ήταν να 
καταλάβουν πώς µπορούν να κάνουν τον ήρωα της ιστορίας τους να 
περάσει από την ηρεµία και ησυχία στους µπελάδες, από το ασφαλές 
στο επικίνδυνο, από τη χαρά στη λύπη, από το ευχάριστο στο δυσάρεστο. 
Φυσικά, θα έπρεπε να µπορούν να δηµιουργήσουν και τις αντίστροφες 
καταστάσεις στην ιστορία που θα έγραφαν, καθοδηγώντας τον ήρωά 
τους στην επίλυση των προβληµάτων του και σ’ ένα αίσιο τέλος.  



8 

Με άλλα λόγια, ο µαγικός κύριος Κολοτούµπας είναι ένα «πρόσωπο» 
(ουσιαστικά, µια θεατρική φιγούρα) εκτός της ιστορίας-παραµυθιού, που 
ο ρόλος του είναι να διαµορφώσει αυτή την ιστορία-παραµύθι. Σ’ αυτό 
ταυτίζεται απόλυτα µε τον ρόλο που θέλουµε να αναλάβει το παιδί ως 
«συγγραφέας». Συγχρόνως, είναι ο καθοδηγητής, ο σύµβουλος, ο 
συνεργάτης του παιδιού στη δηµιουργική γραφή. Από την πρώτη κιόλας 
στιγµή που εµφανίστηκε στο προσκήνιο η φιγούρα του κυρίου 
Κολοτούµπα στο εργαστήριο µε τα παιδιά, έγινε φανερή αυτή η διπλή 
σχέση τους. Αποδείχτηκε ότι είναι ένα διαδραστικό εποπτικό µέσο 
διδασκαλίας µε εξαιρετική δύναµη, αν χρησιµοποιηθεί σωστά. Τον έχω 
χρησιµοποιήσει για δηµιουργική γραφή (εκτός από την Ελληνική γλώσσα) 
και στην Αγγλική, µε την ίδια επιτυχία. 

Στις σελίδες 22-24 θα βρείτε οδηγίες για να τον κατασκευάσετε. 
Προσωπικά, χρησιµοποιώ δύο διαφορετικές κατασκευές, µία για χρήση 
του εκπαιδευτικού/διδάσκοντα και µία για χρήση του µαθητή. Μπορείτε 
να χρησιµοποιήσετε ένα µόνο σχέδιο, αλλά να διαφέρει το µέγεθος (ο 
Κολοτούµπας του διδάσκοντα να γίνει αρκετά µεγαλύτερος). 

Αφού κατανοήσετε τον ρόλο του, θα αντιληφθείτε πόσο χρήσιµος 
είναι σαν εποπτικό µέσο και για τη διδασκαλία άλλων εννοιών και των 
σχέσεων που τις διέπουν π.χ. της σχέσης αιτίου-αποτελέσµατος, 
αντίθετες έννοιες κλπ. 

Και τώρα... 

Κυρίες και Κύριοι, 

Σας παρουσιάζω τον µαγικό κύριο Κολοτούµπα! 

 



9 

O µαγικός κύριος Κολοτούµπας και η δηµO µαγικός κύριος Κολοτούµπας και η δηµO µαγικός κύριος Κολοτούµπας και η δηµO µαγικός κύριος Κολοτούµπας και η δηµιιιιουργία της ∆οµής ουργία της ∆οµής ουργία της ∆οµής ουργία της ∆οµής 
µιας Περιπέτειαςµιας Περιπέτειαςµιας Περιπέτειαςµιας Περιπέτειας    

Ο µαγικός κύριος Κολοτούµπας είναι συγγραφέας. Γράφει ιστορίες 
και παραµύθια. Του αρέσει να πλέκει τις εικόνες, τα γεγονότα και τη 
φαντασία µε τις λέξεις. Πιο πολύ απ’ όλα, του αρέσει να γράφει ιστορίες 
µε περιπέτεια. Ξέρετε πώς τις γράφει; Φυσικά κάνοντας κολοτούµπες!  

Ο κύριος Κολοτούµπας έχει δύο πρόσωπα – ένα εµπρός, όπως όλοι, κι 
ένα πίσω. Το ένα του πρόσωπο είναι χαµογελαστό και χαρούµενο – είναι 
ο Ευτυχούλης. Το άλλο είναι κατσούφικο και λυπηµένο – είναι ο 
∆υστυχούλης.  

Ο ∆υστυχούλης µας λέει συνέχεια για όλα τα κακά στην ιστορία του 
κυρίου Κολοτούµπα: για άσχηµες καταστάσεις και κακοτυχία, για 
εµπόδια και δυσκολίες, για κινδύνους, µπελάδες και προβλήµατα.  

Ο Ευτυχούλης βοηθάει πάντα να συµβούν όλα τα καλά στην ιστορία 
του κυρίου Κολοτούµπα: να έρθει κάποια καλή τύχη, να ξεπεραστούν τα 
εµπόδια και οι δυσκολίες, να αποφύγει ο ήρωας τον κίνδυνο και τους 
µπελάδες, να λυθούν τα προβλήµατα.  

Όταν ο κύριος Κολοτούµπας αποφασίζει να γράψει µια ιστορία-
περιπέτεια, προτιµάει να αφήνει τον Ευτυχούλη να αρχίσει την ιστορία. 
Καµιά φορά, όµως, τον προλαβαίνει ο ∆υστυχούλης – γι’ αυτό µερικές 
ιστορίες, για ενήλικες, ξεκινάνε µε ένα δυσάρεστο γεγονός. Συνήθως, 
επίσης, ο κύριος Κολοτούµπας αφήνει τον Ευτυχούλη να διαλέξει και το 
τέλος της ιστορίας-περιπέτειας, για να είναι ευχάριστο για τον 
αναγνώστη. Ο κύριος Κολοτούµπας ξέρει ότι οι άνθρωποι προτιµούν τις 
ιστορίες µε καλό, χαρούµενο τέλος. Αλλά ο ∆υστυχούλης, που του 
αρέσουν οι φασαρίες κι η ανακατωσούρα, προλαβαίνει καµιά φορά, πιο 
σπάνια βέβαια, και δίνει στην ιστορία ένα κακό τέλος. Γι’ αυτό ο κύριος 
Κολοτούµπας στέκεται φρουρός στο τέλος της ιστορίας, µην τυχόν και 
κάνει ζαβολιά ο ∆υστυχούλης. 

Όπως καταλαβαίνετε, τα δύο πρόσωπα του µαγικού µας κυρίου 
Κολοτούµπα, ο Ευτυχούλης κι ο ∆υστυχούλης, συνεχώς µαλώνουν µεταξύ 
τους – δε συµφωνούν ποτέ και σε τίποτα! Τη µία έρχεται µπροστά ο 
∆υστυχούλης να µας πει τι κακό έγινε στην ιστορία, την άλλη έρχεται 
µπροστά ο Ευτυχούλης να µας πει πώς διορθώθηκε το κακό που µας είπε 
ο ∆υστυχούλης. Ο ένας ανταγωνίζεται και αντιµιλάει συνεχώς στον άλλο. 
Συχνά, θυµώνουν τόσο πολύ που πιάνονται στα χέρια και παλεύουν 
κανονικά. Γι’ αυτό ο κύριος Κολοτούµπας κάνει πολλές κολοτούµπες όταν 
γράφει τις ιστορίες και τα παραµύθια του.  



10 

Μ’ αυτές τις κολοτούµπες, γίνονται συνεχώς αλλαγές στην ιστορία, 
δηµιουργείται η δράση και η αγωνία. Οι αλλαγές, η δράση και η αγωνία 
βοηθάνε την ιστορία να γίνει ενδιαφέρουσα και την προχωράνε 
παρακάτω. Όσο πιο πολλές διαφωνίες και καυγάδες µεταξύ του 
Ευτυχούλη και του ∆υστυχούλη έχει η ιστορία, όσο πιο πολλές αλλαγές 
από το καλό στο κακό (και αντίστροφα), τόσο πιο µεγάλη είναι η 
περιπέτεια του ήρωα.  

Για να µην του παίρνουν το κεφάλι µε τους καβγάδες τους, ο κύριος 
Κολοτούµπας τους έβαλε να συµφωνήσουν ότι µιά θα αποφασίζει ο ένας 
τι θα συµβεί στην ιστορία και µιά ο άλλος, µε τη σειρά – έτσι είναι 
δίκαιο! Ο ∆υστυχούλης κι ο Ευτυχούλης, όµως, δεν το τηρούν αυτό πάντα 
– µερικές φορές κάνουν ζαβολιές. Γι’ αυτό, σε µερικές ιστορίες που 
γράφει ο µαγικός κύριος Κολοτούµπας, όταν παίρνει τον λόγο ο 
∆υστυχούλης, και δε λέει ν’ αφήσει τον Ευτυχούλη να µιλήσει κι εκείνος 
µε τη σειρά του, παρουσιάζονται µαζεµένα δυο ή τρία κακά ή δυσκολίες 
ή προβλήµατα στον ήρωα. Τότε ο αναγνώστης της ιστορίας έχει 
µεγαλύτερη αγωνία. Αλλά, οι πολλές στενοχώριες και η πολλή δυστυχία 
µπορεί να δηµιουργήσουν ένα βαρύ κλίµα, κι ο αναγνώστης να µη θέλει 
να συνεχίσει να διαβάζει µια ιστορία που είναι τόσο θλιβερή, χωρίς χαρά 
κι ελπίδα για τον ήρωα. Από την άλλη, όµως, όταν συµβαίνει το αντίθετο, 
όταν δηλαδή παίρνει τον λόγο ο Ευτυχούλης, και δε λέει ν’ αφήσει τον 
∆υστυχούλη να µιλήσει κι εκείνος µε τη σειρά του, η ιστορία δεν έχει πια 
κανένα ενδιαφέρον, γίνεται βαρετή για τον αναγνώστη. Αν λοιπόν, σε 
µια ιστορία συµβαίνουν µόνο καλά και ευχάριστα πράγµατα ή µόνον 
άσχηµα και δυσάρεστα, δεν έχει νόηµα να τη διηγηθούµε. 

Ο µαγικός κύριος Κολοτούµπας γράφει ιστορίες που γίνονται 
µεγάλες επιτυχίες (best sellers) όταν ο Ευτυχούλης κι ο ∆υστυχούλης 
ακολουθούν τη συµφωνία και τους κανόνες και δεν κάνουν πολλές 
ζαβολιές και παραβάσεις. Μια ιστορία, όµως, δεν µπορεί να συνεχίζεται 
για πάντα. Ο κύριος Κολοτούµπας το ξέρει αυτό. Γι’ αυτό, όταν έρθει η 
ώρα που ο ∆υστυχούλης αποφασίζει να βάλει στον δρόµο του ήρωα το 
πιο µεγάλο εµπόδιο ή τον µεγαλύτερο κίνδυνο, ο κύριος Κολοτούµπας 
επεµβαίνει. Αφήνει πρώτα τον ∆υστυχούλη να κάνει αυτό που θέλει και, 
αµέσως µετά, ο κύριος Κολοτούµπας κάνει την κολοτούµπα του, για να 
’ρθει η σειρά του Ευτυχούλη – γιατί αυτός είναι που θα αποφασίσει µε 
ποιον τρόπο ο ήρωας θα βγει τελικά νικητής. Κι εκεί η ιστορία τελειώνει. 
Τέρµα στις διαφωνίες, τους καβγάδες και τα παλέµατα. 

Ο κύριος Κολοτούµπας είναι θαυµαστής των αρχαίων µας 
προγόνων, που έλεγαν ότι στο τέλος της ιστορίας πρέπει να έρχεται «η 
λύση του δράµατος», δηλαδή να έχει καλό τέλος, έτσι ώστε ο 
αναγνώστης να ησυχάζει, να ηρεµεί, να ικανοποιείται και να χαίρεται 
µετά από όλη την αγωνία που έζησε διαβάζοντας την ιστορία. Άλλωστε, 



11 

γράφει τις ιστορίες του σύµφωνα µε τα πρότυπα του Αριστοτέλη (τα 3 
µέρη µιας καλής αρχαίας τραγωδίας είναι: Πρόλογος – επεισόδιο - 
έξοδος ή χορικό και, αντίστοιχα τα 3 µέρη µιας καλογραµµένης 
σύγχρονης ιστορίας-περιπέτειας είναι: Αρχή – Μέση – Τέλος). 

Μήπως καταλάβατε γιατί τον λέω «µαγικό»;  

α) γιατί γράφει ιστορίες κάνοντας κολοτούµπες, 

β) γιατί έχει δύο πρόσωπα, και  

γ) γιατί µπορεί να πάρει διάφορες µορφές, δηλαδή να τον 
κατασκευάσουµε όπως µας αρέσει (βλέπε σελ. 15-16). 

 

Σηµείωση για τον εκπαιδευτικό και τον γονέα 

Θα ήταν καλό, να δοθούν σηµειώσεις από τις σελίδες 9-11 σε παιδιά 
ηλικίας 8-11 ετών, για να θυµούνται πως δηµιουργεί ο µαγικός κύριος 
Κολοτούµπας τη δοµή µιας περιπετειώδους ιστορίας, και να µπορούν, 
όποτε θελήσουν, να ανατρέξουν στις σηµειώσεις τους.  



12 

Πώς γίνεται η κολοτούµπα Πώς γίνεται η κολοτούµπα Πώς γίνεται η κολοτούµπα Πώς γίνεται η κολοτούµπα –        

Οδηγίες βΟδηγίες βΟδηγίες βΟδηγίες βήµα προς βήµαήµα προς βήµαήµα προς βήµαήµα προς βήµα    

Αυτός είναι ο πρώτος δικός µου κύριος Κολοτούµπας µε τα δύο του 
πρόσωπα (τον Ευτυχούλη και τον ∆υστυχούλη), που χρησιµοποίησα σε 
ένα εργαστήριο δηµιουργικής γραφής µε παιδιά. 

Μπορείτε να τον αντιγράψετε αν θέλετε, ή να φτιάξετε ένα δικό 
σας απλό σχέδιο, σύµφωνα µε τις προτιµήσεις σας.  

 

 

 

 

 

 

 

 

 

 

 

Τον κρατάω µπροστά µου, στο ύψος του στήθους, µε τη βάση του 
λαιµού του να ακουµπάει στην ανοιχτή παλάµη του δεξιού µου χεριού και 
την παλάµη του αριστερού µου χεριού να ακουµπά ανοιχτή πάνω στο 
κεφάλι του (βλέπε το πρόσωπο του Ευτυχούλη στην εικόνα 2α). Το 
κράτηµα αυτό διευκολύνει την κίνηση της κολοτούµπας του. 

 

Εικ. 1α, Ο ΕυτυχούληςΕικ. 1α, Ο ΕυτυχούληςΕικ. 1α, Ο ΕυτυχούληςΕικ. 1α, Ο Ευτυχούλης    Εικ. 1β, Ο ∆υστυχούληςΕικ. 1β, Ο ∆υστυχούληςΕικ. 1β, Ο ∆υστυχούληςΕικ. 1β, Ο ∆υστυχούλης    



13 

 

 

 

 

 

 

 

 

 

 

Στη συνέχεια, τον γέρνω στο πλάι, µε το πρόσωπό του προς τα αριστερά 
(βλέπε εικόνα 2β), 

 

 

 

 

 

 

 

και συνεχίζω την κίνηση, έως ότου ο κύριος Κολοτούµπας κάνει στροφή 
180 µοιρών (το πρόσωπό του πρέπει να έρθει κάτω, όπως στην εικόνα 2γ). 

Εικ. 2α, Το κράτηµα του ΕυτυχούληΕικ. 2α, Το κράτηµα του ΕυτυχούληΕικ. 2α, Το κράτηµα του ΕυτυχούληΕικ. 2α, Το κράτηµα του Ευτυχούλη    

Εικ. 2β, Το γύρισµα του ΕυτυχούληΕικ. 2β, Το γύρισµα του ΕυτυχούληΕικ. 2β, Το γύρισµα του ΕυτυχούληΕικ. 2β, Το γύρισµα του Ευτυχούλη    



14 

 

 

 

 

 

 

 

 

 

Μετά, έτσι όπως τον κρατάω, γέρνω τον κύριο Κολοτούµπα προς τα 
εµπρός, κατεβάζοντας τον λαιµό του. Η κίνηση αυτή κάνει να εµφανιστεί 
το άλλο πρόσωπο του Κολοτούµπα, ο ∆υστυχούλης, ενώ το πρόσωπο του 
Ευτυχούλη, που φαινόταν προηγουµένως, έχει πλέον περάσει από κάτω 
(βλέπε εικόνα 2δ). 

 

 

 

 

 

 

Αµέσως µετά, σηκώνω τον ∆υστυχούλη όρθιο, να τον δούνε καλά και τα 
παιδιά (βλέπε εικόνα 2ε). 

Εικ. 2γΕικ. 2γΕικ. 2γΕικ. 2γ    

Εικ. 2δ, Η εµφάνιση του ∆υστυχούληΕικ. 2δ, Η εµφάνιση του ∆υστυχούληΕικ. 2δ, Η εµφάνιση του ∆υστυχούληΕικ. 2δ, Η εµφάνιση του ∆υστυχούλη    



15 

 

 

 

 

 

 

 

 

 

Έτσι γίνονται οι κολοτούµπες. Αυτό θέλει λίγη εξάσκηση στο σπίτι πριν το 
παρουσιάσετε στα παιδιά, αλλά δεν είναι δύσκολο. 

Αν προτιµάτε κάτι πιο απλό στη χρήση, κατασκευάστε έναν κύριο 
Κολοτούµπα όπως περιγράφω παρακάτω στη χειροτεχνία για τα παιδιά. 
Μπορείτε, επίσης, να τον φτιάξετε από ένα µικρό χαρτόκουτο (π.χ. 
συσκευασίας παπουτσιών) για να µπορείτε να τον τοποθετείτε όρθιο σ’ 
ένα τραπέζι, ή στην έδρα, όπου θα τον βλέπουν όλα τα παιδιά, ακόµη κι 
αν είναι σε κάποια απόσταση. Αν η οµάδα των παιδιών µε την οποία 
δουλεύετε δεν είναι µεγάλη (π.χ. συγκεντρώνεστε όλοι γύρω από ένα 
τραπέζι), µπορείτε να τον κατασκευάσετε από ένα χάρτινο κουτί από 
σιρόπι για το βήχα (εικόνα 3). 

 

 

ΕιΕιΕιΕικ. 2ε, Ο ∆υστυχούληςκ. 2ε, Ο ∆υστυχούληςκ. 2ε, Ο ∆υστυχούληςκ. 2ε, Ο ∆υστυχούλης    

ΕΕΕΕιιιικκκκ....    3333    



16 

Στις παρακάτω εικόνες (εικόνες 4α και 4β), είναι ο µαγικός κύριος 
Κολοτούµπας που κατασκεύασα για ένα άλλο εργαστήριο δηµιουργικής 
γραφής, που έγινε τον Ιανουάριο του 2013. 

 

 

 

 

 

 

 

 

 

 

 

Όπως καταλαβαίνετε, ανάλογα µε τις ανάγκες και τις προτιµήσεις σας, 
µπορείτε να τον κατασκευάσετε από οποιοδήποτε υλικό, σε οποιοδήποτε 
σχήµα και µορφή και σε οποιοδήποτε µέγεθος, όπως π.χ. τον κύριο 
Κολοτούµπα από ένα άχρηστο ρολό χαρτιού υγείας, τη χειροτεχνία για 
την οποία ακολουθούν βήµα προς βήµα οδηγίες στις επόµενες σελίδες. 
Μπορείτε ακόµη να φτιάξετε κι έναν κύριο Κολοτούµπα τσέπης από 
µικρό σπιρτόκουτο ή από ένα κουτάκι από συσκευασία φαρµάκου, π.χ. 
σταγόνες για τη µύτη. 

 

Εικ. 4αΕικ. 4αΕικ. 4αΕικ. 4α    Εικ. 4βΕικ. 4βΕικ. 4βΕικ. 4β    



17 

Πώς θα τον χρησιµοποιήσετε για δραστηριότητες Πώς θα τον χρησιµοποιήσετε για δραστηριότητες Πώς θα τον χρησιµοποιήσετε για δραστηριότητες Πώς θα τον χρησιµοποιήσετε για δραστηριότητες 
δηµιουργικής γραφήςδηµιουργικής γραφήςδηµιουργικής γραφήςδηµιουργικής γραφής    

Αν χρειάζεστε µερικές ιδέες για το πώς µπορείτε να χρησιµοποιήσετε 
τον κύριο Κολοτούµπα (και τους Ευτυχούλη και ∆υστυχούλη), για να 
διδάξετε στα παιδιά δηµιουργική γραφή, δοκιµάστε κάποιες από τις 
παρακάτω, που συνδυάζουν παιχνίδι και µάθηση. Είναι απλές και εύκολες 
στην εφαρµογή. Είµαι βέβαιη ότι οι ιδέες αυτές στα χέρια δηµιουργικών 
εκπαιδευτικών, µπορούν όχι µόνο να βελτιωθούν ακόµη περισσότερο 
αλλά και να γεννήσουν κι άλλες καινοτόµες δραστηριότητες 
δηµιουργικής γραφής µε τον µαγικό κύριο Κολοτούµπα.  

Σηµείωση:  

Στις πρώτες περιπετειώδεις ιστορίες που θα δηµιουργήσετε µε τα παιδιά, 
µπορείτε να χρησιµοποιήσετε µόνο τις λέξεις «Ευτυχώς» και «∆υστυχώς». 
Αυτό θα βοηθήσει τα παιδιά, ιδιαίτερα αν είναι µικρά στην ηλικία (6-8 
ετών), να κατανοήσουν πιο εύκολα και πιο γρήγορα τους ρόλους των δύο 
προσώπων του κυρίου Κολοτούµπα στη δοµή µιας ιστορίας-περιπέτειας. 
Αργότερα, όµως, εξηγήστε στα παιδιά ότι όταν γράφουµε µια ιστορία 
αποφεύγουµε την επανάληψη των λέξεων «∆υστυχώς» και «Ευτυχώς».  

Στα µεγαλύτερα παιδιά (9-11 ετών) είναι ιδιαίτερα χρήσιµο να δώσετε 
δύο βοηθητικές λίστες: µία λίστα από λέξεις/φράσεις µε τις οποίες 
µπορεί να αρχίζουν οι προτάσεις του Ευτυχούλη και µία από 
λέξεις/φράσεις µε τις οποίες µπορεί να αρχίζουν οι προτάσεις του 
∆υστυχούλη. Για παράδειγµα, οι παρακάτω λέξεις/φράσεις ταιριάζουν 
στον ∆υστυχούλη: «∆υστυχώς, Για κακή του τύχη, τι ατυχία που», ενώ 
στον Ευτυχούλη ταιριάζουν οι: «Ευτυχώς, Για καλή του τύχη, ήταν 
τυχερός που». Εξηγήστε ότι οι λέξεις/φράσεις που περιλαµβάνονται σ’ 
αυτές τις δύο λίστες αντικαθιστούν τις λέξεις «Ευτυχώς» και «∆υστυχώς» 
και υποδηλώνουν την ανατροπή (κυρίως σύνδεσµοι αντιθετικοί και 
συµπλεκτικοί). Μπορείτε, επίσης, να φτιάξετε τις λίστες αυτές µαζί µε τα 
παιδιά. 

Στην αρχή δηλαδή, η προσοχή όλων επικεντρώνεται στη δοµή της 
ιστορίας-περιπέτειας. Στη συνέχεια, φροντίζουµε τη σωστή γραµµατικά 
και συντακτικά έκφραση και εµπλουτίζουµε τον λόγο µε άλλα γλωσσικά 
στοιχεία (επίθετα, παροµοιώσεις, µεταφορές κλπ).  



18 

Ι∆ΕΕΣ ΓΙΑ ∆ΡΑΣΤΗΡΙΟΤΗΤΕΣΙ∆ΕΕΣ ΓΙΑ ∆ΡΑΣΤΗΡΙΟΤΗΤΕΣΙ∆ΕΕΣ ΓΙΑ ∆ΡΑΣΤΗΡΙΟΤΗΤΕΣΙ∆ΕΕΣ ΓΙΑ ∆ΡΑΣΤΗΡΙΟΤΗΤΕΣ    

1. Μπορείτε να ξεκινήσετε κάνοντας δύο προτάσεις (µε παραδείγµατα 
από την καθηµερινή ζωή), µία µε τη λέξη «Ευτυχώς» και µία µε τη λέξη 
«∆υστυχώς». Πείτε, για παράδειγµα, στα παιδιά: «∆υστυχώς, δεν έχω κέφι 
γιατί έχω έναν φοβερό πονοκέφαλο» και αµέσως µετά, «Ευτυχώς, έχω 
ένα χάπι που θα µε κάνει να νιώσω καλύτερα µόλις το πάρω.» Εξηγήστε 
ότι ο πονοκέφαλος είναι το πρόβληµα και το χάπι είναι η λύση του 
προβλήµατος.  

Για παιδιά έως 9 ετών, θα ακολουθήσει ένα χορευτικό-κινητικό παιχνίδι, 
που το περιγράφω παρακάτω. Το ζητούµενο είναι να αποκτήσουν, µέσω 
αυτού, αντίληψη και γνώση του τρόπου δηµιουργίας της δοµής µιας 
περιπετειώδους ιστορίας (και να εµπεδωθεί αυτή η γνώση) συνδυαστικά 
– δηλαδή, µε ό,τι διεγείρει τη σκέψη και τη φαντασία, αλλά και 
συγχρόνως µε τη συµµετοχή του σώµατός τους.  

Ζητήστε από τα παιδιά να γίνουν ζευγάρια, σχηµατίζοντας όρθια έναν 
κύκλο, γυρισµένα πλάτη µε πλάτη και µε ενωµένα χέρια στην έκταση 
στο πλάι (λίγο χαµηλά για να µην κουράζονται). Μοιράστε τους ρόλους – 
ένα παιδί θα είναι ο Ευτυχούλης και το άλλο ο ∆υστυχούλης. Όλοι οι 
∆υστυχούληδες να στέκονται µε το πρόσωπο προς το εσωτερικό του 
κύκλου, οι Ευτυχούληδες µε το πρόσωπο προς το εξωτερικό του κύκλου.  

Ζητήστε τώρα να πει φωναχτά ο πρώτος στη σειρά ∆υστυχούλης µία 
πρόταση-πρόβληµα. Μόλις σχηµατίσει την πρόταση-πρόβληµα, το ζευγάρι 
των παιδιών κάνει στροφή, έτσι ώστε να έρθει τώρα µπροστά, µε το 
πρόσωπο προς το εσωτερικό του κύκλου, ο Ευτυχούλης. Τα ζευγάρια 
εξακολουθούν να είναι πλάτη µε πλάτη και µε τα χέρια τους ενωµένα 
στην έκταση στο πλάι. Ο Ευτυχούλης πρέπει να απαντήσει φωναχτά, στην 
πρόταση-πρόβληµα του ∆υστυχούλη, µε µία πρόταση-λύση του 
προβλήµατος. 

Όλα τα ζευγάρια πρέπει να στροβιλιστούν ένα-ένα, µε τη σειρά τους. 
Ακολουθεί δεύτερος και τρίτος γύρος. Κερδίζουν τα ζευγάρια που 
έφτιαξαν σωστές προτάσεις-προβλήµατα και τις αντίστοιχες σωστές 
προτάσεις-λύσεις και στους δύο ή και στους τρεις γύρους.  

Μετά από αυτό το χορευτικό-κινητικό παιχνίδι θα γράψετε όλοι µαζί την 
ιστορία, σύντοµα και πρόταση-πρόταση. Πείτε στα παιδιά: «Στην ιστορία 
που θα γράψουµε, µε τη βοήθεια του κυρίου Κολοτούµπα, θα µας βάζει 
προβλήµατα ο ∆υστυχούλης και θα βρίσκει τη λύση τους ο Ευτυχούλης. Ο 
∆υστυχούλης θα δηµιουργεί στον ήρωά µας τα εµπόδια κι ο Ευτυχούλης 
θα τον βοηθάει να τα ξεπερνάει». 



19 

ΠΡΟΣΟΧΗ: Για να πετύχει αυτή η δραστηριότητα, πριν ξεκινήσετε, είναι 
απολύτως απαραίτητο να δείξετε εσείς στα παιδιά ακριβώς τι πρέπει να 
κάνουν. Έπειτα ζητήστε από δύο ή τρία ζευγάρια παιδιών να 
επαναλάβουν τις κινήσεις σας, χρησιµοποιώντας δικά τους 
παραδείγµατα-προτάσεις. Εάν τα παιδιά είναι πολλά ή µικρότερα σε 
ηλικία, είναι καλύτερα να τα χωρίσετε απλά σε ζευγάρια, να λέτε εσείς 
(ο/η εκπαιδευτικός ή γονέας) την πρόταση του Ευτυχούλη ή του 
∆υστυχούλη και αυτά να στροβιλίζονται, ανάλογα µε τον ρόλο τους. 

2. Μια άλλη ιδέα είναι να βάλετε τα παιδιά να καθίσουν κάτω, σε κύκλο 
για µια οµαδική, προφορική ιστορία. Πείτε τους ότι θα δηµιουργήσουν 
όλοι µαζί µια ιστορία-περιπέτεια, καθώς ο κύριος Κολοτούµπας θα 
περνάει από παιδί σε παιδί, κάνοντας κολοτούµπες. Το πρώτο παιδί θα 
έχει τον ρόλο του ∆υστυχούλη, το δεύτερο του Ευτυχούλη και θα 
συνεχίσουν έτσι εναλλάξ µέχρι να τελειώσει την ιστορία το τελευταίο 
παιδί στον κύκλο. Την ιστορία-περιπέτεια θα την ξεκινήσει ο 
εκπαιδευτικός ή ο γονέας, ο οποίος θα ονοµάσει τον ήρωα, τον χρόνο, 
τον τόπο και το γεγονός/την αφορµή εξαιτίας του οποίου/της οποίας 
ξεκίνησε η ιστορία που θα φτιάξουν τα παιδιά. Αφήστε τα ίδια να 
χρησιµοποιήσουν τη φαντασία τους και µην επεµβαίνετε µε αρνητικά 
σχόλια (ή διορθώσεις) στην εξέλιξη της ιστορίας, όσο εκτός 
πραγµατικότητας κι αν φαίνεται. Οι πρώτες περιπετειώδεις ιστορίες 
πολλών οµάδων παιδιών συνήθως δεν είναι τόσο πετυχηµένες και η δοµή 
τους είναι χαλαρή, αλλά δεν πειράζει – είναι µία πάρα πολύ καλή άσκηση 
για κατοπινά, πολύ καλά, αποτελέσµατα. 

3. Επίσης, µπορείτε να διαλέξετε ένα παλιό και γνωστό παραµύθι, το 
οποίο είναι από µόνο του µια περιπετειώδης ιστορία µέχρι να καταλήξει 
ο ήρωας/η ηρωίδα στο ευτυχισµένο τέλος. Εγώ χρησιµοποιώ συνήθως το 
παραµύθι της Σταχτοπούτας ή τον Τζακ µε τη φασολιά (αυτό το αλλάζω 
λίγο, για να έχει και το ηθικό δίδαγµα που ταιριάζει στη σύγχρονη 
παιδαγωγική). Ζητήστε από τα παιδιά να σας πουν προφορικά ποια είναι 
τα καλά και ποια τα άσχηµα γεγονότα στο παραµύθι. Φτιάξτε µε τα 
παιδιά δύο λίστες αυτών των γεγονότων (κοµβικών σηµείων της ιστορίας 
σας), µία για ό,τι θα διάλεγε να πει ο Ευτυχούλης και µία για ό,τι θα 
διάλεγε να πει ο ∆υστυχούλης. Χωρίστε τα παιδιά σε δύο οµάδες, µία του 
∆υστυχούλη και µία του Ευτυχούλη. Ζητήστε να σας αφηγηθούν το 
παραµύθι οι δύο οµάδες, όπως θα το έλεγαν ο ∆υστυχούλης µε τον 
Ευτυχούλη, χρησιµοποιώντας τις λίστες που φτιάξατε. 

4. Μια άλλη δραστηριότητα που είναι ευχάριστη σαν παιχνίδι για τα παιδιά 
είναι η εξής: ο εκπαιδευτικός (ή ο γονέας) γράφει µια δική του ιστορία-
περιπέτεια, όσο το δυνατόν πιο απλή, και την κόβει σε λωρίδες. Με τις 
λωρίδες αυτές δηµιουργεί κάρτες. Κάθε κάρτα-λωρίδα θα πρέπει να έχει 
ένα κοµµάτι της περιπετειώδους ιστορίας, τέτοιο ώστε να µπορούν τα 



20 

παιδιά να αναγνωρίσουν εύκολα εάν το συγκεκριµένο κοµµάτι θα το 
έλεγε ο Ευτυχούλης ή ο ∆υστυχούλης. ∆ουλειά των παιδιών θα είναι να 
βάλουν τις κάρτες στη σωστή σειρά, αναφέροντας ποια κάρτα ανήκει 
σε ποιον (στον Ευτυχούλη ή στον ∆υστυχούλη). Τέλος, τα παιδιά µπορούν 
να αφηγηθούν την περιπέτεια ή να γίνει δραµατοποίηση της ιστορίας.  

5. Επίσης, µπορείτε να χωρίσετε τα παιδιά σε οµάδες των 4-5 ατόµων η 
καθεµιά τους. Ζητήστε τους να γράψουν µια δική τους µικρή ιστορία-
περιπέτεια που έχει σχέση µε την καθηµερινή τους ζωή (π.χ. µπορεί να 
είναι µια αληθινή περιπέτεια που βίωσαν το καλοκαίρι σε ένα νησί, ή µια 
εντελώς φανταστική περιπέτεια που τάχα έζησαν το φθινόπωρο στο 
βουνό). Να τους πείτε ότι είναι απαραίτητο, για να οργανώσουν σωστά 
τις ιδέες και την ιστορία τους, να χρησιµοποιήσουν τη βοήθεια του 
κυρίου Κολοτούµπα. Μπορεί, επίσης, ο γονέας ή ο/η εκπαιδευτικός, για 
διευκόλυνση όλων, να ορίσει µία (γνωστή στα παιδιά) σύντοµη 
ιστορία/περιπέτεια που θα χρησιµοποιηθεί σαν υπόδειγµα.  

6. ∆ουλεύοντας οµαδικά, αντί να γράψουν την ιστορία µε λέξεις, οι 
µικρότεροι, µπορούν να καταγράψουν τις ιδέες τους σε δύο κατηγορίες 
ΠΡΟΒΛΗΜΑΤΑ και ΛΥΣΕΙΣ. Όταν τελειώσουν µε την καταγραφή, θα 
ζωγραφίσουν σε καρτελάκια εικόνες (απλά σκίτσα), που θα αφηγούνται 
την περιπετειώδη ιστορία τους. Θα τα βάλουν στη σωστή σειρά, 
χρονολογικά, όπως θέλουν να έχουν συµβεί στην ιστορία. Και πάλι 
συνεργατικά θα γραφτεί η ιστορία. 

Σηµειώσεις 

1. Είναι απαραίτητο να εξηγήσετε στα παιδιά ότι όταν λέτε 
«ΠΡΟΒΛΗΜΑΤΑ» εννοείτε και κάθε κίνδυνο ή εµπόδιο που παρουσιάζεται 
στον ήρωα της περιπέτειας που θα γράψει η οµάδα σας - Και όταν λέτε 
«ΛΥΣΗ» εννοείτε και κάθε τρόπο µε τον οποίο θα γλιτώσει από τον 
κίνδυνο ο ήρωάς σας και θα ξεπεράσει τα εµπόδια. 

2. Έχετε υπόψη σας ότι σε όλες τις παραπάνω δραστηριότητες, τα 
µικρότερα παιδιά (6-8 ετών) θα χρειαστούν τη βοήθεια του γονέα ή 
εκπαιδευτικού. Προσπαθήστε να περιορίσετε, όσο γίνεται, τον ρόλο σας 
σε επεξηγηµατικό. 

3. Λόγω της µεγάλης σηµασίας που έχει για την επιτυχία αυτών των 
δραστηριοτήτων, θα το τονίσω για άλλη µια φορά: για να 
πραγµατοποιήσετε πιο εύκολα αυτές τις δραστηριότητες, θα χρειαστεί 
να διαβάσετε πολύ προσεκτικά τις σελίδες 9-11 αυτού του µικρού 
οδηγού.  



21 

4. Με παιδιά 10-11 ετών, µπορείτε επίσης να δοκιµάσετε να φτιάξετε 
ιστορίες-περιπέτειες στις οποίες να εναλλάσσονται δύο «Ευτυχώς» µε 
ένα «∆υστυχώς» ή δύο «∆υστυχώς» µε ένα «Ευτυχώς», αντί της απλής 
ένα-προς-ένα. Αυτό, όµως, προϋποθέτει ότι θα έχουν δουλέψει πρώτα 
(τουλάχιστον σε δύο συναντήσεις-µαθήµατα) µε το ένα-προς-ένα 
µοντέλο. 

5. Αν πιστεύετε, επειδή γνωρίζετε καλύτερα από τον καθένα το γλωσσικό 
επίπεδο των παιδιών σας (ή της τάξης σας), ότι θα δυσκολευτούν µε τις 
παραπάνω δραστηριότητες, είναι καλύτερα να ξεκινήσετε µε το εξής 
απλό παιχνίδι: βάλτε τα παιδιά να σχηµατίσουν έναν κύκλο (µπορείτε να 
βάλετε καθίσµατα σ’ αυτή τη διάταξη ή να καθίσουν τα παιδιά στο 
πάτωµα). Πείτε τους ότι θα λένε εναλλάξ µία πρόταση µε το «Ευτυχώς» 
και µία µε το «∆υστυχώς», µε µόνη προϋπόθεση να είναι σωστές 
(νοηµατικά, συντακτικά και γραµµατικά), χωρίς να συνδέονται 
αναγκαστικά οι προτάσεις µεταξύ τους. Πιθανόν θα χρειαστεί και 
δεύτερος γύρος, γιατί συνήθως ο πρώτος γύρος λειτουργεί σαν 
παράδειγµα. Αυτό βοηθάει τα παιδιά να είναι χαλαρά και λιγότερο 
διστακτικά – απαιτείται, όµως, και άλλη συνάντηση για να προχωρήσετε 
σε κάποιες από τις άλλες δραστηριότητες, µε τις οποίες θα 
δηµιουργήσετε µια ιστορία. 

6. Όλες οι παραπάνω δραστηριότητες δηµιουργικής γραφής έχουν 
καλύτερα αποτελέσµατα εάν η οµάδα των παιδιών µε την οποία 
δουλεύετε είναι µικρή (γύρω στα 12 άτοµα). Εάν η τάξη σας έχει 
περισσότερους µαθητές, είναι καλό να έχετε βοηθό και να 
δηµιουργήσετε δύο οµάδες παιδιών. Επίσης, βοηθάει πολύ να έχετε 
προετοιµάσει τα παιδιά εκ των προτέρων για το είδος της 
δραστηριότητας που θα ακολουθήσει τις επόµενες µέρες. Επίσης, θα 
πρέπει να έχετε θέσει τους κανόνες για τη λειτουργία των οµάδων. 
Έχετε υπόψη σας ότι τα µικρότερα παιδιά ενθουσιάζονται µε τον κύριο 
Κολοτούµπα ευκολότερα από τα πιο µεγάλα, αλλά και η προσοχή τους 
αποσπάται πολύ πιο εύκολα και πιο συχνά.  

7. Επίσης, για παιδιά 10-11 ετών µη χρησιµοποιείτε παραµύθι ως 
υπόδειγµα. Χρησιµοποιείστε µία σύντοµη περιπετειώδη ιστορία που θα 
γράψετε µόνοι σας, π.χ. κάτι σαν τον Ροβινσώνα Κρούσο, µε µικρότερο 
αριθµό ανατροπών. Ή διαλέξτε µια περιπέτεια από τα βιβλία που 
κυκλοφορούν για την ηλικία τους και ξαναγράψτε αυτή την ιστορία στη 
σύντοµη µορφή που θα χρησιµοποιούσαν ο Ευτυχούλης µε τον 
∆υστυχούλη για να την πουν περιληπτικά (δηλαδή εναλλάξ, µία πρόταση 
για τον ∆υστυχούλη, µία για τον Ευτυχούλη). Αυτό θα αποτελέσει το 
µοντέλο πάνω στο οποίο έπειτα θα δηµιουργήσουν τα παιδιά τη δική τους 
ιστορία.  



22 

Φτιάξτε τον δικό σας µαγικό κύριο Κολοτούµπα Φτιάξτε τον δικό σας µαγικό κύριο Κολοτούµπα Φτιάξτε τον δικό σας µαγικό κύριο Κολοτούµπα Φτιάξτε τον δικό σας µαγικό κύριο Κολοτούµπα –        

Εύκολη χειροτεχνίαΕύκολη χειροτεχνίαΕύκολη χειροτεχνίαΕύκολη χειροτεχνία    

ΥΛΙΚΑ που χρειάζονται: 

- ένα χάρτινο ρολό από χαρτί υγείας  

- δύο κύκλοι από άσπρο χαρτί (για τα πρόσωπα) 

- µαρκαδόροι  

- δύο κοµµατάκια χαρτί, ύφασµα ή κορδέλα (για τα παπιγιόν). Κάθε 
κοµµάτι να είναι διαφορετικό χρώµα.  

- κόλλα  

Ο∆ΗΓΙΕΣ κατασκευής: 

1. Πατήστε το ρολό από χαρτί υγείας να γίνει όπως δείχνει αυτή η εικόνα 
(εικόνα 5). 

 

 

 

Εικ. 5Εικ. 5Εικ. 5Εικ. 5    



23 

2. Σχεδιάστε τα δύο πρόσωπα, ένα χαρούµενο (του Ευτυχούλη) κι ένα 
λυπηµένο (του ∆υστυχούλη) πάνω στους κύκλους µε χρωµατιστούς 
µαρκαδόρους. 

3. Κολλήστε το πρόσωπο του Ευτυχούλη στη µία όψη του πατηµένου 
χάρτινου ρολού (εικόνα 6α). 

4. Κάντε µια κολοτούµπα µε το ρολό και κολλήστε το πρόσωπο του 
∆υστυχούλη στην άλλη του πλευρά, δηλαδή από πίσω (εικόνα 6β). 

 

Εικ. 6α, Η µία όψη Εικ. 6α, Η µία όψη Εικ. 6α, Η µία όψη Εικ. 6α, Η µία όψη     
(η µπροστινή) (η µπροστινή) (η µπροστινή) (η µπροστινή) ---- ΕΥΤΥΧΟΥΛΗΣ ΕΥΤΥΧΟΥΛΗΣ ΕΥΤΥΧΟΥΛΗΣ ΕΥΤΥΧΟΥΛΗΣ    

Εικ. 6β, Η άλλη όψη Εικ. 6β, Η άλλη όψη Εικ. 6β, Η άλλη όψη Εικ. 6β, Η άλλη όψη     
(η πίσω) (η πίσω) (η πίσω) (η πίσω) ---- ∆ΥΣΤΥΧΟΥΛΗΣ ∆ΥΣΤΥΧΟΥΛΗΣ ∆ΥΣΤΥΧΟΥΛΗΣ ∆ΥΣΤΥΧΟΥΛΗΣ    



24 

ΠΡΟΣΟΧΗ! Το πρόσωπο του ∆υστυχούλη 
στην πίσω όψη του ρολού πρέπει να είναι 
κολληµένο στο κάτω µέρος του ρολού και 
το παπιγιόν επάνω (δηλαδή ανάποδα), για 
να γυρίζει σωστά (µε το πρόσωπο προς τα 
πάνω) όταν το ρολό σας κάνει κολοτούµπα.  

5. Φτιάξτε µικρά φιογκάκια (σαν 
πεταλούδες) από το χρωµατιστό χαρτί 
(ύφασµα ή κορδέλα). Αυτά είναι τα παπιγιόν 
των Ευτυχούλη και ∆υστυχούλη. Κολλήστε 
τα, ένα κάτω από κάθε πρόσωπο, και ο 
µαγικός κύριος Κολοτούµπας σας είναι 
έτοιµος. Με τη βοήθειά του, γράψτε τις 
δικές σας ιστορίες, µε περιπέτεια που κάνει 
κολοτούµπες. 

Εικ. 7, Ο µαγικός κύριος Εικ. 7, Ο µαγικός κύριος Εικ. 7, Ο µαγικός κύριος Εικ. 7, Ο µαγικός κύριος 
ΚΟΛΟΤΟΥΜΠΑΣ από το ΚΟΛΟΤΟΥΜΠΑΣ από το ΚΟΛΟΤΟΥΜΠΑΣ από το ΚΟΛΟΤΟΥΜΠΑΣ από το 

πλάι (προφίλ χειροτεχνίας)πλάι (προφίλ χειροτεχνίας)πλάι (προφίλ χειροτεχνίας)πλάι (προφίλ χειροτεχνίας)    



25 

Πρόσθετες ιδέες και υποδείξεις σχετικά µε τη χρήση του Πρόσθετες ιδέες και υποδείξεις σχετικά µε τη χρήση του Πρόσθετες ιδέες και υποδείξεις σχετικά µε τη χρήση του Πρόσθετες ιδέες και υποδείξεις σχετικά µε τη χρήση του 
κυρίου Κολοτούµπακυρίου Κολοτούµπακυρίου Κολοτούµπακυρίου Κολοτούµπα    

1. Σε µία από τις συναντήσεις µου µε τα παιδιά, όταν τους έδωσα το 
φωτοαντίγραφο µε τις οδηγίες για την κατασκευή του µαγικού κυρίου 
Κολοτούµπα και τους έδειξα το δείγµα που είχα ετοιµάσει, µία µαθήτρια, 
µε τον ενθουσιασµό της ανακάλυψης και τη λάµψη της 
δηµιουργικότητας στη µατιά της, είπε το εξής: «Κυρία, θα τον φτιάξουµε 
και θα τον έχουµε στο γραφείο µας, πάντα δίπλα µας, να µας βοηθάει 
ακόµη κι όταν διαβάζουµε µια ιστορία!»  

Σίγουρα, αυτή η µαθήτρια, είχε καταλάβει πολύ καλά τον ρόλο και τη 
µαγεία του κυρίου Κολοτούµπα. Βλέποντάς τον µπροστά της σε µια άλλη 
µορφή, «έναν προσωπικό τους, µικρότερο κύριο Κολοτούµπα» όπως είχα 
αναφέρει προηγουµένως στα παιδιά, πόσο γρήγορα έκανε τη σύνδεση 
του διαβάσµατος µε το γράψιµο! Πράγµατι, είναι πολύ πιο εύκολο να 
µάθουν τα παιδιά να γράφουν ιστορίες-παραµύθια αν πρώτα µάθουν να 
παρατηρούν και να καταγράφουν τις παρατηρήσεις τους για τη δοµή των 
ιστοριών-παραµυθιών που διαβάζουν. Κι ο κύριος Κολοτούµπας είναι ο 
καλύτερος βοηθός για κάτι τέτοιο. Μπορεί, εποµένως, να χρησιµοποιηθεί 
µε επιτυχία και σε µια λέσχη ανάγνωσης για παιδιά δηµοτικού. 

2. Όσο πιο τακτικά τον χρησιµοποιείτε, τόσο περισσότερες νέες ιδέες θα 
σας έρχονται για τη χρήση του. Αλλά και τα ίδια τα παιδιά θα σας 
δώσουν πολλές νέες ιδέες για το τι µπορείτε να κάνετε µαζί του ή για το 
τι κάνουν τα ίδια στο σπίτι τους (µόνα ή µε φίλους) µε τον µίνι κύριο 
Κολοτούµπα τους, όταν γράφουν ή διαβάζουν ή αφηγούνται ιστορίες. 
∆εν το έχω δοκιµάσει ακόµη, αλλά πιθανόν να ανακαλύψετε ότι µε τη 
βοήθειά του, η προφορική αφήγηση γίνεται εύκολο παιχνίδι για όλους. 

3. Χρησιµοποιήστε τον κύριο Κολοτούµπα για να δηµιουργήσετε µαζί µε 
τα παιδιά περιπετειώδεις ιστορίες σε θεµατικούς κύκλους οι οποίοι 
σχετίζονται και µε άλλα µαθήµατά τους. Π.χ. τέτοιες ιστορίες θα 
µπορούσαν να είναι περιπέτειες σχετικές µε τη διατροφή, την υγιεινή, τα 
ταξίδια, την οικογένεια, την παράδοση κλπ. 

4. Μια άλλη ιδέα θα ήταν να τον ορίσετε βοηθό της τάξης σας (ή των 
παιδιών σας στο σπίτι) όταν τους µαθαίνετε αντίθετες έννοιες κι όταν 
εξασκούνται στα αντίθετα των επιθέτων και ρηµάτων (µε πρόθεµα ή 
χωρίς πρόθεµα) π.χ. χαρά-λύπη, φώς-σκοτάδι, οµορφιά-ασχήµια, 
δικαιοσύνη-αδικία, χρήσιµο-άχρηστο, υγιεινό-ανθυγιεινό, γνωστός-
άγνωστος, υπεύθυνος-ανεύθυνος, γεµίζω-αδειάζω, φουσκώνω-
ξεφουσκώνω, γράφω-διαγράφω (ή ξεγράφω ή σβήνω) κλπ. Στη συνέχεια, 



26 

µπορείτε να γράψετε, όλοι µαζί, µια παράξενη και περιπετειώδη ιστορία 
που να περιέχει αυτές τις αντίθετες λέξεις και έννοιες. 

5. ∆οκιµάστε να τον χρησιµοποιήσετε για να συνδέσετε διαθεµατικά τη 
δηµιουργική γραφή και το µάθηµα της γλώσσας µε το µάθηµα της 
Γεωγραφίας (ο Ευτυχούλης θα µιλάει για τα θετικά µιας ηπείρου π.χ. «Η 
Αφρική έχει πυκνές ζούγκλες µε άγρια ζώα» και ο ∆υστυχούλης για τα 
αρνητικά π.χ. «Η Αφρική έχει µεγάλο πρόβληµα έλλειψης νερού») ή των 
Μαθηµατικών (ο Ευτυχούλης θα κάνει τις προσθέσεις, ο ∆υστυχούλης θα 
κάνει τις αφαιρέσεις).  

Εάν ο µαγικός κύριος Κολοτούµπας γίνει σχεδόν καθηµερινή παρέα για 
τα παιδιά, πολύ σύντοµα, θα ανακαλύψετε ότι καταφέρατε να κάνετε όχι 
µόνο τη δηµιουργική γραφή παιχνίδι, αλλά και την ίδια τη µάθηση. 



27 

Λέξεις και φράσεις που δηλώνουν ανατροπή στην Λέξεις και φράσεις που δηλώνουν ανατροπή στην Λέξεις και φράσεις που δηλώνουν ανατροπή στην Λέξεις και φράσεις που δηλώνουν ανατροπή στην 
περιπέτειαπεριπέτειαπεριπέτειαπεριπέτεια    

Για ΕΥΤΥΧΟΥΛΗΓια ΕΥΤΥΧΟΥΛΗΓια ΕΥΤΥΧΟΥΛΗΓια ΕΥΤΥΧΟΥΛΗ    

Ευτυχώς 

Για καλή του τύχη 

Ήταν τυχερός που 

Τότε η τύχη του χαµογέλασε 

 

Για ∆ΥΣΤΥΧΟΥΛΗΓια ∆ΥΣΤΥΧΟΥΛΗΓια ∆ΥΣΤΥΧΟΥΛΗΓια ∆ΥΣΤΥΧΟΥΛΗ    

∆υστυχώς 

Για κακή του τύχη 

Τι ατυχία! 

Εκεί που όλα πήγαιναν καλά 

Η τύχη δεν ήταν µε το µέρος του 

∆εν υπήρχε ελπίδα 

Όλα χάθηκαν 

    

ΓενικέςΓενικέςΓενικέςΓενικές    

Όµως, αλλά, ξαφνικά, χωρίς προειδοποίηση, τότε όλα άλλαξαν, τότε 
εµφανίστηκε 

Άσκηση: εµπλουτίστε τις δύο παραπάνω λίστες, του Ευτυχούλη και του 
∆υστυχούλη, µε δικές λέξεις και φράσεις. 



28 

Υπόδειγµα σύντοµης περιπετειώδους ιστορίαςΥπόδειγµα σύντοµης περιπετειώδους ιστορίαςΥπόδειγµα σύντοµης περιπετειώδους ιστορίαςΥπόδειγµα σύντοµης περιπετειώδους ιστορίας    

ΤΟ ΛΑΧΕΙΟΤΟ ΛΑΧΕΙΟΤΟ ΛΑΧΕΙΟΤΟ ΛΑΧΕΙΟ    

Αρχή 

Μια φορά ο Γιάννης κέρδισε ένα λαχείο και αγόρασε ένα σπίτι. 

Μέση 

1. � Το σπίτι ήταν ψηλά στο βουνό, σ’ ένα µικρό µακρινό χωριό. 

☺ Ο Γιάννης είχε αυτοκίνητο. Ξεκίνησε, λοιπόν, να πάει στο καινούριο 
του σπίτι. 

2. � Επειδή δεν είχε ξαναπάει σ’ εκείνα τα µέρη, πήρε λάθος δρόµο και 
χάθηκε στο βουνό. 

☺ Είχε όµως µαζί του χάρτη και σε λίγη ώρα ξαναβρήκε τον δρόµο του. 

3. � Όταν κόντευε να φτάσει, ο δρόµος έγινε µονοπάτι. Αναγκάστηκε να 
αφήσει το αυτοκίνητο και να συνεχίσει µε τα πόδια. 

☺ Ευτυχώς ήταν κοντά και πρόλαβε να φτάσει πριν βραδιάσει. 

4. � Όταν έφτασε στο χωριό, είδε ότι όλα τα σπίτια ήταν παλιά και 
εγκαταλελειµµένα. Άνθρωποι δεν υπήρχαν πουθενά. 

☺ Στο σπίτι που αγόρασε ο Γιάννης ακούγονταν φωνές και µουσική. 
Κάποιοι τον περίµεναν. 

5. � Ήταν δυο δίδυµα φαντάσµατα που δεν είχαν σκοπό να του 
παραδώσουν το σπίτι τους και να φύγουν. Ζήτησαν µάχη σώµα µε σώµα. 

☺ Ευτυχώς ο Γιάννης δε φοβόταν τα φαντάσµατα. Πρότεινε να γίνουν 
φίλοι και να ζήσουν όλοι µαζί στο σπίτι. 

Τέλος 

Ήταν συγγραφέας και χάρηκε που θα συγκατοικούσαν, γιατί τα 
φαντάσµατα θα του έδιναν ιδέες για τις ιστορίες του. 



29 

ΕΕΕΕξωσχολικές ασκήσεις καξωσχολικές ασκήσεις καξωσχολικές ασκήσεις καξωσχολικές ασκήσεις και δραστηριότητεςι δραστηριότητεςι δραστηριότητεςι δραστηριότητες  

δηµιουργικής γραφής µε τον κύριο Κολοτούµπαδηµιουργικής γραφής µε τον κύριο Κολοτούµπαδηµιουργικής γραφής µε τον κύριο Κολοτούµπαδηµιουργικής γραφής µε τον κύριο Κολοτούµπα 

Στις σελίδες που ακολουθούν, περιγράφονται ασκήσεις και 
δραστηριότητες, χρήσιµες σε γονείς αλλά και σε εκπαιδευτικούς που 
απασχολούν παιδιά δηµοτικού (εκτός σχολικού ωραρίου). Επίσης, οι 
περισσότερες από τις παρακάτω δραστηριότητες µπορούν να 
χρησιµοποιηθούν και κατά τη διάρκεια των καλοκαιρινών διακοπών για 
να µη χάνει το παιδί την επαφή του µε το γράψιµο.  

1. Πείτε στα παιδιά ότι ο Ευτυχούλης και ο ∆υστυχούλης θα περιγράψουν 
µία µέρα στο σχολείο που είχε και τα «Ευτυχώς» της (τα ευχάριστα, 
χαρούµενα γεγονότα) και τα «∆υστυχώς» της (τα δυσάρεστα, άσχηµα 
γεγονότα). ∆εν έχει σηµασία µε ποιον από τους δυο θα ξεκινήσουν την 
περιγραφή των γεγονότων. Επίσης, µπορούν να περιγράψουν ξεχωριστά 
τα «∆υστυχώς» από τα «Ευτυχώς» ή εναλλάξ (όπως γίνεται σε µια 
περιπετειώδη ιστορία). Για τα µικρότερα παιδιά, ευκολότερο είναι να τα 
περιγράψουν ξεχωριστά, σε δύο κατηγορίες (Καλά-Κακά). 

2. Φτιάξτε, µαζί µε τα παιδιά, µία λίστα του Ευτυχούλη από καλά κι 
ευχάριστα πράγµατα που µπορεί να συµβούν σ’ ένα πάρτι γενεθλίων και 
µία του ∆υστυχούλη από άσχηµα πράγµατα που µπορεί να συµβούν στο 
ίδιο πάρτι (ό,τι δηλαδή µπορεί να πάει στραβά).  

3. Κόψτε έξι εικόνες από παλιά περιοδικά. Ρωτήστε τα παιδιά ποιες από 
αυτές πιστεύουν ότι θα διάλεγε ο Ευτυχούλης και ποιες ο ∆υστυχούλης. 
Τι θα µας διηγούνταν ο καθένας τους για κάθε µία από τις εικόνες που 
έχει διαλέξει; Τονίστε ότι ο ∆υστυχούλης θα µιλήσει για κάτι κακό που 
συνέβη, για ένα εµπόδιο σε κάτι που ήθελε ή που προσπαθούσε να κάνει 
ο ήρωας, για κάποιον κίνδυνο που αντιµετώπισε (µπορεί να είναι και µία 
µόνο πρόταση µε το «Ευτυχώς» ή το «∆υστυχώς» για κάθε εικόνα). Η 
δραστηριότητα αυτή λειτουργεί καλύτερα µε παιδί ή παιδιά ηλικίας 10 
έως 11 ετών. 

4. Πείτε στα παιδιά να φανταστούν ότι είναι σούπερ-ήρωες και θέλουν 
να σώσουν τον κόσµο µας. Τι εµπόδια (ή κινδύνους) θα τους έβαζε ο 
∆υστυχούλης και µε ποιους τρόπους θα τους βοηθούσε να τα 
ξεπεράσουν ο Ευτυχούλης;  

5. Ρωτήστε τα παιδιά τι θα έλεγε ο ∆υστυχούλης και τι ο Ευτυχούλης εάν: 

α) στη γειτονιά σας προσγειώνονταν εξωγήινοι  



30 

β) ξαφνικά όλοι στην οικογένειά σας γινόσασταν γίγαντες 

6. Για τη δραστηριότητα αυτή χρειάζεστε δύο άδεια βάζα από 
µαρµελάδα. Κόψτε µε το ψαλίδι δύο όµοιους κύκλους. Σχεδιάστε στον 
έναν το πρόσωπο του Ευτυχούλη και στον άλλο το πρόσωπο του 
∆υστυχούλη. Κολλήστε από ένα πρόσωπο σε κάθε βάζο. ∆ώστε στα 
παιδιά αρκετά λευκά χαρτάκια και ζητήστε τους να ζωγραφίσουν 12 
µικρές απλές εικόνες για το βάζο του Ευτυχούλη (µε πράσινο ή µπλε 
µαρκαδόρο) και άλλες τόσες για το βάζο του ∆υστυχούλη (µε κόκκινο 
µαρκαδόρο). Τυλίξτε καλά τα χαρτάκια να µη φαίνονται οι εικόνες τους 
πριν τα βάλετε µέσα στα βάζα. Κάθε φορά που θα θέλετε να γράψετε 
όλοι µαζί µια µικρή περιπετειώδη ιστορία θα παίρνετε, στην τύχη, έξι 
χαρτάκια από το ένα βάζο και έξι από το άλλο. Αυτά θα αποτελούν τη 
Μέση της ιστορίας σας. Την Αρχή θα την πει ο γονέας (ή ο 
εκπαιδευτικός). Το τέλος το αποφασίζετε όλοι µαζί. 

7. Αυτή τη δραστηριότητα την ονόµασα «Η διάσωση». Χωρίστε τα παιδιά 
σε δύο οµάδες. Μοιράστε στις δύο οµάδες ρόλους (η µία θα είναι ο 
Ευτυχούλης, η άλλη ο ∆υστυχούλης). Πείτε τους να φανταστούν ότι ήταν 
µάρτυρες σε µια διάσωση (π.χ. κάποιου πλοίου που ναυάγησε, µιας 
µεγάλης φωτιάς στην πόλη ή στο χωριό, ενός σεισµού που γκρέµισε 
σπίτια). Πρέπει και οι δυο οµάδες να περιγράψουν τι είδαν, ανάλογα µε 
τον ρόλο τους. Καθένας θα προσθέτει τη δική του µαρτυρία στην 
εξιστόρηση της διάσωσης. Η δραστηριότητα αυτή λειτουργεί καλύτερα 
µε παιδιά ηλικίας 10 έως 11 ετών.  

8. ∆ώστε στα παιδιά φωτοαντίγραφο µε µια περιπετειώδη ιστορία, όπου 
έχετε γράψει µόνο τα λόγια του ∆υστυχούλη ή µόνο του Ευτυχούλη. 
Επίσης, έχετε γράψει την αρχή, αλλά όχι το τέλος. Τα παιδιά, σε ζευγάρια 
ή όλοι µαζί, συµπληρώνουν ό,τι λείπει από την ιστορία. Λειτουργεί σωστά 
και µε ένα µόνο παιδί. 

9. Αυτή η δραστηριότητα γίνεται σε ζευγάρια ή κι από ένα µονάχα παιδί. 
Κόψτε ένα χαρτί (µεγέθους Α4) στη µέση. Σχεδιάστε δύο τυχαίους 
κύκλους κι ένα τετράγωνο σε κάθε µισό κοµµάτι χαρτιού. Αναθέστε σε 
κάθε παιδί έναν ρόλο (Ευτυχούλη ή ∆υστυχούλη). Τα παιδιά θα κάνουν 
στο χαρτί τους απλές ζωγραφιές, χρησιµοποιώντας τα σχήµατα που τους 
δώσατε. Έπειτα, µ’ αυτές τις ζωγραφιές ο Ευτυχούλης κι ο ∆υστυχούλης 
θα φτιάξουν µια ιστορία-περιπέτεια µε «κολοτούµπες» (ανατρέποντας, 
δηλαδή, ο καθένας τους ό,τι του λέει ο άλλος). 

10. Αυτό το παιχνίδι το ονόµασα «Η περιπέτεια της µεταµόρφωσης του 
εξωγήινου». Είναι ένα παιχνίδι µε κιµωλία – χρειάζεστε αυλή ή 
πεζοδρόµιο για να σχεδιάσετε. Μπορείτε, όµως, να το παίξετε και µέσα 
στο σπίτι αν υπάρχει διαθέσιµος κάποιος ασπροπίνακας µε τον 



31 

αντίστοιχο µαρκαδόρο του. Ο/Η εκπαιδευτικός ή ο γονέας σχεδιάζουν 
στον πίνακα (ή στην αυλή) έναν εξωγήινο. Εξηγήστε στα παιδιά ότι ο 
εξωγήινος ήρθε µια µέρα στη γη και σε µία βδοµάδα η εµφάνισή του 
άλλαξε. Την άλλαξαν ο Ευτυχούλης µε τον ∆υστυχούλη. Κάθε µέρα της 
βδοµάδας έλεγαν ένα «∆υστυχώς» κι ένα «Ευτυχώς».  

Π.χ. Ο/Η εκπαιδευτικός ή ο γονέας λέει: «∆ΕΥΤΕΡΑ». Το παιδί που έχει τον 
ρόλο του ∆υστυχούλη απαντάει: «∆υστυχώς, ο Ντρακ (έτσι ονόµασα 
έναν εξωγήινο) δεν έβλεπε καλά στο φως του δικού µας πλανήτη». Και το 
παιδί που έχει τον ρόλο του Ευτυχούλη συνεχίζει: «Ευτυχώς, πήγε στον 
οφθαλµίατρο και φόρεσε γυαλιά». Έτσι συνεχίζετε για όλες τις µέρες 
της εβδοµάδας. Λειτουργεί το ίδιο καλά µε άτοµα, ζευγάρια ή οµάδες.  

11. Φτιάξτε ένα µονοπάτι στο πάτωµα µε µεγάλες κάρτες, µεγέθους Α4 
(ή σχεδιάστε µε κιµωλία ένα µονοπάτι µε κουτάκια σε εξωτερική αυλή). 
Η πρώτη κάρτα θα είναι η αρχή της ιστορίας, η τελευταία το τέλος της. 
Γράψτε σύντοµες προτάσεις για την αρχή και το τέλος – µε µεγάλα 
γράµµατα. Οι ενδιάµεσες κάρτες θα είναι µία του ∆υστυχούλη, µία του 
Ευτυχούλη εναλλάξ. Σ’ αυτές δε θα γράψετε τίποτα. Αφήστε τα παιδιά να 
σχεδιάσουν τις περιπέτειες του ήρωα. Όταν τελειώσουν, ζητήστε τους να 
σας αφηγηθούν την ιστορία. 

Είναι απαραίτητο τα παιδιά να νιώθουν ότι είναι απολύτως ελεύθερα 
στην έκφραση των σκέψεών τους για τις παραπάνω ασκήσεις και 
δραστηριότητες, αλλά είναι επίσης αναγκαίο να θέσετε κανόνες για τον 
σεβασµό και προς τη σκέψη των άλλων (φίλων, αδερφών, συµµαθητών). 

Μερικές από τις παραπάνω δραστηριότητες µπορούν να προσαρµοστούν 
και για χρήση στην τάξη. Να έχετε υπόψη σας ότι η δηµιουργική γραφή 
χρειάζεται πολύ χρόνο και αρκετή υποµονή εκ µέρους του διδάσκοντα. 
Επίσης, απαιτεί καλό σχεδιασµό και προσήλωση στους τελικούς σας 
στόχους, δηλαδή στην καλύτερη δυνατότητα αυτοέκφρασης των παιδιών, 
την ενίσχυση της αυτοπεποίθησης, τη µάθηση και αυτογνωσία µέσω 
αυτής της αυτοέκφρασης, την άσκηση της φαντασίας. ∆εν είναι απλά 
ένα παιχνίδι, παρόλο που πολλές από τις δηµιουργικές δραστηριότητες 
την κάνουν να µοιάζει έτσι. 

ΥΠΕΝΘΥΜΙΣΗ:  

Τα παιδιά ενθουσιάζονται µε τον κύριο Κολοτούµπα καθώς και µε όλες 
τις δραστηριότητες µε τους Ευτυχούλη και ∆υστυχούλη. Όµως, κάποιες 
από τις δραστηριότητες, όταν γίνονται για πρώτη φορά, µε παιδιά που 
δεν έχουν µάθει να σκέφτονται δηµιουργικά, µπορεί να τα δυσκολέψουν 
λίγο.  



32 

Μην τα αφήσετε να απογοητευτούν και να πιστέψουν ότι δεν µπορούν 
να τα καταφέρουν. Αν δείτε ότι δυσκολεύονται, ζητήστε τους να κάνουν 
κάτι ευκολότερο. Π.χ. αντί να σκεφτούν τα ίδια ποιος είναι ο επόµενος 
κίνδυνος που θα αντιµετωπίσει ο ήρωας, διευκολύνετε τη σκέψη τους 
λέγοντας «τι θα έλεγε ο ∆υστυχούλης αν σκεφτόταν να βάλει τον ήρωα 
να κινδυνεύει από ένα λιοντάρι;». Επίσης, αντί να βρουν µόνα τους λύση, 
µπορείτε να προτείνετε κάτι εσείς κι έπειτα να τα αφήσετε να 
διαµορφώσουν εκείνα την πρόταση-απάντηση µε τα λόγια του 
Ευτυχούλη.  

Με λίγη παραπάνω βοήθεια και συχνή εξάσκηση, τα καταφέρνουν όλοι.  

 

 



33 



34 



35 

 

 

 

 

 

 

 

 

 

Η ιδέα για τις Εκδόσεις ΣαΐταΕκδόσεις ΣαΐταΕκδόσεις ΣαΐταΕκδόσεις Σαΐτα ξεπήδησε τον Ιούλιο του 2012 µε 

πρωταρχικό σκοπό τη δηµιουργία ενός χώρου όπου τα έργα νέων 

συγγραφέων θα συνοµιλούν άµεσα, δωρεάν και ελεύθερα µε το 

αναγνωστικό κοινό.  

Μακριά από το κέρδος, την εκµετάλλευση και την 

εµπορευµατοποίηση της πνευµατικής ιδιοκτησίας, οι Εκδόσεις 

Σαΐτα επιδιώκουν να επαναπροσδιορίσουν τις σχέσεις Εκδότη-

Συγγραφέα-Αναγνώστη, καλλιεργώντας τον πραγµατικό διάλογο, 

την αλληλεπίδραση και την ουσιαστική επικοινωνία του έργου µε 

τον αναγνώστη δίχως προϋποθέσεις και περιορισµούς. 

 
 

Ο ισχυρός άνεµος της αγάπηςαγάπηςαγάπηςαγάπης για το βιβλίο, 
το γλυκό αεράκι της δηµιουργικότηταςδηµιουργικότηταςδηµιουργικότηταςδηµιουργικότητας, 

ο ζέφυρος της καινοτοµίαςκαινοτοµίαςκαινοτοµίαςκαινοτοµίας, 
ο σιρόκος της φαντασίαςφαντασίαςφαντασίαςφαντασίας, 
ο λεβάντες της επιµονήςεπιµονήςεπιµονήςεπιµονής, 
ο γραίγος του οράµατοςοράµατοςοράµατοςοράµατος, 

καθοδηγούν τη σαΐτα των Εκδόσεών µας. 
 

 

Σας καλούµε λοιπόν να αφήσετε  
τα βιβλία να πετάξουν ελεύθερα! 



36 

 

    

    

IIIISSSSBBBBNNNN::::    999977778888----666611118888----88880000333399994444----9999----0000    

Αναζητούσατε έναν πρακτικό και ευχάριστο τρόπο γιΑναζητούσατε έναν πρακτικό και ευχάριστο τρόπο γιΑναζητούσατε έναν πρακτικό και ευχάριστο τρόπο γιΑναζητούσατε έναν πρακτικό και ευχάριστο τρόπο για α α α 
να διδάξετε στα παιδιά πώς να γράφουν µια να διδάξετε στα παιδιά πώς να γράφουν µια να διδάξετε στα παιδιά πώς να γράφουν µια να διδάξετε στα παιδιά πώς να γράφουν µια 
περιπετειώδη ιστορία; Ο µικρός αυτός οδηγός είναι η περιπετειώδη ιστορία; Ο µικρός αυτός οδηγός είναι η περιπετειώδη ιστορία; Ο µικρός αυτός οδηγός είναι η περιπετειώδη ιστορία; Ο µικρός αυτός οδηγός είναι η 
απάντηση σ’απάντηση σ’απάντηση σ’απάντηση σ’    αυτή σας την αναζήτηση. αυτή σας την αναζήτηση. αυτή σας την αναζήτηση. αυτή σας την αναζήτηση.     
Ο µαγικός κύριος Κολοτούµπας είναι ένα εποπτικό Ο µαγικός κύριος Κολοτούµπας είναι ένα εποπτικό Ο µαγικός κύριος Κολοτούµπας είναι ένα εποπτικό Ο µαγικός κύριος Κολοτούµπας είναι ένα εποπτικό 
µέσο διδασκαλίας, απλό και αποτελεσµατικό, για τον µέσο διδασκαλίας, απλό και αποτελεσµατικό, για τον µέσο διδασκαλίας, απλό και αποτελεσµατικό, για τον µέσο διδασκαλίας, απλό και αποτελεσµατικό, για τον 
εκπαιδευτικό και τον γονεκπαιδευτικό και τον γονεκπαιδευτικό και τον γονεκπαιδευτικό και τον γονέα. Με τις κολοτούµπες του έα. Με τις κολοτούµπες του έα. Με τις κολοτούµπες του έα. Με τις κολοτούµπες του 
οδηγεί τα παιδιά στη συγγραφή µιας Περιπέτειας, µε οδηγεί τα παιδιά στη συγγραφή µιας Περιπέτειας, µε οδηγεί τα παιδιά στη συγγραφή µιας Περιπέτειας, µε οδηγεί τα παιδιά στη συγγραφή µιας Περιπέτειας, µε 
συνεχείς ανατροπές για τον ήρωα. Αποκαλύπτει τα συνεχείς ανατροπές για τον ήρωα. Αποκαλύπτει τα συνεχείς ανατροπές για τον ήρωα. Αποκαλύπτει τα συνεχείς ανατροπές για τον ήρωα. Αποκαλύπτει τα 
    µυστικά του και γίνεται ο καθοδηγητής κι ο µυστικά του και γίνεται ο καθοδηγητής κι ο µυστικά του και γίνεται ο καθοδηγητής κι ο µυστικά του και γίνεται ο καθοδηγητής κι ο 
    φίλος τους, που τα εκπαιδεύει στη δηµιουργική φίλος τους, που τα εκπαιδεύει στη δηµιουργική φίλος τους, που τα εκπαιδεύει στη δηµιουργική φίλος τους, που τα εκπαιδεύει στη δηµιουργική 
    σκέψη και γραφή, βοηθάει την αυτοέκφρασκέψη και γραφή, βοηθάει την αυτοέκφρασκέψη και γραφή, βοηθάει την αυτοέκφρασκέψη και γραφή, βοηθάει την αυτοέκφρασή σή σή σή 
    τους, αναπτύσσει τη φαντασία τους. τους, αναπτύσσει τη φαντασία τους. τους, αναπτύσσει τη φαντασία τους. τους, αναπτύσσει τη φαντασία τους.     
            Σ’αυτόν τον οδηγό Σ’αυτόν τον οδηγό Σ’αυτόν τον οδηγό Σ’αυτόν τον οδηγό     
            παρουσιάζεται ο κύριος παρουσιάζεται ο κύριος παρουσιάζεται ο κύριος παρουσιάζεται ο κύριος 
            Κολοτούµπας και δίνονται Κολοτούµπας και δίνονται Κολοτούµπας και δίνονται Κολοτούµπας και δίνονται 
            λεπτοµερείς οδηγίες για την λεπτοµερείς οδηγίες για την λεπτοµερείς οδηγίες για την λεπτοµερείς οδηγίες για την 
            κατασκευή του και για το πώς κατασκευή του και για το πώς κατασκευή του και για το πώς κατασκευή του και για το πώς 
            θα τον χρησιµοποιήσετε. θα τον χρησιµοποιήσετε. θα τον χρησιµοποιήσετε. θα τον χρησιµοποιήσετε. 
                Επίσης, υπάρχουν Επίσης, υπάρχουν Επίσης, υπάρχουν Επίσης, υπάρχουν 
                σηµειώσεις, ιδέες και σηµειώσεις, ιδέες και σηµειώσεις, ιδέες και σηµειώσεις, ιδέες και 
                υποδείξεις για υποδείξεις για υποδείξεις για υποδείξεις για     
                πρόσθετες πρόσθετες πρόσθετες πρόσθετες     
                δραστηριότητες.δραστηριότητες.δραστηριότητες.δραστηριότητες.    

 


