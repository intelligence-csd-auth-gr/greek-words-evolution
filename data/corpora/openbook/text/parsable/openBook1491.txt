












































AGERES.indd


Πασχάλης Παπαβασιλείου 

Ποιήματα
                    

ΘΕΣΣΑΛΟΝΙΚΗ 2008





Η ζωή δεν μετριέται από το πόσες φορές ανάσανες 
Αλλά από τις στιγμές που έχασες την ανάσα σου



Πασχάλης Παπαβασιλείου

[9]

© Πασχάλης Παπαβασιλείου 2007
25 Μαρτίου 27  Κερασιά 
ΤΚ 57004 Νέα Μηχανιώνα   

paskalpa@otenet.gr 
paskalpa@vodafone.net.gr
Τηλ.: +306977281777 ISBN 978-960-7666-75-8



Πασχάλης Παπαβασιλείου

[9]

                                                                                                                                  

Βαριά άχρωμη ξεκίνησε η μέρα
Προαίσθηση του χωρισμού που πλησιάζει 
Τα χελιδόνια φτερουγίζουν ανήσυχα φοβισμένα
Κάνουν παράξενους ελιγμούς 
Σημάδι ότι σήμερα θ’ αναχωρήσουν...        

Η μέρα οκνεύει σιγά σιγά
Τα φώτα ανάβουν στους δρόμους
Το σούρουπο χαϊδεύει τα όνειρα
Και η σιγαλιά τις σκέψεις 
Ήχοι μελωδικοί έρχονται με τ’ αγέρι 
Και ψελλίζουν στιγμές  
Που η νύχτα με το πέπλο της αγκαλιάζει...
 
Η σκέψη αρπάζεται απ’ το κλαδί της μνήμης
Μια μοναξιά υφαίνεται από χαρά και λύπη 
Παλιές στερνές αλήθειες 
Φωλιάζουν στου μυαλού το έρεβος
Και σε κρατούν ενύπνιο
Με μια θλίψη απαλή
Με  ένα δέος αγάπης...

Αχ! Ας ξανάρθει... 
Ασημένιο φεγγάρι της νυχτιάς φως
Ας ξανάρθει... 
Λαμπερά να γητέψει καρδιές κι αγάπες 
Ας ξανάρθει... 
Σπαρταρώντας σαν Αυγούστου νυχτιά 
Θα ξανάρθεις! 
Της ψυχής μου φεγγάρι εσύ
Εσύ…



[10]

Αγέρες Πασχάλης Παπαβασιλείου

[11]

Μα πως να σε γλυκαρμενίσω τώρα πια
Πού ‘χουν βουλιάξει του έρωτα τα ξέγνοιαστα καράβια 
Πώς να σε πάω σε περιγιάλια μαγικά 
Με το πανώριο πάθος σου που τα ‘χες στολισμένα  

Μια φεγγαραχτίδα δέκασα 
Ένα απαλό φιλί  από τα χείλη μου στα χείλη σου να αφήσει 
Που κάποτε σε νύχτες σμαραγδόφεγγες μου χάριζες 
Και ξέπνοος όλο και πιότερα στο σύθαμπο χανόμουνα 

Πάντα σε λάθευαν  τα αστέρια του νοτιά 
Κι ο μπάτης να χαϊδεύει τα ανάλαφρα μαλλιά σου 
Και μου ‘λεγες γελώντας μου πλατιά
Θα μ’ αγαπάς όσο υπάρχει Αποσπερίτης

Μα πώς να σε ταξιδέψω τώρα πια
Σε όσα επιθύμησες λιμάνια ονειρεμένα  
Έχουν  βουλιάξει μέσα σου βαθιά 
Του έρωτα τα ξέγνοιαστα καράβια 

 



[10]

Αγέρες Πασχάλης Παπαβασιλείου

[11]

Η μέρα ανεπηρέαστη ακολουθεί το ρυθμό της 
Παντού θροΐζουν ήχοι μελωδικοί 
Μια συστάδα δένδρων αργολικνίζεται 
Στο βάθος βρυχιέται η θάλασσα
Τα φώτα αρχίζουν να ανάβουν στο δρόμο
Το σούρουπο χαϊδεύει  
Τα όνειρα
Τις επιθυμίες 
Που η νύχτα με το πέπλο της 
Αγκαλιάζει

Ήρθε το βράδυ
Η σιωπή αμείλικτη 
Η μοναξιά αβάσταχτη
Τα σημάδια έντονα στα χέρια μου
Από τους δαυλούς που κρατώ 
Φωτίζοντας τις ατραπούς της επιστροφής σου
Δεν παύω να αναζητώ 
Το χάδι 
Το άρωμα 
Τη φρεσκάδα του κορμιού σου 
Τις πυγολαμπίδες του έρωτα τριγύρω μας
Τα φιλιά να κεντούν τα κορμιά μας
Τα δυο φεγγάρια λαμπερά να φωτίζουν την αγκαλιά μας  
Σ’ έναν ατελείωτο έρωτα
Σ’ ένα πάθος αγάπης   



[12]

Αγέρες Πασχάλης Παπαβασιλείου

[13]

Βγήκα να προλάβω τις φωτίνιες της αυγής  
Πριν ξυπνήσουν οι πασχαλιές και τα ζουμπούλια 
Τις δροσοσταλίδες πριν γίνουν ατμός 
Δεν πρόλαβα τις πεταλούδες στο πέταγμά τους
Τα μπουμπούκια στο άνοιγμά τους  
Και ούτε τα υγρά απ’ τις ρανίδες του έρωτα 

                                             εωθινά όνειρα 
Μα πρόλαβα να σ’ αγκαλιάσω και να σε φιλήσω
Πριν πεις το αντίο 
 



[12]

Αγέρες Πασχάλης Παπαβασιλείου

[13]

Είσαι μια νότα χαρωπή 
Μες στο σεργιάνι της ψυχής μου
Είσαι ανταύγεια φωτεινή 
Μες στα μουντά του πάθους τα σοκάκια
Είσαι γητεύτρα αγκαλιά 
Πλανεύτρα θάλασσα πλατιά 
Είσαι ένα θρόισμα απαλό
Του ανέμου δίλημμα γλυκό
Είσαι ένα γέλιο θελκτικό
Που ανθίζει κάθε δειλινό
Είσαι εωθινή στιγμή
Ματιά του πάθους φλογερή 
Είσαι στο κλάμα η χαρά 
Του έρωτα η ανεμελιά
Είσαι βραγιά μεθυστική 
Πανέμορφη στικτή
Είσαι στραφτάλισμα της νύχτας της μουντής 
Ξημέρωμα καλλίθρονης αυγής

  

  



[14]

Αγέρες Πασχάλης Παπαβασιλείου

[15]

Η νύχτα μουντά ντυμένη 
Με πέπλο θρήνου                                                             
Κι εγώ επαίτης περάτης στους δρόμους 
Σε τούτη την αγέλαστη βραδιά   
Η καρδιά μου ολόρφανη εσένα προσμένει
Μες στη νύχτα που θλιβερά περνά 

Δραπετεύω με σκέψεις 
Σε σύννεφα ουρανού 
Αμφιβολίες συσσωρεύονται στην ακινησία του διλήμματος 
Ριπές ονείρων μπερδεύουν τη σκέψη μου 
Μια οπτασία αιωρείται 
Στου ανέμου τα σοκάκια
Μπορεί να χάθηκε στις ατραπούς του ουρανού
Οφθαλμαπάτη στη θύελλα των ανέμων 
Στη μπόρα της αντάρας 
Κι όμως περιμένω να ‘ρθει 
Να φέρει το χάδι 
Το φιλί 
Και τη ζεστή αγκαλιά που πλέρια αγάπη χάριζε

Δεν ξεχνιούνται τα χαμόγελα
Από εκείνες τις λαμπερές εικόνες 
Που στραφτάλιζαν την απερίγραπτη γραμμή της σιωπής
Στη λύσσα του φθονερού Νοτιά
Και στα μελτέμια της κυανής ανταύγειας  
Στο θέρος που δεν έλεγε να τελειώσει 
Και στα ανήσυχα φτερουγίσματα των πουλιών
Ανάμεσα στις ανθισμένες γλάστρες
Τα χείλη μας τρεμόπαιζαν 
Τα χέρια μας σφιχτά δεμένα 
Κάτω από τις σκιές των δίφορων δέντρων
Οι θύμησες έρχονται και ξανάρχονται τα δειλινά
Τις στιγμές της μοναξιάς
Που όσο κι αν θες να τις διώξεις
Σε κυριεύουν και σε συνταράζουν
Κομματιάζοντας τη σιωπή 



[14]

Αγέρες Πασχάλης Παπαβασιλείου

[15]

Μελαγχολική μέρα… 
Μουντή… 
Άχρωμη…
Οι ράθυμες αχτίδες του ήλιου προσπαθούν να ξεπροβάλουν
Τα σύννεφα ανήσυχα κι αυτά
Κρυφοπαίζουν νευρικά 
Η μέρα καλλιεργεί τα κρυφά μου ερείπια
Οι αναμνήσεις στήνουν το δικό τους έργο
Στα ρυάκια της ψυχής μου
Ένα σμάρι στιγμών θλιβά κυλά
 
Ο ουρανός παραμένει τεφρός
Μεσονύχτιο του ανονείρευτου ύπνου 
Μια οπτασία αίρεται εμπρός μου
Μάτια που ‘χουν χαθεί με κοιτούν παράξενα
Δονούν της καρδιάς μου τις χορδές
Και θυμάμαι ξανά
Την κάθε φορά που έπεφτε το μήλινο δείλι
Και μ’ αγκάλιαζε
Την φλόγα της αγάπης που δυνάμωνε 
Σπίθες λογής λογής πλουμίδια 
Λικνίζονταν στο απαλό το χάδι του Λεβάντες 
Τώρα το μυαλό μου στέρεψε
Και η ψυχή μου αιμορραγεί
Κι η ξαστεριά για μένα έχει χαθεί
Ξανακουρνιάζω εκεί που επέλεξα
Δεσμοφύλακας η σκέψη μου



[16]

Αγέρες Πασχάλης Παπαβασιλείου

[17]

Η βροχή δυνατή 
Ασταμάτητη 
Τα νερά ρέουν στο αυλάκι του μυαλού μου
Παρασύρουν τις αναμνήσεις μου 
Τον αποχωρισμό που κάθε τόσο με ταρακουνά
Τα αναρίθμητα αιχμηρά βελόνια των γιατί
Να κεντρίζουν την καρδιά μου 

Θαμπάδα και σκιές καλύπτουν 
Τις ανεκπλήρωτες επιθυμίες μου 
Και όλα τα σκιρτήματα της αγάπης 
Τα τόσα χάδια και φιλιά
Τα πλάνα χαμόγελα 
Να στολίζουν τον κάθε  ερχομό σου

Παρόλη την απουσία σου  
Οι σκέψεις μου δεν μ’ αφήνουν να φύγω 
                                         από κοντά σου

 
  



[16]

Αγέρες Πασχάλης Παπαβασιλείου

[17]

Η νύχτα ήταν εξαίσια 
Κι όπως κοιτούσα το φεγγάρι 
Ήρθαν πάλι στο μυαλό μου 
Πράγματα γλυκά χαμένα 
Μακρινά και αποσπερνά
Που ματώνουν κάθε τόσο 
Σαν πληγή που δεν περνά  
Μα τα βράδια κάθε τόσο νιώθω μέσα μου ξανά  
Την ελπίδα μιας ανταύγειας να μ’ αγγίζει χαρωπά  
 
Ήρθε το φέγγος μαγικό κι ονειρεμένο 
Τραγούδι στο μπαλκόνι μου να πει 
Με της κιθάρας τις χορδές τις ασημένιες 
Το χρόνο έσβησε στης νύχτας τη σιωπή
Την όψη σου είχε πάρει το φεγγάρι 
Την κούπα γέμισε με ονείρατα δικά μας 
Και απολαύσεις μ’ αγάπη στολισμένες 
Να τ’ αγκαλιάσω ήθελα να το γλυκοφιλήσω
Να σιγοτραγουδήσω στη μελωδία του και εγώ
Ήταν σιμά μου μα τόσο αλάργο 
Όνειρο που πάντα αναπολώ



[18]

Αγέρες Πασχάλης Παπαβασιλείου

[19]

Ήρθες
Με τα μάτια σου με τύλιξες
Με ανασήκωσες 
Στους ουρανούς σου με ταξίδεψες 
Με το γαλάζιο τους με σκέπασες 
Με αποκοίμισες
Ήρθες 
Με  τις αχτίδες σου με φώτισες   
Με το άρωμά σου  με μέθυσες
Με πλάνεψες 
Την καρδιά σου μου άνοιξες
Ήρθες με γάργαρα γέλια 
Καλή μου αχτιδωσιά 



[18]

Αγέρες Πασχάλης Παπαβασιλείου

[19]

Θεέ μου τι δειλινό κι αυτό
Τα σύννεφα σιγόκαιγαν  
Σβήνανε αργά στο πέρασμα της μέρας
Όπως και η δική μου φλόγα 
Προσπαθώ να διατηρήσω τη θράκα που απόμεινε
Να πάρω όλη τη θέρμη της

Αν ήξερα πως θα έφευγες για πάντα 
Δεν θα σ’ άφηνα από τα μάτια μου
Θα σε έβλεπα ξανά και ξανά 
Να χόρταινα τη μορφή σου    
Θα κρατούσα την φωνή σου 
Να την ακούω τις στιγμές που αμφιβάλω
Το ανθηρό χαμόγελό σου θα ζωγράφιζα 
Στο κάδρο της ψυχής μου 
Αν ήξερα πως θα ήταν η τελευταία φορά που σ’ έβλεπα 
Θα σ’ αγκάλιαζα και θα σου ’δινα ένα φιλί 
Και θα σε ξαναφώναζα να σου δώσω κι άλλα 
Θα ’θελα να σου πω το πόσο σ’ αγαπάω 
Και ότι ποτέ δεν θα σε ξεχάσω  

 



[20]

Αγέρες Πασχάλης Παπαβασιλείου

[21]

Θυμάμαι που σπαρτάριζα στη λάμψη των ματιών σου 
Δροσοσταλίδες αυγινές να ντύνουν το κορμί σου 
Ευήλιες στιγμές θολού μεσονυχτίου 
Τώρα οι μέρες κρύες 
Σβήσαν τα φώτα 
Βαριά η νύχτα καθώς περπατώ
Έρχεται φεύγει βαθύς χειμώνας
Στους δρόμους μόνος παραμιλώ
Κι αυτό το βράδυ με το φεγγάρι
Στην αγκαλιά του να κοιμηθώ
Και στην καρδιά του για μαξιλάρι 
Τα ονείρατά μου να αναζητώ



[20]

Αγέρες Πασχάλης Παπαβασιλείου

[21]

Σε σιγοπίνω σκέψη μου μεσάνυχτα 
Μήπως λυθούν οι απορίες πού ‘χω 
Μα είναι αδύναμες να αποκαλύψουν τη πηγή του ξαφνικού 
Η σκέψη μου ξεπέρασε ουρανό και τάρταρα
Σ’ αναζητώ απτόητος   
Στο φέουδο της αιωνιότητάς μου
Αναπολώ τα αλώβητα κάστρα του κορμιού σου
Τα άβατα γιοφύρια της αιώνιας ψυχής σου
Το ολάνθιστο χαμόγελό σου 
Σα μια αχτίδα φως 
Γιατρικό κάθε ψυχής που καρτερεί το ανέλπιστο 
Στο ρεμβολόγημα του άπιαστου 
Στου ουρανού τα δώματα.



[22]

Αγέρες Πασχάλης Παπαβασιλείου

[23]

Καθώς οι αναμνήσεις
Στη πλάνη του μυαλού μου 
Έστηναν το δικό τους έργο
Στο μπάτη παράγγειλα να χαϊδέψει τα ανάλαφρα μαλλιά της  
Ένα σμάρι αστεριών λικνίζονταν στον ουρανό 
Δεν ξέρω αν ένιωσε το σπαραγμό της καρδιάς μου
Το κλάμα της ψυχής μου
Μα ξέρω πως ένιωσε την αγάπη μου 

 



[22]

Αγέρες Πασχάλης Παπαβασιλείου

[23]

Και πάλι μια άνοιξη χάθηκε 
Χωρίς να νιώσω το άρωμά της
Του αηδονιού το παρακάλι 
Τη γοητεία των ανθών της
Τα ανθισμένα ροδοπέταλα 
Και στο κεντρί τη γύρη κολλημένη
Τον ήλιο να κρυφοπαίζει με τα σύννεφα   
Το γέρμα του 
Το ροδοκόκκινο του  δειλινού
Τον αποσπερίτη που ‘ταν πάντα κοντά μου  
Το ολόγιομο φεγγάρι
 
Μέσα από τα χέρια μου ξεγλίστρησε
Σιωπηλή ανέκφραστη 
Ξεθυμασμένα τα λουλούδια του παρελθόντος γύρω μου 
  



[24]

Αγέρες Πασχάλης Παπαβασιλείου

[25]

Κι  όμως είναι το όνειρο
Που όλοι γυρεύουμε 
Μέσα στα σκοτεινά σοκάκια της ψυχής μας 
Μορφές που αγαπήθηκαν οδεύουν ολοένα πιο σιμά 
Και με ξυπνούν χαράματα 
Όπως κι απόψε 
Εσύ να λείπεις 
Και εγώ να καθρεφτίζομαι στη θλίψη του ονείρου 
Κι όλα να μοιάζουν ανύποπτα αν ήταν η δεν ήταν  
Τότε που λάμναμε στα κύματα αγκαλιά 
Μες στη θολή του ορίζοντα γραμμή 



[24]

Αγέρες Πασχάλης Παπαβασιλείου

[25]

Μες στα σκοτάδια τα χλωμά  
Ξυπνούν αργά μελωδικές στιγμές 
Γέλια πολλά 
Και μάτια ερωτευμένα 
Που να ξανάρθουν λαχταρώ ανέλπιδα σε μένα
Νοσταλγικές στιγμές 
Γητέματα και στεναγμούς
Παράπονα πόθους παλιούς
Λόγια πολλά κι αξέχαστα 
Και ωστόσο ξεχασμένα 
Το όνειρο έσβησε για μας 
Και όσες παγίδες λάθη και πάθη δυνατά
Είχε για μας η μοίρα 
Πήρες εσύ το δρόμο σου 
Και εγώ τον άλλο πήρα 



[26]

Αγέρες Πασχάλης Παπαβασιλείου

[27]

Πονάω όταν η γαλήνη της νύχτας 
Υφαίνει την οκνή μου σκέψη 
Σταγόνες θλίψης στάζουν
Όλο και πιο συχνά 
Ένα ταξίδι συλλογιέμαι 
Σε μια νύχτα φεγγαρόλουστη
Στην απόμακρη θάλασσα 
Στο άγνωστο
Στο θαλπερό νανούρισμα των αιώνιων δρόμων 
Να ξεχαστούν οι θλιβερές 
Μονότονες στιγμές μου 
Να μη χτυπούν ακατάπαυστα  
Της μοναξιάς τα κύματα
Να νείρομαι στους πόθους του ύπνου
Το χαρμόσυνο ξύπνημά σου
Τις λυκαυγές των ματιών σου
Της αγωνίας τη φλόγα   
Και πάλι το βήμα σέρνω 
Παλιές μου θύμησες αναζητώ
Σ’ αυτό το κρίμα  
Ψάχνω το νήμα
Να βρω μιαν άκρη για να πιαστώ 

 



[26]

Αγέρες Πασχάλης Παπαβασιλείου

[27]

Σε εκείνα τα άνομα αγκαλιάσματα
Και τα παράνομα φιλιά
Η σκέψη μου όλη ρίγησε 
Με πήγε στα παλιά
Και στα λησμονημένα 
Να μου θυμίσει 
Το πάθος  που ποθοπλάνταζε
Στου φεγγαριού τη λάμψη 
Ευωδερές βραγιές 
Με λάβρες απολαύσεις 
Με έρωτα ντυμένες
Και χαρωπά δοσμένες 
Στο νου μου τώρα μακρυσμένες

Άδικα προσμένω από τη μοίρα να με λυπηθεί 
Όλα τα λαμπρά θλυβά από τα περασμένα 
Μου σχίζουν την ψυχή 
Και δεν παύει όπως πάντα να με τυραννά 
Κάθε τόσο που προβάλει 
Μια εικόνα απ’ τα παλιά 
Περπατώ μέσα στη νύχτα 
Δίχως τίποτα να πω 
Μακρυσμένος κάθε μέρα 
Από κάτι που αγαπώ
Κι όμως στο μυαλό μου είναι όλα ωραία 
Όμορφα κι αγαπημένα 
Σ’ ένα πλάνο που δεν ζει 
 



[28]

Αγέρες Πασχάλης Παπαβασιλείου

[29]

Ήταν φευγαλέες οι στιγμές
Που ονειρευόμασταν κάτω από το φως του φεγγαριού; 

Ήταν φευγαλέες οι στιγμές
Αγκαλιασμένοι να χορεύουμε στου φεγγαριού το τάσι;

Ήταν φευγαλέες οι στιγμές 
Να με φιλάς και να αστράφτουν τα μάτια σου αγάπη;

Ήταν φευγαλέες οι στιγμές 
Με όρκους και υποσχέσεις και με δάκρυα χαράς ντυμένες;

Ήταν φευγαλέες; 
Εσύ τι λες;

Ήταν;



[28]

Αγέρες Πασχάλης Παπαβασιλείου

[29]

Σε ακολούθησα χρόνια και χρόνια 
Με τέρψη πίνοντας το κόκκινο του έρωτα κρασί
Με χρώματα και ανταύγειες ουρανού 
Σε άφηνα να στολίζεις την ηδονή 
Που σε κυρίευε ολοκληρωτικά
Σε ακολούθησα σε άβατες οδούς
Στις ατραπούς της μαγεμένης άνοιξης 
Και στου βοριά τα μανιασμένα κύματα

Αν περίμενες θα ‘ταν η ζωή μας μαρτυρίκι αγάπης ζηλευτό 
Θα λάμναμε ακάματοι στα όνειρά μας 
Σε λιμάνια φτιαγμένα από έμορφες στιγμές
Τώρα το παν γίνηκε μηδέν 
Κι ο χρόνος λίγος
Για να μπορέσουμε να ξαναζήσουμε όλα αυτά
Τα μαγικά
Τα ονειρικά  
Τα λατρεμένα 



[30]

Αγέρες Πασχάλης Παπαβασιλείου

[31]

Σκοτεινός  δρόμος 
Τα φώτα δεν λάμπουν  
Ορμητικό ποτάμι διχόνοιας κυλά 
Το στόμα της το αιμοβόρο δονεί τα θεμέλια μας
Αντιστεκόμαστε 
Πεταρίζουν οι καρδιές μας
Διαβατικό πέρασμα μπόρας ήταν κι αυτό.
 



[30]

Αγέρες Πασχάλης Παπαβασιλείου

[31]

Στο παρασκήνιο 
Στο τέρμα της σκηνής
Βλέπω τα φώτα να σιγοσβήνουν απαλά
Προσπαθώ με λαμπερές  και λιγοστές αχτίδες 
Τα ξεχασμένα όνειρα
Αυτά που χάθηκαν 
Αυτά που μίσεψαν 
Τις σκοτεινές μεριές 
Με φως να πλημμυρίσω 
Και νοσταλγώ τα απόβραδα τα περασμένα βράδια 
Που ανέμελα ξεχείλιζαν τα γητεμένα χάδια 
Να με αγγίξουνε ξανά 
Κι όχι σαν χίμαιρα σκληρή των πιο στερνών στιγμών μας
Αλλά σαν τότε 
Σε ονειρεμένα βράδια 
Που άγγιζαν τ’ αστέρια την καρδιά σαν λαμπερά διαμάντια 

Μέσα στο φως το αμυδρό που απόμεινε      
Την ρέμβη της ψυχής σου οραματίζομαι
Και τον απόηχο της φωνής σου ψάχνω να βρω
Όποια εικόνα της μορφής σου κι αν ανασύρω 
Βλέπω το γέλιο σου το θελκτικό 
Ό,τι  αγγίξω πονάω
Ό,τι σκεφτώ  τ’ αναζητώ
Κι όμως αντέχω να μη σ’ έχω 
Μέσα στο φως το αμυδρό  



[32]

Αγέρες Πασχάλης Παπαβασιλείου

[33]

Τα πάντα μοιάζουν βαρετά 
Η σκέψη μου πλανιέται σε θολερά κι εξώκοσμα λημέρια
Σε φώτα σβηστά 
Τα πάντα χαμένα 
Ανακυκλώνω γαλήνη και αύρα ονειρεμένη
Στιγμές που χάθηκαν και μάκρυναν στα βάθη του ορίζοντα
Και άλλες που πέταξαν πριν τις σκεπάσει η ομίχλη

Θαμώνες μείνανε οι σκέψεις στο μυαλό 
Κι οι θαλερές του Μάη μέρες 
Ο χρόνος τη μέρα να βιάζει 
Κι ο ήλιος στον ουρανό να σουλατσάρει 
Και εμείς ανέμελοι δραπέτες... 
Σε κυκλαδίτικα νησιά 
Σε ονειρεμένα μονοπάτια 
Σε θάλασσες μ’ ανέμους μαγικούς 
Και μελωδίες απαλές το αγέρι να λικνίζουν 

Τώρα ακούω θροΐσματα  και ψελλισμούς 
Και της καρδιάς τις στοιβαγμένες μου οιμωγές 
Απ’ ένα σμάρι αλλοτινές στιγμές 
Στον ουρανό μισό φεγγάρι
Και μια ομίχλη βαριά
Κάνω μια βόλτα στης ζωής μου το σεργιάνι
Στο όνειρο που δεν έχει ξαστεριά

 



[32]

Αγέρες Πασχάλης Παπαβασιλείου

[33]

Τριγυρίζω αδέσποτος  στη λειψοφεγγαριά 
Σε σκοτεινούς δρόμους του μυαλού μου
Σε εκείνα τα μάτια που κάποτε μιλούσαν 
Σε συχνότητες που ασταμάτητα ευχάριστα δεχόμουν
Και ξαναθυμήθηκα   
Τα ταξίδια που κρατούσαν τόσο 
Όσο να γυρίζω πάντα αταξίδευτος
Αρμένιζα… 
Με ένα χαμόγελο
Με ένα δάκρυ
Με μια ανάσα
Με ένα φιλί
Με ένα χάδι
Με μια ματιά 
Όλα αυτά ήταν ζωή 
Τώρα μου μένουν αχνές πινελιές
Ένα κενό
Κενό χώρου
Κενό χρόνου
Κενό αέρος
Κενό στη μαγεία της ζωής που ζήσαμε 

 



[34]

Αγέρες Πασχάλης Παπαβασιλείου

[35]

Διασχίζω το φαράγγι των αναμνήσεων 
Σε μαγεμένη στρογγυλοφέγγαρη φωτοχυσιά
Ήταν πολλές οι ανατολές
Που η άνοιξη μοσχοβολούσε αρώματα αυγερινά
Και άλλα τόσα τα δειλινά γιομάτα εμορφιές
Τώρα… 
Η μοναξιά ανυπόφορη 
Η σιωπή άσπλαχνη
Κι όμως περιμένω του ήλιου την αυγή
Κι από τα άνθη του ουρανού
Ένα στεφάνι γιορτινό να πλέξω
Να το ‘χω  συντροφιά 
Με το άρωμά του να μεθώ
Να ξεγελώ εμένανε τη νύχτα 
Για να αποκοιμηθώ 



[34]

Αγέρες Πασχάλης Παπαβασιλείου

[35]

Ι.

Ξεκίνησε μια απρόσμενη βροχή
Μορφές να ξεπλύνει
Οδηγούμαι στο ξέφωτο
Όπου κατέφυγαν υποσχέσεις στον αέρα
Φωνήεντα χωρίς έννοιες
Ξαναβρίσκω τη γωνιά μου
Κρυφές δυνάμεις σιωπής ξετρυπώνουν
Θροΐσματα σκιρτήματα ξεχασμένα βρίσκουν τη θέση τους
Προχωρώ στο βάθος της ακτής μου
Τα πλημμυρισμένα ποτάμια της καρδιάς μου να ξεπλύνω
Από τις αμφιβολίες που δεν είχα και αμφιβολίες έφεραν 

ΙΙ.

Αγωνίζομαι να φέρω πίσω αυτά που με μάγεψαν  
Εκείνα που πίστευα αιώνια  
Ήρθαν στη θύμηση τα καλοκαίρια τα φευγάτα 
Πλαγιασμένοι στην ακτή του ήλιου 
Στους αμμόλοφους 
Σε μια αγκαλιά 
Μάτια αστραποβόλα
Γέλιο ατελείωτο 
Ξεγλιστρούσες κάθε τόσο 
Να δροσιστείς στο ακρογιάλι 
Από τη φλόγα του έρωτα 
Και ξαναγύριζες γεμάτη δροσιά
Να πάρεις τη κάψα από τα χείλη μου
Αυτή που δεν έλεγε να σβήσει  



[36]

Αγέρες Πασχάλης Παπαβασιλείου

[37]

ΙΙΙ.

Ατενίζω τα ίχνη της ανάμνησης 
Τα όνειρα στη θάλασσα των περασμένων
Φυτεύω ανθούς και ελπίδες στο ηλιοβασίλεμα
Σαν τότε που λάμναμε στο φως του φεγγαριού
Στη πορεία των ονείρων μας 
Πιασμένοι στα πλουτισμένα  δίχτυα μιας αγάπης 
Που ήταν στέρεα μα έγινε σκόνη 
Και όμως προσμένω μια αχτίδα
Ένα φως                                      
Ένα σημάδι 
Καρτερώντας αυτά που όλοι ονειρευόμαστε 
Μα κανείς δεν μπορεί να περιγράψει 
 
ΙV.

Αδυσώπητα ο χρόνος κυλά 
Οι εποχές αλλάζουν 
Οι άνθρωποι και οι ιδέες τους μαζί 
Και άλλοι που φεύγουν στο στερνό τους το ταξίδι
Μνήμες χαρμόλυπες με αγάπη ζυμωμένες                                          
Αξέχαστες στα βάθη της καρδιάς μου χαραγμένες 
Λαχταρούν κάποιες στιγμές από το χτες 
Αγάπη και χαρά που μίσεψαν  
Από τη γητεύτρα αγκαλιά σου



[36]

Αγέρες Πασχάλης Παπαβασιλείου

[37]

V.

Του φεγγαριού τη στράτα ακολουθείς 
Κι αλάργα ταξιδεύεις 
Θα ‘θελα να ‘μουνα εγώ η πορεία
Στου μυαλού σου το ταξίδι 
Να πορευτούμε αγκαλιά 
Σε χιλιοπόθητα του πάθους μονοπάτια
Αλλά και πάλι η σκέψη μου ρεμβάζει
Σαν το φθινόπωρο που σβήνει

VI.

Γυρίζω πάλι στα παλιά
Αναζητώντας λησμονιά 
Και να σου πάλι
Συναντηθήκαμε στο γνώριμο κι αγαπημένο μονοπάτι
Σε γιόμα λαμπερό 
Όμορφη ήσουν ανθηρή 
Σαν άστρο λαμπερή
Μας πλάνεψε η έμορφη βραδιά 
Το πάθος της αγκάλης 
Το ρίγος της ψυχής 
Και μου ‘λεγες με σιγανή τρεμουλιαστή φωνή 
Βλέπεις το άστρο μας που λάμπει σαν φεγγάρι 
Θα ‘θελα κάποτε μια νύχτα σιμά του να μας πάρει
Αλήθεια πόσος έρωτας αγάπη αγωνία 
Να δίνεις μες στη ρέμβη σου 
Ζωή στη φαντασία 



[38]

Αγέρες Πασχάλης Παπαβασιλείου

[39]

VII.

Δεν με νουθέτησε η ζωή 
Πολλά μου έταξαν τα όνειρά μου 
Με παραπλάνησαν οι εαρινές νυχτιές
Οι πλησμονές του έρωτα 
Όσο αναπολώ τα περασμένα φθείρομαι
Το όνειρο που κάηκε 
Μέσα στην παγωμένη φωτιά
Που δεν μπορώ να δω
Αλλά μόνο να νιώσω
Θυμάμαι τα μάτια εκείνα
Που κάποτε δίνανε ζωή 
Και παρασύρομαι εκεί που με ορίζω
Στην γειτονιά των ματιών σου 
Στο σεργιάνι του χαμόγελού σου
Κρατώ το περίγραμμα της φωνής σου
Και συμμετέχω στη μελωδία των ονείρων σου
Στους συνυπολογισμούς μου 
Προσπαθώ να μαζέψω 
Όσα δεν χώρεσαν τα δυο σου μάτια 
Αναζητώ το υποκατάστατο σ’ αυτά που σκέφτομαι
Και στα λόγια που χάθηκαν στο άπειρο
Τώρα απόμεινε μια αθυμία
Μια χαρμολύπη 
Και στο μυαλό μου 
Σαν μια δροσοστάλα του Μάη 
Να καθρεφτίζονται δυο μάτια μελένια
Τα δυο σου τα μάτια 



[38]

Αγέρες Πασχάλης Παπαβασιλείου

[39]

VIII.

Βυθίζομαι στη θύελλα της νύχτας 
Που ‘χει κουρνιάσει μέσα μου 
Μόλις που προλαβαίνω να κρατηθώ 
Πασχίζω να αποφύγω το λάβρο ποτάμι 
Που ορμητικά κυλά τώρα μέσα μου 
Αναρωτιέμαι 
Πώς άλλαξαν όλα μεμιάς
Και οι υποσχέσεις; 
Γιατί αφήσαμε την καθημερινότητα να μας συνθλίψει;
Γιατί… 
Γιατί…   



[40]

Αγέρες Πασχάλης Παπαβασιλείου

[41]

Στα πόδια σου χαλί θα στρώσω να διαβείς 
Από του έρωτά μας τα μπουμπούκια τ’ ανθισμένα 
Να ροβολήσουμε μ’ αγάπη 
Τα χρόνια τα στερνά 
Τα γερασμένα… 



[40]

Αγέρες Πασχάλης Παπαβασιλείου

[41]

Περιεχόμενο ποιημάτων πρώτων στίχων

Θα ξανάρθεις     σελ.   7
Μα πως να σε γλυκαρμενίσω τώρα πια  σελ.   8
Η μέρα ανεπηρέαστη ακολουθεί το ρυθμό της  σελ.   9
Βγήκα να προλάβω τις φωτίνιες της αυγής   σελ. 10
Είσαι μια νότα χαρωπή    σελ. 11
Η νύχτα μουντά ντυμένη    σελ. 12
Μελαγχολική μέρα     σελ. 13
Η βροχή δυνατή      σελ. 14
Η νύχτα ήταν εξαίσια       σελ. 15
Ήρθες      σελ. 16
Θεέ μου τι δειλινό κι αυτό    σελ. 17
Θυμάμαι που σπαρτάριζα στη λάμψη των ματιών σου σελ. 18
Σε σιγοπίνω σκέψη μου μεσάνυχτα   σελ. 19
Καθώς οι αναμνήσεις    σελ. 20
Και πάλι μια άνοιξη χάθηκε     σελ. 21
Κι  όμως είναι το όνειρο    σελ. 22
Μες στα σκοτάδια τα χλωμά    σελ. 23
Πονάω όταν η γαλήνη της νύχτας   σελ. 24
Σε εκείνα τα άνομα αγκαλιάσματα   σελ. 25
Ήταν φευγαλέες οι στιγμές    σελ. 26
Σε ακολούθησα χρόνια και χρόνια   σελ. 27
Σκοτεινός  δρόμος     σελ. 28
Στο παρασκήνιο     σελ. 29
Τα πάντα μοιάζουν βαρετά    σελ. 30
Τριγυρίζω αδέσποτος  στη λειψοφεγγαριά  σελ. 31
Διασχίζω το φαράγγι των αναμνήσεων  σελ. 32
Ξεκίνησε μια απρόσμενη βροχή   σελ. 33
Στα πόδια σου χαλί θα στρώσω να διαβείς   σελ. 38



Πασχάλης Παπαβασιλείου

[43]



Πασχάλης Παπαβασιλείου

[43]

ΕΡΓΑ ΤΟΥ ΙΔΙΟΥ:

Τον Ιούνιο του  2006 εκδόθηκε η πρώτη ποιητική 
συλλογή, με τίτλο ΑΠΟΣΠΕΡΙΤΗΣ.  
  
Τον Ιούλιο του 2007 εκδόθηκε η δεύτερη ποιητική 
συλλογή, με τίτλο ΤΟΥ  ΑΝΕΜΟΥ ΔΙΛΗΜΜΑ





Η ΠΟΙΗΤΙΚΗ ΣΥΛΛΟΓΗ
«ΑΓΕΡΕΣ»

ΤΟΥ ΠΑΣΧΑΛΗ ΠΑΠΑΒΑΣΙΛΕΙΟΥ
ΣΤΟΧΕΙΟΘΕΤΗΘΗΚΕ,
ΣΕΛΙΔΟΠΟΙΗΘΗΚΕ

ΤΥΠΩΘΗΚΕ ΚΑΙ
ΒΙΒΛΙΟΔΕΤΗΘΗΚΕ

ΑΠΟ ΤΗ ΜΑΥΡΟΓΕΝΗΣ Α.Ε.
ΣΤΗ ΘΕΣΣΑΛΟΝΙΚΗ

ΤΟΝ ΟΚΤΩΒΡΙΟ ΤΟΥ 2008

    

Ευχαριστώ
Τους φίλους μου  Ανέστη Φουντουκίδη

και Στέφανο Διαμαντόπουλο 
Για την ευγενική προσφορά τους



ISBN 978-960-7666-75-8


