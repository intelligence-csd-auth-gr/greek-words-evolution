









































Èýìá Þ åðéæþóá; Ç ñçôïñéêÞ êáôáóêåõÞ ôáõôïôÞôùí óôç óõìâïõëåõôéêÞ ãéá ôçí êáêïðïßçóç ãõíáéêþí: Ìßá áíÜëõóç ðåñßðôùóçò


 
 

 
 

ΘΘύύµµαα  ήή  εεππιιζζώώσσαα;;    

Η ρητορική κατασκευή ταυτοτήτων στη συµβουλευτική για την 

κακοποίηση γυναικών: Μία ανάλυση περίπτωσης 
 

 
 

Κατερίνα ∆ρούγα, Μαρία Παπαθανασίου,  

 Αντρέας Τσονίδης 
 

 

 

 

 
ΚΕΘΙ Θεσσαλονίκης,  Μάιος 2001 

 

 

 
ΚΚέέννττρροο  ΕΕρρεευυννώώνν  γγιιαα  ΘΘέέµµαατταα  ΙΙσσόόττηηττααςς  

ΣΣυυγγγγρροούύ  3300  

ΘΘεεσσσσααλλοοννίίκκηη  5544  663300  

e-mail: thkethi@otenet.gr 

mailto:thkethi@otenet.gr


 

 
ΠΕΡΙΕΧΟΜΕΝΑ 

 

Περίληψη   2 

Εισαγωγή  3 

Ι. Η παρούσα έρευνα   5 

ΙΙ. Μέθοδος 5 

ΙΙΙ. Ανάλυση 

1. Καταλαµβάνοντας τη θέση του 
θύµατος 

2. ∆ιεκδικώντας τη θέση της 
επιζώσας 

6 

6 

9 

 

ΙV. Συζήτηση  

 

13 

Βιβλιογραφία 17 

 

         

        

       

          

         

         

        

 

 

 

 1 



 

Abstract 

 

Traditionally, battered women have been viewed as victims, and only recently have 

they been assigned the role of survivor. Also, these roles have usually been seen as 

mutually exclusive and conflicting. In this paper we examine how such roles, far from 

being given and fixed, can be constructed discursively and rhetorically in talk in 

interaction, by analysing the transcripts of a counselling session with a woman who 

suffers physical abuse by her husband. We focus on the ways participants attend to the 

woman's dilemma of (not) leaving the relationship and how the identities of victim 

and/or survivor are made relevant to her and become meaningful within the 

interaction. By grounding our analysis on participants' own orientations we aim to 

show how the woman shifts positions from victim to survivor in a way that allows for 

flexible self-definitions according to what is at stake within the interaction, but also in 

the context of marital power relations. 

 

Περίληψη 

 

Παραδοσιακά, οι κακοποιηµένες γυναίκες έχουν θεωρηθεί ως θύµατα και µόνο 

πρόσφατα τους έχει αποδοθεί ο ρόλος της επιζώσας. Επίσης, αυτοί οι ρόλοι συνήθως 

έχουν θεωρηθεί ως αµοιβαία αποκλειόµενοι και συγκρουόµενοι. Στη µελέτη αυτή 

εξετάζουµε τον τρόπο που τέτοιοι ρόλοι, αντί να είναι δοσµένοι και άκαµπτοι, µπορούν 

να κατασκευαστούν µέσω του (δια)λόγου και ρητορικά στη διαδραστική επικοινωνία’ η 

εξέταση αυτή βασίζεται στην ανάλυση του αποµαγνητοφωνηµένου κειµένου µιας 

συµβουλευτικής συνεδρίας µε µία γυναίκα η οποία υφίσταται σωµατική κακοποίηση από 

τον σύζυγό της. Εστιάζουµε στους τρόπους που και οι δύο συµµετέχοντες/ουσες 

τοποθετούνται απέναντι στο δίληµµα της γυναίκας του να (µην) φύγει από τη σχέση και 

πώς οι ταυτότητες του θύµατος και/ή της επιζώσας αποκτούν νόηµα γι’ αυτήν µέσα στην 

αλληλεπίδραση. Βασίζοντας την ανάλυσή µας στους προσανατολισµούς των ίδιων των 

συµµετεχόντων/ουσών, στοχεύουµε να δείξουµε πώς η γυναίκα αλλάζει θέση από τη 

θέση του θύµατος στη θέση της επιζώσας µε έναν τρόπο που επιτρέπει ευέλικτους αυτο-

προσδιορισµούς σύµφωνα µε το τι διακυβεύεται µέσα στην αλληλεπίδραση, αλλά και 

στο πλαίσιο των συζυγικών σχέσεων δύναµης.  

 2 



 

Εισαγωγή 

 

Το ερώτηµα γιατί µία γυναίκα που υφίσταται βία παραµένει στη σχέση κακοποίησης, 

αποτελεί ένα από τα σηµαντικότερα ζητήµατα στη βιβλιογραφία και έρευνα σχετικά µε 

την κακοποίηση των γυναικών. Στη διερεύνηση του θέµατος αυτού δύο θεωρητικές 

προσεγγίσεις κυριαρχούν. Η πρώτη εστιάζει στις ψυχολογικές επιπτώσεις της 

κακοποίησης οι οποίες προσδίδουν µε τη σειρά τους χαρακτηριστικά θύµατος στην 

κακοποιηµένη γυναίκα (Walker & Browne, 1985). Πιο συγκεκριµένα, θεωρείται ότι η 

γυναίκα που έχει βιώσει συχνά επεισόδια έντονης βίας αναπτύσσει σε γνωστικό, 

συναισθηµατικό και συµπεριφορικό επίπεδο µία αντίδραση µαθηµένης αβοηθησίας, όπου 

εκτιµά ότι η κατάσταση δεν επιδέχεται αλλαγή και ότι η ίδια δεν έχει τη δυνατότητα 

ελέγχου της. Σταδιακά η γυναίκα αντιλαµβάνεται τον εαυτό της χωρίς δυνατότητες 

αντίδρασης και χωρίς επιλογές πέρα από αυτή της παθητικής αποδοχής της κατάστασης 

µε στόχο την ελαχιστοποίηση του κινδύνου (Walker, 1993).  

Επίσης, υποστηρίζεται ότι η συχνή έκθεση στη βία του συντρόφου προκαλεί µία σειρά 

από ψυχοσυναισθηµατικές αντιδράσεις, όπως χαµηλή αυτοπεποίθηση, παθητική 

αντιµετώπιση, υψηλή εξάρτηση από το θύτη, άγχος και κατάθλιψη, κοινωνική 

αποµόνωση, αυτοενοχοποίηση, συµµόρφωση προς το θύτη, στρεβλές αποδόσεις αιτίας, 

κατάχρηση ουσιών και έντονο στρες, που συνθέτουν το ψυχολογικό προφίλ µιας 

γυναίκας εξαιρετικά ευάλωτης και ανίσχυρης απέναντι στη βία (Browne & Herbert, 

1997). Σύµφωνα λοιπόν µε αυτή τη θεώρηση, η κακοποιηµένη γυναίκα αδυνατεί να 

φύγει από τη σχέση κακοποίησης καθώς µέσω της έντονης θυµατοποίησής της 

παγιδεύεται στη δυναµική της βίας, εναποθέτοντας τις ελπίδες της για βελτίωση της 

κατάστασης στην προσδοκώµενη αλλαγή του συντρόφου της παρά στη δική της 

αντίδραση, η οποία παραµένει παθητική.  

Η δεύτερη προσέγγιση αντιλαµβάνεται τη γυναίκα που υφίσταται κακοποίηση ως ένα 

άτοµο το οποίο συνεκτιµά ρεαλιστικά τους κινδύνους που ενέχει για την ίδια και τα µέλη 

της οικογένειάς της η παραµονή ή η φυγή της από τη σχέση κακοποίησης ή από το σπίτι 

και αναπτύσσει τεχνικές επιβίωσης ώστε να προστατεύσει αυτήν και την οικογένειά της 

από τις επιπτώσεις της βίας (Gondolf & Fisher, 1988· Harway, 1993). Η θεωρητική αυτή 

προσέγγιση δίνει µεγαλύτερη έµφαση στους "εξωτερικούς" παράγοντες (οικονοµικούς, 

κοινωνικούς, πολιτισµικούς, διαπροσωπικούς) οι οποίοι κρατούν τη γυναίκα 

περιορισµένη στη σχέση κακοποίησης (Gelles & Cornell, 1990). Μία σειρά από λόγους 

είναι πιθανό να αποθαρρύνουν ή να αποτρέπουν την κακοποιηµένη γυναίκα από το να 

φύγει, όπως η ενδεχόµενη οικονοµική της εξάρτηση από το σύζυγο ή σύντροφο, ο 

στιγµατισµός που συχνά συνοδεύει τη φυγή από το σπίτι, ειδικά σε περιπτώσεις 

ενδοοικογενειακής βίας, η ανησυχία για το µέλλον των παιδιών της όταν αυτή είναι 

µητέρα, η ενοχοποίηση για το ότι τα παιδιά θα χάσουν τον πατέρα τους, η δυσκολία στο 

να βρει εργασία, η έλλειψη υποστήριξης από το συγγενικό και κοντινό της περιβάλλον, 

 3 



 

και το σηµαντικότερο, ο φόβος για εκδίκηση και αντίποινα από τη µεριά του συντρόφου 

(Gelles & Cornell, 1990· Goodman & Greager-Fallon, 1995).  

Οι κοινωνικοί αυτοί λόγοι συχνά µπορεί να συνοδεύονται από ανησυχίες που 

συνδέονται µε την ψυχοσυναισθηµατική κατάσταση της γυναίκας, όπως ο φόβος µπρος 

στη µοναξιά ή η χαµηλή αυτοπεποίθηση. Ωστόσο, µέσω της θεώρησης αυτής 

επιχειρείται µία αλλαγή εστίασης από τις ενδοψυχικές και συµπεριφορικές διεργασίες 

θυµατοποίησης προς µία κατανόηση της αντίδρασης της γυναίκας στη βία µέσα στο 

ευρύτερο κοινωνικό πλαίσιο που αυτή συµβαίνει. Τονίζεται έτσι ο ρόλος της 

κακοποιηµένης γυναίκας όχι ως παθητικής αποδέκτριας της βίας αλλά ως επιζώσας και 

ως κοινωνικού δράστη που προσπαθεί να προστατεύσει τον εαυτό της και τα αγαπηµένα 

της πρόσωπα µέσα σε συνθήκες συχνά εχθρικές ή τουλάχιστον µη υποστηρικτικές προς 

το θύµα της βίας (Bowker, 1993). Όπως υποστηρίζουν οι Gelles και Cornell (1990) οι 

περισσότερες κακοποιηµένες γυναίκες κάθε άλλο παρά παθητικά αντιδρούν, 

καταφεύγοντας συχνά στην αστυνοµία, σε κοινωνικές υπηρεσίες, σε καταφύγια ή σε 

δικηγόρους. Ωστόσο, στις αντιδράσεις τους αυτές πολύ συχνά αντιµετωπίζουν πολλούς 

από τους αποτρεπτικούς παράγοντες που αναφέραµε προηγουµένως, γεγονός που 

συνήθως τις εµποδίζει να αποφασίσουν την τελική φυγή τους από τη σχέση.  

Ένα στοιχείο που φαίνεται να έχει ιδιαίτερη σηµασία είναι η διαπίστωση ότι η 

απόφαση για εγκατάλειψη ή όχι της σχέσης αποτελεί πολύ συχνά µια µακρά και 

περίπλοκη διαδικασία η οποία συνήθως δεν είναι γραµµική και σταθερή (Davies, Lyon & 

Monti-Catania, 1998). Επίσης, νεώτερες απόψεις αµφισβητούν ότι η επιλογή της 

παραµονής συνεπάγεται το ρόλο του θύµατος και της φυγής το ρόλο της ενεργούς 

δράστη. Αντιµετωπίζεται έτσι ως επιζώσα όχι µόνο η γυναίκα που επιλέγει να φύγει 

αλλά και εκείνη η οποία µένει και προσπαθεί να αντιµετωπίσει τη βία µε ένα πλήθος από 

διαφορετικές στρατηγικές, µερικές από τις οποίες έχει υποτεθεί ότι συνδέονται µε το 

"ρόλο" του θύµατος (Davies, Lyon & Monti-Catania, 1998). Όπως φαίνεται από την 

αντιπαράθεση των δύο θεωρητικών προσεγγίσεων συχνά  χαρακτηριστικά του ενός 

"ρόλου" µπορεί να συνυπάρχουν µε αυτά του αντίθετου. Πολύ εύστοχα οι Eisikovits και 

Buchbinter (2000) παρατηρούν ότι οι "ρόλοι" του θύµατος και της επιζώσας δεν πρέπει 

να αντιµετωπίζονται ως παγιωµένοι και δοσµένοι, ούτε ως κατ' ανάγκη ανταγωνιστικοί. 

Αντίθετα, τονίζουν, είναι χρησιµότερο να βλέπουµε τους ρόλους αυτούς διαδραστικά, 

µέσα στο πλαίσιο κοινωνικής διαντίδρασης όπου αποκτούν νόηµα και όπου γίνονται 

αντικείµενο διαπραγµάτευσης από τα εµπλεκόµενα άτοµα, ανάλογα µε το τι 

διακυβεύεται κάθε φορά. Με αυτή την έννοια αποτελούν περισσότερο σχετικά 

εύπλαστες κοινωνικές κατασκευές τις οποίες η γυναίκα χρησιµοποιεί για να 

αυτοπροσδιοριστεί, παρά σαφώς προσδιορισµένους ρόλους που ενδύεται ανάλογα µε 

την ψυχολογική ή κοινωνική της κατάσταση. 

 

 

 4 



 

Ι. Η παρούσα έρευνα 

 

Η ερευνητική εργασία που παρουσιάζουµε εδώ αποτελεί µέρος ενός µεγαλύτερου και σε 

εξέλιξη ερευνητικού έργου, που πραγµατοποιείται στο Κέντρο Ερευνών για Θέµατα 

Ισότητας (ΚΕΘΙ) Θεσσαλονίκης, µε αντικείµενο τη διερεύνηση του λόγου 

κακοποιηµένων γυναικών σχετικά µε την ενδοοικογενειακή βία. Στη µελέτη αυτή 

εξετάζουµε πώς οι ταυτότητες του θύµατος και της επιζώσας κατασκευάζονται ρητορικά 

µέσα στο λόγο µίας γυναίκας που υφίσταται συζυγική βία, κατά τη διάρκεια µιας 

συµβουλευτικής συνεδρίας. Επιχειρούµε να καταδείξουµε τους τρόπους µε τους οποίους 

οι ταυτότητες αυτές επιτελούνται και επιτυγχάνονται µέσα στη "θεραπευτική" συνοµιλία 

χωρίς να αποτελούν ήδη δοσµένους ρόλους για τη συµβουλευόµενη.  

 

 

ΙΙ. Μέθοδος 

 

Ως υλικό της έρευνάς µας χρησιµοποιήσαµε την 20σέλιδη µεταγραφή µιας 

µαγνητοφωνηµένης συµβουλευτικής συνεδρίας, η οποία επιλέχτηκε µεταξύ άλλων 

αποµαγνητοφωνηµένων συνεδριών ως πιο πλούσια σε ότι αφορά τη ρητορική 

διαπραγµάτευση του υπό εξέταση διλήµµατος και των ταυτοτήτων του θύµατος ή της 

επιζώσας. Η συνεδρία της οποίας αποσπάσµατα παρουσιάζουµε εδώ είναι η δεύτερη και 

πραγµατοποιήθηκε στο ΚΕΘΙ, µε σύµβουλο τον τρίτο συγγραφέα της παρούσας µελέτης. 

Η Κατερίνα ζητώντας την παροχή ψυχολογικής συµβουλευτικής ανέφερε ως 

σηµαντικότερο πρόβληµα την έντονη σωµατική και ψυχολογική βία που επί σειρά ετών 

υφίσταται από το σύζυγό της. Η συµβουλευόµενη εµφανίζεται µε ψευδώνυµο, ενώ 

κάποια στοιχεία παρουσιάζονται αλλοιωµένα ώστε να µην είναι δυνατή η αναγνώρισή 

της. Η συµµετοχή της στην ερευνητική διαδικασία έγινε κατόπιν ενηµέρωσης και 

συναίνεσής της.  

Το υλικό αυτό αναλύθηκε µε τη χρήση τεχνικών της ανάλυσης συνοµιλίας και της 

ανάλυσης λόγου (Antaki, 1994· Potter & Wetherell, 1987· Wood & Kroger, 2000). ∆εν 

είναι δυνατό λόγω χώρου να επιχειρήσουµε εδώ µία έστω συνοπτική παρουσίαση των 

µεθόδων αυτών. Πρέπει ωστόσο να τονίσουµε ότι το ενδιαφέρον µας επικεντρώνεται 

στην εξέταση του λόγου ως διαντίδραση και στη µέσω αυτού κατασκευή του παραπάνω 

διλήµµατος, καθώς και στους τρόπους µε τους οποίους οι ταυτότητες του θύµατος ή της 

επιζώσας συγκροτούνται ώστε να αφορούν τη συµµετέχουσα. Με αυτή την έννοια, 

επιχειρούµε µια αναλυτική προσέγγιση η οποία είναι προσανατολισµένη προς τον και τη 

συµµετέχουσα ακολουθώντας τον τρόπο µε τον οποίο οι ίδιοι νοηµατοδοτούν τη 

συνοµιλία τους, παρά στις δικές µας θεωρητικές - αναλυτικές κατασκευές. Επίσης 

κάνουµε συχνή χρήση της έννοιας της "θέσης υποκειµένου" (Davies & Harré, 1990), 

καθώς µας επιτρέπει µια πιο ευέλικτη, εναλλακτική εκδοχή έναντι αυτής του "ρόλου", 

 5 



 

δίνοντας έµφαση στο τρόπο µε τον οποίο οι οµιλητές δηµιουργούν και 

διαπραγµατεύονται θέσεις για τον εαυτό τους ή το/τη συνοµιλητή/τριά τους καθώς 

αλληλεπιδρούν συνοµιλιακά.  

 

ΙΙΙ. Ανάλυση 

 

Στην ανάλυση που παρουσιάζουµε εδώ εστιάζουµε στον τρόπο µε τον οποίο η Κατερίνα, 

στα αποσπάσµατα που παραθέτουµε από τη συµβουλευτική συνοµιλία, κατασκευάζει για 

τον εαυτό της δύο φαινοµενικά αντίθετες θέσεις υποκειµένου, αυτές του θύµατος και 

της επιζώσας της συζυγικής βίας. Οι θέσεις αυτές συγκροτούνται στη βάση του 

διλήµµατος εάν θα µείνει ή θα φύγει από τη σχέση κακοποίησης, και µε τρόπο που 

επιτρέπει την οµαλή, µέσα στο λόγο της, µετάβαση από τη µία θέση στην άλλη. Είναι 

ενδιαφέρον ότι ενώ σύµφωνα µε τις προαναφερθείσες θεωρητικές προσεγγίσεις σε αυτό 

το δίληµµα, η επιλογή της φυγής θα ήταν αυτή που θα προσανατόλιζε σαφέστερα τη 

γυναίκα προς ένα ρόλο αντίστασης στη συζυγική βία, εδώ είναι η παραµονή που τελικά 

προσανατολίζει την Κατερίνα στη θέση της αντιστεκόµενης. 

 

 

1. Καταλαµβάνοντας τη θέση του θύµατος 

 

Στο απόσπασµα αυτό παρακολουθούµε το σύµβουλο και την Κατερίνα, στην αρχή της 

συνεδρίας, καθώς από κοινού συγκροτούν την κατάσταση που αντιµετωπίζει η Κατερίνα 

ως δίληµµα και διατυπώνουν µια πρώτη εκδοχή του διλήµµατος αυτού. Καθώς οι δύο 

συνοµιλητές ξεδιπλώνουν το δίληµµα, ακούµε την Κατερίνα να τοποθετεί αρχικά τον 

εαυτό της ως µια γυναίκα η οποία γνωρίζει καλά ότι δεν θέλει µε κανένα τρόπο τον 

άντρα της, κάτι που καθιστά σαφές από την αρχή της συνεδρίας. Η επίγνωση αυτή 

παρέχει στην Κατερίνα ένα σαφές έρεισµα (Goffman, 1981) για να υποστηρίξει την 

επιλογή της φυγής, κάτι που θα µπορούσε να οδηγήσει σε µια ταυτότητα κοινωνικού 

δράστη και επιζώσας. Η δυνατότητα αυτή ωστόσο υποσκάπτεται από την άµεση 

αναφορά της Κατερίνας στην έλλειψη πόρων που θα στήριζαν µια τέτοια επιλογή και 

στη γενική αίσθηση φόβου απέναντι στη ζωή και το ενδεχόµενο της µοναξιάς, 

χαρακτηριστικά που προσιδιάζουν περισσότερο σε µια ταυτότητα θύµατος. Με αυτήν την 

έννοια η Κατερίνα δηλώνει µέσα από το λόγο της, µε τρόπο που θα προσπαθήσουµε να 

καταδείξουµε µέσα από την ανάλυση που ακολουθεί, έναν αρκετά σαφή 

προσανατολισµό στο να παραµείνει στη σχέση ως µία επιλογή που σε µεγάλο βαθµό της 

επιβάλλουν οι περιστάσεις, απέναντι στις οποίες δηλώνει µάλλον αδύναµη να 

αντιδράσει.  

 

 

 6 



 

Απόσπασµα 1 

Σ: Σύµβουλος, Κ: Κατερίνα 

01 Σ: Αν κατάλαβα [καλά     ]  

02 Κ:                        [Ναι, ναι] 

03 Σ: ε:: συνοψίζεται σε δύο τρία πράγµατα η προηγούµενη:  

04  [κουβέντα, αν, αν προσπαθήσουµε να θυµηθούµε (ασαφές)]  

05 Κ: [Α ναι, ναι, ναι, ε ναι βέβαια                                                 ] 

06 Σ: ότι:: µου 'χες πει ότι ε:: γι' αυτόν δεν νιώθεις τίποτα πια 

07 Κ: [Τίποτα!] 

08 Σ: [Ούτε    ] ερωτικά ούτε σεξουαλικά και λοιπά, ε:: 

09 Κ: Και µε κανέναν άλλο τρόπο! 

10 Σ: Και µε κανέναν άλλο τρόπο 

11 Κ: χα χα 

12 Σ:  Και παρόλ' αυτά είχες πει ότι σε ένα [βαθµό]  

13 Κ:            [Μµ    ] 

14 Σ: το ότι υπάρχει αυτός ο άνθρωπος στο σπίτι,  

15  σε ένα βαθµό σε βολεύει λες [(ασαφές)    ] 

16 Κ:            [Με βολεύει] 

17 Σ: Λες πρέπει να πω ότι έχει και κάτι καλό, είναι κουβαλητής  

18 Κ: Είναι κουβαλητής (ασαφές) από κει και πέρα τίποτ' άλλο 

19 Σ: Από κει πέρα τίποτ' άλλο, ε:: 

20 Κ:  Το µόνο που κάνει είναι να κουβαλάει. 

21 Σ: Ωραία. Και αυτό το πράγµα σε έ:κανε: σ' έβαζε σ' ένα  

22  δίληµµα, ας πούµε, λες τώρα εγώ τι να κάνω 

23 Κ: Λέω πού να πάω 

24 Σ: Πού να [πάω  ] 

25 Κ:             [Θα µε] φάνε οι λύκοι έξω, [χα χα  ] 

26 Σ:                                                          [Μµ µµ] 

27 Κ: Ε πού να τρέχω εγώ τώρα, νοίκια [και (.)        ] 

28 Σ:                                                        [Αυτό είναι] πάνω κάτω 

29  αυτό που κουβεντιάζαµε την προηγούµενη 

30  [φορά, ότι::            ] 

31 Κ: [Ναι αυτό ακριβώς]  

32 Σ: από τη µια µεριά είσαι ξεκάθαρη ότι αυτόν τον άνθρωπο 

33  δεν θέλω πια   

34 Κ: ∆εν τον θέλω ούτε µε σφαίρες 

35 Σ: ούτε να τον [βλέπω      ] 

36 Κ:                    [Με τίποτα] καθόλου 

37 Σ: ε:: αλλά από την άλλη:: νιώθεις ανασφάλεια, λες πού θα πά:ω 

 7 



 

38 Κ: Πού θα πάω, φοβάµαι, τη ζωή φοβάµαι 

39 Σ: Μµ µµ 

40 Κ: ∆εν µπορώ µόνη µου να ζήσω, φοβάµαι (.) Έτσι νιώθω. 

 

Η στιχοµυθία αυτή αρχίζει µε το σύµβουλο να επιχειρεί µια σύνοψη της προηγούµενης 

συµβουλευτικής συνεδρίας, τοποθετώντας έτσι τη συνοµιλία στο πλαίσιο της 

συµβουλευτικής, καλώντας ταυτόχρονα την Κατερίνα να πάρει ενεργό µέρος σε αυτή. Ο 

σύµβουλος και η Κατερίνα προχωρούν στις γραµµές 06 έως 20 στη συνοπτική απόδοση 

της προηγούµενης συνεδρίας µε τη µορφή µιας διληµµατικής κατάστασης. Το δίληµµα 

τίθεται ως τέτοιο καταρχήν από το σύµβουλο, ενώ και οι δύο µαζί προχωρούν στην 

αποσαφήνιση του περιεχοµένου του. Βάση του διλήµµατος αποτελεί η αποστροφή που 

νιώθει η Κατερίνα για το σύζυγό της από τη µία και η "διαπίστωση" από την άλλη ότι 

είναι κουβαλητής και άρα βοηθά οικονοµικά την Κατερίνα. Είναι σηµαντικό ότι η 

αποστροφή της Κατερίνας προς το σύζυγό της θεµελιώνεται ρητορικά µε µια σειρά από 

ακραίες διατυπώσεις (Pomerantz, 1987) ("τίποτα", "µε κανένα άλλο τρόπο", "ούτε") που 

δεν αφήνουν περιθώρια αµφισβήτησης της στάσης της προς αυτόν. Επίσης, σηµειώστε 

τη χρήση αντωνυµιών για την αναφορά στο σύζυγο ("αυτόν", "αυτός ο άνθρωπος"), 

αντί του "σύζυγος" ή "άντρας" για παράδειγµα, οι οποίες εµπεδώνουν έτσι µια αίσθηση 

πλήρους διάστασης µεταξύ αυτού και της Κατερίνας.  

Αφού έχει ήδη θεµελιωθεί επαρκώς η αποστροφή αυτή, ο σύµβουλος περνά στη 

διατύπωση του δεύτερου στοιχείου που εµπεριέχει αυτή η κατάσταση. Το ότι πρόκειται 

για µια διληµµατική κατάσταση σηµατοδοτείται αρχικά από τη φράση "και παρόλ' αυτά" 

(σειρά 12), η οποία λειτουργεί ως δείκτης λόγου (Shiffrin, 1987) που δηλώνει ακριβώς 

ασυνέπεια ή ασυµφωνία. Η ασυµφωνία αυτή υποδηλώνεται επίσης µε την σκιαγράφηση 

του συζύγου από το σύµβουλο ως κουβαλητή που σε ένα βαθµό ίσως "βολεύει" µε την 

παρουσία του την Κατερίνα. Ωστόσο, η πρόταση αυτή διατυπώνεται µε µία προσπάθεια 

µετριασµού από το σύµβουλο ("σε ένα βαθµό", "και κάτι καλό", σειρές 15 και 17), σε 

αντίθεση µε τις προηγούµενες αλλά και µια σειρά από νέες ακραίες διατυπώσεις που 

προσφέρονται από την Κατερίνα ("από κει και πέρα τίποτε άλλο", "το µόνο που κάνει", 

σειρές 18 και 20), η οποία έτσι σπεύδει, αν και συµφωνεί µε την διαπίστωση του 

συµβούλου, να επαναβεβαιώσει τη διάστασή της µε το σύζυγο. Η υπόθεση ότι η 

παρουσία ενός συζύγου "κουβαλητή" ίσως να τη βολεύει θα µπορούσε να ενέχει 

αρνητικές συνδηλώσεις για το πρόσωπό της, καθώς θα ήταν δυνατό να σηµαίνει ότι η 

παραµονή της στο σπίτι κρύβει ιδιοτελή κίνητρα. Ωστόσο, τυχόν τέτοιες συνδηλώσεις 

αποδυναµώνονται εφόσον η Κατερίνα, όπως θα δούµε, δεν παραιτείται εντελώς της 

δυνατότητας να φύγει. 

Ο σύµβουλος κατόπιν δηλώνει µε την ενδεικτική φράση "ωραία" (σ. 21) ότι τα 

στοιχεία του διλήµµατος έχουν οριστεί ικανοποιητικά ώστε να προχωρήσει πλέον 

ανοικτά στην αναγνώριση και ονοµασία αυτής της κατάστασης ως διλήµµατος. Κατά το 

 8 



 

σύµβουλο πρόκειται για ένα δίληµµα που επιβάλλεται στην Κατερίνα και το οποίο την 

αφήνει µε το ερώτηµα "τι να κάνω". Είναι σηµαντικό ότι η Κατερίνα έρχεται να 

διορθώσει και να επαναδιατυπώσει το δίληµµα ως εξής: αντί του "δεν τον θέλω αλλά τι 

να κάνω αφού η παρουσία του ίσως και να µε βολεύει", όπως έχει αποδοθεί από το 

σύµβουλο, η ίδια προχωράει στο "δεν τον θέλω αλλά πού να πάω". Με τον τρόπο αυτό 

η Κατερίνα υποδεικνύει τη φυγή από το σπίτι και τη συζυγική σχέση ως µια πιθανή 

λύση, ταυτόχρονα όµως η ίδια η ερώτηση ("πού να πάω") και η αναφορά της στα 

ενοίκια που θα πρέπει να πληρώνει, υπονοµεύουν και καθιστούν εξαιρετικά 

προβληµατική την επιλογή αυτή. Αυτό επιτυγχάνεται ακόµη περισσότερο µε την 

ιδιωµατική φράση "θα µε φάνε οι λύκοι έξω" (σειρά 25), η οποία µε ένα εξαιρετικά 

ακραίο τρόπο σκιαγραφεί την κατάσταση έξω από στο σπίτι ως περικλείουσα κινδύνους 

για την επιβίωση της Κατερίνας. Η ιδιωµατική αυτή φράση συντελεί πρωτίστως στο να 

σηµατοδοτήσει το κλείσιµο της συζήτησης στο σηµείο αυτό (Drew & Holt, 1989) και να 

δηλώσει µε σχετική σαφήνεια την προτίµηση της Κατερίνας προς τη µία επιλογή (να 

µείνει) και όχι την άλλη (Edwards, 1998).  

Με βάση τη διόρθωση αυτή ο σύµβουλος παίρνει την πρωτοβουλία να διατυπώσει εκ 

νέου και µε τη συναίνεση της Κατερίνας το δίληµµα στην τελική του όµως µορφή. 

Τονίζει πως είναι ξεκάθαρο ότι η Κατερίνα δεν θέλει το σύζυγό της, κάτι που η ίδια 

ενισχύει χρησιµοποιώντας µια ακόµη ιδιωµατική φράση που δεν επιδέχεται περαιτέρω 

συζήτηση ("ούτε µε σφαίρες" σειρά 34). Από την άλλη τονίζει το αίσθηµα ανασφάλειας 

που της δηµιουργεί το ενδεχόµενο της φυγής της. Η Κατερίνα κλείνει αυτή τη 

στιχοµυθία προεκτείνοντας τη διατύπωση του συµβούλου περί ανασφάλειας, ώστε να 

περιλάβει µια γενική αίσθηση φόβου απέναντι στη ζωή καθώς και απέναντι στην 

προοπτική να µείνει µόνη της.  

Συµπερασµατικά, σε αυτό το απόσπασµα παρατηρούµε ότι η Κατερίνα παρουσιάζει µε 

δική της πρωτοβουλία τη φυγή ως µια πιθανή απάντηση στο πρόβληµα της διάστασης 

µε το σύζυγό της. Ωστόσο, σπεύδει η ίδια να αποδυναµώσει πλήρως το ενδεχόµενο αυτό 

και να καταστήσει σαφές πως λόγοι έξω από τον έλεγχό της, όπως η οικονοµική και 

συναισθηµατική ανασφάλεια, της επιβάλλουν την παραµονή της στο σπίτι. Με αυτή την 

έννοια δηλώνει στο απόσπασµα αυτό και ένα προσανατολισµό προς τη θέση του 

θύµατος τόσο λόγω οικονοµικών παραγόντων (ενοίκια) όσο και ψυχοσυναισθηµατικών 

(φόβος και µοναξιά).  

 

 

2. ∆ιεκδικώντας τη θέση της επιζώσας 

 

Στο δεύτερο απόσπασµα συναντούµε την Κατερίνα σε ένα σηµείο όπου µόλις έχει 

περιγράψει στο σύµβουλο την κατάσταση την οποία αντιµετωπίζει στο σπίτι από το 

σύζυγο και τα παιδιά. Τονίζει συγκεκριµένα πως έχει χάσει τον έλεγχο του σπιτιού, ότι 

 9 



 

κανείς εκεί µέσα δεν τη σέβεται, ενώ µάλιστα φτάνουν να τη διώχνουν από το ίδιο της 

το σπίτι. Ενώ η κατάσταση όπως περιγράφεται παραπέµπει σε έντονη θυµατοποίηση, 

παρατηρούµε ωστόσο στο απόσπασµα που ακολουθεί µία σαφή επαναδιατύπωση του 

διλήµµατος µε τέτοιο τρόπο ώστε να παρέχει στην Κατερίνα την υποκειµενική θέση ενός 

ατόµου ενεργού δράστη και όχι θύµατος των περιστάσεων. Η µετάβαση σε αυτή τη θέση 

επιτυγχάνεται αφού πρώτα έχει εµπεδωθεί επαρκώς στο κείµενο η δυσµενής θέση στην 

οποία οδηγείται η Κατερίνα λόγω του διωγµού της από το σπίτι. Όπως και στο 

προηγούµενο απόσπασµα έχουµε λοιπόν µία µετάβαση σε αντιτιθέµενες θέσεις, µόνο 

που εδώ η µετάβαση γίνεται από µια θέση θύµατος σε αυτήν της επιζώσας.  

 

Απόσπασµα 2 

Σ: Σύµβουλος, Κ: Κατερίνα 

01 Κ Κάπως έτσι είναι -όχι κάπως έτσι, έτσι είναι (.) Άστα να  

02 πάνε (.) Να σε µαγνητοφωνήσω µια φορά καµιά φασαρία  

03 µες το σπίτι; (.) Να δεις τι γίνεται, χαµό:ς (.) Αφού λέει φύγε  

04 θα γίνει έγκληµα (.) Θ' σ' σκοτώ:σω (.) 

05 Κι εγώ εκεί ((φυσάει καπνό)) 

06 Σ Εκεί, τι εκεί; 

07 Κ Εκεί! ∆ε φεύγω. 

08 Σ Αχά! 

09 Κ Λέω δεν φεύγω! 'πο δω µέ:σα δεν θα µε: -πετάξεις έξω του  

10  λέω συ! 'δω µέ:σα, χα χα χα, δεν πρόκειται να φύγω. 

11 Και τον εκβιάζω κι εγώ έτσι που µιλάω, ναι ((φυσάει καπνό)) 

12 Σ Το κρατάω λίγο αυτό το τελευταίο. Οπότε (.) αυτό τι µου 

13  δείχνει, ότι ε:: υπάρχουν δύο πράγµατα, απ' τη µια λες  

14  ε:: (.) 

15 Κ Απ' [τη µια λέω] 

16 Σ        [Τι θα γίνει] θα φύγω 

17 Κ ναι κι απ' την άλλη του λέω δεν φεύγω.  

18 Σ Απ' την άλλη λες ότι δεν φεύγεις. 

[…] 

19 Κ Πώς; Εγώ ξέρεις γιατί του λεω δεν φεύγω, δε: φεύγω από  

20  δω µέσα γιατί εγώ εδώ µέσα του λεω δούλεψα! Συ δεν είσαι  

21  ο µά::γκας [να µε] πετάξεις εµένα έξω 

22 Σ                   [Μµ   ]  

23 Κ εγώ από δω µέ:σα θα στάξεις για να φύγω 

 

Η Κατερίνα αρχίζει αυτό το απόσπασµα παρουσιάζοντας την κατάσταση µέσα στο σπίτι 

ως ιδιαίτερα δυσάρεστη ("φασαρία", "χαµό:ς", σειρές 02-03), απελπιστική ("Άστα να 

 10 



 

πάνε", σειρά 01-02) αλλά και επικίνδυνη για την ίδια ("Θα γίνει έγκληµα", "θ' σ' 

σκοτώσω", σειρά 04). Όπως µπορεί να φανεί µέσα στο κείµενο, φροντίζει η περιγραφή 

της να αποκτήσει αληθοφάνεια ώστε να µην προσφέρεται προς αµφισβήτηση. Η 

εγκυρότητα της αφήγησής της βασίζεται στην συγκρότηση αυτών που περιγράφει όχι ως 

απλές περιγραφές αλλά ως γεγονότα (Edwards & Potter, 1992), κάτι που επιτελείται µε 

διάφορους τρόπους. Πρώτα, µέσω ενός επανορθωτικού µηχανισµού όπου αφού έχει 

πρώτα δώσει µια µετριασµένη περιγραφή της κατάστασης, διορθώνει τη δήλωσή της 

παρουσιάζοντας µια απόλυτη εκδοχή ("Κάπως έτσι είναι -όχι κάπως έτσι, έτσι είναι"). 

∆εύτερο, προτείνοντας στο σύµβουλο να του µαγνητοφωνήσει µία φασαρία στο σπίτι. Η 

πρόταση αυτή λειτουργεί όχι ως κάτι που ενδέχεται να πραγµατοποιηθεί, αλλά µάλλον 

ως µια έµµεση αναφορά στη µαγνητοφώνηση από το σύµβουλο αυτής της ίδιας της 

συµβουλευτικής συνεδρίας για ερευνητικούς σκοπούς. Μπορεί έτσι να εκληφθεί ως µία 

πρόσκληση προς το σύµβουλο να επεκτείνει την έρευνά του στο σπίτι της ώστε να 

τεκµηριώσει την αφήγησή της. Μάλιστα η πρόσκληση προς το σύµβουλο "ακούγεται" 

µέσα στο ίδιο το κείµενο ("να σε µαγνητοφωνήσω", "να δεις τι γίνεται" σ. 02-03). Η 

ρεαλιστικότητα των όσων ισχυρίζεται η Κατερίνα ενισχύεται επίσης µε την αποστροφή 

στο λόγο της, µέσω της µετάβασης από τον πλάγιο στο ευθύ λόγο όταν περιγράφει τις 

απειλές που δέχεται από το σύζυγό της (σειρές 03-04), κάτι που κάνει περισσότερο 

ζωντανή την αφήγησή της (Edwards & Potter, 1992)· καθώς επίσης και από τις πολλές 

παύσεις που δείχνουν να υποβοηθούν την απόδοση µιας αίσθησης προβληµατισµού και 

προσωπικής εµπλοκής στο περιεχόµενο της αφήγησης (Riessman, 1992).  

Όλα τα προηγούµενα δείχνουν να εµπεδώνουν µία αίσθηση αφόρητης κατάστασης, η 

οποία λογικά θα µπορούσε να οδηγήσει είτε σε περαιτέρω θυµατοποίηση, είτε σε φυγή. 

Οι γραµµές αυτές ωστόσο κλείνουν µε µία απρόσµενη στροφή στο λόγο της Κατερίνας, 

που αρχίζει µε τη φράση "κι εγώ εκεί" (σειρά 05), µε τρόπο που προσανατολίζει προς 

την παραµονή της στο σπίτι, όχι υποµένοντας τη βία αλλά αντιστεκόµενη σε αυτήν. Το 

ότι η φράση αυτή διαφέρει και δηµιουργεί µία τοµή στην αφήγησή της υποδηλώνεται 

και από την αντίδραση του σύµβουλου, ο οποίος ξεχωρίζει αυτή τη φράση και ζητά από 

την Κατερίνα να του εξηγήσει τη σηµασία της. Η Κατερίνα στις επόµενες σειρές 

παρουσιάζει για πρώτη φορά στη συνεδρία µία άλλη, νέα εκδοχή, που αλλάζει και τη 

µορφή του διλήµµατος. Ενώ ως τώρα, όπως είδαµε και από το προηγούµενο 

απόσπασµα, είναι προσανατολισµένη προς το να παραµείνει στο σπίτι επικαλούµενη 

οικονοµικές και συναισθηµατικές ανασφάλειες, εδώ προσανατολίζεται προς την 

παραµονή της όχι ως µία επιβεβληµένη από τα πράγµατα επιλογή, ελλείψει άλλων, αλλά 

ως µία πράξη αντίστασης και επαναπροσδιορισµού των σχέσεων δύναµης και εξουσίας 

µέσα στο ζευγάρι. Αυτή η στροφή προσανατολισµού επιτυγχάνεται στο κείµενο µε 

πολλούς τρόπους. Καταρχάς µε τη συγκεκριµένη χρήση του επιρρήµατος "εκεί", η οποία 

έρχεται σε αντίθεση µε προηγούµενη συχνή χρήση του στο κείµενο (που δεν αναλύεται 

εδώ), όπου υποδήλωνε αποστασιοποίηση από το σπίτι και µία αίσθηση έλλειψης 

 11 



 

ελέγχου. Αντίθετα, εδώ η λέξη "εκεί", συνοδευόµενη από έµφαση στον επιτονισµό και 

ακολουθούµενη από τη φράση "δεν φεύγω" (σειρά 07), καταδείχνει επίµονη παρουσία 

και διεκδίκηση του ίδιου αυτού χώρου, του σπιτιού. Επιπλέον, η Κατερίνα υιοθετεί ένα 

διαφορετικό ύφος οµιλίας, χρησιµοποιώντας ενεργητική εκφώνηση (Edwards & Potter, 

1992), δηλαδή ευθύ λόγο και αφήγηση σε πρώτο πρόσωπο, καθώς και συντµήσεις και 

έµφαση στον επιτονισµό των λέξεων ("'πο δω µέ:σα", "δω µέ:σα ", "συ", σειρές 09-10), 

ρητορικά τεχνάσµατα που συγκροτούν την αφήγησή της ως περιγραφή ενός ζωντανού 

διαλόγου στον οποίο έχει πρωταγωνιστικό ρόλο, κάτι που άλλωστε σηµατοδοτείται και 

από τη συχνή χρήση του ρήµατος "λέω" και "µιλάω". Τα ρητορικά και υφολογικά αυτά 

στοιχεία προσδίδουν επίσης µία δραµατικότητα στην αφήγησή της που κρατά τον 

ακροατή καθηλωµένο σε αυτή (Riessman, 1992). Τρίτον, το ίδιο το περιεχόµενο της 

αφήγησής της µας προσανατολίζει να δούµε την ενεργό συµµετοχή της σε µία 

συγκρουσιακή κατάσταση: ενώ ο σύζυγός της τη διώχνει εκείνη αρνείται να φύγει και 

τον "εκβιάζει" έτσι που µιλάει. Τέλος, το µέρος αυτό του αποσπάσµατος (σειρές 05-11) 

οριοθετείται σαφώς στην αρχή και το τέλος του από ένα µη λεκτικό στοιχείο, το έντονο 

φύσηµα καπνού από το τσιγάρο που η Κατερίνα καπνίζει, µία ενέργεια που προσδίδει 

ένα στοιχείο αποφασιστικότητας στα λόγια της.  

Ο σύµβουλος αντιλαµβάνεται το γύρισµα αυτό στην αφήγησή της και σπεύδει να το 

εισαγάγει σε ένα νέο δίληµµα. Είναι ενδιαφέρον ότι σε αυτή την προσπάθεια τον 

ακολουθεί αµέσως η Κατερίνα, η οποία µάλιστα παίρνει την πρωτοβουλία όχι µόνο να 

συµπληρώσει αλλά και να ολοκληρώσει την διατύπωση του διλήµµατος στη σειρά 17. Το 

δίληµµα τώρα επαναδιατυπώνεται ως εξής: "Απ' τη µία λέω θα φύγω και απ' την άλλη 

του λέω δεν φεύγω" µε σαφή όµως προσανατολισµό προς το να µείνει.  

Ωστόσο, εφόσον η κατάσταση περικλείει ένα δίληµµα, η παραµονή της Κατερίνας 

χρειάζεται ακόµη να εξηγηθεί. Η Κατερίνα προβαίνει σε µία εξήγηση η οποία συνδέει την 

απόφασή της να παραµείνει µε την (οικονοµική ή άλλη) συνεισφορά της στο σπίτι, κάτι 

που έρχεται και σε αντιδιαστολή µε την περιγραφή του άντρα της στο πρώτο 

απόσπασµα ως "κουβαλητή". Η εξήγηση αυτή, αν και προσφέρεται στο σύµβουλο, 

διατυπώνεται ωστόσο σαν να απευθύνεται προς το σύζυγο, σε µία ζωντανή συνοµιλία 

µαζί του. Η αµεσότητα της αφήγησης που επιτυγχάνεται µε τον τρόπο αυτό, καθώς και 

η έµφαση στον επιτονισµό, σε συνδυασµό µε το συγκρουσιακό περιεχόµενο του 

διαλόγου αυτού [πολλαπλές άµεσες αναφορές στη διεκδίκηση της παρουσίας της στο 

σπίτι κυρίως µε τη αλλεπάλληλη χρήση της ρηµατικής φράσης "δεν φεύγω", µε 

υποκείµενο την ίδια, σε αντιπαράθεση µε τη ρηµατική φράση "να µε πετάξεις έξω" όπου 

η Κατερίνα τοποθετείται σε θέση αντικειµένου (Edwards & Potter, 1992), καθώς και των 

τοπικών επιρρηµάτων "εδώ µέσα" σε αντιδιαστολή µε το επίρρηµα "έξω"], συγκροτούν 

σαφώς το λόγο της ως λόγο αντίστασης και φέρνουν στο προσκήνιο τις σχέσεις 

εξουσίας µέσα στο ζευγάρι. Το στοιχείο της διαπραγµάτευσης στο πλαίσιο ενός 

παιχνιδιού δύναµης µεταξύ των δύο συζύγων καταδεικνύεται επίσης, πρώτον, από την 

 12 



 

φράση "θα στάξεις για να φύγω" (σειρά 23), µε σαφή αναφορά σε µια οικονοµική 

συνδιαλλαγή όπου ο σύζυγος θα κληθεί να πληρώσει ακριβό αντίτιµο για να καταφέρει 

να διώξει την Κατερίνα. Και δεύτερον, µε την ιδιαίτερη χρήση της λέξης "µάγκας": η 

Κατερίνα αρνείται στο σύζυγό της τη "µαγκιά" που θα έπρεπε να έχει για να τη διώξει, 

µια δήλωση που ακούγεται µέσα σε ένα πλαίσιο που βρίθει από συνδηλώσεις "µαγκιάς", 

οι οποίες διατρέχουν όλο το απόσπασµα και πάνω στις οποίες άλλωστε κατασκευάζεται η 

εικόνα της Κατερίνας ως αποφασισµένης να διεκδικήσει την παρουσία της στο σπίτι. Με 

αυτή την έννοια η Κατερίνα γίνεται ίσως αυτό που αρνείται στον άντρα της, δηλαδή 

"µάγκας". Είναι ενδιαφέρον ότι η Κατερίνα διαµορφώνει "χαρακτηριστικά" επιζώσας, η 

οποία όχι µόνο ασκεί δεξιότητες επιβίωσης αλλά και αντιστέκεται σθεναρά στη βίαιη 

επιβολή της συζυγικής εξουσίας, αφού προηγουµένως έχει επαρκώς παρουσιάσει τη 

δεινή της θέση, ως θύµατος, µέσα στη σχέση και το σπίτι. Επίσης, είναι εξίσου 

σηµαντικό ότι η θέση της αυτή δεν την οδηγεί στη φυγή αλλά στην παραµονή της στο 

σπίτι. Με µία Φουκωϊκή χροιά, σύµφωνα µε την οποία όπου υπάρχει εξουσία υπάρχει και 

αντίσταση, η Κατερίνα αρνείται στο σύζυγό της το δικαίωµα να τη διώξει από το σπίτι 

και µένει σε αυτό αντιστεκόµενη. 

 

 

IV. Συζήτηση 

 

Όπως ελπίζουµε φαίνεται από την ανάλυσή µας, οι "ρόλοι" που θεωρείται ότι µία 

κακοποιηµένη γυναίκα λαµβάνει σε σχέση µε την εµπειρία της συζυγικής βίας, καθώς 

και οι κατασκευές ταυτότητας που τις συνοδεύουν δεν είναι δοσµένοι. Στην περίπτωση 

που παρουσιάζουµε εδώ αποτελούν προϊόν επίµονης και αρκετά επιδέξιας 

διαπραγµάτευσης, όχι µόνο στη συνοµιλία µεταξύ της Κατερίνας και του συµβούλου, 

αλλά και στο διάλογο που αναπαραγάγει η ίδια µε τρίτους, δηλαδή το σύζυγό της ή τα 

παιδιά της. Οι θέσεις του θύµατος και της επιζώσας κατασκευάζονται σταδιακά και µέσα 

από µικρές λεπτοµέρειες στο λόγο των δύο συνοµιλητών, όπου και γίνονται αντικείµενο 

διαπραγµάτευσης και επιχειρηµατολόγησης. Η Κατερίνα τοποθετείται ως θύµα ή ως 

επιζώσα σε σχέση πάντα µε τη διαπραγµάτευση του διλήµµατος αν θα παραµείνει ή θα 

φύγει από τη σχέση κακοποίησης, κάτι που διατρέχει τα δύο αποσπάσµατα καθώς και 

συνολικά τη συνεδρία.  

Ιδιαίτερα σηµαντικό είναι το ότι η Κατερίνα, αν και σαφώς προσανατολισµένη προς 

µία θέση αντίστασης που της προσδίδει χαρακτηριστικά επιζώσας, φτάνει σε αυτήν 

έχοντας περάσει προηγουµένως από τη θέση του θύµατος. Η Κατερίνα επιχειρώντας να 

εξηγήσει τον προσανατολισµό της προς το να παραµείνει στο σπίτι παρά τη βία, 

επικαλείται µια αίσθηση γενικευµένου φόβου. Η Hydén (1999) αναφέρεται στην 

αίσθηση αδιαφοροποίητου φόβου ως µία θεµατική που διαφαίνεται στις περισσότερες 

αναφορές γυναικών που έχουν υποστεί κακοποίηση και βρίσκονται σε µία διεργασία 

 13 



 

χωρισµού. Τονίζει ωστόσο ότι ο φόβος, πέρα από στοιχείο θυµατοποίησης, αποτελεί και 

παράγοντα που ωθεί τη γυναίκα σε µία θέση αντίστασης, καθώς η ίδια µέσω του φόβου 

συνειδητοποιεί τι δεν θέλει από τη παρούσα εµπειρία της. Παρόµοια, η Κατερίνα φτάνει 

στη θέση της επιζώσας και της αντίστασης χρησιµοποιώντας το φόβο που επικαλείται, 

ώστε να παραµείνει και να διεκδικήσει τη θέση της στο σπίτι της. Ακόµη, σύµφωνα µε 

την ανάλυση της Hydén (1999), ο χωρισµός και η εγκατάλειψη της σχέσης ενέχει τόσο 

ένα στοιχείο νίκης όσο και ήττας για τη γυναίκα καθώς οι κίνδυνοι αλλά και τα 

προσωπικά και κοινωνικά διακυβεύµατα είναι ιδιαίτερα σηµαντικά. Σε αυτό το πλαίσιο, 

φωτίζεται και νοηµατοδοτείται ο προσανατολισµός της Κατερίνας να παραµείνει στο 

σπίτι ως δράση (και όχι παθητική αντίδραση) που ενδεχόµενα διεκδικεί στο πεδίο της 

συζυγικής σχέσης µία προσωπική νίκη. Το ενδεχόµενο αυτό έρχεται στο προσκήνιο και 

µέσω του παιχνιδιού δύναµης µέσα στο ζευγάρι. Η µετάβαση από τη θέση του θύµατος 

σε αυτήν της επιζώσας συντελείται καθώς η Κατερίνα προσπαθεί να επανακτήσει το 

έλεγχο της σχέσης και της οικογένειάς της µε το να "χάνει" τον έλεγχο του εαυτού της 

και να καταφεύγει σε λεκτική βία (Riessman, 1992· Eisikovits & Buchbinder, 2000 ), 

όπως υποδηλώνει µε τη φράση της "τον εκβιάζω κι εγώ έτσι που µιλάω". 

Σύµφωνα µε τα παραπάνω, η Κατερίνα δεν "είναι" τίποτε από τις δύο κατηγορίες, του 

θύµατος και της επιζώσας, αν αυτές εννοούνται ως κλειστές και αµοιβαία αποκλειόµενες 

κατηγορίες. Μπορεί ωστόσο να κινείται µεταξύ των δύο, αναζητώντας συµβουλευτική 

υποστήριξη ως κακοποιηµένη γυναίκα µε χαρακτηριστικά θύµατος, ή διεκδικώντας µία 

πρωταγωνιστική θέση στην διαπραγµάτευση της συζυγικής εξουσίας. Η θέση του 

θύµατος µπορεί να λειτουργεί όπως λένε οι Eisikovits και Buchbinder (2000) ως ένας 

χώρος όπου η κακοποιηµένη γυναίκα καταφεύγει για να ξαποστάσει, ώσπου να 

αναλάβει ξανά τη θέση της επιζώσας. Αυτή η διαπίστωση ωστόσο, δεν µας εµποδίζει, 

όπως λένε και οι ίδιοι συγγραφείς, να υιοθετούµε στην πολιτική ή συµβουλευτική 

προσέγγιση των κακοποιηµένων γυναικών, ως κύρια µεταφορά αυτήν της επιζώσας, 

καθώς συνάδει σαφώς περισσότερο µε τη διεργασία ενδυνάµωσης των γυναικών αυτών. 

Επιτρέπει ωστόσο στις γυναίκες αυτές τη δυνατότητα ενός έστω προσωρινού 

αυτοπροσδιορισµού ανάλογα µε τις δυνατότητες που έχουν κάθε στιγµή να 

αντιµετωπίσουν τα πολλαπλά και σύνθετα διακυβεύµατα που συνοδεύουν την 

αντίδρασή τους στην ενδοοικογενειακή βία (Eisikovits & Buchbinder, 2000). 

Το δίληµµα λοιπόν που διατρέχει όλη τη συνεδρία για το αν θα µείνει ή αν θα φύγει, 

δεν είναι σε καµία περίπτωση αδιάφορο για την Κατερίνα. Αντίθετα, είναι ένα δίληµµα 

µε σοβαρά διακυβεύµατα για την ίδια. Εποµένως πρόκειται για ένα ιδεολογικό δίληµµα, 

ή καλύτερα µια σειρά από ιδεολογικά διλήµµατα (Billig κ.ά., 1988), µε σοβαρές 

διακυβεύσεις για την κατασκευή και αναπαράσταση πολλαπλών και ιδιαίτερα 

σηµαντικών προσωπικών και κοινωνικών ταυτοτήτων. Αφορά πρωτίστως, όπως δείχνει 

και η ανάλυσή µας, τη διαπραγµάτευση της θέσης της στις σχέσεις εξουσίας και δύναµης 

µέσα στο ζευγάρι. Ταυτόχρονα όµως αφορά την κατασκευή και προφύλαξη της 

 14 



 

ταυτότητάς της ως καλή µητέρα, νοικοκυρά και σύζυγος, αλλά και ως καλή άνθρωπος 

γενικότερα. Με λίγα λόγια έχει να κάνει µε την ανάγκη να παρουσιάσει και να 

διατηρήσει ένα καλό πρόσωπο απέναντι στο σύµβουλο καθώς διαπραγµατεύεται τόσο 

σηµαντικά ζητήµατα (Edwards & Potter, 1992). Η επιλογή µας να εστιάσουµε στο 

δίληµµα το ίδιο και στη συνεπακόλουθη συγκρότηση των ταυτοτήτων του θύµατος ή 

της επιζώσας και όχι τόσο στη ρητορική συγκρότηση της ταυτότητας µιας καλής 

ανθρώπου που της ασκείται άδικη βία, αφορά κυρίως στη σπουδαιότητα που αποκτά το 

δίληµµα αυτό σε αποφάσεις εξαιρετικά σηµαντικές για τη ζωή και επιβίωση των 

γυναικών που έχουν υποστεί έντονη βία (Davies, Lyon & Monti-Catania, 1998· Gelles & 

Cornell, 1990). ∆εν παραγνωρίζουµε ωστόσο ότι η µελέτη µας µπορεί να εµπλουτιστεί 

µε την παράλληλη εξέταση των ταυτοτήτων αυτών όπως αυτές συγκροτούνται εντός 

αλλά και πέρα του διλήµµατος παραµονής ή φυγής από τη βίαιη σχέση, στο υπόλοιπο 

κείµενο. 

 

 15 



 

Επεξήγηση σύµβολων µεταγραφής 

[ ]   Κείµενο µέσα σε αγκύλες υποδηλώνει επικάλυψη των οµιλητών/τριών 

(.)  Παύση 

__  Η υπογράµµιση δείχνει έµφαση στον επιτονισµό 

-  Η παύλα υποδηλώνει απότοµη διακοπή ή έναρξη του λόγου 

(ασαφές) Υλικό που δεν ακούγεται καθαρά 

: Οι άνω-κάτω τελείες υποδηλώνουν ηχητική προέκταση του 

προηγούµενου γράµµατος 

((  )) Οι διπλές παρενθέσεις περιλαµβάνουν πληροφορίες για µη λεκτικά 

στοιχεία της συνοµιλίας 

[…]  Τα αποσιωπητικά υποδηλώνουν κείµενο που έχει παραλειφθεί 

 

 

Ευχαριστίες 

Οι συγγραφείς θα ήθελαν να ευχαριστήσουν τη συµµετέχουσα για την συνεισφορά της 

στην παρούσα έρευνα, τις συναδέλφους τους στο ΚΕΘΙ, την οικογενειακή 

ψυχοθεραπεύτρια Σοφία Χατζηγελέκη για τις πολύ χρήσιµες ιδέες της, καθώς και τα 

µέλη της Οµάδας Ανάγνωσης DΨ. 

 

 

 

 

 

 

 

 

 

 

 

 

 

 

 

 

 

 

 

 

 

 16 



 

Βιβλιογραφία  

 

Antaki, C. (1994). Explaining and Arguing: The Social Organization of Accounts. 

London: Sage. 

Billig, M., Condor, S., Edwards, D., Gane, M., Middleton, D. και Radley, A. (1988). 

Ideological Dilemmas: A Social Psychology of Everyday Thinking. London: Sage. 

Brown, K. και Herbert, M. (1997). Preventing Family Violence. Chichester: Wiley. 

Bowker, L.H. (1993). A battered woman's problems are social, not psychological. Στο 

R.J. Gelles και D.R. Loseke (Επ.), Current Controversies on Family Violence. London: 

Sage. 

Davies, B. και Harré, R. (1990). Positioning: The discursive production of selves. 

Journal for the Theory of Social Behaviour, 20, 43-63. 

Davies, J.M., Lyon, E. και Monti-Catania, D. (1998). Safety Planning with Battered 

Women: Complex Lives/Difficult Choices. London: Sage.  

Drew, P. και Holt, E. (1989). Complainable matters: The use of idiomatic expressions 

in making complaints. Social Problems, 35, 398-417. 

Edwards, D. (1998). The relevant thing about her: Social identity categories in use. 

Στο C. Antaki και S. Widdicombe (Επ.), Identities in Talk. London: Sage. 

Edwards, D. και Potter, J. (1992). Discursive Psychology. London: Sage. 

Eisikovits, Z. και Buchbinder, E. (2000). Locked in a Violent Embrace: Understanding 

and Intervening in Domestic Violence. London: Sage. 

Gelles, R.J. και Cornell, C.P. (1990). Intimate Violence in Families. Second Edition. 

London: Sage. 

Goffman, E. (1981). Forms of Talk. Oxford, UK: Blackwell. 

Gondolf, E.W. και Fisher, E.R. (1988). Battered Women as Survivors: An Alternative to 

Treating Learned Helplessness. Lexington, MA: Lexington Books. 

Goodman, M.S. και Greager-Fallon, B. (1995). Pattern Changing for Abused Women. 

London: Sage.  

Harway, M. (1993). Battered women: Characteristics and causes. Στο M. Hansen και M. 

Harway (Επ.), Battering and Family Therapy: A Feminist Perspective. London: Sage. 

Hydén, M. (1999). The world of the fearful: Battered women's narratives of leaving 

abusive husbands. Feminism & Psychology, 9, 449-469.  

Pomerantz, A. (1986). Extreme case formulations: A new way of legitimating claims. 

Human Studies, 9, 219-230. 

Potter, J. και Wetherell, M. (1987). Discourse and Social Psychology: Beyond Attitudes 

and Behaviour. London: Sage. 

Riessman, C.K. (1992). Making sense of marital violence: One woman's narrative. Στο 

G.C. Rosenwald και R.L. Ocberg (Επ.), Storied Lives: The Cultural Politics of Self-

understanding. New-Haven, CT: Yale University Press. 

 17 



 

 18 

Schiffrin, D. (1987). Discourse Markers. Cambridge: Cambridge University Press. 

Walker, L.E.A. και Browne, A. (1985). Gender and victimization by intimates. Journal of 

Personality, 53, 179-195. 

Walker, L.E.A. (1993). The battered woman syndrome. Στο R.J. Gelles και D.R. Loseke 

(Επ.), Current Controversies on Family Violence. London: Sage. 

Wood, L. A. και Kroger, R. O. (2000). Doing Discourse Analysis: Methods for Studying 

Action in Talk and Text. London: Sage. 

 


	Περίληψη
	Εισαγωγή
	Ι. Η παρούσα έρευνα
	ΙΙ. Μέθοδος
	ΙΙΙ. Ανάλυση
	1. Καταλαµβάνοντας τη θέση του θύµατος
	2. Διεκδικωντας τη θέση της επιζώσας 

	ΙV. Συζήτηση
	Βιβλιογραφία

