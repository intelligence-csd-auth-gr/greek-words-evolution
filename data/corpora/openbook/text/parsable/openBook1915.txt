










































Οι Δύο όψεις του νομίσματος


 

 

  

Οι Δύο όψεις 
του νομίσματος 

Μίνως - Αθανάσιος Καρυωτάκης 
Δήμητρα Φουρκαλίδου  



Δήμητρα Φουρκαλίδου  

1 
 

 

  



Μίνωας - Αθανάσιος Καρυωτάκης 

2 
 

 

 

 

 

 

Οι Δύο όψεις του νομίσματος 

 

 

 

του Μίνωα-Αθανάσιου Καρυωτάκη 

και της Δήμητρας Φουρκαλίδου 

  



Δήμητρα Φουρκαλίδου  

3 
 

  



Μίνωας - Αθανάσιος Καρυωτάκης 

4 
 

Εισαγωγή 
 

Δυο άνθρωποι ξένοι μεταξύ τους κινούνται 
παράλληλα στην Εγνατία της Θεσσαλονίκης. Ακολουθούμε 
τις σκέψεις τους καθώς προχωρούν στρέφοντας ο καθένας 
τη ματιά του στις αδυναμίες και τα δυνατά σημεία της 
περιοχής. 

Εκείνη από το Πανόραμα, τη γνωστή περιοχή της 
Θεσσαλονίκης όπου ζουν κυρίως οι εύποροι πολίτες. 
Εκείνος από μια φτωχογειτονιά. Βαδίζουν κατά μήκους του 
ίδιου δρόμου, ο ένας στη μια πλευρά κι ο άλλος στην άλλη, 
αλλά είναι ξεκάθαρο ότι δεν τους χωρίζει μόνο ένας 
δρόμος. Τους χωρίζει ένας ολόκληρος κόσμος, μια 
ολόκληρη ιδεολογία. 

Η ιστορία τελειώνει, κορυφώνεται και ξεκινά στο 
ίδιο σημείο… όταν το νόμισμα από την τσέπη του άντρα 
πέφτει στη μέση της διάβασης.  

Το νόμισμα που φεύγει από τα χέρια του θα 
φανερώσει για μια στιγμή μια ξεχασμένη αλήθεια: 

Στη ζωή υπάρχουν πάντα δύο όψεις. Το καλό και το 
κακό, η ασχήμια και η ομορφιά, η εξυπνάδα και η 
ηλιθιότητα. Το νόμισμα με τις δύο διαφορετικές όψεις, 
στριφογυρνά μια φορά πριν πέσει στη μεριά που θα 
κερδίσει… 

Κορόνα ή γράμματα; 
  



Δήμητρα Φουρκαλίδου  

5 
 

 
  



Μίνωας - Αθανάσιος Καρυωτάκης 

6 
 

Κατέβηκε στη στάση που βρισκόταν μπροστά στο 
σουβλατζίδικο. Ένιωσε την τσίκνα να τρυπάει τη μύτη της. 
Η ζέστη από τη σούβλα είχε προς στιγμήν ευεργετική 
δράση. Ήταν αρχές του φθινοπώρου και το κρύο είχε 
αρχίσει να κάνει την εμφάνισή του. Σιχαινόταν τον 
Χειμώνα για τον απλούστατο λόγο ότι δεν μπορούσε να 
κυκλοφορεί με το μπικίνι της και να επιδεικνύει το 
καλλίγραμμο κορμί της. Τόσες ώρες στο γυμναστήριο, αλλά 
και στα εκάστοτε μαγαζιά καλλωπισμού δεν έπρεπε να 
πάνε χαμένα. Πάντα της άρεσε να είναι όμορφη και 
προκλητική. Άλλωστε, γι’ αυτό δεν είχε γεννηθεί γυναίκα; 
Ένα αγόρι γέλασε φωναχτά καθώς έμπαινε στο 
σουβλατζίδικο. Τα ρούχα ήταν φτηνιάρικα και δεν ήταν του 
επιπέδου της. Μολαταύτα, τα γαλάζια μάτια του μαζί με τα 
ρωμαλέα του μπράτσα την εξίταραν. Της θύμισαν τον 
Θανασάκο, τον ντελιβερά της πιτσαρίας που παράγγελναν 
σχεδόν κάθε φορά που ήταν μονάχη της στο σπίτι. Χρόνια 
τώρα τον θεωρούσε όμορφο. Μάλιστα, μια φορά που 
βρισκόταν μόνη στο σπίτι είχε καταφέρει να τον 
αποπλανήσει. Ακόμα θυμόταν το στιβαρό κορμί του να την 
υψώνει στα ουράνια. Τον πέρναγε οκτώ ολόκληρα χρόνια 
και άνηκε στην κατώτερη κάστα της χώρας, μα της ήταν 
αδιάφορο. Ο Θανασάκης είχε ένα αξιοζήλευτο κορμί, το 
οποίο με τους κατάλληλους χειρισμούς μπορούσε να σε 
οδηγήσει στον παράδεισο. Έτσι κι αλλιώς, δεν θα πείραζε 
τον πατέρα της ότι είχε πάει μονάχα μια φορά με τον 
ντελιβερά. 

Έλεγξε την πανάκριβη τσάντα της και συνέχισε τον 
δρόμο της προς την πλατεία Ναβαρίνου, αφού πέρασε την 
εκκλησία και ένα βιβλιοπωλείο το οποίο είχε απέξω 
κολλημένες διάφορες διαφημίσεις. Η χαρακτηριστικότερη 
ήταν εκείνη με τα κόκκινα γράμματα «Αν πάρετε ένα 
βιβλίο σας δίνουμε δώρο άλλο ένα!». «Μα ποιος ηλίθιος  



Δήμητρα Φουρκαλίδου  

7 
 

διαβάζει τη σήμερον ημέρα; Τα βιβλία είναι για εκείνους 
που το παίζουν ψαγμένοι και κουλτουριάρηδες», σκέφτηκε 
καθώς περπατούσε με χάρη πάνω στις δωδεκάποντες 
γόβες της. Τις είχε αγοράσει μόνο για 150€ την 
προηγούμενη εβδομάδα από το πιο πολυσύχναστο 
κατάστημα του Πανοράματος. Ναι, η Ειρήνη έμενε στο 
Πανόραμα της Θεσσαλονίκης και ο πατέρας της ήταν 
γνωστός μεγαλοβιομήχανος της περιοχής, ενώ είχε 
ασχοληθεί και κάποια χρόνια με την πολιτική. 

Ποτέ της δεν την στεναχώρησε το γεγονός ότι ο 
πατέρας της ήταν πολυάσχολος. Πάντα είχε ό,τι ζητούσε. 
Ωστόσο, η τελευταία μείωση στο χαρτζιλίκι της από χίλια 
ευρώ, στα οκτακόσια, ήταν ένα χτύπημα κάτω από τη ζώνη. 
Η ίδια προσπαθούσε να μειώσει δραστικά τα έξοδά της και 
τα κατάφερνε αρκετά καλά παρότι δεν μπορούσε πια να 
αγοράζει κάθε μήνα τρία ζευγάρια παπούτσια και 
εσώρουχα από τα «Μυστικά της Βικτορίας». Αυτός ήταν 
και ένας λόγος για τον οποίον είχε χωρίσει με τον Μάνο. Ο 
πρώην της Ειρήνης δεν άντεχε πια την ασύστολη γκρίνια 
της για τα χρήματα που έπαιρνε. Συχνά της υπενθύμιζε ότι 
κάποιοι δεν έχουνε να φάνε τη σήμερον ημέρα και δεν 
ανησυχούν για τόσο ασήμαντα πράγματα. Εκείνη όμως 
ήταν η κόρη του Βαγγελίδη, δεν μπορούσε να ανέχεται να 
κυκλοφορεί στην πόλη σαν μια τυχαία. Στο κάτω κάτω της 
γραφής χάρη έκανε στον Μάνο που τα είχε μαζί του και του 
χάριζε ακόρεστες ηδονικές απολαύσεις. Σύντομα, θα τον 
ξεπερνούσε και θα έβρισκε έναν άνδρα που θα ήθελε να 
πηγαίνει μαζί της κάθε χρόνο στη Μύκονο και θα την είχα 
σαν βασίλισσα. 

Στο απέναντι πεζοδρόμιο περπατούσε παράλληλα 
με την Ειρήνη, ο Θάνος, η άλλη όψη του νομίσματος… 

  



Μίνωας - Αθανάσιος Καρυωτάκης 

8 
 

Το νόμισμα βάραινε ελαφρά την αριστερή του τσέπη. Το 
κουβαλούσε μαζί του από την Πρωτοχρονιά κι ας είχε 
φτάσει μήνας Σεπτέμβρης. Δεν το αποχωρίζονταν ούτε 
στιγμή μετά από εκείνο το καταραμένο ξημέρωμα, ακόμη 
κι αν ένιωθε καμιά φορά να του καίει το δέρμα όταν τον 
έπιανε η επιθυμία να το αγγίξει. 

Πήρε τη στροφή από τη Μελενίκου στην Εγνατία. Η 
ζωντάνια του δρόμου σε συνδυασμό με το δυνατό φως του 
ήλιου του προκαλούσαν πονοκέφαλο και αποστροφή για 
«το έξω». Ως τέτοιο χαρακτήριζε πλέον το εκάστοτε 
μονοπάτι που ακολουθούσε κινώντας από το σπίτι του για 
τις διάφορες δημόσιες υπηρεσίες. «Το έξω» ήταν οδυνηρό 
και τον έκανε να νιώθει πόσο πολύ είχε αποκοπεί από την 
παλιά του καθημερινότητα.  

Καθώς βάδιζε υποτονικά ένιωσε σχεδόν 
αγοραφοβικός όταν αντίκρισε τόσους ανθρώπους στη 
στάση Καμάρα που είτε ανυπομονούσαν να μπουν σε 
κάποιο αστικό, είτε περίμεναν στην ουρά των δυο 
στρατηγικά τοποθετημένων φούρνων για να γλυκαθούν. 
Ήθελε και ο ίδιος να νιώσει τη γεύση της ζάχαρης στο 
στόμα του αλλά με τόσο κόσμο αποφάσισε απλά να 
σπρώξει για να ανοίξει δρόμο και να περάσει ανάμεσά τους 
όσο πιο γρήγορα μπορούσε.  

Ένας ζητιάνος μπροστά στην Παναγία Δεξιά ήρθε 
κοντά του. Εκείνος αυτόματα πίεσε το νόμισμα στη χούφτα 
του. Όσο κι αν ήθελε να βοηθήσει τον άντρα, δεν ήταν 
έτοιμος να το αποχωριστεί. Προσπέρασε διακριτικά και το 
βλέμμα του έπεσε στα καφέ της Καμάρας που ξεχείλιζαν 
από κόσμο, φοιτητές κατά κύριο λόγο. Θυμήθηκε  τα 
χρόνια που ήταν κι εκείνος ανέμελος και κάθονταν με τις 
ώρες στις καφετέριες του κέντρου. Του φαίνονταν όλα τόσο 
μακρινά… 



Δήμητρα Φουρκαλίδου  

9 
 

Τους τελευταίους εννέα μήνες ζούσε σαν να βρίσκονταν σε 
μόνιμη ύπνωση, εγκλωβισμένος σε μια κατάσταση που 
έμοιαζε με όνειρο, όχι εφιαλτικό, αλλά σίγουρα από τα πιο 
δυσάρεστα, εκείνα που αφήνουν μια έντονη αίσθηση 
φόβου και  ψυχικού πόνου. Ένα «γιατί» τον κατέτρωγε 
τόσο καιρό και ένιωθε αηδία και μόνο που σκέφτονταν τις 
δικαιολογίες που άκουσε από όλους όσους τον έκαναν να 
χάσει κάθε αυτοπεποίθηση και κάθε χαρά. Την περασμένη 
Πρωτοχρονιά έμαθε ότι απολύονταν από τη δουλειά του 
λόγω περικοπών. Την περασμένη Πρωτοχρονιά η κοπέλα 
του τον χώρισε γιατί δεν θα μπορούσε να μείνει με έναν 
άνεργο. Την περασμένη Πρωτοχρονιά του έτυχε το φλουρί 
(ένα πενηντάλεπτο που είχαν βάλει στη σπιτική 
βασιλόπιτα), «οιωνός ότι κάτι καλό θα συμβεί» μετά από 
όσα κακά του έτυχαν, όπως του θύμιζε καθημερινά η 
μητέρα του. Το κερασάκι στην τούρτα ήταν ότι εξαιτίας της 
κατάστασής του αναγκάστηκε να μείνει και πάλι μαζί της, 
να ζουν και οι δυο από τη σύνταξη που της άφησε ο πατέρας 
του. 

Η Γιάννα τού είχε μιλήσει καθαρά πριν φύγει. «Του 
χρόνου γίνεσαι 30, ρε Θάνο! Το ίδιο κι εγώ. Πόσο ακόμη να 
περιμένω δηλαδή; Έμεινες χωρίς δουλειά και χωρίς ελπίδα 
για κάτι καλύτερο σε αυτήν την κωλοχώρα. Και δεν έχεις 
πάει ακόμη ούτε φαντάρος! Πόσο να αντέξουμε μόνο με το 
τετράωρό μου στο μαγαζί; Εγώ φεύγω. Σου το είπα. Αν 
θέλεις έλα μαζί μου. Στη Σκωτία θα είναι πολύ καλύτερα».  

Έτσι κατέληξε εδώ που είναι σήμερα. Σε μερικές 
μέρες έφευγε φαντάρος, έμενε με τη μαμά του σαν μεγάλος 
μπέμπης και τόσους μήνες δεν είχε βρει ούτε μια δουλειά 
έστω για δοκιμαστικό. Καθώς περνούσε από τη στάση 
Ιασωνίδου θυμήθηκε πως στην αρχή δεν το έβαζε κάτω!   



Μίνωας - Αθανάσιος Καρυωτάκης 

10 
 

Η Ειρήνη έφτασε στην πλατεία Ναυαρίνου. Στα δεξιά της 
βρισκόταν η Αψίδα του Γαλέριου και η περίφημη Ροτόντα. 
Πάλι καλά που υπήρχε η Αψίδα για να μπορεί να 
συνεννοηθεί με τους φίλους σχετικά με το που έπρεπε να 
συναντηθεί. Εδώ, θα πρέπει να σημειωθεί ότι σχεδόν ποτέ 
δεν πέρναγε από τούτες τις κακόφημες περιοχές το βράδυ, 
γιατί μπορεί τα πρεζάκια και οι αλλοδαποί να την βίαζαν. 
Ένας άνδρας την πλησίασε νωχελικά ζητώντας της αν θα 
μπορούσε να του δώσει κάποια χρήματα για να πάρει κάτι 
να φάει. Εκείνη μονομιάς του έφερε την τσάντα στο κεφάλι 
φωνάζοντας υστερικά.  

Ξάφνου, ξεκίνησε να τρέχει γρήγορα. Έπρεπε να 
ξεφύγει από το πρεζάκι που θα την κολλούσε AIDS, σύφιλη 
και άλλα αφροδίσια νοσήματα. Μπορούσε κάλλιστα να 
έπεφτε και θύμα βιασμού. Τα μάτια αυτού του αδίστακτου 
άνδρα γυάλιζαν καθώς την πλησίαζε. Ευτυχώς, είχε 
γλιτώσει. 

Σταμάτησε απότομα μπροστά  από το 
ζαχαροπλαστείο-φούρνο «Noir». Μπήκε μες στο 
κατάστημα λαχανιασμένη γιατί ήθελε να φάει κάτι για να 
πάρει δυνάμεις.  Εν τέλει πήρε μία νουγκατίνα και συνέχισε 
τον δρόμο της. Λίγο πιο πέρα βρήκε πάνω στην πρόσοψη 
του μαγαζιού ένα φυλλάδιο που έγραφε ότι οι εργαζόμενοι 
του καταστήματος ήταν για μήνες απλήρωτοι. Δεν έδωσε 
παραπάνω σημασία στην είδηση, γιατί κάτι τέτοια τα 
ανέφεραν συνήθως τα κομμούνια και οι άπλυτοι οι 
αναρχικοί που ήταν οι κύριοι υπαίτιοι για την δυσμενή 
κατάσταση της χώρας.  

  



Δήμητρα Φουρκαλίδου  

11 
 

Πέρασε και το κατάστημα της γνωστής αλυσίδας 
καταστημάτων ταχυφαγίας που είχε κλείσει εδώ και καιρό. 
Βρισκόταν απέναντι από τα έργα του μετρό. Δίπλα υπήρχε 
το μαγαζί με το χαρακτηριστικό όνομα του θεατρικού 
έργου του Τσέχοφ. Ένα γυφτάκι που πέρασε της έπιασε τα 
οπίσθια. Τα ζεστά χέρια του σ’ εκείνο το μέρος του σώματός 
της την έκαναν να αισθανθεί αλλόκοτα. Σε άλλες 
περιπτώσεις θα αισθάνονταν ένα ερωτικό σκίρτημα και θα 
φούντωνε μέσα της ο ωμός πόθος της ηδονής Όταν βέβαια 
αντιλήφθηκε σε ποιον άνηκαν τα χέρια που την είχε 
ακουμπήσει σιχάθηκε το είναι της. 

Το κινητό της χτύπησε. Με φρενήρεις ρυθμούς 
ξεκίνησε να το αναζητεί. Ευτυχώς το είχε τοποθετήσει σε 
περίοπτη θέση μες τη τσάντα της. Ήταν ο Μάνος! 

«Ναι, Ειρήνη, το σήκωσες;», ρώτησε ανήσυχα. 
«Ναι Μάνο μου εγώ είμαι», απάντησε με λαχτάρα 

εκείνη. 
«Θα πάμε στο Ντελίριο, ξέρεις το παρακμιακό 

ροκάδικο που μ ’αρέσει στα Λαδάδικα. Αναρωτιόμουν αν 
θα ήθελες να έρθεις μαζί μου;», ρώτησε ευγενικά εκείνος. 

«Δυστυχώς Μάνο έχω κανονίσει να πάω με τα 
κορίτσια στο Ζικράμ. Θέλεις να έρθεις;», ρώτησε 
προσπαθώντας να κρύψει τον ενθουσιασμό της. 

«Ακόμα σ’ αυτά τα κωλομάγαζα συχνάζεις; Καλά τι 
γίνεται με εσένα; Που ζεις;», ούρλιαξε εκείνος καθώς της 
έκλεινε το τηλέφωνο. 

Κοίταξε με απέχθεια τον ορίζοντα. Στο βάθος 
φαινόταν ένα σούπερ μάρκετ. Ίσως να σταμάταγε να πάρει 
κάποιο γλυκό αργότερα. 

  



Μίνωας - Αθανάσιος Καρυωτάκης 

12 
 

Λίγα μέτρα πιο πέρα ήταν το σούπερ μάρκετ στο οποίο η 
μητέρα του είχε έναν γνωστό και προσπάθησε έτσι να του  
βρει δουλειά τους πρώτους μήνες ανεργίας. Εκείνος 
προετοιμάζονται μια ολόκληρη εβδομάδα για τη 
συνέντευξη, μην τυχόν και θεωρήσει ο υπεύθυνος ότι 
βασίζονταν μόνο στη γνωριμία της μάνας του για την θέση. 
Όλα όμως αποδείχθηκαν απλή εξυπηρέτηση «για να μη 
στεναχωρηθεί η κυρά Καίτη». Δεν υπήρχε κενή θέση, κι αν 
άδειαζε ποτέ καμία θα ήταν ευτύχημα για τον ιδιοκτήτη, 
μιας και θα έβγαινε από τη δύσκολη θέση να απολύσει 
κάποιον. 

Οι επόμενοι μήνες πέρασαν μέσα σε έναν 
αυτοματισμό. Το πρωί που ξυπνούσε έμπαινε στο ίντερνετ 
να διαβάσει τις αγγελίες, το μεσημέρι έβλεπε καμιά ταινία, 
το απόγευμα διάβαζε κάποιο βιβλίο για να περάσει η ώρα 
του και το βράδυ τηλεόραση. Κάποιες μέρες, βέβαια, όπως 
αυτή, είχε έναν πιο συγκεκριμένο στόχο. Άλλοτε ήταν να 
πάει στον ΟΑΕΔ, άλλοτε στο ΙΚΑ, άλλοτε σε κανέναν 
γιατρό. Σήμερα έπρεπε να πάει να αγοράσει όσα θα του 
χρειάζονταν στην επόμενη περιπέτειά του. Έτσι κινούνταν 
προς τα δυτικά με στόχο την αγορά στρατιωτικών ειδών 
στο Βαρδάρη.  

Φτάνοντας Εγνατία με Αγίας Σοφίας, αντίκρισε για 
άλλη μια φορά το αίσχος του μετρό. Ο πεζός δεν μπορούσε 
να συνεχίσει την ευθεία πορεία του. Πήρε, λοιπόν, το 
δρομάκι που είχαν δημιουργήσει λίγα μέτρα πιο πάνω. Η 
καρδιά του αμέσως βούλιαξε όταν σκέφτηκε το πόσοι 
ακόμη άνθρωποι πρέπει να έχασαν τη δουλειά και την 
ελπίδα τους μιας και το έργο εμπόδιζε την πρόσβαση στα 
καταστήματα εκείνης της πλευράς του δρόμου. 
Τουλάχιστον ο ίδιος δεν είχε κάτι να χάσει πια. Άλλοι είχαν 
παιδιά και γυναίκα να φροντίσουν. Εκείνος είχε μόνο τον 
εαυτό του.  



Δήμητρα Φουρκαλίδου  

13 
 

Το ένιωθε ότι βυθίζονταν όλο και περισσότερο στην 
κατάσταση αυτή. Αφήνονταν στην μιζέρια του, δεν 
πρόσεχε τον εαυτό του και πολύ. Δεν έτρωγε τόσο σωστά 
όσο παλιότερα, δεν τον ένοιαζε αν θα είναι πάντα 
ξυρισμένος και καθαρός, δεν πρόσεχε τι φορούσε πριν 
φύγει από το σπίτι. Κοιτάχτηκε στο τζάμι της τράπεζας στα 
δεξιά του και πρόσεξε πόσο απεριποίητη και 
ταλαιπωρημένη ήταν η όψη του.  Η εσωτερική του πάλη και 
η ψυχική φθορά του αντικατοπτρίζονταν σήμερα στην 
εμφάνισή του όσο ποτέ. Η αλήθεια είναι πως ώρες-ώρες 
του περνούσαν κάτι σκληρές σκέψεις απ’ το μυαλό… Όταν 
θα έχανε τη μητέρα του δεν θα είχε πια λόγο να προσπαθεί. 
Δεν θα είχε λόγο για να… 

Οι σκέψεις του διακόπηκαν βίαια όταν μπροστά στα 
Λουτρά Παράδεισος ένας τοξικομανής άρχισε να φωνάζει 
με όλη τη δύναμη στα πνευμόνια του, αλλά με λόγια 
μπερδεμένα και μακρόσυρτα. «Εγώ φροντίζω για σένα! 
Εσύ είσαι αχάριστη και δεν το βλέπεις!». Ο Θάνος γύρισε 
και τους κοίταξε. Η γυναίκα είχε ένα βλέμμα χαμένο και 
ξέπνοα του είπε «Μη φωνάζεις πάλι!»  και τον τράβηξε από 
το χέρι. «Που με τραβάς, κοπέλα μου; Άφησέ με αν δεν 
θες…» έλεγε εκείνος καθώς απομακρύνονταν προς την 
αντίθετη κατεύθυνση από τον Θάνο. 

Ναι, σίγουρα αυτή ήταν μια λύση για όλους όσοι 
έχουν προσωπικά προβλήματα. Αλλά δεν θα έπεφτε ποτέ 
τόσο χαμηλά. Είχε αξιοπρέπεια. Η αυτοπεποίθηση και η 
αγωνιστικότητα ήταν αυτά που του έλλειπαν τον τελευταίο 
καιρό. Όπως και η αισιοδοξία για κάτι καλύτερο.   

Άραγε πως θα ήταν η ζωή του αν είχε γεννηθεί 
πλούσιος; Δυστυχώς, δεν θα το μάθαινε ποτέ. 

  



Μίνωας - Αθανάσιος Καρυωτάκης 

14 
 

Στεναχωρήθηκε από το τηλεφώνημα, αλλά δεν πτοήθηκε. 
Είχε βγει για να περάσει καλά και τίποτα δεν πρόκειται να 
της χαλούσε τη διάθεση. Πέρασε και την αρχή της πλατείας 
Αριστοτέλους, το χαρακτηριστικό ημικύκλιο με τη στάση 
του Ο.Α.Σ.Θ. και το άγαλμα του Ελευθέριου Βενιζέλου που 
βρισκόταν στο δεξί της χέρι. Έπρεπε να φτάσει μέχρι τα 
Fonda Hondura. Εκεί, θα έβρισκε τις φίλες της. Αφού, 
ταχτοποιούσαν κάποιες εκκρεμότητες όπως η αγορά 
καλλυντικών και κρεμών, θα πήγαιναν για φαγητό κι 
ύστερα κατά πάσα πιθανότητα στο Ζικράμ, το αγαπημένο 
τους κλαμπ. Θα ξενύχταγαν μέχρι πρωίας. Ήταν έξι η ώρα, 
ευτυχώς είχαν ακόμα καιρό για να ξεμπερδέψουν με όλες 
τους τις υποχρεώσεις. 

Έφτασε στη γωνία της οδού Ίωνος Δραγούμη. Στο 
αριστερό της χέρι υπήρχε ένα γνωστό κατάστημα ρούχων. 
Έμπαινε μερικές φορές για να χαζέψει, αλλά ήταν πολύ 
φθηνό για τα γούστα της. Περίμενε να ανάψει το φανάρι κι 
ύστερα πέρασε περπατώντας πάντοτε κομψά στην 
απέναντι πλευρά της Εγνατίας. 

«Ειρήνη, φιλενάδα, έλα λίγο από εδώ να δεις κάτι», 
φώναξε η Πόπη που βρισκόταν μπροστά στο 
σουβλατζίδικο ακριβώς απέναντι από τη διάβαση πεζών. 

«Γιατί να περάσω απέναντι;», φώναξε η Ειρήνη. 
«Έλα να δεις κάτι», απάντησε εξίσου δυνατά η 

Πόπη. 
Άκουσε το πρόσταγμα της φίλης και περίμενε 

καρτερικά τον Γρηγόρη να της δώσει το σήμα για να διαβεί 
τον δρόμο. Το κόκκινο έδωσε τη θέση του στο πράσινο. 

  



Δήμητρα Φουρκαλίδου  

15 
 

Η Ειρήνη ξεκίνησε να περπατά χωρίς να βλέπει τον άνδρα 
που ερχόταν γρήγορα προς το μέρος της. Δεν πρόσεξε κι 
έπεσε πάνω της. Παραπάτησε πάνω στα δωδεκάποντα, μα 
εν τέλει δεν έπεσε κάτω. Από το χέρι του άνδρα με το 
ταλαιπωρημένο πρόσωπο έφυγε ένα νόμισμα. 
Στριφογύρισε κάμποσες φορές φανερώνοντας και τις δύο 
του όψεις μέχρι να ακουμπήσει την άσφαλτο. 

«Είσαι καλά αγαπούλα μου;», ρώτησε η Πόπη ενώ 
έδινε αεριτζίδικα φιλιά στην Ειρήνη. 

«Ναι, απλά εκείνος ο βλάκας με χτύπησε και 
παραπάτησα καλή μου», είπε η γυναίκα ενοχλημένα. 

«Μην ανησυχείς κανένας τρελός ή κανένα πρεζάκι 
θα ήταν. Δεν είδες τα ρούχα του και το πρόσωπό του; Άστον 
αυτόν τώρα και κοίτα αυτό που σου έλεγα», είπε εκείνη 
δείχνοντας ψηλά το νεοκλασικό κτίριο με τις ροζ 
αποχρώσεις. 

Υπήρχε κρεμασμένο ένα τεράστιο πανό που έλεγε: 
«Οι νεοναζί σκοτώνουνε με μαχαιριές και λύσσα, χαμένο 
να μην πάει το αίμα του Παύλου Φύσσα. Σύλλογος 
Φοιτητών Δημοσιογραφίας & ΜΜΕ». 

«Ποιος είναι ο Φύσσας, Πόπη μου; Και γιατί η 
ιδιωτική σχολή έχει αναρτημένο ένα τέτοιο πανό;», ρώτησε 
παραξενεμένη η κόρη του βιομήχανου. 

«Είναι η σχολή του Α.Π.Θ. , άσχετη! Και αυτός ο 
Φύσσας ήταν ένας Ολυμπιακός που δολοφονήθηκε από 
έναν Παναθηναϊκό», αυτό τουλάχιστον είχε ακούσει η 
Πόπη από τα δελτία ειδήσεων των καναλιών με την υψηλή 
τηλεθέαση…   

 

     

 
  



Μίνωας - Αθανάσιος Καρυωτάκης 

16 
 

Ο στρατός ήταν μια πολύ καλή διέξοδος στην παρούσα 
φάση. Θα έκανε νέες γνωριμίες, θα άλλαζε περιβάλλον. 
Εντάξει, ήταν μεγάλος για αυτό, αλλά τον βόλευε. Ήλπιζε 
να κάνει και φίλους. Οι παλιοί του φίλοι είχαν χαθεί λόγω 
υποχρεώσεων… Άλλοι παντρεύτηκαν, άλλοι είχαν μωρά, 
άλλοι είχαν φύγει από την πόλη. Έτσι, θα μπορούσε να  
κάνει νέο κύκλο, ίσως να τον βοηθούσε και κανένας να βρει 
καμιά δουλίτσα. Δεν θα ζητούσε πολλά, εξάλλου. Ακόμη και 
λίγα χρήματα θα του έδιναν και πάλι την αίσθηση της 
ανεξαρτησίας. Θα στέκονταν και καλύτερα στα πόδια του, 
δεν θα ένιωθε σαν τεμπέλης που του τα δίνουν όλα στο χέρι.  

Είχε μόλις περάσει το άγαλμα του Βενιζέλου. 
Κατευθύνονταν προς την Αντιγονιδών. Περνώντας 
μπροστά από την Παναγία Χαλκέων συνέχισε να 
προχωράει ευθεία. Πεζοδρόμιο δεν υπήρχε, αλλά είχαν 
δημιουργήσει ένα δρομάκι με σιδεριές για τον κόσμο. 
Αυτό το σημείο του δρόμου ήταν το αγαπημένο του μέχρι 
πριν από μερικές εβδομάδες. Του θύμιζε την πρώτη φορά 
που φίλησε εκεί τη Χρύσα, το κορίτσι που του είχε δώσει 
μερικές στιγμές ξεγνοιασιάς και γέλιου. Πέρασαν πολύ 
καλά στα ραντεβού τους, περπατούσαν και μιλούσαν για 
ώρες. Η σχέση τους όμως έμεινε εκεί, στην αρχική χαρά της 
εξερεύνησης του χαρακτήρα του άλλου. Η Χρύσα 
αγαπούσε ακόμη τον πρώην της, και έτσι μια μέρα του είπε 
ότι περνάει τέλεια μαζί του αλλά θα είναι άδικο για εκείνον 
να συνεχίσουν να βγαίνουν όταν εκείνη ακόμη ελπίζει να τα 
βρει με τον άλλο. 

Γι’ αυτό ο Θάνος σκέφτονταν το στρατό σαν την 
καλύτερη λύση. Για να ξεφύγει από την πόλη και όλες τις 
αναμνήσεις που είχε από εκεί. Είχε ούτως ή άλλως τάσεις 
φυγής. Από το σπίτι του, από την πόλη, από τη χώρα… 
ακόμη κι από τη ζωή… Τέλος πάντων, αυτά δεν είχαν 



Δήμητρα Φουρκαλίδου  

17 
 

σημασία πλέον. Του ανοίγονταν μια νέα εμπειρία σε λίγες 
μέρες και αυτό τον χαροποιούσε ιδιαίτερα.  

Διέσχισε την Ίωνος Δραγούμη και έπειτα πήρε θέση 
για να περάσει το φανάρι επί της Εγνατίας. Περιμένοντας 
να 
Μια κοπέλα πίσω του άρχισε να φωνάζει τη φίλης της που 
ήταν στην άλλη πλευρά του δρόμου. Ήθελε κάτι να της 
δείξει, έλεγε. Παρατήρησε την κοπέλα στην άλλη πλευρά 
του δρόμου και διέκρινε μια ομοιότητα με την Γιάννα, την 
πρώην του. Αυτόματα έβγαλε από την τσέπη του το 
νόμισμα και το έπαιζε στα χέρια του. Όταν άναψε πράσινο 
ξεκίνησε να διασχίζει τη διάβαση και αναλογίστηκε την 
ομοιοκαταληξία στο σύνθημα του πανό της 
Δημοσιογραφίας. Μέσα σε μια τόσο μικρή πρόταση 
κρύβονταν η αλήθεια μιας ολόκληρης περιόδου. Η χώρα 
πολώνονταν στα δυο άκρα και ο ίδιος πολλές φορές είχε την 
αίσθηση ότι επικρατούσε ένας υποβόσκων εμφύλιος 
πόλεμος.  

Οι σκέψεις τον είχαν αποσυντονίσει τελείως και δεν 
πρόσεξε την κοπέλα που περπατούσε με χάρη στα ψηλά της 
παπούτσια. Σχεδόν τράκαρε πάνω της και με το τράνταγμα 
πετάχτηκε από το χέρι του το πολύτιμο νόμισμά του! Σε μια 
στιγμή πανικού για να μην το χάσει προσπάθησε να το 
πιάσει στον αέρα, αλλά δεν τα κατάφερε. Το νόμισμα 
άρχισε να περιστρέφεται μπροστά στα πόδια του. Κορόνα 
ή γράμματα; Έσκυψε να το πιάσει, ζήτησε συγγνώμη και 
έτρεξε σαν κυνηγημένος στην απέναντι πλευρά. 

  



Μίνωας - Αθανάσιος Καρυωτάκης 

18 
 

Έβγαλε το σουτιέν της. Έφερε στο νου της το πανό με 
εκείνα τα πύρινα λόγια των αναρχικών. Θυμήθηκε τον 
άνδρα που την είχε χτυπήσει καθώς διάσχιζε το φανάρι. 
Κάποτε, κάπου πρέπει να είχαν συναντηθεί. Εκείνα τα 
μάτια του που λαμπύριζαν σαν  οπάλιο τα είχε δει σίγουρα 
σε κάποιο της όνειρο. Ή μήπως όχι; Μακάρι να μπορούσε 
να απαντήσει. 

Τα λόγια του Μάνου τελικά την είχαν πειράξει. 
Κοίταζε την αντανάκλαση του γυμνού κορμιού της στον 
καθρέφτη και ένιωθε για πρώτη φορά στη ζωή της άσχημη. 
Η κυτταρίτιδα είχε αρχίσει να κάνει την εμφάνισή της 
στους μηρούς της, ενώ είχαν σχηματιστεί και δύο μεγάλοι 
μαύροι κύκλοι κάτω από τα μάτια της. Είχε αρχίσει να 
γερνάει. 

Ξάφνου, χτύπησε το τηλέφωνο. Ίσως να ήταν ο 
Μπάμπης από χτες το βράδυ. Έτρεξε αλαφιασμένη να 
πιάσει το κινητό. Καθώς το έπιανε, ένα νόμισμα έφυγε από 
το κομοδίνο. Γύρισε κάμποσες φορές προτού γίνει ένα με 
το πάτωμα. 

«Έλα Μπάμπη, τι κάνεις;», ακούστηκε η φωνή της 
Ειρήνης καθώς κατευθυνόταν προς το μπάνιο. 
 

Ποτέ της δεν έμαθε την όψη του νομίσματος. Ήταν 
τελικά κορόνα ή γράμματα; 

  



Δήμητρα Φουρκαλίδου  

19 
 

Ο Μίνως - Αθανάσιος 

Καρυωτάκης γεννήθηκε 

στη Θεσσαλονίκη το 

1994. Έχει πάρει μέρος 

σε πολλούς 

λογοτεχνικούς 

διαγωνισμούς. 

Μεγαλύτερη διάκριση 

αποτελεί το πρώτο 

βραβείο στον πέμπτο πανελλήνιο διαγωνισμό 

παραμυθιού που είχε διοργανωθεί από το 

περιοδικό Kid’s Fan. Το μυθιστόρημα: «Μια 

σειρά από τρομαχτικά γεγονότα» είναι η πρώτη 

του μεγαλόπνοη συγγραφική προσπάθεια και 

μπορείτε να το κατεβάσετε δωρεάν από τον 

ιστοχώρο των Εκδόσεων Σαΐτα: 

http://www.saitapublications.gr/2012/12/ebook.1

3.html . Παράλληλα, διαθέτει και το ιστολόγιο: 

«Χίλιες και μία ιστορίες» 

(http://minosathkar.blogspot.gr/). Τέλος, έχει 

συμμετάσχει και στο συλλογικό ebook: 

«Tweet_Stories - Λογοτεχνία σε 140 χαρακτήρες» 

όπως και στο συλλογικό ebook  των Εκδόσεων 

Σαΐτα: «Το ταξίδι ενός χαρτονομίσματος». 

 

  

http://minosathkar.blogspot.gr/


Μίνωας - Αθανάσιος Καρυωτάκης 

20 
 

Η Δήμητρα Φουρκαλίδου 

γεννήθηκε και μεγάλωσε 

στη Θεσσαλονίκη. 

Πρόσφατα αποφοίτησε 

από το Τμήμα 

Δημοσιογραφίας και 

ΜΜΕ του Αριστοτελείου 

Πανεπιστημίου, ενώ το 

ακαδημαϊκό έτος 2013-

2014 ευελπιστεί να περάσει (με εισαγωγικές 

εξετάσεις) στο Μεταπτυχιακό Πρόγραμμα δύο ετών 

της ίδιας σχολής. Πάντοτε έγραφε, αλλά η πρώτη και 

μεγαλύτερη πηγή έμπνευσής της ήταν το εξάμηνο 

που φοίτησε (μέσω προγράμματος ανταλλαγής 

φοιτητών) στο πανεπιστήμιο Monash της 

Μελβούρνης. Έχει εργαστεί εθελοντικά σε διάφορες 

ηλεκτρονικές και έντυπες δημοσιογραφικές εκδόσεις, 

σε τοπικό τηλεοπτικό σταθμό της Θεσσαλονίκης, 

καθώς και σε ραδιοφωνικούς σταθμούς εθνικοτήτων 

της Μελβούρνης. Μεγαλύτερη αναγνωστική της 

αδυναμία είναι η ποίηση.  

  



Δήμητρα Φουρκαλίδου  

21 
 

  



Μίνωας - Αθανάσιος Καρυωτάκης 

22 
 

 

 
 
 
 
 
 
 
 
 
 
 
 
 

Η επιμέλεια της έκδοσης και του εξωφύλλου 
έγινε από τον Κώστα Θερμογιάννη 

 
kthermoyiannis@outlook.com 

www.nthermo.com 
www.tovivlio.net 

 
 

 
 

[Αναφορά προέλευσης - 
Μη Εμπορική Χρήση - 

Παρόμοια Διανομή] 
 

  

Διανέμεται ελεύθερα με άδεια Creative Commons 
 

Η αρχική εικόνα για το εξώφυλλο είναι από το flickr 
του χρήστη  Mika Meskanen 

(http://tinyurl.com/pyensx9) 

mailto:kthermoyiannis@outlook.com
www.nthermo.com
www.tovivlio.net


Δήμητρα Φουρκαλίδου  

23 
 

 

Δυο άνθρωποι από διαφορετικά κοινωνικά 

στρώματα με εντελώς διαφορετικές προσεγγίσεις 

στη ζωή ξεκινούν από διαφορετικές αφετηρίες για 

να διασταυρωθούν στο ίδιο σημείο. Μπροστά σε 

ένα πανό θα φανεί το χάσμα των δυο κόσμων που 

μοιάζει αγεφύρωτο. Ή μήπως δεν είναι έτσι; 

 

 

 

 

Η νουβέλα αυτή γράφτηκε για τις 

Ιστορίες με δυο όψεις 
 


