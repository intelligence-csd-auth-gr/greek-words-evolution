










































Το ψαρκι που ήθελε να πετάξει


ΤΑΛΛΑ ΜΑΡΗ 
 
 

Το ψαράκι που 

ήθελε να πετάξει 

 

 

 

  

 

 

 
Εικονογράφηση Μάρη Ταλλά 



 

ΤΑΛΛΑ ΜΑΡΗ 

 

 

 

Το ψαράκι που  

ήθελε να πετάξει 

 

 

 

 

Εικονογράφηση 

 Μάρη Ταλλά 

 



 

Ταλλά Μάρη 

Το ψαράκι που ήθελε να πετάξει 

ΦΕΒΡΟΥΑΡΙΟΣ 2014 

Εικονογράφηση: Μάρη Ταλλά 

Email: talla.marh@yahoo.gr 

 

 

 

 

 

 

 

 

 

 

 

 

 

 

Αυτοέκδοση  e- book  

Εταιρεία  easywriter.gr  Αθήνα 

Web site: http://www.easywriter.gr/ 

FB: https://www.facebook.com/EasywriterGR 

Email: info@easywriter.gr 

 
Αυτό το έργο χορηγείται με ειδική άδεια που 
περιλαμβάνει   

Αναφορά δημιουργού- Μη εμπορική χρήση- Όχι 
Παράγωγα έργα 4.0 Διεθνές 

 

http://www.easywriter.gr/
mailto:info@easywriter.gr
http://creativecommons.org/licenses/by-nc-nd/4.0/deed.el


 

Πνευματικά Δικαιώματα 

 

 

 

 

 

 

 

 

 

 

 

 

  

 

Το έργο με τίτλο Το ψαράκι που ήθελε να πετάξει από την 

δημιουργό Ταλλά Μάρη διατίθεται με ειδική άδεια που 

περιλαμβάνει Αναφορά δημιουργού- Μη εμπορική χρήση- Όχι 
Παράγωγα έργα 4.0 Διεθνές 

 CC BY-NC-ND 4.0 

Μπορείτε να: Μοιραστείτε — αντιγράψετε και αναδιανέμετε το υλικό με 

κάθε μέσο και τρόπο. Ο αδειοδότης δεν μπορεί να ανακαλέσει αυτές τις 

ελευθερίες όσο εσείς ακολουθείτε τους όρους της άδειας. 

Υπό τους ακόλουθους όρους: 

 Αναφορά Δημιουργού — Πρέπει να δώσετε την κατάλληλη 
ανανγνώριση/ credit, να προσφέρετε έναν σύνδεσμο/ a link για την 
άδεια, και να υποδείξετε αν έγιναν αλλαγές. Αυτό μπορείτε να το 
κάνετε με οποιονδήποτε εύλογο τρόπο, αλλά με κανέναν τρόπο που να 
υποδεικνύει ότι ο πάροχος της αδείας/ licensor εγκρίνει εσάς ή την 
χρήση σας. 

 Μη Εμπορική Χρήση — Δε μπορείτε να χρησιμοποιήσετε το υλικό 
για εμπορικούς σκοπούς. 

 Μη παραγόμενα — Αν αναμείξετε, τροποποιήσετε, ή 
δημιουργήσετε πάνω στο υλικό, δε μπορείτε να διανείμετε το 
τροποποιημένο υλικό. 

 Δεν υπάρχουν πρόσθετοι περιορισμοί — Δε μπορείτε να 
εφαρμόσετε νομικούς όρους ή τεχνολογικά μέτρα που να περιορίζουν 
νομικά τους άλλους από το να κάνουν ο,τιδήποτε επιτρέπει η άδεια. 

 

http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el
http://creativecommons.org/licenses/by-nc-nd/4.0/deed.el


 

 

 

 

  

Αφιερωμένο στους γιους μου, 

Παναγιώτη και Νίκο 



Η θάλασσα είναι γεμάτη ψάρια, κανένα όμως 

δεν είναι πεισματάρικο σαν τον Λίο! Όταν βάλει κάτι 

στο κεφάλι του, δεν του αλλάζεις γνώμη με τίποτα. 

«Λίο, έλα να φας και το υπόλοιπο φαί σου, γιατί το 

άφησες;» ο Λίο, έβαλε τα πτερύγια του στην μέση 

και χτύπησε  την ουρά του στο έδαφος. “Μαμά σου 

είπα χόρτασα, δεν θέλω άλλο!» απάντησε με ύφος 

και πήδηξε έξω από το σπιτάκι. «μην αρχίσεις να 

κάνεις πάλι σκανταλιές!» φώναξε η μαμά του πίσω 

του. 

 

 

 

  

 

 

 

 

 

 

 

 

 

 

 



O Λίο όλο κάνει του κεφαλιού του, είναι τόσο 

πεισματάρης, που μάταια οι φίλοι του, το χταπόδι 

και ο αστακός, τον συμβουλεύουν. Αυτός ποτέ δεν 

τους ακούει. «Λίο, έλα, θα φτιάξουμε χάρτη χαμένου 

θησαυρού, θα βοηθήσεις;» Ο αστακός με το 

χταπόδι οργάνωναν ένα νέο παιχνίδι, «δεν ξέρω, 

έχω δουλειά να κάνω τώρα, προσπαθώ να φτιάξω 

φτερά» απάντησε ο Λίο καθώς έβαζε στην σειρά 

κάτι κοράλλια που βρήκε! «Άραγε τι θα κρύψουν 

αυτή την φορά;» σκεφτόταν και όλο και 

κρυφοκοίταζε. Πότε όμως θα κάνει το όνειρό του 

πραγματικότητα αν χάνει χρόνο παίζοντας; Έχει 

βάλει σκοπό να πετάξει και σκέφτεται συνέχεια 

τρόπους για να το καταφέρει. 

 

 

 

 

 

 

 

 

 
 

 



 «Ακούστε τι σκέφτηκα, λέω να κάνουμε κάτι 

διαφορετικό, κάτι συναρπαστικό!» είπε με 

ενθουσιασμό ο αστακός κουνώντας τα μουστάκια 

του. «Να πάμε κοντά στα βράχια, έχω δει μια 

σκοτεινή σπηλιά εκεί, είναι το σπίτι της θαλάσσιας 

χελώνας»  πρότεινε το χταπόδι. Ο Λίο που το 

άκουσε φώναξε δυνατά «θα πάμε αύριο, τώρα θα 

κοιμάται και θα μας μαλώσει»  Στην 

πραγματικότητα, ήθελε και αυτός ο κατεργάρης να 

ακολουθήσει, αλλά δεν γινόταν. Είχε δουλειές να 

κάνει, είχε ξεσηκωθεί με κάτι γλάρους που είχε δει 

νωρίτερα. Οι γλάροι είχαν φτερά, ενώ αυτός δεν 

είχε ακόμη καταφέρει να πετάξει!  

 

 

 

 

 

 

 

 

 
  



 

 

 

 

 

 

 

 

Όταν το χταπόδι και ο αστακός έπαιζαν με τις 

γαρίδες, ο Λίο θύμωνε. «γιατί δεν με βοηθάτε λιγάκι; 

εγώ προσπαθώ για κάτι σημαντικό κι εσείς όλο 

παίζετε. Δεν με καταλαβαίνετε καθόλου» έλεγε με 

παράπονο και έπαιρνε φόρα, κουνούσε τα πτερύγια 

και χοροπήδαγε μήπως και καταφέρει να πετάξει. 

«όταν θέλεις κάτι πολύ το καταφέρνεις» σκεφτόταν 

ο Λίο και δεν τα παράταγε εύκολα! Έπεσε κάτω την 

πρώτη φορά, έπεσε κάτω και την δεύτερη φορά, 

την τρίτη φορά έπεσε πάνω σε έναν ιππόκαμπο 

που τον κοίταξε θυμωμένος. Ντράπηκε πολύ ο Λίο, 

είχε κουραστεί και από τις πολλές προσπάθειες και 

έκατσε κάτω στεναχωρημένος.  

 

 



 

Βλέποντας αυτήν την συμπεριφορά οι φίλοι 

του, άρχισαν να ανησυχούν λίγο. «Μην επιμένεις 

άλλο Λίο! Έχεις ανακατέψει την άμμο , θόλωσες και 

τα νερά και δεν μπορούμε να παίξουμε» γκρίνιαξε 

το χταπόδι! «Δεν βαρέθηκες να πέφτεις συνέχεια; 

Είσαι πολύ πεισματάρης! Θα χτυπήσεις, θα 

πρηστείς και θα μοιάζεις με το ψάρι – φούσκα» 

αστειεύτηκε ο αστακός.  

Ο Λίο που και που σκεφτόταν να κάνει ένα 

διάλειμμα για να παίξει, το πείσμα όμως δεν τον 

άφηνε! «μπορώ να παίξω και πιο μετά» έλεγε στον 

εαυτό του και σκεφτόταν τα υπέροχα πράγματα που 

θα ανακάλυπτε αν βρισκόταν στον ουρανό! Έβγαινε 

στην επιφάνεια της θάλασσας, έβλεπε τα πουλιά  

που είχαν φτερά, μέχρι και τις μύγες κοιτούσε και 

όλο και πείσμωνε! Ήθελε κι αυτός να πετάξει! Ήταν 

πολύ προβληματισμένος! 

 

 

 



 

 

 

 

 

 

 

 

 

 

 

 

 

 

«Τα ψάρια δεν πετάνε μικρέ άμυαλε Λίο, μην 

είσαι πια ξεροκέφαλος» του είπε μία πεταλίδα που 

τον λυπήθηκε «άντε να κολυμπήσεις να βρεις κάτι 

να φας!» «Δεν θέλω» είπε πεισματικά ο Λίο και 

χτύπησε κάτω με δύναμη την ουρά του, «εγώ θα 

προσπαθήσω και θα τα καταφέρω, είμαι σίγουρος!» 

 

 

 



Έκανε μια βουτιά μέσα στο βυθό και βρήκε δύο 

κοχύλια, τα στερέωσε στα πτερύγια του και τα 

κουνούσε όσο πιο γρήγορα μπορούσε. «Τώρα θα 

δείτε όλοι σας! Έχω φτερά όπως τα πουλιά» 

φώναξε ο Λίο. Χοροπηδούσε από δω και από κει 

σαν ακρίδα αλλά χωρίς αποτέλεσμα, έτσι 

κουράστηκε και τα παράτησε. Το μόνο που 

κατάφερε ήταν να πρηστούν τα πτερύγια του και να 

μοιάζουν με βατραχοπέδιλα. 

Εδώ που τα λέμε ήταν και λίγο αστείος ο Λίο, 

με το μικρό κεφαλάκι του, την μικρή ουρίτσα και δύο 

τεράστια πτερύγια! «Αν με δει η μαμά μου έτσι 

όπως έγινα, θα φάω κατσάδα!» σκεφτόταν.  

Έτσι αφηρημένος που ήταν δεν πρόσεξε μία 

φάλαινα που τον πλησίαζε! Αυτή ερχόταν σιγά σιγά, 

άνοιξε το στόμα της και κατάπιε τον μικρό Λίο. «Μα 

πως σκοτείνιασε έτσι;» αναρωτήθηκε το ψαράκι. Η 

φάλαινα βγήκε για λίγο στην επιφάνεια της 

θάλασσας, φτερνίστηκε και μαζί με το νερό, 

πετάχτηκε και ο Λίο προς τον ουρανό. 

 



 

 

 

 

 

 

 

 

 

«Ζήτω πετάω πετάω! Τα κατάφερα!» είπε ο Λίο 

γεμάτος χαρά. Έβλεπε τα σύννεφα, το ουράνιο 

τόξο, τα πουλιά, όλα αυτά τα ωραία πράγματα που 

δεν υπήρχαν στο βυθό. Ξαφνικά άρχισε να πέφτει 

και προσγειώθηκε στην άμμο της παραλίας.  

Η θάλασσα ήταν κοντά, ο Λίο κουνιόταν και 

προσπαθούσε να πλησιάσει, αλλά στην άμμο τα 

ψάρια δεν μπορούν να κολυμπήσουν! Άρχισε να 

ζεσταίνεται, ήταν μεσημέρι και για κακή του τύχη ο 

ήλιος έκαιγε. 

 

 



 

Ο Λίο είχε αρχίσει να κοκκινίζει δεν είχε 

συνηθίσει να ζει σε τόση ζέστη! Τι δροσερή που του 

φαινόταν η θάλασσα και πόσο του έλειπε τώρα! 

«Θα καταλήξω ψάρι τηγανιτό» σκέφτηκε «δεν είναι 

και τόσο ωραία να πετάς τελικά! Αχ και να 

μπορούσα να πάω στο νερό να δροσιστώ λιγάκι!» 

έλεγε κλαψουρίζοντας και σκέφτηκε τα λόγια της 

πεταλίδας, «μήπως πραγματικά είμαι 

ξεροκέφαλος;» 

 Ξαφνικά τις σκέψεις του, διέκοψε μια 

ευχάριστη φωνή «μαμά μαμά, ένα ψαράκι έξω από 

το νερό!» γούρλωσε με λαχτάρα τα μάτια του και 

σκέφτηκε «επιτέλους σώθηκα!» Ήταν ένα αγόρι 

που έτρεξε κοντά του, «μην ανησυχείς ψαράκι, εγώ 

θα σε σώσω.» είπε στον Λίο και τον έριξε στην 

θάλασσα.  

 

 

 

 



 

 

 

 

 

 

 

 

 

 

 

 

 

«Τι τέλεια που είναι στο δροσερό νερό!» έλεγε 

όλος χαρά και κολύμπαγε όσο πιο γρήγορα 

μπορούσε για να βρει τους φίλους του. Η χαρά 

όμως του κόπηκε όταν θυμήθηκε την φάλαινα που 

τον κατάπιε. Κολυμπούσε πιο προσεχτικά τώρα και 

κρυβόταν που και που πίσω από τις θαλάσσιες 

ανεμώνες. Ανησυχούσε μην εμφανιστεί πάλι η 

πελώρια φάλαινα και τον φάει. 

 

 



«Λίο εσύ είσαι; που κρυβόσουν, σε ψάχναμε!» 

είπε το χταπόδι που τον είδε από μακριά. «σου 

βρήκαμε ένα τρόπο να πετάξεις, μήπως και 

ηρεμήσεις λίγο! Πύραυλος θα γίνεις!» συμπλήρωσε 

ο αστακός. «Εγώ δεν θέλω πια να πετάξω» είπε ο 

Λίο «μου πέρασε, προτιμώ να κολυμπάω μαζί σας 

στο νερό, που είναι και δροσερά»  

Έτσι ο Λίο ποτέ δεν σκέφτηκε ξανά να πετάξει! 

Έμαθε να βάζει στην άκρη το πείσμα του και να 

ακούει τους φίλους του, να παίζει και να διασκεδάζει 

μαζί τους. «Πάμε στο βυθισμένο καράβι;» πρότεινε 

ο Λίο, «εκεί υπάρχουν γοργόνες που όλο 

τραγουδάνε. Δεν έχεις ακούσει πιο γλυκό τραγούδι! 

Λες να μας μάθουν κι εμάς να τραγουδάμε τόσο 

ωραία;» ρώτησε το χταπόδι. Ο Λίο δεν πρόλαβε να 

απαντήσει γιατί πετάχτηκε ο αστακός «εγώ γνωρίζω 

την βασίλισσά τους, είναι πολύ καλή! Ωραία ιδέα 

Λίο! Πάμε;» Ο Λίο κοίταξε πρώτα το χταπόδι και 

μετά τον αστακό και τους χαμογέλασε. Ένα ταξίδι 

άγνωστο και γεμάτο νέες περιπέτειες,  μόλις είχε 

ξεκινήσει! 

ΤΕΛΟΣ 



 

 

 

 

 

 

 

 

 

 

 

 

 

  

 

Παιδιά ελάτε να 

παίξουμε! 

 



ΠΑΙΧΝΙΔΙ 1
ο
 

 

Λύσε το σταυρόλεξο! 

  

 

ΟΡΙΖΟΝΤΙΑ 

1. κατάπιε το ψαράκι 

3. έχει οχτώ πόδια και ζει στην 

θάλασσα 

5. είναι θαλασσινό και δίνει 

νοστιμιά στο φαγητό 

ΚΑΘΕΤΑ 

2. έχει δαγκάνες και είναι φίλος 

με το ψαράκι 

4. οδήγησε το ψαράκι σε 

μπελάδες 

6. λένε το ψαράκι 

 

ΘΑΛΑΣΣΑ 

1 

 

  

2 

 

   

   

   

 

      

  

3 

 

  

4 

 

   

 

   

 

 

 

    

   

 

 

 

    

   

 

 

 

    

   

 

 

 

    

     

5 

 

6 

 

   

      

 

   

      

 

   

 



ΠΑΙΧΝΙΔΙ 2
ο
 

 

Κόψε το παρακάτω πάζλ, κόλλησε το πάνω σε 

χαρτόνι και μετά κόψε τα κομμάτια. Έτοιμο το νέο 

σου παιχνίδι! Μπορείς να το φτιάξεις; 

  

 

 

Λύση σταυρόλεξου 

ΟΡΙΖΟΝΤΙΑ 1.  ΦΑΛΑΙΝΑ 2. ΧΤΑΠΟΔΙ 3. ΑΛΑΤΙ ΚΑΘΕΤΑ 1. ΑΣΤΑΚΟΣ 2. ΠΕΙΣΜΑ 3. ΛΙΟ 

 



ΠΑΙΧΝΙΔΙ 3
ο
 

 

Κόψε την εικόνα και κόλλησε πίσω ένα 

καλαμάκι, έτσι θα έχεις την δική σου φιγούρα Λίο 

για να παίξεις ή να στολίσεις το δωμάτιό σου! 

 

  

 

 



ΠΑΙΧΝΙΔΙ 4
Ο
  

 

 

  

 

Ζωγράφισέ με όπως  

σου αρέσει!!!!!!!! 



 

 

 

 

 

Λιιο 

 

 

 

 

 

 

 

 

 

 

 

 

 

 

 

Λέγομαι Μαρία Ταλλά αλλά με 

φωνάζουν Μάρη. Σπούδασα στην 

Σχολή Διοίκησης και Οικονομίας 

του ΤΕΙ Αθήνας στο τμήμα  

Διοίκηση Μονάδων Υγείας και 

Πρόνοιας και εργάστηκα στις 

Δημόσιες Σχέσεις Νοσοκομείων σε 

Ελλάδα και Κύπρο. Επίσης είμαι 

αυτοδίδακτη ζωγράφος και για 

κάποιο χρονικό διάστημα 

ασχολήθηκα και με την κατασκευή 

χειροποίητων κοσμημάτων. Είμαι 

παντρεμένη και μαμά δύο αγοριών, 

του Παναγιώτη και του Νίκου. Μου 

αρέσει πολύ η μαγειρική, οι 

χειροτεχνίες και οι κατασκευές. Η 

μεγάλη μου αγάπη όμως, 

παραμένει η ζωγραφική γιατί με 

εκφράζει και με ταξιδεύει. Πιστεύω 

ότι κάθε μορφή δημιουργίας είναι 

κάτι μοναδικό και αναζωογονητικό. 

Με τα έργα μου προσπαθώ να 

φέρω πάλι την μαγεία των 

παραμυθιών στην ζωή μας! Αυτήν 

την περίοδο, είμαι αρθρογράφος σε 

ένα διαδικτυακό περιοδικό και 

παράλληλα  ασχολούμαι με την 

συγγραφή ενός νέου παραμυθιού. 

Οι γιοι μου,  αποτελούν την πηγή 

έμπνευσής μου!  

 

 

Email επικοινωνίας: 

talla.marh@yahoo.gr 

 

 

mailto:talla.marh@yahoo.gr


 

 
Μέσα στα βάθη του ωκεανού, 

ζει ο Λίο, ένα ψαράκι αλλιώτικο, 

ένα ψαράκι πεισματάρικο που 

όλο κάνει του κεφαλιού του. 

Θέλει να πετάξει. Πετάνε όμως 

τα ψάρια; Θα τον βοηθήσει το 

πείσμα του να τα καταφέρει ή 

θα τον οδηγήσει σε μπελάδες; 

 

 

 

 

 

Ένα παραμύθι για τα 
παιδιά των πρώτων 

τάξεων του Δημοτικού, 
που μιλάει για το πείσμα 
και για την επιμονή. Θα 
ταξιδέψετε στον κόσμο 

της θάλασσας, θα 
γνωρίσετε τον Λίο και θα 

διασκεδάσετε με τις 
περιπέτειες του! 

 


