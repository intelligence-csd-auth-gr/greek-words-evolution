



















































ΝΙΚΟΣ ΧΑΛΚΙΔΗΣ Ο ΚΟΙΝΟΣ ΜΑΣ ΓΝΩΣΤΟΣ





ΝΙΚΟΣ ΧΑΛΚΙΔΗΣ

Ο ΚΟΙΝΟΣ ΜΑΣ ΓΝΩΣΤΟΣ

ΕΝΔΥΜΙΩΝ





        Τόσες  μπλε κλειτορίδες και ούτε ένας Μπόμπυ Βίντον...





9

Μ’ αρέσουν οι γυναίκες

Μ΄αρέσουν οι γυναίκες που κάνουν το κεφάλι τους ξανθό 
κι αφήνουν άβαφα τα φρύδια. Εκείνες που με δυσκολία 
ισορροπούν πάνω σε ψηλοτάκουνα. Αυτές που φοράνε 
στενές φούστες,  για να αποκαλύψουν επιθυμητά 
οπίσθια, που όμως δεν ξέρουν να λικνίζουν, κι έτσι εκείνο 
που μένει ως ενύπωση είναι ένα φυλακισμένο σώμα. 
Μ΄αρέσουν οι γυναίκες,  όταν βλέπουν ως ανάμνηση το 
κόκκινο χρώμα των νυχιών, ενώ έχει αρχίσει να διαλύεται 
η βαφή σε χέρια φαγωμένα απ’ τη χλωρίνη και τα πιάτα. 
Μ’ αρέσουν οι γυναίκες που φλερτάρουν με τον κομμωτή 
τους και κόβουν τα μαλλιά τους ένα και κάτι μήνα πιο 
μπροστά για να αποφύγουν το δώρο τα Χριστούγεννα. Μ’ 
αρέσουν οι γυναίκες που μεθάνε για ένα καλά κρυμμένο 
μυστικό και τραγουδάνε φάλτσα επιτυχίες λαϊκές στα 
εστιατόρια. Καμιά από αυτές δεν γράφει ποιήματα.



10

όπου ο κοινός γνωστός μας είναι γενναιόδωρος

«Δε με λυπάσαι καθόλου; «  
ρώτησε κάποτε μια γυναίκα 

τον κοινό μας γνωστό.  
Φυσικά, αγάπη μου,  
απάντησε εκείνος.  

΄Ανθρωποι είμαστε. 
Γι’ αυτό θα σου  

αφιερώσω την επόμενη 
ποιητική μου συλλογή.



11

Μία ανάμνησις από εσένα

Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 
Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ Εγώ 

Εγώ Εγώ Εγώ Εγώ Εγώ Εγώ Εγώ. Ναι. Εγώ.



12

Της ποιήσεως τα πάθη, ποιος αλήθεια θα μας μάθει…

Είναι κι αυτό μες στη ζωή, «μύγδαλα, στάσου, στάσου!» 
ποιήτρια να θες κι εσύ να δεις τη γκόμενά σου.  

Και για να μάθουν οι πολλοί και ν’ αποφύγουν λάθη 
Ακούστε, φίλοι μου καλοί, τα εδικά μου πάθη.

Με παγιδεύσαν κάποτε τα γυνακεία κλέη 
Μία κοπέλα όμορφη, με πλούσια τα ελέη 

κι αντί (ο μαλάκας) να σκεφτώ να στρίψω κανα μπάφο 
της ομολόγησα αφελώς:  «μωρό μου, εγώ γράφω»

«Γράφω κι εγώ», απάντησε και τότε αρχίσαν όλα 
γιατί το σεξ ξεχάσαμε και πιάσαμε τη βιόλα. 

Τι ποιότητα, τι έντεχνο είχαν τα βράδια εκείνα 
που ποιήματα της έγραφα, και στίχους εξεκίνα

Και κει που κάποτε απλώς με ρώταγε αν τελειώνω 
άρχισε αίφνης ν’ απαιτεί ποιήματα να διορθώνω. 

Κι όταν το βλέμμα έπεφτε στου στήθους τις εκτάσεις,  
μου έλεγε «άστα τώρ΄ αυτά, και πες: θα με διάβασεις;»

Μια μέρα όπως καθόμαστε και φτιάχναμε το μέτρο 
ακούω με παγερή φωνή «Ρώτησα και τον Πέτρο».  

Ο Πέτρος ήτο ποιητής, γνωστός και φημισμένος 
πού να τον φτάσω ο ταπεινός κι ο καταφρονεμένος;

Ο Πέτρος υποσχέθηκε ότι θα την εκδώσει 
κι έτσι δε χρειάστηκε πολύ μέχρι που να ενδώσει.  

Και αν τα λόγια μου αυτά κρύβουνε τόσο πόνο 
είναι γιατί τη γάμησε, ΕΓΩ όμως την τυπώνω.



13

όπου ο κοινός μας γνωστός αφήνει ένα υστερόγραφο

Και για να αποφύγουμε μια σύγχυση μεγάλη 
δεν είσαι εσύ η ποιήτρια, γράφω για μία άλλη



14

όπου ο κοινός μας γνωστός αποκαλύπτει 
 

Ω, απορείτε αγαπημένη μου, 
 πόσο σκληρός μπορεί να γίνει ένας άνθρωπος; 

 Κι όμως, ειδικά εσείς, έπρεπε ήδη να γνωρίζετε την 
απάντηση:  

πάντοτε πολύ περισσότερο απ´ όσο περιμένει  
εκείνος που ανίδεος στέκεται μπροστά του.



15

Έρωτας και γεγονότα 

Ο έρωτας δεν είναι κάτι που έχει συμβεί. 

Είναι κάτι που συμβαίνει. 
* 

Οι έρωτες να βαδίζουν πλάι στα γεγονότα. 
Αν υποκριθούν πως δεν τα βλέπουν 

τα γεγονότα στο τέλος 
υπερβαίνουν τους έρωτες.



16

όπου ο κοινός μας γνωστός μελαγχολεί

Εσείς, όταν λυπάστε,  ακούτε έντεχνα, είπε ο κοινός μας 
γνωστός.  

Εγώ με μπλουζ και λαϊκά λυπάμαι.  
Ετσι όσο κι αν λυπηθούμε μαζί εξ αποστάσεως 

ποτέ δεν πρόκειται να τραγουδήσουμε παρέα, από 
λύπη.



17

Χρονογραμμή 
 

Θρηνεί η πρώτη 
την απώλεια του πατέρα.  

Η αποκάτω περιγράφει τη βροχή 
την Καθαρά Δευτέρα.  

Γράφει για κομμωτήρια 
η επομένη 

και για τους πρόσφυγες 
στην Ειδομένη 
μια ψαγμένη.  

Ο άλλος διαφημίζει 
την καριέρα του 
κι ένας ακόμη 

βάζει σκέτα μουσική- 
δεν είν’ η μέρα του.  

Ο αγράμματος είναι συνήθως 
που υπερθεματίζει 

μαχόμενος υπέρ του θέματος 
που δεν γνωρίζει.  

«Α, είμεθα ο πλέον έξυπνος 
λαός», φωνάζει μία 

και επιλέγω να ‹μαι βλάκας 
από αηδία. 

Κι εσύ,  αγάπη μου 
δείχνεις τεράστιο ήθος 

καθώς σε γδέρνουν 
 ποιηματάκια 
εις το στήθος.  

Μόνο που διάλεξες 



18

λάθος φωτό  
- μα μη λυπάσαι- 

γιατί με ΚΤΕΛ είχα ανέβει 
(αν θυμάσαι).  

Στους δυο ο ένας κάνει  
το ταξίδι.  

Ο άλλος πάντα  
περιμένει σαν το φίδι.  

Βέβαια,  μπορεί 
ν´ ανήκει σ´ άλλον 
 το στιγμιότυπο- 
τι ν´ οι ζωές μας;   

Ένα «λάικ» 
πανομοιότυπο.



19

όπου ο κοινός μας γνωστός συνειδητοποιεί 

Αυτή η φράση  
«μια χαρά τα καταφέρνεις και μόνος σου» 

είναι ο ασφαλέστερος δρόμος 
για να μείνεις μόνος.



20

Άσμα λαϊκό και πένθιμο για την ποίηση

Δεν είναι ότι σε μισώ - καθόλου 
μα πια δε μου κοστίζεις διόλου 

και δε θυμάμαι ούτε τ’ όνομά σου 
και τα μονά και τα ζυγά παρ´τα δικά σου. 

Θυμώνω μερικές φορές μαζί μου 
που σ’ άφησα καιρό μες τη ζωή μου 

Ξενύχτι ήσουν, και δυο τρεις σπατάλες 
μα δε βαριέσαι, τα κανα και γι´ άλλες.

Σε βλέπω πάλι πως το γυροφέρνεις 
φωτογραφίες, ποιηματάκια και ταινίες 

μα έχω τις δικές μου ιστορίες 
κι εσύ αλλού το δίνεις και το παίρνεις. 

Μπορεί να θες μία συγγνώμη πάλι 
μια εξήγηση να δώσεις και να σβήσεις 

ξεχνάς μια φράση:» μόλις γυρίσω το κεφάλι 
ούτε που έζησες ποτέ ούτε θα ζήσεις.» 

 
Δεν έχει γέφυρες σε ό,τι μας χωρίζει 

δεν έχει δρόμο τώρα πια να επιστρέψεις  
υπάρχει πάντα μια στιγμή που μας ορίζει 

και που ό,τι πίστεψες ξανά δε θα πιστέψεις. 
 

Γι’ άλλους τα βράδια είν’ αυλή νοσοκομείου 
για άλλους κούμαρα, μεζές και τύποι - αστέρια 

άλλοι παυσίπονα τσιρότα έχουν στα χέρια 
και άλλοι κάνουν απολογισμό ταμείου. 

 



21

Να πούμε τι,  και πώς,  και τι να πούμε;  
Και τόσο που ‘ζησες πολύ είναι και φτάνει. 

Εσένα σ’ έτρωγαν των διακοπών οι  σκέψεις 
κι εγώ 

 τρεις, καλοκαίρι, ξημερώματα 
για μια γυναίκα προσευχόμουν να πεθάνει. 



22

…όπου ο κοινός μας γνωστός εξανίσταται

Μια άλλη μέρα είπε ο κοινός μας γνωστός: 
«ω, κυρία μου, σας λυπάμαι, είναι αλήθεια, τον τελευ-

ταίο καιρό.  
  ΄Οχι τόσο όμως, ώστε να σας λυπάμαι για μια ζωή»



23

όπου ο κοινός μας γνωστός σκέφτεται επιτέλους  
και τον εαυτό του 

Ξέρετε, είπε ο κοινός μας γνωστός, 
είναι αλήθεια ότι λυπάστε, 

επειδή δεν βρίσκεται εύκολα 
κάποιος να σας λυπάται μια ζωή 

για να σας σώσει απ’ τη λύπη σας . 
Θα σας λυπόμουν εγώ,  

είπε ο κοινός μας γνωστός,  
αλλά έχω κι εγώ τις λύπες μου.



24

Τσάο, αγάπη μου. Τσάο.

Σας το ‘χα πει 
(είπε ο άλλος) 

πως όταν δεν αγαπώ 
είμαι καλύτερα. 

Και δε με νοιάζουν 
οι επωνυμίες των ξενοδοχείων 

αν έχουν ονόματα μηνών, 
ημερών, εορτών, αργιών 

εβδομάδων, πόλεων, 
γυναικών, ακόμη και αγίων, 

όπως οι βάρκες τα καλοκαίρια 
στις Κυκλάδες. 

Ούτε με νοιάζουνε οι συναντήσεις 
κατά βάθος. 

Μόνο να πετυχαίνεις 
καμιά ενδιαφέρουσα βιογραφία 

μήπως και κάτσει έπειτα 
πιο εύκολα το ποίημα.

Ώσπου στο τέλος 
χάνονται τα πρόσωπα 

και μένει μόνο 
η γενέθλια πόλις: 

μία τουρκάλα, μία βολιώτισσα, 
μια αθηναία .Ψέματα, δύο. 

Κουβάλαγα μαζί μου 
για καιρό, 

σ’ εκείνα τα δωμάτια 
ένα τρανζιστοράκι, 



25

επέλεγα πειρατικούς σταθμούς 
με λαϊκά 

αντί για συζητήσεις. 
Εχουν μια τάση οι εφήμερες 
να ακουμπήσουν όλη τους 

τη ζωή σ’ ένα κρεβάτι. 
Κι αφήνουν πάντοτε μια λύπη 
οι άνθρωποι που παριστάνουν 

τις πρωτεύουσες. 
Α, η πιο όμορφη κουβέντα 

που θυμάμαι 
ήταν το 

“τσάο, αγάπη μου. Τσάο”

 
για τον Κώστα Ριτσώνη, 

αν ήταν ζωντανός



26

όπου ο κοινός μας γνωστός θυμάται 
 

ήξερα μία που αγαπούσε τον εαυτό της που μ´ 
αγαπούσε



27

όπου ο κοινός μας γνωστός εξομολογείται

«γιατί μας κατέστρεψες;» 
ρώτησε κάποτε 

μια γυναίκα 
τον κοινό μας γνωστό. 

Κι αυτός απάντησε: 
«για να μη χρωστάει 

ο ένας στον άλλον 
λέξεις, αγάπη μου. 
Πάντοτε μόνοι μας 

πηγαίνουμε στο ποίημα».

*

Α, ναι, 
πηγαίνουμε μόνοι μας 

στο ποίημα 
όπως 

στα λαϊκά τραγούδια 
και στο θάνατο.  

* 
Τώρα πια 

έγινες ποιήτρια.  
*

Και αν σε μοιράζομαι, αγάπη μου,  
είναι γιατί ανήκεις πλέον τελεσίδικα στο ποίημα.



28

Μπαλάντα για την ποίηση

Ποίηση,  
μην είσαι αφελής 

και σε γαμήσει 
όποιος απόσταση 

δεν έχει να διανύσει. 
Θυμήσου πως  

ερχόμουν με το τρένο 
τα κρύα βράδια του χειμώνα 

το καημένο 
και σε περίμενα για ώρες  

μες στ’ αγιάζι 
μα έλεγα και πάλι 

«δεν πειράζει» 
για δυο σου λέξεις,  

ποίηση,  
για δυο σου λέξεις 
μέχρι που βγήκε 

επιτέλους ο Αλέξης

(εδώ, ω αναγνώστα,  
παραπέμπω στους  

Olympians και στον Σύριζα 
ταυτοχρόνως)

Είναι αλήθεια, φυσικά,  
δεν είναι ψέμα,  

τις υποσχέσεις σου 
δεν πίστευα-και σένα 

μια με σκεφτόσουν ξαφνικά 



29

μια με ξεχνούσες 
υστερική και στο φαί 

κι όταν πεινούσες. 
Κι ενώ κοντά βρισκόμουν στο βραβείο 

(δυόσμος, νερό, λίγο γιαούρτι και αιδοίο) 
αντί να φτιάξεις σούπα με καμάρι 
έφτιαξες ροζ σαλάτα από πατζάρι

Μόνο μια μέρα κάτι ζήτησα θυμάμαι 
μα όχι τι  

-όσο κι αν προσπαθήσω- 
δε λυπάμαι 

λυπάμαι μάλλον  
που άλλο πια δεν περισσεύει 

καρδιά, για να τραφείς στην ερημιά σου 
βλέπεις,  

ναι, χάνω από δίπλα μου ανθρώπους 
αλλά εσύ έχεις χάσει εδώ και χρόνια την καρδιά σου



30

φεστιβάλ ποιήσεως

Θα οργανώσω, ένα δικό μου φεστιβάλ  
με μόνο συμμετέχοντα εμένα, να διαβάζω.  

«Επέστη καιρός της αυτολατρείας»  
που ΄λεγε κι ένας αποτυχημένος φοιτητής. 

 Δε θα χρειαστεί να με αποκαλέσω σπουδαίο ποιητή.  
Θα είναι αυτονόητο.



31

όπου ο κοινός μας γνωστός παραδέχεται

Μερικές φορές ζούμε, γιατί κανείς δεν αναρωτήθηκε αν 
ζούμε ακόμη... 

πάει να πει ή μήπως και δεν είμαστε ακόμη ζωντανοί.



32

μαρούλια και Προυστ

Χθες ο τύπος που πουλούσε μαρούλια και μπρόκολα 
στη λαϊκή φώναζε: “Δεν ξέρουν ούτε πού βρίσκεται το 
Εβερεστ, αλλά ξέρουν τι ύψος έχει. Οι λεπτομέρειες είναι 
η προσπάθεια του μικροαστού να φανεί ευφυής, το είπε 
κι ο Προύστ”. Κι όλα ξεκίνησαν από μια κουβέντα που 
είχε με τον τύπο που πουλούσε μήλα κι αχλάδια για έναν 
παίκτη παλιό του Ολυμπιακού που δεν θυμήθηκαν το 
όνομά του. Νομίζω πως ο κόσμος τρελαίνεται σιγά σιγά, 
και γίνεται πιο όμορφος έτσι...



33

όπου ο κοινός μας γνωστός προειδοποιεί 

Δεν είμαι πια εγώ, 
και μην κουράζεστε.  

Κι εσείς πλέον  
είσθε για εμένα 

ένα πείραμα με λέξεις.



34

όπου ο κοινός μας γνωστός πάλι αποδεικνύεται 
γενναιόδωρος

Ο κοινός μας γνωστός 
Τα συγχωρεί όλα.  

Αρκεί να μην κλαίτε εύκολα 
να μην ξεχνάτε τις υποδιαστολές από τα «ότι» 

και να αποφεύγετε γλυκερές ατάκες 
του στυλ «μάτια μου», «αγάπη μου» 

«παστίτσιο μεσημέρι Κυριακής»



35

Από τις λαϊκές ταβέρνες στους μονόκερους

Ήσουνα έντεχνη 
ρε κακομοίρα μου.  
Και στις ταβέρνες 

με το ρολόι να μετράει 
δευτερόλεπτα 

μήπως κι αργήσεις 
ούτε που ΄φχαριστήθηκες 

κανα λαϊκό τραγούδι.  
Αρχίδια αναμνήσεις.  

(Να σε δω να τραγουδάς 
ένα καψούρικο 

να δω πώς θα ‘σαι 
που θα ‘λεγε κι η Γώγου). 
Αλλά τουλάχιστον, ρε συ 
μη ζήσεις κάνοντας λάικ 

σε  μονόκερους.



36

όπου ο κοινός μας γνωστός μονολογεί

Τα αποσπάσματα 
του Σολωμού 

να μάθουμε γυμνοί,  
σ’ ένα κρεβάτι 

μήπως και καταλάβουμε 
το στίχο του Καρούζου 
«αυτοψυχίατρος είν’  
ο ποιητής, με καθαρό  

οινόπνευμα»



37

όπου ο κοινός μας γνωστός παραδέχεται

Στον καθένα μας αναλογεί μία συνέντευξη 
 για το καλλιτεχνικό του έργο σ’ ένα δωμάτιο φτηνού 

ξενοδοχείου 



38

Απόλυτο λαϊκό για την ποίηση σε 9/8

Καλά σε ξέρω ποίηση, φοβάσαι πως σ´ εκθέτω 
και πως οι φίλοι κι οι γνωστοί κάτι καταλαβαίνουν 
δεν είν’ στιγμή κατάλληλη να θέσεις κάποιο βέτο 
κι απ΄όσα ζήσαμε μαζί, αυτές οι λέξεις μένουν.

«Ο ανήλικος αμύνεται και ο ενήλικος σκοτώνει» 
διάβασα κάπου κάποτε και λάικ είχες βάλει 
μια σκέψη τόσο αφελής, που με εξαγριώνει 

γιατί απ’ την ουσία μου τίποτα δεν προβάλλει.

Κι ανήλικος και πιο μετά το ίδιο αμυνόμουν 
το ίδιο πάντα σκότωνα, με περισσή ευκολία 

όταν το θύμα έπαυα αίφνης να το νοιαζόμουν 
και υπήρχε μέσα μου γι’ αυτό μονάχα θυμηδία.

Με αφορμή ποια άραγε βλέπεις χωριό την πόλη; 
Τις η αιτία προκαλεί; Τις η αιτία ρίπτει; 

Νομίζω η απάντηση έρχεται απ’ τον Τσιώλη: 
«οι άνθρωποι δεν συγχωρούν εκείνον που εκπίπτει»

Στα γράφω τώρα όλ’ αυτά, αν και θα με μισήσεις 
όχι για να σ’ εκδικηθώ ή να σε κάνω πέρα. 

Είναι η δική μου η σειρά να κάνω πια καριέρα 
Και, για να είμαι αδέσμευτος, δε θέλω αναμνήσεις.



39

όπου ο κοινός μας γνωστός  ανακαλύπτει ότι…

Η ποίηση είναι η συνάντηση  
-την ίδια ώρα ή σε στιγμές επάλληλες-  

δύο ή περισσοτέρων εραστών 
σε ένα φτηνό κρεβάτι.  

Κι αυτή η συνάντηση είναι  
το πλέον επιδραστικό στοιχείο  στην Τέχνη.  

Γι’ αυτό στο τέλος θα μοιάζουν  
σε αφόρητο βαθμό τα ποιήματά μας.  

* 
Με άλλα λόγια: 

όλα καλά, αρκεί να μη γράφουμε κάποτε όλοι 
για το Παρίσι Τέξας, για τους αγγέλους,  

για λαϊκά τραγούδια 
και για τα σκυλιά. 



40

όπου ο κοινός μας γνωστός  
είναι τουλάχιστον ειλικρινής

Ομολογώ με λύπη, είπε ο κοινός μας γνωστός, 
 πως ο μόνος λόγος που μ’ έκανε να εγκαταλείψω ένα 

μεγάλο μου έρωτα  
είναι ότι έπρεπε επιτέλους να τελειώσω το βιβλίο.



41

Spaceman

όπως ο διαστημάνθρωπος 
 που επιστρέφει μετά από χρόνια, νέος,  
ενώ οι άλλοι γύρω του έχουν αλλάξει, 

 έτσι ο θάνατος σε βγάζει σε έναν άλλο χρόνο.  
Κανείς δε βρίσκεται να σε αναγνωρίσει.  

Το πιο σπουδαίο είναι 
 πως έφερες εις πέρας το ταξίδι μόνος.  

Μετά γερνάς ταχύτατα 
 κι ελπίζεις ότι δε θα πεθάνεις  

από τον λυρισμό των συναντήσεων



42

Παρίσι –Τέξας -  πλατεία Βικτωρίας

Μία νύχτα, ο Τράβις βρέθηκε  
στην πλατεία Βικτωρίας, περπατώντας. 
Βρήκε ένα υπόγειο μαγαζί και μπήκε. 

Η τραγουδίστρια, ξανθιά, με μπλουζ φωνή 
έλεγε κάτι μελωδίες σ’ άγνωστες κλίμακες. 

Κυρίως ένα τραγούδι, που το 
επαναλάμβανε μέσα του σε greeklish 

αν και ακόμη τότε δεν είχαν επινοηθεί.  
Ποτέ του δεν κατάλαβε γιατί,  

αλλά όπως έβλεπε 
έναν ιθαγενή χορευτή να κινείται 

διαρκώς κυκλικά γύρω 
από ένα αόρατο κέντρο σκέφτηκε  

όχι χωρίς κάποια δόση μελαγχολίας: 
το χειρότερο, Τζέην,  

δεν είναι να μην αγαπάς έναν άνθρωπο. 
Αλλά να προσπαθείς  να αγαπήσεις ξανά 

τον ίδιο άνθρωπο, και να μη γίνεται.



43

όπου ο κοινός μας γνωστός  
είναι ευχαριστημένος από τη ζωή

Εντάξει, δεν μπόρεσα να έχω γύρω μου όσους αγαπώ,  
αλλά τουλάχιστον κατάφερα να συσπειρωθούνε 

 εναντίον μου όλοι όσους σιχάθηκα



44

Σχόλια πάνω σε βιογραφικό σημείωμα 

Είπαμε, να βάλεις τις σπουδές σου 
 τους τίτλους των μεταπτυχιακών  

τις γνώσεις σου στις ξένες γλώσσες.  
Να βάλεις, φυσικά, τα πρώτα έργα σου, 

 τις εταιρίες στις οποίες είσαι μέλος.  
Αλλα, ρε φίλε, όχι στο βιογραφικό  

ακόμη και τα σεμινάρια ζωγραφικής  
που έκανες δια αλληλογραφίας...



45

Από τα κερασμένα

Εγώ, καλά μου ξέρω πως οι καταραμένοι πεθάνανε 
νωρίς: 

ένας «Κοπάνα Kονιάκ» το παρατσούκλι, 
 ένας Μιχερίνας, μουσικός, και δυο τρεις άλλοι.  

Δεν ήτανε δημοφιλείς: ζητούσαν συνέχεια δανεικά 
και ξέρναγαν εκεί που δεν το περιμένεις.  

Οι πιο πολλοί τους αποφεύγανε. 
Οι υπόλοιποι θα πεθάνετε αργά αργά 

από τα κερασμένα. 



46

όπου ο κοινός μας γνωστός μιλάει 
 για τους φόβους του

Με φοβίζουν οι άνθρωποι που για κάθε μέρα έχουν να 
διηγηθούν μια ιστορία.  

Πρακτικά σημαίνει πως χρειάζονταν μια ιστορία,  για να 
βγάλουν την κάθε μέρα.

 



47

όπου ο κοινός μας γνωστός λύνει επιτέλους  
μια παρεξήγηση

Δε σε ειρωνεύομαι, απάντησε σε μια παλιά αγαπημένη 
του, ο κοινός μας γνωστός.  

Αντίθετα.  
Σε λυπάμαι, με τρόπο που ανταποκρίνεται στην 

ευαισθησία σου.  



48

Μελαγχολία ποιητού

...και σας υπόσχομαι,  
όταν πεθάνετε,  

να πίνω όλη τη μέρα 
απ’ τη λύπη μου, 

να περιφέρομαι 
μοναχικός σ’ άγνωστα μπαρ 

για να με ερωτεύονται 
αινιγματικό οι σερβιτόρες,  

να ψιθυρίζουν «καύλα μου»

και άλλα τέτοια πράγματα 
στα οποία -φυσικά-  

δεν πρόκειται να ενδίδω,  
αφού (το είπαμε) 

θα είμαι μελαγχολικός. 

Υπόσχομαι ακόμη 
να στείλω στους δικούς σας 

συλλυπητήρια με SMS 
(αυτό φυσικά αν έχω μονάδες) 

και να σας γράψω 
τα πιο θλιμμένα ποιήματα

μήπως και με καλέσουν 
σε κάποιο φεστιβάλ,  

οπότε και στη μνήμη σας 
θα απαγγείλω. 



49

όπου ο κοινός μας γνωστός ομολογεί

Είναι αλήθεια ότι με αγάπησε παράφορα 
 μόνο και μόνο για να μπορέσει να μείνει μόνη της ξανά.



50

Υποθήκες και ενέχυρα

Ενέχυρο 
είναι να  

δίνεις σε κάποιον  
συλλυπητήρια 
ένα χρόνο μετά 
μόνο και μόνο  

για να σου δώσει 
συλλυπητήρια 

είκοσι χρόνια πριν



51

όπου ο κοινός μας γνωστός αποκαλύπτει  
το μηχανισμό της δημιουργίας

Ο μόνος λόγος που εξακολουθώ 
να γράφω ποιήματα για σένα 
είναι πως ήσουν περιεκτική 

κι έτσι βγαίνουν λίγο καλύτερα τα ποιήματα.



52

Ανθοδοχείον ποίησης

Οι σελίδες του βιβλίου 
με τα δάχτυλα του αναγνώστη  

ανάμεσά τους 
είναι καλλιτεχνικά μουνιά.  

Λίγο παρακάτω 
τα τριαντάφυλλα, 
σέπαλα, πέταλα 

και τα παρεμφερή 
είναι διακοσμητικά μουνιά.  

Παντού μουνιά, ρε φίλε,  
κανείς δεν πέθανε,  

να δεις που όλοι γαμιούνται 
στις απαγγελίες 
και δε θα μείνει  

να τσιμπήσουμε το βράδυ 
ούτε ένα ποίημα 

στο ψυγείο. 



53

Αθλήτρια της ποίησης

Ήταν μια τόσο ευαίσθητη ποιήτρια 
που με παρακάλεσε 

- αν γίνεται- 
να ξαναπεθάνουμε 

μήπως προλάβει  
αυτή τη φορά  

να το συνειδητοποιήσει. 
Χάρηκα, γιατί  

ήταν ήδη  
μια αθλήτρια της ποίησης.



54

όπου ο κοινός μας γνωστός αποκαλύπτει  
πως ήξερε μια

ήξερα μια που αποστήθιζε από τα έντεχνα τραγούδια 
συναισθήματα 

 *  
Είχε το σύνδρομο του “Γλάρου”:  

προσπαθούσε εναγωνίως να ερωτευτεί έναν σπουδαίο 
καλλιτέχνη 

 για να την καταστρέψει.

 *  
Το πρόβλημά της ήτανε πως όλοι την αγαπούσανε, 

κανείς δεν την κατέστρεψε 
 κι έτσι γύρισε πίσω στο χωριό της, ηττημένη.



55

κάποτε θα εκτεθούμε ανεπανόρθωτα

Ήσουνα μια αφόρητη επαρχία του ογδόντα 
τα χαλασμένα φώτα στην εθνική οδό 

κι η παγωνιά τα ξημερώματα 
στις αλλαγές της αμαξοστοιχίας. 
Ήσουν  ο τζάμπα κόπος στη ζωή, 

οι ευρωπαϊκές επιδοτήσεις 
μαζί με την έπαρση του χαρακτηρισμού 

«κουτόφραγκοι» 
ήσουν άλλοτε τσίπουρο με γλυκάνισο 

κι άλλοτε  τσίπουρο χωρίς 
ήσουν το ρημαγμένο παραλιακό ξενοδοχείο 

για παράνομους 
όπως θυμάται τις στιγμές της δόξας του, 

ήσουν και τα μαλλιά που έριχνες μπροστά 
στο πρόσωπο όπως κατέβαινες τις σκάλες 

μήπως και συναντήσεις τυχαία 
κάποια στιγμή ανύποπτη 
μαζί με τους δικούς σου 

τον ρεσεψιονίστ 
αλλά δεν ήσουν ποτέ η στάμνα μου 

για ένα καλοκαίρι. 
Κάποτε θα εκτεθούμε ανεπανόρθωτα 

από τους έρωτες.



56

όπου ο κοινός μας γνωστός αφηγείται

Μου λέγανε κάποτε για ένα δολοφόνο. 
΄Οταν βγήκε από τη φυλακή και τον ρωτήσανε 
πώς νιώθει, απάντησε «μια αφάνταστη γαλήνη 
γιατί έχω περάσει στην άλλη πλευρά της ζωής».  

Έτσι ακριβώς αισθάνομαι κι εγώ για σένα.

κι όμως, η πατζαροσαλάτα για την οποία έγραψα 
υπήρξε



57

Επίμετρο

Η τυραννία των 
εκκρεμοτήτων

(πεζά και ποιήματα της περιόδου 2000-2006, 
εκτός από ένα)



58

όχι τώρα…κάποια άλλη στιγμή

Ξεφορτωθείτε με 
πρωτοπορίες. 

μουνόψειρες  της ποίησης 
παράσιτα της φαντασίας 

λακέδες της υστεροφημίας 
κανάγιες , ισορροπιστές, χορεύτριες. 

Κυβερνολογοτέχνες, 
πάει να πει διανοούμενοι κυβερνητικοί υπάλληλοι 

αυνάνες  συλλογών και  κρατικών  βραβείων. 
Ανεπιθύμητος  στις παρτούζες  των φιλοφρονήσεων 

κερνάω σήμερα  κολόνια, 
άδεια από έπιπλα δωμάτια, 

ένα δελτίο ανεργίας. . 
Ανατινάζω έναν ουρανό 

για να περάσω 
από την κωλοτρυπίδα της αιωνιότητας 

πάει να πει 
για να γαμήσω το δικό σας  μέλλον  από πίσω. 

Μυρίζουν άσχημα, δεν ψάχνουνε γι’ άλλες στιγμές, 
δεν έχουν συγγενείς οι πεθαμένοι.



59

ΑΘΩΕΣ ΣΥΝΗΘΕΙΕΣ

Η συμφωνία μας έλεγε πως όταν αυτός ο κρετίνος Dj 
Maniac έβαζε το Bubbling, συνήθως μετά το Sev Sev του 
Kardesler, γι΄αυτό άλλωστε τον θεωρούσαμε κρετίνο, 
επειδή τα δυο κομμάτια δεν έδεναν μεταξύ τους, αλλά 
ήταν το σύνθημα, για να σηκωθεί από τον σοφά-πήγαινε 
στις αντρικές τουαλέτες εκεί ψωνιζόταν με τον πρώτο 
που έβλεπε μπροστά της, τον οδηγούσε στην τελευταία 
τουαλέτα δεξιά, τον άφηνε να της σηκώσει τη φούστα, 
εκείνη με το δεξί πόδι ανεβασμένο πάνω στο σκέπασμα 
της λεκάνης και το αριστερό λίγο πιο πίσω από τον κορμό 
του σώματος, για να είναι ολόκληρη μπροστά του, εύκολη 
στο να μπει ο άλλος μέσα της από πίσω, οι πιο πολλοί 
της κατέβαζαν το κυλοτάκι και την χάιδευαν πρώτα, 
εκεί έμπαινα εγώ σπρώχνοντας την πόρτα, ο τύπος τα 
έχανε, εκείνη γύριζε και του έλεγε «συγγνώμη γλυκέ 
μου αλλά αυτός με καυλώνει περισσότερο, θέλω όμως 
να καθίσεις να τον δεις πώς με γαμάει», είναι αλήθεια 
όμως ότι δυο τρεις είχαν προλάβει και την είχαν γαμήσει 
πριν μπω μέσα, εκείνη δε μου έλεγε τίποτα, δε μίλαγα 
για το υπόλοιπο βράδυ, έλεγα μέσα μου «στο χρωστάω 
πουτάνα», πίνοντας το αγαπημένο μου ρακί, αλλά εκείνο 
το βράδυ βγήκε πρώτη ξεκαρδισμένη από τα γέλια, πριν 
προλάβω να κάνω τίποτα, τη ρώτησα τι τρέχει, μου είπε 
ότι πέτυχε μέσα τον μαλάκα της παρέας απέναντι και 
εκείνος τη ρώτησε «do you want to wash your hands in 
this toilet miss?», τον είδα που με έδειχνε λέγοντας κάτι 
στις άθλιες γκόμενες δίπλα του, ζήτησα τον λογαριασμό, 



60

πλήρωσα, με ρώτησε «γιατί με κερνάς;» .»Από συνή-
θεια», της απάντησα.



61

Από την κατάθεση ενός σήριαλ κίλλερ

Μαρτυρία πρώτη

...Μετά της έκοψα τα χέρια. Λίγο πιο πάνω από τον αγκώ-
να το ένα. Το άλλο στο ύψος του ώμου. Μονολογούσα δι-
αρκώς «το κορίτσι μου μπορεί να μην έχει χέρια, αλλά δεν 
πειράζει. Ετσι θα μου ανοίξει όλες  τις πόρτες». Ανάσαινε 
ακόμη. Την έσυρα δεμένη με σκοινί πάνω στα βράχια. 
Τότε άρχισα να τη σφίγγω με το ροζ των παιδικών χρόνων 
της ανθρωπότητας γύρω από το λαιμό. Την έθαψα στο 
κτήμα του Γιώργου, εκεί που τη βρήκατε.

Μαρτυρία δεύτερη

Μια γυναίκα σκότωσα όλη κι όλη στη ζωή μου. Στη Μήλο. 
Εκείνη την τουρίστρια, την Αφροδίτη. Ξέρω ότι την έβαλα 
για πάντα στη μόδα. Με πλήρωσε ο Αρμένης ο παπάς. 
Πόσα; Όσα για να αγοράσεις μια κατσίκα! «Σίριαλ κίλλερ» 
με έβγαλαν οι ρουφιάνοι οι δημοσιογράφοι, γιατί είχα 
παίξει κάποτε κομπάρσος στη Λάμψη.

 
…όπου ο Σεζάν συμβουλεύει τον σήριαλ κίλλερ

 
Βγάλε τη σελίδα από τις λέξεις, ηλίθιε! Κατάργησε το 
πεντάγραμμο από τις νότες! Διάλυσε το περίγραμμα του 
σώματος. Χέστη! Δειλέ! Δε θα τρελαθείς, γιατί ο ποιητής 
έχει συνείδηση εντόμου.



62

Άνθη ερειπίων

Το ανθέμιο κοίλο, με τις άκρες των φύλλων χωριστά 
διαγραμμισμένες.Στο απάνω της πλάκας δύο ρόδακες 
ανάγλυφοι, λίγο ψηλότερα κάτω από το κυμάτιο το 
όνομα του νεκρού: Δαισίας Ευθίου Αλιεύς1. Κάτω από 
τους δύο ρόδακες, σε πέντε επάλληλες σειρές, χαράχθηκε 
αργότερα η φράση: τοις πάσιν χρόνος, και καιρός τω 
παντί πράγματι υπό τον ουρανόν.

*

Μου άνοιξαν, λέει, την πόρτα στην καφετέρια. Μια 
γυναίκα δισκοβόλος ρώτησε τι θα ήθελα. Παρήγγειλα 
εσπρέσο λέξεις χωρίς ζάχαρη και κρουασάν 
συναισθήματα. Το χαρτάκι του ταμείου έγραφε ότι 
χρώσταγα μια καληνύχτα, για να με αφήσουν να φύγω. 
Το βράδυ με στένευε λίγο στους ώμους, δεν είπα τίποτα. 
Σηκώθηκα, έδωσα στο ταμείο ένα χρησιμοποιημένο 
εισιτήριο αμαξοστοιχίας, δεν έχουμε ρέστα γι΄αυτό, 
απάντησαν. Να προσέχετε: κάποτε θα σας μιλήσει για τη 
ζωή σας ο επιβάτης που ταξιδεύει σε λάθος κατεύθυνση.

*

Μυρίζουμε τα λόγια όπως εκείνος ο άντρας στην ταινία 
ψιθύριζε μυστικά στα ερείπια. Ή σαν φαντάροι που 
καταλήγουν στην άδειά τους, βράδυ και μεθυσμένοι στην 
Ασίνη. Είναι ο ξεχασμένος βασιλιάς εδώ που σαλπίζει 
σιωπητήριο σ’ένα πεδίο βολής εντός μας. Ακούστε τον, 

1 Σεμνή Καρούζου, από τον περιγραφικό κατάλογο του 
Εθνικού Αρχαιολογικού Μουσείου το πρώτο απόσπασμα. 



63

μήπως  διαβάσετε  κάποτε στις λέξεις τα ποιήματα που 
δεν υπήρξανε ποτέ. 

Ας πούμε: 

Η Σάρα κορόιδευε τα περιστέρια στη Μονμάρτη. 

 
Ο άγγελος των βράχων. 

 
Άβολο καλοκαίρι.

*

Εκείνο το δέντρο είχε φύλλα για φτερά.  
Πέταξε στον ουρανό η αμυγδαλιά.  

Ριζώσανε στο χώμα περιστέρια.



64

Όπου ο τρελός σώζει την παρτίδα

Κι αν ζούσε ακόμη τι; 
Βιομήχανος, τραπεζίτης 

Χρηματιστής ή απλά 
Ένα φαινόμενο αντοχής 
Για τσίρκο αναμνήσεων 

Και οικουμενικών θιάσων . 
Γέρος για μουσική 

Γέρος  να τον φοβούνται. 
Έχει μια λύπη εξαίσια 
Από ινδικά αρώματα 

σήμερα που αφήνουν οι δολοφονημένοι εκ γενετής 
Για πάντα 

                            τα ίχνη τους 
                                                      στο πεζοδρόμιο 

                                                                                 με κιμωλία.



65

Βιογραφικό σημείωμα εκπαιδευτή καράτε

Μεγάλωσα στη σιωπή των θεατών 
καθώς δεξιά η  φτερούγα υψωνόταν 

για να συντρίψει την έπαρση του άθραυστου 
Μπροστά στο βλέμμα των παιδιών 

που χρόνια ίδρωναν 
επαναλήψεις κινήσεων στον καθρέφτη 
στάλες ελπίδας πάνω στα κορμιά τους 

πως θα ξεφύγουν από εκείνο που είναι μοίρα τους 
άλλοτε χτυπώντας το 

άλλοτε κοιτώντας το στα μάτια. 
Με «ιτς» με «νι» με «σαν» ιερουργούσα. 
Χρόνια εκπαιδευτής πολεμικών τεχνών 

Αμερική κι Ελλάδα 
«Athens Karate Studio Okinawa Te».

Έλεγα πάντα πως πρώτα διαμορφώνω χαρακτήρες. 
 

Για την αγάπη της ήμουν απροετοίμαστος. 
Για έναν έρωτα σκληρότερο απ’ το δικό μου σώμα. 

Να τη δικάσω με τα χέρια θα μπορούσα. 
Να τιμωρήσω με τον τρόπο που διδάχτηκα. 

Δε θέλησα  το αίμα της να χρεωθεί 
σε ό,τι με τόσο πάθος υπεράσπισα 

απ’ τους γραφειοκράτες των ομοσπονδιών 
τους σπόνσορες και τις επιδοτήσεις.

Έξω απ’ το σπίτι με μια χειροβομβίδα την περίμενα.



66

Τώρα ο Ιγνάτιο κι ο Άιρτον σωπαίνουν, 
Καθώς κοιτάζουν τον Μαστερ Μπιλ 

Στο τελευταίο σύνορο του ανθρώπινου 
σε μια περόνη να αγγίζει το αόρατο.

Και έτσι πάλι βγήκα νικητής. Δεν έβλαψα κανένα.

Για εκείνα όμως τα παιδιά, για να θυμούνται 
Γροθιά το χέρι μου στο πρόσωπο της μοίρας τους 
κι όχι αδύναμο στην ιδιοτέλεια των αισθημάτων 

Μέσα στη φυλακή έσπασα την καρδιά μου 
όπως τις ποταμίσιες πέτρες 

τα πρωινά της Κυριακής στα κινηματοθέατρα.



67

Παρίσι Τέξας, σκηνή 95: Στο θάλαμο «καφέ»

Είχε προηγηθεί εκείνο το ηχογραφημένο μήνυμα 
που έκανε τις κορυφές των λέξεων να συννεφιάζουν 
καθώς ο γιος ενός πατέρα άνεργου γινόταν κυνηγός. 

Δωμάτιο 1520, ξενοδοχείο, πόλη. 
Μετά ένας καθρέφτης έγινε παράθυρο 

δυο άνθρωποι που αγαπήθηκαν 
την ιστορία τους να διηγηθούν, 

αυτό που ήδη γνώριζε ο ένας για τον άλλο 
αλλά δεν είχε ειπωθεί. 

Ενα γυαλί οθόνη, 
δύο εραστές προστατευμένοι με ψευδώνυμα. 

Εκείνη δεν τον έβλεπε 
εκείνος ήτανε μακριά να την αγγίξει. 
Εκείνη με ένα μαύρο φόρεμα, κοντό 

Λιπ γκλος. 
Στρασάκια. 

Λαμπρυντικό για ματοτσίνορα. 
Ευδιάθετη όπως και την προηγούμενη μέρα, 

λέει το σενάριο, 
δεν το πιστεύω όμως, Τζέην.

Έμεινε ο ήχος από ένα τραγούδι μεξικάνικο 
να γδέρνει η κιθάρα απ’ την καρδιά ίσαμε το στομάχι 

και οι ατάκες

-Όταν έφυγες, άρχισα μόνος μου να σου μιλώ για ώρες. 
-Στην αρχή ούτε που το πρόσεξε. Εκείνη άρχισε ν’ αλλά-

ζει.  
-Σου μιλούσα παρόλο που έλειπες 



68

-Τράβις; 
-Τι τύχη. Τέτοιο πρωινό, τέτοια γυναίκα. 

-Επί μήνες τριγυρνούσα και κουβέντιαζα μαζί σου. Και 
τώρα δεν ξέρω τι να σου πω.  

Ακούω τη φωνή σου συνεχώς. Όλες τους έχουν τη φωνή 
σου.

Τότε σώπασε το άλλο μισό του χρόνου.



69

Παρίσι-Τέξας, η τελευταία σκηνή, στη Μεσογείων

Εκείνη η σιωπή 
όταν βαδίζεις μόνος  
κρατώντας στα χέρια 

ένα κομμάτι πνεύμονα 
από τη βιοψία 
ήταν χειρότερη 

απ´όλα 
(θα της έλεγε, αν μιλούσε).  

Μετά,  τη συνηθίζεις 



70

λίγκετ 
 

«Κάθε φορά που μου ζητούν το ολοφάνερο 
σταματώ και συλλογίζομαι» 

έτσι ξεκίναγε ο πρόλογος 
της ώριμης ηλικίας του Ιλονγκότ. 

Ο εαυτός μου συγκροτείται από μελωδίες 
και πολιορκείται από την οχλαγωγία της 

καθημερινότητας. 
Δεν χρειάζεται να καταφύγω σε μια ενιαία θεωρία 

εκτός από το ότι οι τρόποι της συνομιλίας  μας 
ενσωματώνονται στη μουσική...



71

αναμνήσεις από τον γύρο του θανάτου

Μετά από εκείνο το τυχαίο συμβάν άρχισα να 
συναντιέμαι με ακροβάτες. Βρισκόμαστε ακριβώς 
στη μέση του τίποτα, με πλατινέ γυναίκες συνοδεία, 
σε κάτι τεράστιες καφετέριες που έζησαν για λίγο 
και πέθαναν ανώνυμες εν αντιθέσει προς το μέγεθός 
τους, σαν ντράιβ ιν αμερικάνικα, και εσωτερικά χρυσά 
διακοσμημένες  συντριβάνια, χωρίς κανένα δίχτυ 
ασφαλείας από κάτω, συχνά μεταμφιεσμένοι, γιατί 
εκκρεμούσαν δίκες για βιαιοπραγία, πάντα υπό το φόβο 
μιας τυχαίας αναγνώρισης. Τα σπίτια τους στενάχωρα, 
φτωχικά,  με τοίχους κατειλημμένους από δεκάδες 
κάδρα ζωγραφισμένα από τους ίδιους. Σε κάθε κάδρο 
υπήρχε  ένα τριαντάφυλλο. Χανόμαστε κάποια στιγμή, 
βρισκόμαστε μετά από μήνες, και όταν ρωτούσα το γιατί 
μου έλεγαν ονόματα απ΄ τις  χώρες που ταξίδεψαν. Ποτέ 
για το ταξίδι. Την τελευταία φορά ένας από αυτούς μου 
εμπιστεύτηκε πως είμαι ο μοναδικός του φίλος. Κάηκα 
τότε, κεράκι της Μεγάλης Εβδομάδας, γιατί σκέφτηκα ότι 
με διάλεξε όχι γιατί εκείνος ήταν μόνος του, αλλά γιατί 
είδε μια άλλη έρημο σε μένα.



72

Πρώτη και δεύτερη ανασκαφή (1888, 1911)

σήμερα          ID3                  57575757    vΚAΤIC  575757  
σήμερα   σήμερα   σκέφτομαι 
αν ήμουν  
                                   αν ήμουν   αν ήμουν 
ζωντανός  
                                                            σε μια άλλη εποχή 
μια άλλη μέρα 
                                                              σε μια άλλη πόλη 
δηλαδή, αν υπήρξα εκεί   νεκρός,  
με άλλα λόγια        
575757Image/jpg575757NΙCON575757    

 
575757575757       
Να που σου λέω               την αλήθεια  σήμερα 
                          σήμερα  <o:File HRef=»header.htm»/> 
να μάθεις ποιος ήμουν- 
                                   η γυναίκα δίπλα μου  
                                                       δεν ξέρω αν σου μοιάζει 
λέω πως όχι,             και πάλι                          το αναιρώ,  
βέβαια πιο όμορφα    
                   τα μάτια τα δικά σου    14TPE1575757575757      
κάτι  
                                    από τη σιωπή σου     έχει μόνο  
                     και τη φθορά   στο πρόσωπο 

σ 
 

ά 
 

ρ 
 

κ 
 



73

ω

μ

α

τ

η

ς 

α

ν

ά

μ

ν

η

σ

η

ς

               ίριδα που ξεφεύγει απ’ το ανθρώπινο 
δεν είχαμε μαζί  
          μια πόλη 
                μια εκδρομή   
                       ένα μπάνιο στη θάλασσα  
                               έναν αναπτήρα 
                                          μια οδοντόβουρτσα  
ένα «κοινόν στόχον», βρε παιδάκι μου,  
που λένε και οι μανάδες,  
                                                                            ή τουλάχιστον 



74

                                                                        μια φωτογραφία 
την έστειλα 
         να κάνουμε escape από την τρέχουσα επικαιρότητα 
                                       να μας αποφασίσω  
                                             πεθαμένους 
                   αφού ζήσαμε στο μεταίχμιο των βίων  
                                                       ν 
                                                       α 
                                                      μη 
                                              χρωστάμε  
                                                 εικόνες  
                                               ζωντανών 
 
                                 γιατί  ξέρεις τι λέω τελικά,  
                   αν είναι απ’τα σώματα να μείνει το μελάνι 
                           τι σημασία έχει αν θα είσαι  
 
                               εσύ   ΚΑ3585858585858       
ή εκείνη ή 
                                          η άλλη 
 
μήπως θα μπορεί το δέρμα να θυμηθεί  μετά από καιρό; 
 
μήπως θα μπορεί να διαλέξει το βλέμμα; 
 
                      Επειτα, σωστό είναι αυτό, γιατί  
                                                                         όλα κερδίζονται  
στης όρασης  
το επιούσιον  enter 
                                         εμείς αρχίδια,  
                       δεν ενοχλήσαμε και κανέναν,  ε; 
                                  Ευγενικοί υπήρξαμε  



75

                                                                    με τις προσδοκίες   
Διακριτικά ζήσαμε  
                                                                       με τις επιθυμίες 
στο βάθος του κήπου   
                                                    από υγρές φωνές γυναικών 

TIT2595959       
5959Far Gone  

and OutTRCK595959        
59595914TPE1 

      595959595959 
ν 
α 
ι 

σ 
π 
έ 
ρ 
μ 
α 
μ 
υ 
ρ 
ί 
ζ 
ε 
τ 
ο 
χ 
έ 
ρ 
ι 



76

τ 
ο 
υ 
ς 

τις αγάπησα,λέω,  
                                   σήμερα  
κι εκείνη που δεν κοιμότανε το βράδυ  
                                                                  αν δεν έκανε έρωτα 
κι εκείνη που έλεγε στις φίλες της  
                                                      πόσες φορές έκανε έρωτα

            κι εκείνη που επέστρεφε  το καλοκαίρι  
                                                                   για να κάνει έρωτα 
κι εκείνη που έφευγε  
                                                                         μετά τον έρωτα 
σήμερα   <o:File HRef=»filelist.xml»/> 
                             νιώθω να μην έχω μιληθεί,  
                                                    λες και δεν αγάπησα καμιά 
ζώον δ’ έτι λείπεται  
αιώνος είδωλον…  
                                         από μακριά,  για να με βλέπουνε 
κι εγώ  
πιο πέρα  
                                         απ΄τον κόσμο  
                                                                          να κοιτάζω 
          «όπως πάντα παιδί μου. Οπως πάντα». 
               The Jesus & Mary ChainTCON616161    
Rock/PopTLEN 616161616161172382TALB61616161616
121 Singles 1984-1998 
                      <o: File HRef=»image001.jpg»/> 
                     <o: File HRef=»image002.jpg»/>



77

Periculosae plenum opus aleae

Δεν πήρα τόσο σοβαρά τον εαυτό μου, να πω κι εγώ πως 
θα αφήσω «έργο» με κεφαλαίο «έψιλον», παλιά αγαπη-
μένη. Δεν ύγρανα,ας πούμε, με τη γλώσσα μου λεξούλες 
λυποτάκτες απ΄το Ουλαγάτς, το «έρομαι ιράς»,το «ότια 
χάνομαι» και το «ντρανού», ούτε και την κουβέντα μιας 
γιαγιάς στην Καλαμάτα: «ήπια νερό απ΄του βοδιού το 
χνάρι». Κύκλους σχεδίαζα στο χώμα, παλιά αγαπημένη, 
και γύρω μου όσοι ζητούσανε απάντηση σέρναν για χρό-
νια το φορτίο του ομολογημένου μίσους ή του ανομολό-
γητου έρωτα, σε τέτοιο βαθμό, που δίσταζαν δημόσια να 
εκτεθούν με την ερώτηση, χωρίς να χρεωθούνε αντιφά-
σεις, αντίστοιχης υφής με τις δικές μου. Που τους ανθρώ-
πους έβλεπα μιαν αφορμή για ποιήματα. Που έγραφα 
και αποζητούσα τους ανθρώπους.

Σκέψου, παλιά αγαπημένη, πριν με εγκαλέσεις, το εξής: 
ζήτησα την τέχνη ( με ταυ κεφαλαίο) που ξεκουράζεται 
εξαντλημένη πάνω στα δυό βυζιά των γυναικών, την ώρα 
ακριβώς που επιστρέφουνε στη θέση τους οι ρώγες, ένα 
παιχνίδι της τύχης επικίνδυνο, γιατί έτσι ισορροπούσε η 
ματαιοδοξία μου ανάμεσα στο μίσος όσων δεν κοιμήθη-
κα και τη σιωπή των άλλων λόγω ανωτέρας βίας. Μου 
δόθηκε η τέχνη (με ταυ μικρό) αντί να αφήσω ιστορία 
να γίνω τμήμα της: έπαιξα ξύλο μαζί με τους τελευταί-
ους μπήτνικ στα Εξάρχεια, κάπνισα μαύρο σε αυτοκί-
νητα μετά από συναυλίες, πήρα από σπόντα κάτι σερ-
βιτόρες, πέρασα ξυστά απ΄ την πρωτοπορία μέσα στα 
δημόσια ουρητήρια, μίλησα με συνομιλητές του Αλαν 



78

Γκίσνμπεργκ, έμαθα τα τελευταία λόγια ενός αυτόχειρα 
πριν πέσει από την ταράτσα, γωνία Μιχαλακοπούλου και 
Σεμιτέλου, πέρασα τα καλοκαίρια μου δίπλα σε ποιητές, 
συνάντησα ενδιαφέροντες επιστήμονες εκτός έδρας, 
άφραγκους με σαπισμένα δόντια, θαύμασα τον Κρόιφ, 
το Δομάζο και τον Χατζηπαναγή και για φινάλε χειροκρό-
τησα μεγάλους λαϊκούς τραγουδιστές. Αυτά μου αρκούν. 
Η τέχνη (με ταυ κεφαλαίο), παλιά αγαπημένη, ανήκει 
στους πανεπιστημιακούς, στους εκδότες και στα ζευγα-
ράκια, το παραδέχομαι πια, ένα follie a deux, που λένε 
οι επαϊοντες, αήττητο. Κι αν είναι κάτι που με κάνει να 
πιστεύω πως κάποτε κατ’ εξαίρεση ίσως να φτιαξα κι εγώ 
δύο στιχάκια, είναι πως μοιραστήκαμε ένα βράδυ - μπο-
ρεί και εξαιτίας ενός ποιήματος. ΄Ομως αυτό το έργο (με 
έψιλον μικρό ή μεγάλο δεν έχει σημασία πια) που δεν 
δοκίμασα πάνω σε σώματα, στριμώχνεται μέσα μου κα-
μιά φορά οδηγώντας, όπως πολύ σωστά παρατήρησες, 
στον παραλογισμό μια κατά τα άλλα λογική ψυχή.

΄Οπως πάντα, «δικά σου νέα προηγούνται». 

Με εκτίμηση



79



80



81

ΒΙΟΓΡΑΦΙΚΟ

Ενεμφανίσθη εις τον χώρον της λογοτεχνίας σχεδόν  ταυτό-
χρονα με την αλλαγή του αιώνα. Το πρώτο του ποίημα  είχε 
τίτλο «Οχι τώρα, κάποια άλλη στιγμή»  και είναι ενδεικτικό της 
προσπάθειάς του να σταματήσει να γράφει εγκαίρως.  Δύο 
γεγονότα επέδρασαν καταλυτικά στη διαμόρφωση της προ-
σωπικότητάς του: το πρώτο ότι το αγαπημένο  τραγούδι της 
παιδικής του ηλικίας υπήρξε το «Ζεύω το Ντορή στη σούστα» 
του Στράτου Παγιουμτζή, που δεν έγινε ποτέ επιτυχία για τον 
σπουδαίο ερμηνευτή. Από τότε τα όρια μεταξύ επιτυχίας και 
αποτυχίας διεστάλησαν εντός του. Το δεύτερο, μία προβολή 
ελληνικής ταινίας στον θερινό κινηματογράφο «Φρύνη», σε 
ηλικία 4 ετών, οπότε και αποφάσισε να στραφεί επαγγελμα-
τικά στο σινεμά. 

Τα ποιήματα της συλλογής που έχετε μπροστά σας χωρίζονται 
στις ενότητες α) ο Κοινός μας γνωστός και β) Επίμετρο. Στην 
πρώτη ενότητα περιέχονται ποιήματα και πεζοποιήματα της 
τελευταίας δημιουργικής του περιόδου. Στην δεύτερη ποιήμα-
τα και κείμενα από το 2002 έως περίπου το 2009. Ωστόσο και 
οι δύο ενότητες από τον ίδιο κοινό μας γνωστό έχουν γραφτεί. 
Σχετικά με την ενότητα «Ο κοινός μας γνωστός»  πρέπει να επι-
σημάνουμε ότι απηχεί επιδράσεις από το «Μονόγραμμα» του 
Οδυσσέα Ελύτη και (ταυτόχρονα) το έργο του Μίλαν Κούντε-
ρα «Γελοίοι έρωτες». Τέλος ότι θα ήταν ίσως χρήσιμο για τον 
αναγνώστη ειδικά τα ποιήματα αυτά να διαβαστούν,  αφού 
πρώτα κανείς παρακολουθήσει το video poem “you may call 
me Kurtz”, που μπορείτε να το βρείτε στη διεύθυνση https://
www.youtube.com/watch?v=deuKoGakzNY&nohtml5=False Ο 
Νίκος Χαλκίδης πιστεύει πως ποιητής γίνεται κανείς τη στιγμή 
που μια όμορφη γυναίκα χτυπάει την πόρτα του και του ζητάει 
να κοιμηθούνε μαζί, επειδή της αρέσουν όσα γράφει. Αντρας 
όμως γίνεται,  όταν της κλείσει την πόρτα. Συμφωνεί ωστόσο 
απόλυτα με την εμπνευσμένη άποψη μιας νεότερης ποιήτριας,  



82

που υποστηρίζει πως «όποιος κακοπέρασε με ποιήτρια, όλες 
ποιήτριες τις βλέπει»

Κατά το τελευταίο διάστημα ο Νίκος Χαλκίδης ζει εκτός Αθηνών 
αλλά εντός Αττικής και- σε ανθρώπινο επίπεδο-ενδιαφέρεται 
μόνο για όσους μένουν στα όρια του ίδιου Νομού. Λογοτε-
χνικά τον ενδιαφέρουν οι πάντες. Αποφεύγει την επικοινωνία 
–όσο είναι εφικτό- και η μεγάλη του προσπάθεια είναι να πε-
ριορίσει τον αριθμό λέξεων που ανταλλάσσει καθημερινά με 
ανθρώπους, προφορικά ή γραπτά. 



ΤΟ ΒΙΛΙΟ ΤΟΥ ΝΙΚΟΥ ΧΑΛΚΙΔΗ 
Ο ΚΟΙΝΟΣ ΜΑΣ ΓΝΩΣΤΟΣ 

ΣΕΛΙΔΟΠΟΙΗΘΗΚΕ  
ΑΠΟ ΤΟ ΒΑΣΙΛΗ ΛΑΛΙΩΤΗ 

ΣΤΗΝ ΑΘΗΝΑ 
ΤΟΝ ΙΟΥΛΙΟ ΤΟΥ 2016 

d








