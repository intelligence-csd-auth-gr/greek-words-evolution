










































Σήκω μωρή παλιοσκουριά, πάρε τα πάνω σου, το φεγγάρι είναι ένα και όλοι φεγγάρι το βλέπουνε


 

 

 

 

  



Βαγγέλης Τσερεμέγκλης 

1 
 

 

  



Βαγγέλης Τσερεμέγκλης 

2 
 

 

 

 

 

Ο Λιάκος 

Βαγγέλης Τσερεμέγκλης 

  



Βαγγέλης Τσερεμέγκλης 

3 
 

  



Βαγγέλης Τσερεμέγκλης 

4 
 

 
 
 
 
 
 
 
 

‘Σήκω μωρή παλιοσκουριά, πάρε τα πάνω 
σου, το φεγγάρι είναι ένα και όλοι φεγγάρι 

το βλέπουνε.’ 

Λιάκος 

  



Βαγγέλης Τσερεμέγκλης 

5 
 

 

  



Βαγγέλης Τσερεμέγκλης 

6 
 

 

  

1 

- Ρε σαν την Ζαχαρούλα μου κανένα, όλα κον-
σερβοκούτια είναι. 

- Λιάκο ρετάρεις, καις λάδια σαν την Ζαχα-
ρούλα που θέλει τρία κιλά για να πάει από το 
Παγκράτι στο Βύρωνα, χώρια που πρέπει να 
είσαι ξάδερφος του Ωνάση για να πληρώνεις 
την βενζίνη. 

- Σιγά ρε, απαντούσε ο Λιάκος στην μαριδο-
μαστοράντζα που είχε μαζευτεί στο μαγαζί 
και του έκανε καζούρα πότε για το μαγαζί 
πότε για τ΄ αμάξι του την Ζαχαρούλα. 

Το μαγαζί ήταν μια χαμοκέλα, ένα μισογκρε-
μισμένο αρχοντικό, που το άφησε ο μπάρ-
μπας του προτού μπαρκάρει για να μην ξανα-
γυρίσει ποτέ. Τον φάγανε τα ψάρια του Ατλα-
ντικού μαζί με καμιά εικοσαριά ακόμη, μια 
νύχτα δαιμονισμένη και κακιά. Έτσι την έ-
λεγε ο Λιάκος, που αν και πιτσιρίκος όταν γί-
νηκε το κακό, τον πένθησε τον μπάρμπα σα 
να τανε πατέρας του. Τόσο τον αγαπούσε. 
Σαν τον πατέρα που δεν γνώρισε ποτέ του. 



Βαγγέλης Τσερεμέγκλης 

7 
 

Η Ζαχαρούλα πάλι, ήταν ένα OPEL CAPITAN 
του '57, σαν κι αυτά που γαζώνουν οι γκάνγκ-
στερ στις ταινίες. Αυτές που τις έβλεπε το δί-
μετρο ανθρώπινο νταμάρι, ο Λιάκος και έ-
κλαιγε σαν μικρό παιδί. Όχι γιατί φοβότανε. 
Αλλά να γαζώνουν έστω και στα ψέματα τό-
σες Ζαχαρούλες, δεν το χώραγε ο νους του με 
τίποτα. Ρε καλέ μου, ρε χρυσέ μου να του λένε 
οι φίλοι, ρόμπα γινήκαμε σταμάτα. Αυτός τί-
ποτα. Γοερό κλάμα για τις Ζαχαρούλες του σι-
νεμά που Τις έκαναν σουρωτήρια για τα μα-
καρόνια τα χοντρά. Αγαθός γίγαντας, όπως 
το λένε και τα παραμύθια για παιδιά. 

Το κανονικό του όνομα, Ασημένιος. Αυτό έ-
γραφε η ταυτότητα, αυτό τα χαρτιά. Σαν 
σφραγίδα πάνω στο πετσί του που δεν την 
γουστάριζε με τίποτα. Δεν την χώνευε όπως 
και τις φακές που του φέρναν δυσπεψία. 

Ασημίνα λέγανε τη γιαγιά του από του πα-
τέρα του την πλευρά. Την είχε παρατήσει στα 
δύσκολα χρόνια ο παππούς του, που δεν τον 
γνώρισε ποτέ, με τρία παιδιά στην πείνα και 
την ανέχεια. Σ' άλλη γη και σ' άλλα μέρη ο γέ-
ρος, παρέα με μια παρδαλή που γνώρισε ένα 
βράδυ στα κωλόμπαρα του Ψειρή, αυτά που 
δεν τα πλησίαζε ούτε ποντικός από την 
βρώμα. Μπουχός ο νταής, αλά μπρατσέτα με 
την σουρλουλού και πίσω η κυρά Ασημίνα με 
τρία παιδιά, να τα φέρει βόλτα καθαρίζοντας 
σκάλες του ενός και τ 'αλλουνού. 



Βαγγέλης Τσερεμέγκλης 

8 
 

Ένα από τα τρία και ο πατέρας του Λιάκου. 
Σόι όμως πάει το βασίλειο και την κατάλληλη 

στιγμή, μην τον είδατε και μην τον απαντή-
σατε τον Κίτσο το λεβέντη και τον καραμπου-
ζουκλή. Αγκαζέ μιαν άλλη παρφουμαρισμένη 
μαϊμού κι αυτός, τράβηξε για την χώρα του 
καφέ. Μακριά κι αγαπημένοι και κακία κα-
μιά. Ταλαιπωρήθηκε κάτι χρόνια, μέχρι που 
βρέθηκε ένα ευλογημένο κουνούπι, τον τσί-
μπησε και σε ημέρες τρεις, είδε τις χουρμα-
διές ανάποδα. 

Δεν πέρασαν δυο χρόνια από τότε που ο μου-
στερής την κοπάνησε, έσκασε κι η μάνα του 
Λιάκου από την στεναχώρια και το περίμενε. 

Τότε ήταν κοντά στα πέντε και τον μάζεψε ο 
μπάρμπας του. Καλός άνθρωπος, μεγάλη 
καρδιά. Σαν παιδί του τον είχε. Τον φρόντιζε 
στα όλα του, μόνο στα μέσα του δεν μπορούσε 
να μπει να τα γιατρέψει και να γλυκάνει την 
πίκρα. Και πιο πολύ εκείνη την καταραμένη 
σφραγίδα του Ασημένιου. Δεν του έλεγε και 
τίποτα κάθε που καμάρωνε γατί τ' ανίψι του 
είχε το όνομα της μάνας του. Το κάζο που έ-
τρωγε όμως στις αλάνες της Γούβας και του 
Αγιαρτέμη δεν το χώνευε με τίποτα. 

Μέχρι τα δεκαπέντε του, το κουβάλαγε στην 
πλάτη. Βαρίδι. 



Βαγγέλης Τσερεμέγκλης 

9 
 

Το άφησε ένα βράδυ μαζί με την παρθενιά 
του, σε ένα μπουρδέλο δίπλα στο Σινέ Λαού 
στο Μεταξουργείο. Τόλμησε να το πει στην 
σαραντάρα τσατσά, μεταξύ πρώτου και δεύ-
τερου γύρου της μετατροπής του έφηβου σε 
άντρα. Κούρνιασε στα χέρια της και της εμπι-
στεύτηκε την πίκρα που κουβάλαγε. Εκείνη 
τον άκουσε και όταν τελείωσε του είπε με την 
φωνή “φαρυγγίτιδα”,  “Aντράκι μου μην σκιά-
ζεσαι, δεν το γουστάρεις το Ασημένιος, δεν το 
‘χεις. Λιάκο σε λένε από τώρα, που είναι βαρ-
βάτο σαν και εσένα και άμα φύγεις από εδώ 
να πας να τους το πεις. Λιάκο με λένε μάγκες 
ο Ασημένιος ψόφησε. Τον κλάψανε οι ρέ-
γκες.” 

Ο πρώτος που την άκουσε για τα καλά, ήταν 
ο μάστοράς του την άλλη μέρα το πρωί. Μόλις 
του φώναξε κοροϊδευτικά «μωρή Ασημένια, 
φτιάξε μου καφέ» πετάχτηκε αναψοκοκκινι-
σμένος ο Λιάκος : «ώπα μωρή λούγκρα, ώπα, 
πάει ο Ασημένιος, ψόφησε. Από δω και πέρα 
Λιάκος, κι άμα γουστάρεις. Όσο για τον καφέ 
να τονε φτιάξεις μοναχός σου. Άει σιχτήρ.» 

Ψάρωσε ο μάστορας. Τα είδε κωλυόμενα. 
«Καλά ρε μαγκάκι, Λιάκο είπες, Λιάκο θα σε 
λέμε. Καφέ θέλεις ή ήπιες;;» 

Θέλω, γλυκύ βραστό και όχι. Πάω για τα τσι-
γάρα και έρχομαι. 



Βαγγέλης Τσερεμέγκλης 

10 
 

Τον λογάριαζε ο μάστορας το Λιάκο, είχε χα-
ρίσματα από φυσικού του. Μάθαινε γρήγορα, 
ήταν τίμιος και εχέμυθος, φρόντιζε το μαγαζί 
και πάνω από όλα φύλαγε και τον ίδιο από τις 
κακοτοπιές. Που να του μιλήσει άνθρωπος 
άμα είχε κάνει καμιά κουτσουκέλα. Μια μα-
τιά στο Λιάκο έριχνε και του κοβότανε τα ή-
πατα. Πιτσιρικάς, αλλά γεροδεμένος και ψη-
λός. Νταβραντισμένο παλικάρι. 

Όλοι με το μαλακό τον έπαιρναν μην τύχει και 
σηκώσει χέρι. Για αυτό δε του είπε τίποτα. Για 
αυτό η λουλού έβαλε την ουρά στα σκέλια και 
κατάπιε την γλώσσα του μόλις τον είδε ξα-
ναμμένο και άγριο. 

Η γειτονιά γέμισε κάθε λογής μαγαζιά για τα 
αυτοκίνητα, ηλεκτρολογεία, φαναρτζίδικα, 
βαφεία, μηχανουργεία και ότι είχε σχέση με 
αυτά. Όλα «παιδιά» της χαμοκέλας και του 
Λιάκου. Πέρναγε η μαρίδα από τα χέρια του 
πριν περάσει την πόρτα της σχολής. Οι περισ-
σότεροι, βλαστάρια εκείνων που πάταγαν κα-
ζούρα με το τσουβάλι στον Ασημένιο, στις α-
λάνες και τα χωράφια πριν χρόνια. Ως και ένα 
παλικάρι που τώρα είναι στις Αμέρικες και 
σχεδιάζει αυτοκίνητα σε μια μεγάλη φά-
μπρικα από την χαμοκέλα και τα χέρια –κου-
πιά του αγαθού γίγαντα βγήκε. Όλοι ήξεραν 
πως το αγόρι γίνεται άντρας στα μπουρδέλα, 
μάστορας στην χαμοκέλα και οδηγός πίσω 
από το τιμόνι της Ζαχαρούλας. 



Βαγγέλης Τσερεμέγκλης 

11 
 

Τα άφηνε τα παιδιά να ξεχαρμανιάζουν. Να 
κάνουν τα κόλπα τους στα χωράφια αλλά τα 
συμβούλευε κιόλας. Έτσι θα μπεις στην 
στροφή, εκεί το φρένο, εκεί θα σανιδώσεις 
για να φύγεις. Τέτοιος ήταν. Σώμα φτιαγμένο 
μόνο από τα υλικά της καρδιάς. Αγάπη με δύο 
τεράστια πόδια και μυαλό ξουράφι. 

Χάριζε δε απίστευτες ώρες την «Ζαχαρούλα» 
στην πιτσιρικαρία γιατί από μια Ζαχαρούλα 
έγινε Λιάκος και ξεφόρτωσε όλο το βάρος της 
ψυχής του. 

Άμα καμιά φορά έβλεπε κανέναν κατσούφη 
και μαραζωμένο, του κούναγε τα κλειδιά της 
και του φώναζε με εκείνη την φωνή την 
μπάσα και βαριά : 

“Σήκω μωρή παλιοσκουριά, πάρε τα πάνω 
σου, το φεγγάρι είναι ένα και όλοι φεγγάρι το 
βλέπουνε.” 

 

 

2 

Δύο μέρες αυστηρά στέρηση Ζαχαρούλας 

- Γιατί μάστορα μου, τι έκανα; 

- Όχι τι έκανες, τι δεν έκανες ρε μπαγλαμά, τι 

δεν έκανες και τσάκισες τα δάχτυλά σου. Τα 

μπατάρισες με ταινία. Έβαλες τουλάχιστον 



Βαγγέλης Τσερεμέγκλης 

12 
 

καπνό να κλείσει το σκίσιμο ή τα άφησες έτσι 

και στα απαυτά σου; 

 

Η στέρηση Ζαχαρούλας αυστηρά ήταν «βα-

ριά» τιμωρία και υπολογίσιμη από τους πιτσι-

ρικάδες, βοηθούς μαστόρων. Επιβαλλόταν δε 

από το Λιάκο και γίνονταν σεβαστή ασυζη-

τητί από τον τιμωρημένο χωρίς περαιτέρω 

σχόλια. Σήμαινε τις επόμενες δύο (ή περισσό-

τερες) φορές που θα του ζητούσαν την Ζαχα-

ρούλα για να βγάλουν βόλτα την γκομενίτσα, 

θα εισέπρατταν ένα μεγαλοπρεπές όχι χωρίς 

άλλη αιτιολόγηση. Έτσι όπως είχε εξελιχθεί 

το πράγμα, το ιδιότυπο αυτό ποινολόγιο, είχε 

γίνει ο φόβος και ο τρόμος των πιτσιρικάδων 

μαστόρων. Έπεφτες σε παράπτωμα, είχες 

στέρηση Ζαχαρούλας, γινόσουν ρόμπα στους 

υπόλοιπους, άκουγες και την γκρίνια της «μι-

κρής» που ένιωθε ασφαλής στην Ζαχαρούλα 

όσο σε κανένα άλλο αυτοκίνητο. Δεν έβαζε 

βλέπεις φωτιά στην άσφαλτο το βαρύ και δυ-

σκίνητο αυτοκίνητο. Ο πιτσιρικάς οδηγός δεν 

μπορούσε να κάνει τις φιγούρες του, τα πα-

ντηλίκια, τα χειροφρενήδια και όλα τα κόλπα 

που σκάρωνε το τρελαμένο από τις νεανικές 

του ορμόνες μυαλό. Έτσι τα κορίτσια ένιωθαν 

καλά. Δεν είχαν το φόβο μήπως βρεθούν α-

γκαλιά με κανένα δέντρο, αλλά και στην χει-

ρότερη που θα συνέβαινε και αυτό (είχε γίνει 



Βαγγέλης Τσερεμέγκλης 

13 
 

αρκετές φορές), η ταχύτητα ήταν τέτοια που 

δεν σε σκότωνε. 

Όλη η αγάπη του Λιάκου για τα παιδιά, έ-

βγαινε σε αυτή την τιμωρία. Τα είχε φιλοσο-

φήσει τα πράγματα. Είχε μιλήσει και με αρ-

κετούς από τους γονείς τους, είχε συνάψει και 

μια άτυπη μυστική συμφωνία με τις πιτσιρί-

κες. Παιδιά ήταν κι αυτές και τις αγαπούσε 

όσο και τα μικρά «κριαράκια» που τον περι-

τριγύριζαν με θαυμασμό και σέβας. 

- Για πες τώρα τι έκανες και τα κλάδεψες τα 

δάχτυλα; 

- Να μάστορά μου, έχουμε δυο μέρες στο μα-

γαζί ένα «χρέπι», ένα αρχαίο FIAT, σάπιο 

από την κορφή μέχρι τα νύχια. Μου είπε ο 

«μάστορας» να το γδύσω, για να το ξεσαπί-

σουμε. Μια βίδα στον μπροστινό προφυλα-

κτήρα δεν έβγαινε με τίποτα. Την ζόρισα, 

τσάκισε το κεφάλι και μου έφυγε το κλειδί, έ-

σκασε το χέρι μου στο σκουριασμένο φτερό 

και... 

- Ανεξεταστέος και τον Σεπτέμβριο με τον κη-

δεμόνα σου. 

- …τσιμουδιά ο μικρός και το κεφάλι κάτω με 

τα μάτια να κοιτάζουν το πάτωμα. 

- Ανεξεταστέος σε δύο, ένα στην προσοχή, 

δύο στις βίδες. 

Τι σας έχω πει ρε; (όταν έλεγε τι σας έχω πει, 

ενώ μιλούσε σε έναν, ήξερε πως ήταν σαν να 

μίλαγε σε όλους, αφού σε χρόνο ντε-τε θα το 



Βαγγέλης Τσερεμέγκλης 

14 
 

μάθαιναν και οι άλλοι). Πρώτα πάει το κανο-

νικό κεφάλι και μετά το δεύτερο. Πρώτα σκέ-

φτεσαι και μετά δουλεύεις. Στο μάθημα 

«προσοχή» λοιπόν κόπηκες πανηγυρικά. Δεν 

ζήτησες βοήθεια από το μάστορά σου, τον συ-

νάδελφό σου ή από εμένα σε τελική ανάλυση. 

Δεν πρόσεξες, δεν σκέφτηκες, δεν έκανες ότι 

έπρεπε σωστά, άρα μας έγραψες όλους στα 

μεγάλα βαριά σου τέτοια. Πάρτα να ‘χεις λοι-

πόν και πάω παρακάτω. Μάθημα: Βίδες. Ά-

νοιξε τα αυτιά σου γιατί λιγκουαφό δεν είμαι 

και σε κασέτα δεν θα στα γράψω να κάνεις 

«υπνοπαιδεία». 

 

 

 

3 

 

Οι βίδες το λοιπό είναι πράγματα θηλυκά και 

σαν τέτοια τις σέβεσαι και τις λογαριάζεις. 

Δεν την σεβάστηκες τη βίδα θα σου κάνει 

τσαλίμια, θα σε παιδέψει μπορεί και να σε 

τραυματίσει ανεπανόρθωτα. Δεν την λογά-

ριασες το λιγότερο θα γρατζουνιστείς και το 

χειρότερο βάλτο μόνος σου στο τρελαμένο 

σου κεφάλι. 

Αν το σκεφτείς οι βίδες, τα θηλυκά είναι που 

βαστάνε όλα τα αρσενικά και τα ουδέτερα σε 

ένα αυτοκίνητο. Μην βιαστείς να μου πεις για 



Βαγγέλης Τσερεμέγκλης 

15 
 

τις πόρτες που έχουν βίδες. Οι βίδες κρατάνε 

τον μεντεσέ που είναι αρσενικός και αυτός 

κρατάει την πόρτα. 

Άμα η βίδα είναι νέα και γυαλιστερή, το πολύ 

να θέλει λίγο ζέστη για να βγει και χτύπημα 

ποτέ. Καμιά δεν θέλει χτύπημα όπως καμιά 

γυναίκα. Θα χτύπαγες ρε την μάνα σου, την 

αδερφή, την γκόμενα ή την κόρη σου ποτέ; 

Τότε γιατί να χτυπήσεις την βίδα; 

Άμα είναι γριά και σκουριασμένη, εκεί θέλει 

την μαστοριά σου. Το μυαλό σου πα να πει. 

Τις πιο πολλές φορές είναι στρυφνή και δύ-

σκολη. Δυσκίνητη. Θέλει βοήθεια πως να το 

πω. Θα βάλεις το λοιπόν, λαδάκι ή αντισκω-

ριακό, θα την αφήσεις να πάρει ανάσες και 

μετά με το κατάλληλο εργαλείο θα την ξεβι-

δώσεις σιγά να μην τρομάξει. Θα σπάσει από 

την τρομάρα άμα πας με ορμή να την ζορίσεις 

ή θα τριγυρνάει τις βόλτες της στις αυλακιές 

και θα σε αποτρελάνει. Μαλακά, κατάλαβες 

μα... άντε να μην σε πω γιατί σε σέβομαι. 

Συμπέρασμα και κλείνω γιατί θα σε κυνηγή-

σει ο μάστορας που ρεμπέλιαζες εδώ και εκεί. 

Οι βίδες δεν θέλουν χτύπημα, δεν θέλουν ζόρι 

και αντριλίκια. Θέλουν μυαλό και το κατάλ-

ληλο εργαλείο για να μη σε φτύσουν.  

Αλήθεια τι κλειδί έβαλες είπες, δεκατεσσάρι; 

Βαρέθηκες ρε τεμπελόσκυλο να σηκωθείς να 

βρεις το δεκατρία; Δεν έχουνε τα FIAT δεκα-

τεσσάρες βίδες. 



Βαγγέλης Τσερεμέγκλης 

16 
 

Απαράδεκτος, ανεξεταστέος και τον Σεπτέμ-

βρη με το κηδεμόνα σου... 

 

Ξαλαφρωμένος ο μικρός, παρά την βαριά τι-

μωρία γύρισε να φύγει τρέχοντας. 

 

Ρε που τρέχεις, από την άλλη είναι το μαγαζί.  

Όχι ρε μάστορα στο Μαράκι πάω, να της πω 

ότι καθάρισα μόνο με “δύο”, να χαρεί. !!!!! 

 

 

4 

- «Ρούλα...» 

Η βραχνή σαν φαρυγγίτιδα φωνή, έσπασε 

την πεντάλεπτη σιωπή που επικρατούσε στο 

μισοσκότεινο δωμάτιο. 

- «Σςςς, μην μιλάς… της απάντησε ο Λιάκος» 

(Ασημένιος ακόμη στην πραγματικότητα) με 

την επίσης βραχνή εφηβική φωνή. 

Προσπαθούσε επί ένα πεντάλεπτο να συνει-

δητοποιήσει πως άφησε για πάντα τον κόσμο 

των εφήβων, σφραγίζοντας την πόρτα πίσω 

του και ανοίγοντας την πόρτα του κόσμου 

των ανδρών, με τη βοήθεια της Ρούλας. 

Αυτής που μέχρι πριν λίγο, φώτιζε το κοκκι-

νόμαυρο μισοσκόταδο του δωματίου με το 



Βαγγέλης Τσερεμέγκλης 

17 
 

πρόσωπό της. Που κάλυπτε τα τριξίματα του 

ελαττωματικού άθλιου σουμιέ με τα βογκητά 

της. 

Προσπαθούσε να κατέβει στην πραγματικό-

τητα και να σταθεί στα πόδια του αλλά και να 

αποφύγει τις συστάσεις με ονόματα. Ήταν ε-

κείνο το Ασημένιος που δεν τόλμαγε να το πει 

φοβούμενος τα χάχανα αυτής που πριν λίγο 

του παρέδωσε το κλειδί της πόρτας του αντρι-

κού κόσμου. 

Άμυνα λοιπόν, και βλέπουμε. 

- «Ναι πες μας τώρα ότι παπάς, νονός και ο 

γέρος σου τακίμιασαν αποβραδίς στο καφε-

νείο και είπαν ότι όταν σε σηκώσει ο παπάς 

στον αέρα «βαφτίζεται η δούλη του θεού 

κλπ» θα πει Ρούλα. Έτσι για να την φέρουν 

στην γκρινιάρα τη μάνα σου και να σου δώ-

σουν το όνομα της πεθεράς της, που δεν την 

χώνευε.» 

- Χαχαχαχαχα, σείστηκε ο σουμιές και το δω-

μάτιο ολόκληρο, από το χαχανητό της. 

- «Σε καλό σου ρε λεβεντιά, σε καλό σου, και-

νούργιο συκώτι έκανα. Σιγά μην υπογράψανε 

και νιτερέσο και σιγά μην ήταν ο γέρος μου 

εκεί. Κόρη βάφτιζε και απαραίτητο δεν το 

‘βρισκε, να ‘ναι παρόν στο μυστήριο. Μήπως 

νομίζεις πως μοίραζε γλυκά και μπουμπουνιέ-



Βαγγέλης Τσερεμέγκλης 

18 
 

ρες στον κόσμο ή κερνούσε ρακές στους κα-

φενέδες για τις χαρές του; Εδώ δεν νοιάστηκε 

αν γεννήθηκα, τα βαφτίσια θα τον σκουτου-

ριάζανε;» 

- «Ώπα έκανα φάουλ και συγγνώμη, έξυσα 

πληγή νομίζω...» 

- «Όχι αντράκι μου, δεν τρέχει κάστανο. Μην 

σκιάζεσαι και η Ρούλα δεν μασάει από τέτοια. 

Η Ρούλα είναι εδώ και χέστηκε γι’ αυτούς που 

λείπουν ή που έλειψαν όταν έπρεπε», του 

είπε και του χάιδεψε το μάγουλο σαν να γνω-

ριζόντουσαν από παλιά. Σαν να ήταν ζευγάρι 

και εκείνη τον υπολόγιζε στο σεβντά και το 

μεράκι του. 

Έτσι το ένιωσε εκείνο το χάδι. Έτσι το εισέ-

πραξε, έτσι άρχισε να νιώθει να χαλαρώνει το 

μέσα του, από τους φόβους και τα άγχη που 

του φόρτωνε το όνομά του. 

Πήγε να ανάψει τσιγάρο, της πρόσφερε 

πρώτα από το δικό του πακέτο αλλά κλείνο-

ντας το κόκκινο SANTE σκέτο, έπαθε σοκ. 

Στο σημείο που φιγουράριζε η Μέριλιν, η ξαν-

θιά θεά, σήμα κατατεθέν της μάρκας, είδε το 

πρόσωπο της Ρούλας. Στην πραγματικότητα 

δεν διέφεραν και πολύ. Αλλά να έρθει να 

στογγυλοκάτσει η φάτσα της πάνω στο πα-

κέτο. Ρε τι έπαθα ο άνθρωπος; Την πάτησα με 

τη μία, δεν εξηγείται αλλιώς. Έτσι θα είναι 



Βαγγέλης Τσερεμέγκλης 

19 
 

από δω και μπρος; Με κάθε μια που πηγαίνω 

θα την βλέπω μετά πάνω στα τσιγάρα; Να αλ-

λάξω μάρκα δεν λέει, θα μου κάνουν το λαιμό 

“όργωμα”. Να κόψω το κοκό πάλι δεν λέει, 

γιατί όπως και να πεις καλό ήταν.  

Φύσηξε φουρτουνιασμένος μια γερή προς το 

ταβάνι και την κοίταξε όλο απορία. 

- «Τι έγινε, δεν σου άρεσε, σε χάλασε κάτι, τι 

στο διάολο έπαθες στα καλά του καθουμένου, 

τον ρώτησε με αληθινή έννοια στα μάτια.» 

- «Με το συμπάθιο κιόλας ρε Ρούλα αλλά 

κοίτα το πακέτο μου. Είσαι εσύ αυτή;  η κά-

νουν τα μάτια μου πουλάκια; Αυτή δεν είναι 

εκείνη η Αμερικάνα η Μέριλυν, την έχω δει 

κανα δυο φορές στα προσεχώς του σινεμά.» 

- «Αυτή είναι, αυτή. Εγώ είμαι εγώ και όπως 

κάθε σωστή επαγγελματίας, προσπαθώ να 

της μοιάσω. Είναι βλέπεις η “φαντασίωση” 

κάθε αρσενικού στις μέρες μας. Θέλοντας και 

μη, γιατί τα χρόνια είναι ζόρικα και η δουλειά 

κομμένη, αφού ο “πανάγαθος” μου έδωσε 

αυτά τα χαρακτηριστικά, με λίγο “σοβάντι-

σμα” τα ψιλοκαταφέρνω να της μοιάζω. Τώρα 

αν εσένα σου φαίνομαι σαν δίδυμη αδερφή 

της, σου χρωστάω ένα κέρασμα για το κοπλι-

μέντο και την ευχαρίστηση. Εντάξει μαγκάκο 

μου;» 



Βαγγέλης Τσερεμέγκλης 

20 
 

- «Εντάξει και πάμε πάρα κάτω. Ρούλα από το 

Μαίρη, από Αργυρώ ή από κάτι άλλο;» 

- «Εκεί κολλάς ρε “μπόλικε”, δεν σου φτάνει 

το κομμένο, το καλλιτεχνικό και θες το κανο-

νικό, το οριτζινάλε;» 

- «Άκου, στο μαγαζί μαϊμού και ιμιτασιόν α-

νταλλακτικά δεν βάζουμε. Ο μάστορας μου τα 

σιχαίνεται και μου έχει κολλήσει το κου-

σούρι.» 

- «Καααλώς, Ζαχαρούλα μεγάλε, Ζαχαρούλα 

από την ζάχαρη. Έτσι με βάφτισαν οι συγγε-

νείς, μιας και γονιούς δεν γνώρισα. Ζαχα-

ρούλα, αλλά μου χρωστάς και μένα κάτι.» 

- «Τι σου χρωστάω;» της είπε και άρχισαν να 

τον καίνε τα κρεμμύδια. Ήρθε η ώρα της κρί-

σης. Έπεσε ο μαλάκας μόνος του στην παγίδα 

και τώρα πρέπει να γίνουν τα αποκαλυπτή-

ρια. Αν ήταν κοντά σε ντουβάρι θα το είχε ι-

σοπεδώσει τώρα, αν ήταν σε λαμαρίνα θα την 

είχε βουλιάξει μα και τραπέζι να είχε μπροστά 

του ανάποδα θα κοίταγε το ταβάνι. Εξυπνο-

πούλι μου την πάτησες άσχημα και τώρα να 

δω τη μαστοριά σου. Όλο το αίμα του λες και 

είχε ανέβει στα αυτιά του. Είχαν γίνει παπα-

ρούνες. Τώρα; 

- «Ένα όνομα ας πούμε δεν μου είπες ή ένα 

καλλιτεχνικό ψευδώνυμο διάολε. Πάνω στα 



Βαγγέλης Τσερεμέγκλης 

21 
 

ντουζένια μου τι να φωνάζω; τεράστιε, μπό-

λικε, τι;» 

- «Γιατί με περνάς για καλλιτέχνη και θες να 

έχω και ψευδώνυμο ρε Ρούλα;» είπε για να 

κερδίσει λίγο χρόνο. Κι ο κερδισμένος όμως 

χρόνος περνάει γρήγορα, έρχεται το πλή-

ρωμά του. Όμως στα γρήγορα μυαλά τα 

πράγματα γίνονται αυτόματα και δίχως πολύ 

σκέψη οι αποφάσεις βγαίνουν στο φτερό. 

- «Άκου να σου πω και σε προειδοποιώ γι’ 

αυτό. Προτού σου πω το όνομά μου θα μου υ-

ποσχεθείς κάτι.» 

- «Σαν τι πρέπει να υποσχεθώ για να μάθω 

ένα όνομα ρε φίλε;» 

- «Ό,τι και να ακούσεις, θα βγάλεις το σκα-

σμό και δεν θα γελάσεις. Ό,τι σου πω θα μεί-

νει σε αυτήν την άθλια κάμαρα, και δεν θα το 

ξανασυζητήσεις ποτέ, ούτε με τον ίδιο σου 

τον εαυτό.» 

- «Για πάμε το λοιπόν ρε πριγκιπόπουλο που 

θέλεις και συμβόλαια τιμής για να μας πεις τι 

είπε ο παπάς στο βαφτίζεται ο δούλος του 

θεού. Μέσα, ότι πούμε εδώ και τέρμα.» 

Ξαλάφρωσε λιγάκι, τα αυτιά του ξαναπήραν 

το κανονικό το “ανθρωπί” χρώμα, και με μια 

βαθιά ρουφηξιά ξεκίνησε. 



Βαγγέλης Τσερεμέγκλης 

22 
 

- «Όλες οι αλάνες, τα γήπεδα και τα συνερ-

γεία ξέρουν. Όλοι οι τύποι που με περιτριγυ-

ρίζουν ξέρουν κι αυτοί, κι ας κάνουν μόκο 

μπροστά μου, πίσω μου γελούν με το συμπά-

θιο κιόλας, σαν τις πουτανίτσες. Χασκογε-

λάνε κάθε που πρέπει να ξεστομίσω το όνομά 

μου και κάθε που πρέπει να με φωνάξουν, λες 

και με βρίζουν. 

» Έχω την ατυχία να με βαφτίσανε με το ό-

νομα της γιαγιάς μου, γιατί είχε λυσσάξει ο 

γέρος μου να ακούσει το όνομα της μάνας 

του. Δεν έφταιγε η δόλια η “βάβα” μου, βασα-

νισμένη γυναίκα ήταν και δυστυχισμένη μέ-

χρι τα βαθιά της γεράματα. Αυτό το παλιοτό-

μαρο ο πατέρας μου όμως, έχει όλη την ευ-

θύνη και την κουβαλάει μαζί του εκεί που βρί-

σκεται. Μας ακούει τώρα και έχει κατουρηθεί 

στα γέλια ο μπάσταρδος, αλλά ας είναι. Ήρθε 

η ζωή να τον πληρώσει με το νόμισμα που 

πλήρωσε εμένα, την μάνα και τα αδέρφια 

μου. Βλέπει τις χουρμαδιές ανάποδα, μακριά 

από εδώ για να μην έχουμε πολλά πολλά. 

» Ασημένιο με βάφτισαν, για χατίρι του, και 

το κουβαλάω στην πλάτη όλα τα χρόνια της 

ζωής μου μέχρι τώρα. Με δουλεύουνε ψιλό 

γαζί, με το παραμικρό οι πιτσιρικάδες και οι 

μαστόροι. Ως και οι γύφτοι οι παλιατζήδες 

που παίρνουν τα σιδερικά από τα μαγαζιά, 



Βαγγέλης Τσερεμέγκλης 

23 
 

γελάνε κάτω από τα μουστάκια τους οι “λού-

λες”.» 

Έλεγε, έλεγε, οχετός ο στόμας του. Φαρμάκι 

που μαζευότανε χρόνια μέσα στην ψυχή του. 

Πίκρα πιο πικρή και από καφέ για κηδείες και 

μνημόσυνα. Τα μάτια του είχαν σχεδόν βουρ-

κώσει και η φωνή του έκανε διαρκώς εκείνα 

τα κοκοράκια που κάνουν οι φωνές των εφή-

βων που χοροπηδάνε πότε σε νότες αντρικές, 

πότε σε παιδικές. Ξεφόρτωνε όμως. Αγαλλί-

αζε σιγά - σιγά και μαλάκωνε η ψυχή του. 

Σα να ερχότανε πάνω το διαμάντι που έκρυβε 

στο βούρκο όλα τα χρόνια. Το ακατέργαστο 

πετράδι της αγάπης και της κατανόησης για 

όλους. 

Όταν πια είχε γαληνέψει εντελώς, η φωνή 

φαρυγγίτιδα της Ρούλας έπιασε το νήμα και 

το νόημα. 

- «Aντράκι μου μην σκιάζεσαι, δεν το γουστά-

ρεις το Ασημένιος, δεν το ‘χεις. Λιάκο σε λένε 

από τώρα, που είναι βαρβάτο σαν και εσένα 

και άμα φύγεις από εδώ να πας να τους το 

πεις. Λιάκο με λένε μάγκες ο Ασημένιος ψό-

φησε. Τον κλάψανε οι ρέγκες.» 

Ένα της χάδι και μια ματιά σαν αυτές που δί-

νουν οι φλογερές γυναίκες στους άντρες τους 

για να τους ανεβάσουν στα ουράνια ήταν αρ-

κετά. Του τα έδωσε απλόχερα και εκείνος τα 



Βαγγέλης Τσερεμέγκλης 

24 
 

βάστηξε στην τεράστια παλάμη του, φυλαχτό 

για μια ολόκληρη ζωή. Τα κράτησε ως το πο-

λυτιμότερο δώρο και δεν το ξέχασε ποτέ. 

Όταν πια έφευγε, κοντοστάθηκε στην πόρτα 

την κοίταξε από την κορφή ως τα νύχια και 

την καληνύχτισε γνωρίζοντας πως δεν θα την 

ξαναέβλεπε ποτέ. Το κατάλαβε και εκείνη και 

δίνοντας του ένα φιλί στο μάγουλο άφησε ένα 

δάκρυ της να τρέξει ελεύθερο. 

Σαν αυτά τα διαμάντια που δεν εκτιμώνται 

ούτε λογαριάζονται στα περιουσιακά στοι-

χεία κανενός. 

 

 

5 

- Καλύτερα να με λες καραβόσκυλο, παρά κα-

πετάνιο. Χίλιες φορές το προτιμώ από το κα-

πετάνιε. Ακούς καπετάνιε. Τι σχέση έχω εγώ 

ρε μπόμπιρα με τα πιλάφια. Τα χέρια και τα 

ρούχα μου βρομοκοπάνε γράσο, καμένα λά-

δια και σκουριά. Δεν είναι άσπρα του αφρού 

και δεν μυρίζουν μοσχοσάπουνο. 

- Εντάξει ρε μπάρμπα, τό ’πιασα. Άλλο πιλάφι 

και άλλο μάστορας. Άλλο καραβόσκυλο και 

άλλο καπετάνιος. Καραβόσκυλο θα σε λέω 

και εγώ, που το γουστάρεις. 



Βαγγέλης Τσερεμέγκλης 

25 
 

- Καραβόσκυλο, μεταξύ μας όμως μικρέ, μην 

μας πάρουν με τα γιαούρτια στη γειτονιά και 

στα σόγια. 

Είκοσι τρία χρόνια, πάσχιζε η θάλασσα να τον 

διαβρώσει, τον καραβόσκυλο, με όλους τους 

τρόπους. Τι με μακρινά ταξίδια σε μέρη εξω-

τικά, τι με λεφτά που οι μεροκαματιάρηδες 

δεν είχαν δει ούτε σε όνειρο, τι με γυναίκες 

και μεθύσια στα πιο απόμακρα λιμάνια του 

κόσμου, τι με καβγάδες και μαχαιρώματα. Τί-

ποτα δεν κατάφερε, εκτός από μερικές χαρα-

κιές στο πρόσωπο και το σκληρό από την αρ-

μύρα του δέρμα. Η ψυχή του βράχος. Αμετα-

κίνητη και καθαρή, ξεπλυμένη με ιώδιο και α-

λάτι. Καθαρή να λαμπυρίζει στον ήλιο. 

Με αυτή την ψυχή, κράτησε το χέρι του Λιά-

κου, την ημέρα της κηδείας της μάνας του, 

και περπάτησαν μέχρι το καφενείο που οι 

συγγενείς και οι φίλοι θα έπιναν τον καφέ της 

παρηγοριάς. 

Με αυτήν, όταν όλοι έφυγαν από τον καφενέ 

της συμφοράς και του πόνου, τον ανέβασε 

στα γόνατά του για να του ανακοινώσει την 

απόφασή του. 

- Αγορίνα μου το ξέρω πως πονάς. Πως υπο-

φέρεις τόσο όσο δεν το βαστάει η καρδιά σου. 

Όμως, μη σεκλετίζεσαι πασά μου, ο μπάρ-



Βαγγέλης Τσερεμέγκλης 

26 
 

μπας είναι εδώ. Θα μείνει εδώ, μαγκούφης εί-

ναι, θα σου σταθεί όπως πρέπει. Μαζί θα τα 

καταφέρουμε και μαζί θα πάμε παρακάτω. 

Θα δεις... 

- Εντάξει μπάρμπα, όπως το λες, του είπε ο 

μικρούλης και χώθηκε στην καραβοτσακι-

σμένη αγκαλιά του, νιώθοντας ασφαλής και 

σίγουρος. 

- Τι λες πάμε στο σπίτι ή γουστάρεις κάτι 

άλλο; Να σου πάρω ένα παγωτό; 

- Όχι θείε, κουράστηκα, πάμε καλύτερα στο 

σπίτι. 

Τόπε και το έκανε ο καραβόσκυλος. Το φρό-

ντισε το παιδί όσο κανένας άλλος. Φώναξε μια 

γειτόνισσα να καθαρίζει το σπίτι μια φορά 

την βδομάδα, του μαγείρευε ο ίδιος, βολτά-

ρανε μαζί παντού, τον έντυνε και τον σπού-

δαζε μόνος του. Μάνα και πατέρας μαζί. 

Στο σχολείο κανόνισε με τους δασκάλους τα 

πρεπούμενα, τους εξήγησε ποια είναι η κατά-

σταση, αλλά τους ζήτησε κιόλας να κρατάνε 

το ίσο. Ορφανός ορφανός, αλλά πρέπει να 

μάθει να δουλεύει και να σκέφτεται. Δεν έχει 

χατίρια και ελεημοσύνες. Σαν ίσος προς ίσο 

με όλους. Ξηγήθηκε ο μπάρμπας και ήξερε 

γιατί. Στις μάχες με τη φουρτουνιασμένη του 

ζωή ο μικρός, έπρεπε να βγαίνει νικητής, για 

να μην τον πάρει η κάτω βόλτα. Για να μην 



Βαγγέλης Τσερεμέγκλης 

27 
 

ξεστρατίσει, στα βρώμικα της ζωής τα μονο-

πάτια. 

Αλλά και ο Λιάκος τον βοήθαγε. Ήταν παιδί 

προικισμένο από την φύση του. Φτιαγμένο 

λες από υλικά δυσεύρετα και ανθεκτικά. Τον 

σεβόταν τον μπάρμπα και τον αγαπούσε. Η 

βαριά του φωνή και το θαλασσοδαρμένο του 

παρουσιαστικό δεν τον φόβιζε. Ποιο πολύ σι-

γουριά του γεννούσε στην παιδική του ψυχή, 

παρά φόβο. 

Συνήθισαν ο ένας τον άλλο γρήγορα. Μάθανε 

ο ένας τα χούγια του αλλουνού και σε λίγο 

καιρό μπορούσαν να συνεννοηθούν με ένα 

βλέμμα. Λιγομίλητος ο καραβόσκυλος, αλλά 

και ο Λιάκος δεν πήγαινε πίσω. Το ίδιο λιγο-

μίλητος και ακόμη παραπάνω ήταν. Περπα-

τούσαν με τις ώρες πολλές φορές και από το 

στόμα τους έβγαιναν δυο τρεις απαραίτητες 

κουβέντες. Παρόλα αυτά, ήξεραν από πριν, τι 

θα κάνει ο άλλος ή τι θέλει. 

- Το καλοκαίρι κανόνισα να πάω για δουλειά 

στο φαναρτζίδικο, του είπε ένα μεσημέρι ο μι-

κρός. Το καλοκαίρι που τελειώνω το Δημο-

τικό. Θα πάω μπάρμπα για δουλειά. Και στο 

σχολείο λέω να μην ξαναπάω. Καλά τα μαθη-

ματικά και η Ιστορία, αλλά δεν μου ταιριά-

ζουνε εμένα. 



Βαγγέλης Τσερεμέγκλης 

28 
 

- Όπως νομίζεις. Άμα δεν τα θέλεις τα γράμ-

ματα, μην το κουράζεις, μόνο... (άφησε ένα 

κενό παίρνοντας μια βαθιά ανάσα) μόνο να 

ξέρεις πως και η μαστοράντζα θέλει γράμ-

ματα. Αλλιώς είναι να ξέρεις πέντε πράματα 

κι αλλιώς να είσαι στουρνάρι εντελώς. 

- Τι εννοείς καπετάνιε; (η πρώτη και η τελευ-

ταία φορά ήταν αυτή για την προσφώνηση). 

- Καλύτερα να με λες καραβόσκυλο, παρά κα-

πετάνιο. Τα μάτια του μπάρμπα είχαν γουρ-

λώσει στο άκουσμα της προσφώνησης από 

τον μικρό Λιάκο. Χίλιες φορές το προτιμώ 

από το καπετάνιε. Ακούς καπετάνιε. Τι σχέση 

έχω εγώ ρε μπόμπιρα με τα πιλάφια. Τα χέρια 

και τα ρούχα μου βρωμοκοπάνε γράσο, κα-

μένα λάδια και σκουριά. Δεν είναι άσπρα του 

αφρού και δεν μυρίζουν μοσχοσάπουνο. 

- Εντάξει ρε μπάρμπα, τό ’πιασα. Άλλο πιλάφι 

και άλλο μάστορας. Άλλο καραβόσκυλο και 

άλλο καπετάνιος. Καραβόσκυλο θα σε λέω 

και εγώ, που το γουστάρεις. 

- Καραβόσκυλο, μεταξύ μας όμως μικρέ, μην 

μας πάρουν με τα γιαούρτια στη γειτονιά και 

στα σόγια. 

- Εντάξει, τι εννοείς όμως στουρνάρι εντελώς; 

- Εννοώ πως άμα γουστάρεις μουτζούρα και 

σκόνη, πάρε μουτζούρα και σκόνη και δεν 



Βαγγέλης Τσερεμέγκλης 

29 
 

τρέχει κάστανο. Να πας όμως τα βράδια σε 

μια σχολή, να μάθεις και πέντε πράματα για 

την μουτζούρα. Σου κόβει η γκλάβα σου και 

στην σχολή θα σε βοηθήσουν να γίνεις ο “μά-

στορας” και όχι ένας ακόμη μάστορας. Με έ-

πιασες; 

- Καλά τα λες νομίζω, αλλά άσε με να το σκε-

φτώ άμα πιάσω πρώτα δουλειά και θα σου 

πω. 

Του άρεσε του καραβόσκυλου που ο ανιψιός 

του είχε τα κότσια να πιάσει την ζωή από τα 

κέρατα από τόσο μικρός. Τον ανέβαζε στα 

μάτια του αλλά και τον έκανε να νιώθει σίγου-

ρος πως τούτο το παιδί χαμένο δεν θα πάει. 

Γελούσε κάτω από τα μουστάκια του, αλλά 

δεν του έδειχνε την ικανοποίησή του για να 

μην πάρουν τα μυαλά του αέρα. 

Και δουλειά έπιασε, και πρώτος από όλους 

βρισκόταν στο φαναρτζίδικο και γρήγορα μά-

θαινε. Έγινε γρήγορα αγαπητός στο μάστορα 

και τους συναδέλφους του στα γύρω μαγαζιά. 

Αποφάσισε να πάει και στην σχολή κι ας ήταν 

κουραστικό για ένα παιδί στην ηλικία του. Το 

πρωί δουλειά, το βράδυ σχολή και διάβασμα. 

Ο καραβόσκυλος καμάρωνε για το ανίψι του 

και του το έδειχνε πια. Δεν τον φοβόταν. Τον 

είχε πείσει ότι χαμένος δεν πρόκειται να πάει 

γιατί ήταν γεννημένος μαχητής της ζωής. 



Βαγγέλης Τσερεμέγκλης 

30 
 

- Λέω γιε μου να ξαναμπαρκάρω, του είπε ένα 

απόγευμα που έπιναν οι δυο τους καφέ στο 

πίσω μπαλκόνι. Πέρασαν τα χρόνια, μεγάλω-

σες και τα κουμαντάρεις περίφημα. Ανάγκη 

δεν με έχεις. Άσε που τελειώνουν και τα έ-

τοιμα και πρέπει να τα αναπληρώσουμε για 

τα στερνά μας. Μου λείπει και η θάλασσα, 

δέκα χρόνια μακριά της είναι πολλά. 

- Όπως νομίζεις ρε καραβόσκυλο, αν το τρα-

βάει η ψυχή σου και δε σε κρατάει ο τόπος, τα 

πέλαγα σε περιμένουν. 

- Τα έχω κανονίσει όλα, πήγα στην εταιρία, 

πλήρωσα την υπόλοιπη σχολή σου, η γυναίκα 

θα έρχεται μια φορά την βδομάδα να σου κα-

θαρίζει. Όσο για το μαγείρεμα, σου έχω εμπι-

στοσύνη, ξέρεις να μαγειρεύεις και δεν σε φο-

βάμαι. 

- Και πότε με το καλό; 

- Σε καμιά βδομάδα... 

- Καλοτάξιδος να είσαι. Όχι πως το θέλω να 

φύγεις αλλά δεν το θέλω να κάθεσαι δεμένος 

για χάρη μου στην στεριά και να σαπίζεις. Να 

πας μπάρμπα, να πας να γεμίσει το συκώτι 

σου οξυγόνο. Να πας. 

- Γιε μου με ξαλαφρώνεις από ένα βάρος. Να 

είσαι καλά λεβεντιά μου. 



Βαγγέλης Τσερεμέγκλης 

31 
 

Ο καραβόσκυλος έφυγε, έτρεξε να αλυχτήσει 

τα κύματα όπως τράβαγε η ψυχή του. Να πα-

λέψει με την αρμύρα και την σκουριά, με το 

καμένο λάδι μηχανής και τα σκοτάδια του μη-

χανοστασίου. 

Αγαλλίαση ένιωσε και γαλήνη όταν πια το 

κορμί του έμεινε στα βάθη του ωκεανού. Είχε 

καταφέρει να “ρίξει” στην κοινωνία και να 

παραδώσει στους ανθρώπους έναν ακόμη άν-

θρωπο της προκοπής. Ένα πλάσμα στολίδι 

και φωτεινό παράδειγμα για πολλούς. 

Ο πόνος που προκάλεσε στον Λιάκο ο χαμός 

του ήταν μεγάλος, αλλά όχι αρκετός να τον 

καταβάλλει, να τον λυγίσει. Τον πένθησε κα-

θώς έπρεπε και του άξιζε. Γνώριζε όμως πως 

από κάπου μακριά, από της θάλασσας τα 

βάθη τον καμάρωνε. 

- Να είσαι καλά ρε καραβόσκυλο, να είσαι 

καλά εκεί που βρίσκεσαι, έλεγε κάθε φορά 

που κατέβαινε στο λιμάνι και πέταγε ένα γα-

ρίφαλο στην θάλασσα, αφήνοντας ένα δάκρυ 

να κυλήσει από τα μάτια του. Περισσότερο 

από ευγνωμοσύνη παρά από λύπη. Έτσι κι 

αλλιώς ήξερε πως ο μπάρμπας ήταν εκεί που 

του άρεσε και του ταίριαζε περισσότερο. 

Με την αρμύρα αντάμα και με την θάλασσα 

αγκαλιά. 

 



Βαγγέλης Τσερεμέγκλης 

32 
 

6 

-Τι με κοιτάς ρε Λιάκο; Δεν θέλω ούτε να την 

κοιτάω την χαρχάλω. Μια σκουριά με τέσσε-

ρις ρόδες είναι και δεν τό ‘χω σκοπό να φάω 

τα λυσσακά μου να την κάνω αυτοκίνητο. 

- Καλά ρε μάστορα και το ανθρωπάκι δεν το 

λυπάσαι που έφυγε με κατεβασμένα τα αυτιά. 

Αυτό έχει, μ’ αυτό πάει στην αγορά και φορ-

τώνει την πραμάτεια για το μαγαζί του, μ’ 

αυτό πάει καμιά βόλτα την κυρά του, μ’ αυτό 

κουμαντάρει τη ζωή του. 

- Και τι με νοιάζει εμένα ρε, δεν την θέλω την 

χαρχάλω στο μαγαζί. Δεν τη θέλω το καταλα-

βαίνεις. 

- Κι άμα … 

- Άμα τι ρε; 

- Λέω άμα την αναλάβω εγώ; Άμα καθίσω εγώ 

να τη φτιάξω; 

- Τι λες ρε; Έχουμε τόση δουλειά στο μαγαζί 

και θα ασχολούμαστε με τα σαπάκια; 

- Όχι ρε μάστορα, όχι την ώρα της δουλειάς. 

Μετά θα κάθομαι … 

- Και μπορείς ρε “μαστοράκο” να την κάνεις 

τη σαπίλα αυτοκίνητο; 



Βαγγέλης Τσερεμέγκλης 

33 
 

- Αυτοκίνητο όχι μάστορα, λουλούδι θα την 

κάνω. Λουλούδι να τη ζηλεύεις και να κοπα-

νάς την ξερή σου την κεφάλα στα ντουβάρια. 

- Στοίχημα ρε λιμοτάγαρο, στοίχημα ότι δεν 

μπορείς. 

- Πάει… 

- Άμα την σουλουπώσεις ρε, όλη η αμοιβή 

δική σου. Αν όμως δεν τα καταφέρεις θα μου 

δουλεύεις τσάμπα ένα μήνα. Είσαι; 

- Μέσα μάστορα, μέσα. Μόνο που θα μου κά-

νεις χώρο να δουλεύω. 

- Εντάξει ρε, έγινε. Άντε να δω πόσα απίδια 

πιάνει ο σάκος σου. 

  

Η διαμάχη και το στοίχημα έπεσαν για ένα 

FORD TAUNUS 12M του ’65. Ο κυρ Κώστας 

ο μπακάλης το είχε από καινούργιο. Όλη του 

η δουλειά και η οικογένεια είχαν περάσει από 

αυτό το αυτοκίνητο. Το είχε ξεμπινιάσει. Πέ-

ρασαν τα χρόνια, το αμάξι σκούριαζε όσο με-

γάλωνε ο κυρ Κώστας, το είχε τρακάρει και ό-

που μπορούσε να φανταστεί κανένας. Και 

που έπαιρνε μπροστά και που τσούλαγε 

θαύμα ήταν. Τόσο χρέπι. 

Τώρα στα στερνά του επαγγελματικού του 

βίου, αποφάσισε να το “μαζέψει” και να το 



Βαγγέλης Τσερεμέγκλης 

34 
 

κρατήσει, έτσι σαν ενθύμιο μιας ζωής. Για να 

αγοράσει καινούργιο δεν έλεγε. Ήταν πανά-

κριβα. Άσε που είχε μάθει στην χαρχάλω και 

δεν βολευόταν σε κανένα άλλο. Δεν υπήρχαν 

πια αυτοκίνητα με ολόκληρο κάθισμα για 

τρεις μπροστά. Δύο ο κυρ- Κώστας που είχε 

φουσκώσει από το τσιμπολόγημα και μια για 

την γυναίκα του την “σαρδέλα”, τόσο φτενή 

ήταν. Σα σαρδέλα. Αδύνατη και γυναίκα μπα-

κάλη, μια χαρά της το είχαν κολλήσει το πα-

ρατσούκλι “η σαρδέλα”. 

Τα πόδια στα αυτιά ο Λιάκος, μια και δυο στο 

μπακάλικο. 

- Κυρ-Κώστα τα κλειδιά και σβέλτα. 

- Γιατί ρε μικρέ, τι τα θες τα κλειδιά; 

- Σβέλτα σου λέω, πριν το μετανιώσει ο άλλος 

και κάνεις το αμάξι γλάστρα για τα ζαρζαβα-

τικά. 

- Εκεί πάνω είναι, πάρτα. 

- Που είσαι κυρ-Κώστα, ξέχασε το αμάξι για 

κάνα μήνα. Βρες τρόπο να κάνεις τι δουλειές 

και τις τσάρκες σου. Μετά από κάνα μήνα έλα 

από το μαγαζί να το πάρεις. Μην πηγαινοέρ-

χεσαι. Δεν θα δεις τίποτα. Κανένας δεν θα δει, 

μέχρι να γίνει αμάξι το ερείπιο. 

- Καλά ρε, αλλά … 



Βαγγέλης Τσερεμέγκλης 

35 
 

- Τίποτα κυρ-Κώστα, όπως σου είπα. Τίποτα. 

Μην αρχίσεις τα σούρτα φέρτα. Μ’ ακούς; 

Πριν προλάβει να απαντήσει άκουσε την μη-

χανή της χαρχάλως να αγκομαχάει στο στενό. 

- Ωχ αδερφέ μου λες να την πάτησα; Αυτό θα 

διαλυθεί πριν φτάσω στο μαγαζί. Λες να την 

πάτησα και να δουλεύω τσάμπα για κάνα 

μήνα; Τον ζώσανε τα φίδια. Του κοπήκανε τα 

ήπατα, αλλά ξόρκιζε το κακό. 

- Πάμε ρε, όλα θα γίνουν όπως πρέπει. Λου-

λούδω θα την φωνάζουν την χαρχάλω σε 

κάνα μήνα. Λουλούδω! 

Όταν το μεσημέρι έφυγαν όλοι από το μαγαζί, 

κάθισε πάρα πίσω. Να κάνει χώρο, να μαζέ-

ψει ότι χρειαζόταν και να στήσει το αμάξι σε 

ένα σημείο που δεν θα ενοχλούσε στη διάρ-

κεια της μέρας που όλοι θα έτρεχαν από ‘δω 

κι από ‘κει δουλεύοντας και βρίζοντας. 

Με τα χίλια ζόρια το έβαλε στο μαγαζί, το 

κουμαντάρισε μην χτυπήσει κανένα άλλο. 

Μια έσβηνε, μια δούλευε, άντε να κάνεις μα-

νούβρες ανάμεσα στις κολώνες και τα εμπό-

δια. Στο τέλος το έσβησε τελείως και το πάρ-

καρε με τα χέρια και σπρώχνοντας. 

- Άντε κυρά μου, τώρα οι δυο μας, άντε και να 

δούμε τι θα δούμε. 



Βαγγέλης Τσερεμέγκλης 

36 
 

Το τάκαρε στα τρίποδα με φόβο ψυχής μην 

φύγει από την σκουριά το σασί και πήγε να το 

σκεπάσει με ένα μουσαμά όταν σαν φλασιά 

του κατέβηκε η πρώτη ιδέα. 

Αυτό από καινούργιο τό ‘χει ο μπακάλης. Λες 

να έχει ακόμη το “βιβλίο” του καταχωνια-

σμένο πουθενά; 

Στο ντουλαπάκι, ναι στο ντουλαπάκι θα είναι. 

Σιγά μην το διάβασε ποτέ ο μπακάλης. Για 

μπλοκ θα το πέρασε και θα έκανε λογαρια-

σμούς. 

Στο ντουλαπάκι ναι, αλλά πώς ανοίγει το ρη-

μάδι που είναι μπλοκαρισμένο; Κατσαβίδι ί-

σιο, φακό και προσοχή μην το αποτελειώ-

σουμε πριν της ώρας του. 

Κρακ, άνοιξε το κουτί του παραδείσου. 

Ωχ θεέ μου. Μόνο εγώ λείπω από δω μέσα. 

Δεν είχες ρε μπακάλη άλλο ντουλάπι να βά-

ζεις πράγματα; Αλλά και εσύ ρε “σαρδέλα”, 

εδώ τα παρατάς τα κραγιόν και τα καθρεφτά-

κια; 

Ψάξε, ψάξε το βρήκε. Κι όμως ήταν εδώ. Σε 

κατάσταση πιο άθλια κι από την χαρχάλω, 

αλλά εδώ. 

Το έβαλε στην πίσω τσέπη της φόρμας, σκέ-

πασε, κλείδωσε και έφυγε. 



Βαγγέλης Τσερεμέγκλης 

37 
 

Γραμμή Λιάκο για το σπίτι, έχουμε διάβασμα. 

Εμμονή του έγινε. Το μυαλό του δεν έφευγε 

από το “manual” του αυτοκινήτου και βάλ-

θηκε να το χαζεύει με τις ώρες. Ήταν το ανα-

θεματισμένο στα αγγλικά γραμμένο. 

- Α ρε μπάρμπα, είχες δίκιο τελικά. Να μην 

μείνω στουρνάρι. Είχες δίκιο. 

Του έφταναν όμως οι εικόνες και η τεράστια 

φαντασία του. Ε, και ότι είχε μάθει στην 

σχολή, βοήθαγε κι αυτό. Βάλθηκε να θυμηθεί 

την όψη της χαρχάλως και να την συγκρίνει 

με την αρχική της κατάσταση όπως φαινόταν 

στις εικόνες του βιβλίου. Μετά έπιασε χαρτί 

και μολύβι και έγραψε μια προς μία τις ζημιές 

που έπρεπε να διορθωθούν. Τι ανταλλακτικά 

ήθελε, τι εργαλεία, σε ποιους από την μαστο-

ράντζα της γειτονιάς θα ζητούσε βοήθεια. Έ-

τσι κι αλλιώς όλα δεν θα τα κατάφερνε μόνος 

του. Δεν ήταν δα και παντογνώστης. 

Του πήρε ώρα πολύ το “σχέδιο”, αλλά στο τέ-

λος τα κατάφερε να δώσει σχήμα και μορφή 

στο μυαλό του για το τι έπρεπε να κάνει. Από 

που θα ξεκινήσει και πως θα πάει βήμα προς 

βήμα. 

Περασμένες τέσσερις έπεσε για ύπνο και α-

κόμη το μυαλό του ήταν ένα μελίσσι. Οι ιδέες 



Βαγγέλης Τσερεμέγκλης 

38 
 

έπεφταν βροχή. Κάποια στιγμή αποκοιμή-

θηκε με το χαρτί στο χέρι και το μολύβι ανά-

μεσα στα δόντια. 

- Καλώς τον το μάστρο Λιάκο. Τι έγινε ρε, τα-

κτοποίησες είδα. Είσαι έτοιμος; 

- Καλημέρα μάστορα, έτοιμος είμαι, το από-

γευμα αρχίζω την μάχη. 

- Εντάξει Λιάκο, άσχετα από το στοίχημα, αν 

κάπου κολλήσεις εδώ είμαι. Και να χάσω πάλι 

κέρδος θα είναι για το μαγαζί. Μπλάστρωσέ 

το εκεί πέρα το σαράβαλο στο στόκο, ρίξε και 

ένα βάψιμο και όλα καλά θα είναι. 

- Όχι μάστορα, καλό θα σου κάνει αν χάσεις 

το στοίχημα από καλή δουλειά και όχι από α-

πάτη. Τι θέλεις δηλαδή, να πιάσει καμιά 

βροχή και ο μπακάλης να κάνει τσουλήθρα 

στον Κηφισό; Εσένα σου πάει; 

- Έλα καημένεεεε, που κολλάς, κάνε αυτό που 

σου λέω, μην σκοτώνεσαι! 

- Λουλούδι είπαμε μάστορα, λουλούδι θα πα-

ραδώσουμε, όχι μπλαστρωμένη μαϊμού. 

- Έγινεεεε, κάνε ότι γουστάρεις, βοήθεια αν 

θες εδώ είμαι. 

Η μέρα κύλησε αργά, λες και μεγάλωσε ξαφ-

νικά ένα πράγμα, ρε παιδί μου. Κάθε τρεις και 

λίγο, έβγαζε το μπλοκάκι του και σημείωνε. 



Βαγγέλης Τσερεμέγκλης 

39 
 

Πότε μια ιδέα για το ένα, πότε για το άλλο. 

Στον καφέ, στο κολατσιό με τους άλλους, όλο 

και σημείωνε. 

- Τι γράφεις όλη την ώρα ρε; Τό ‘ριξες ξαφ-

νικά στην ποίηση; Σε χτύπησε κεραυνοβόλα 

κανένας έρωτας και γράφεις. 

- Όχι ρε μπαγλαμά, ποιος έρωτας; Έχω δου-

λειά το απόγευμα και μάλιστα πολύ σοβαρή. 

Έφυγαν όλοι από το μαγαζί. Μάζεψε τα τε-

λευταία εργαλεία στον πάγκο και άναψε τσι-

γάρο καθισμένος απέναντι από το σαπάκι. Το 

κοίταγε πριν το ξεσκεπάσει σαν να μιλούσε 

μαζί του νοερά. Σα να λογαριαζόταν μαζί του 

πριν αρχίσει τη δουλειά. 

-Και τώρα αρχίζει η μάχη. 

Ξεσκέπασε το θηρίο και άρχισε να το γδύνει 

σιγά σιγά από τα περιφερειακά ανταλλακτικά 

του. 

Τα απαραίτητα εργαλεία τοποθετημένα με 

την σειρά τους σε μια γωνιά, σαν σε χειρουρ-

γείο, ένας χώρος που από πριν είχε καθαρίσει 

δεχόταν τα μέρη του αυτοκινήτου. Όλα τα-

κτοποιημένα και όλα με την σειρά τους. Μέ-

χρι και ξεχωριστά κουτάκια για τις βίδες είχε 

μαζέψει και έγραφε στο εξωτερικό τους μέρος 

την προέλευσή τους. Δεν ήθελε στο τέλος να 

μείνει με ένα μάτσο αχρησιμοποίητες βίδες, 



Βαγγέλης Τσερεμέγκλης 

40 
 

πράγμα που συμβαίνει συχνά όταν διαλύεις 

και ξανά μοντάρεις ένα αυτοκίνητο. Σημαίνει 

ότι κάποια μέρη δεν μπήκαν σωστά στη θέση 

τους. 

Το σχέδιο περιλάμβανε τρία βασικά βήματα. 

Το πρώτο ήταν να μείνει το αμάξι σκέτος σκε-

λετός. Κουφάρι. Έτσι που κάθε αμυχή, κάθε 

πληγή σαπίλας να γίνει ορατή. 

Καθόλου εύκολη δουλειά. Ήταν σαν να έ-

πρεπε να ξαναφτιάξει ένα αυτοκίνητο από 

την αρχή. Όλα του τα σημεία, όλες του οι λε-

πτομέρειες να αποκατασταθούν χωρίς απώ-

λειες. 

Όλη αυτή η ιστορία του στοίχισε δεκάδες ώ-

ρες δουλειάς και ξενυχτιού. Δεν βιαζόταν και 

κυρίως δεν έκανε κινήσεις που θα μπορούσαν 

να προκαλέσουν μεγαλύτερη ζημιά. 

Για ό,τι δεν ήξερε φώναζε τους συναδέλφους 

από τα γύρω μαγαζιά, μηχανικούς, ηλεκτρο-

λόγους, τζαμάδες, ταπετσέρηδες και όποιον 

τέλος πάντων ήταν ειδικός. Πριν το κάνει ό-

μως, έριχνε μια ματιά στο “βιβλίο”. Ήθελε να 

τα ελέγχει όλα και να κατευθύνει τους βοη-

θούς. 

Αποκατάσταση. Ήταν το δεύτερο βήμα. Το 

πιο σοβαρό και πιο δύσκολο. Με το μυαλό στο 

να χρησιμοποιήσει όσο το δυνατόν λιγότερο 



Βαγγέλης Τσερεμέγκλης 

41 
 

στόκο, ξεκίνησε να αποκαθιστά τις σάπιες λα-

μαρίνες από μέσα προς τα έξω. Πατώματα, 

πορτ μπαγκαζ, χώρος μηχανής, εσωτερικά 

φτερών και πάει λέγοντας. Κοπτοραπτική. 

Μικρά και μεγάλα κομμάτια λαμαρίνας, κό-

πηκαν, κολλήθηκαν, κουρμπαρίστηκαν, πή-

ραν το αρχικό σχήμα και μπάλωσαν όλο το 

αυτοκίνητο όπου η σκουριά είχε εισχωρήσει. 

Επί της ουσίας ξανά έφτιαχνε ότι είχε φτια-

χτεί στο εργοστάσιο με μηχανήματα, αλλά 

χρησιμοποιώντας τα χέρια και κυρίως το 

μυαλό του. Όσο και αν ακούγεται εύκολο, 

κάθε κομμάτι ήθελε σκέψη και πρόβλεψη για 

το πως θα δέσει σε ένα σύνολο. Αυτή ήταν και 

η δυσκολία. 

Αλλά στα δύσκολα φαίνεται η θέληση και το 

πείσμα. Ο καλός ο καπετάνιος που φαίνεται 

στην φουρτούνα. 

- Λιάκο φεύγω, θες τίποτα; 

- Όχι μάστορα μου, όλα εντάξει. 

- Σου έφαγε την ψυχή το χρέπι ρε, πλάκωσέ 

το να το τελειώνεις. Μη βασανίζεσαι ρε μά-

στορα. 

- Τά ‘παμε μάστορα. Λουλούδι. 

- Καααλά, αλλά εγώ σου το ξαναλέω, πλά-

κωσέ το το ρημάδι να τελειώνεις και να ξε-

κουραστείς. 



Βαγγέλης Τσερεμέγκλης 

42 
 

- Δεν κουράστηκα. Άσε και θα δεις σε λίγο. 

Είχε πια φτάσει στο στάδιο εκείνο όπου ήταν 

τα πάντα έτοιμα για να πέσει το πρώτο χέρι 

ασταριού με το πιστόλι. Αυτό που όταν έπε-

φτε θα έδειχνε την μορφή που θα έπαιρνε η 

δουλειά του. Θα ξανά έδειχνε αυτοκίνητο η 

χαρχάλω. 

Αυτή η στιγμή ήταν εκείνο το απόγευμα. 

Πήρε τις ανάσες του, ετοίμασε τα απαραί-

τητα και άναψε τσιγάρο. 

-Τώρα γέρο μου θα ξανανιώσεις, είπε και 

πήρε το αεροπίστολο στο χέρι του. Στην αρχή 

έτρεμε λίγο, από συγκίνηση. Στα μάτια του ό-

μως είχε την εικόνα “μετά” και έπαιρνε κου-

ράγιο για να αρχίσει. 

Όταν η άχνα από το αεροπίστολο κάθισε, το 

αποτέλεσμα τον έκανε να ψηλώσει δύο με 

τρεις πόντους. Να αισθανθεί τεράστιος μέσα 

στο τεράστιο κορμί του. Για μια ώρα καθόταν 

και το χάζευε χωρίς να έχει στο μυαλό του τί-

ποτα. Ένα κενό, τα είχε καλύψει όλα η εικόνα 

του αποκαταστημένου πρώην σάπιου αυτοκι-

νήτου. 

Περίμενε να στεγνώσει, το σκέπασε με το 

μουσαμά και έφυγε. 



Βαγγέλης Τσερεμέγκλης 

43 
 

Ήταν η πρώτη βραδιά που έπεσε στο κρεβάτι 

και ένιωσε η κούραση να του κλείνει τα βλέ-

φαρα. Παραδόθηκε στην αγκαλιά του Μορ-

φέα, ήρεμος και χαλαρός. Η αποκατάσταση 

είχε ολοκληρωθεί κυρίως στο μυαλό και το 

σώμα του, μετά από μερόνυχτα ανησυχίας 

και αγωνίας. 

- Με κέρδισες ρε μπαγάσα. Δεν ξέρω τι θα κά-

νεις από δω και μετά, αλλά αυτό που βλέπω 

είναι η ήττα μου, τακαρισμένη. Χαλάλι σου τα 

φράγκα που θα δώσει ο μπακάλης. Χαλάλι 

σου. 

- Ευχαριστώ μάστορα, αλλά να τα μοιρα-

στούμε τα φράγκα, στο μαγαζί σου έγινε όλη 

η δουλειά και δεν μου πάει. 

- Αυτό που σου λέω και μην το συζητάς, το 

στοίχημα είναι στοίχημα και το κέρδισες. Μη 

νομίζεις, όταν η χαρχάλω βγει στο δρόμο, δια-

φήμιση για το μαγαζί θα είναι και έτσι έχει α-

ποζημιωθεί κι αυτό κι εγώ. 

Η μέρα της παράδοσης, καλύτερα του θριάμ-

βου δεν άργησε να έρθει. Το τελικό μοντάρι-

σμα μετά το βάψιμο ήταν υπόθεση που ανέ-

λαβαν όλοι οι μαστόροι της γειτονιάς με την 

καθοδήγηση του Λιάκου. Όλοι οικειοθελώς έ-

τρεξαν να βοηθήσουν στα τελειώματα. Φρό-

ντισαν κάθε λεπτομέρεια που θα βοηθούσε 



Βαγγέλης Τσερεμέγκλης 

44 
 

στην τελική εικόνα του αυτοκινήτου την ώρα 

που ο μπακάλης θα ερχόταν να το παραλάβει. 

Τους τράβηξε όλους ο σκύλος απάνω του. 

Τους προκάλεσε το ενδιαφέρον να βγάλουν 

όλη την μαστοριά και την τέχνη τους. Ποιοι; 

Όλοι αυτοί που ξινίζανε τα μούτρα όταν ο κυρ 

Κώστας σχεδόν τους παρακάλαγε να αναλά-

βουν το χρέπι για να το φτιάξουν. Αυτοί που 

έστριβαν γωνία πριν το μπακάλικο για να μην 

τους γίνει φόρτωμα ο μπακάλης και η σαρ-

δέλα. 

Το δάκρυ στο φουσκωμένο μάγουλο του μπα-

κάλη φάνηκε και το χαμόγελό του δεν περι-

γραφόταν. 

- Τι έκανες εδώ ρε μάστορα; Είναι αυτό το α-

μάξι μου; Δεν το πιστεύω, δεν το χωράει η χο-

ντροκεφάλα μου. 

- Κυρ -Κώστα, όλα τα έκανε ο Λιάκος και σε 

αυτόν τα χρωστάς όλα. Μας έβαλε τα γυαλιά 

ο τσόγλανος, μας πήρε τα σώβρακα. Σ’ αυτόν 

να πεις ευχαριστώ. Όλοι οι άλλοι κοπριές εί-

μαστε. 

- Την Κυριακή το μεσημέρι η “σαρδέλα” (το 

ήξερε το παρατσούκλι της γυναίκας του), θα 

μαγειρέψει μοσχαράκι με μακαρόνια. Τώρα 

που κρατάει ο καιρός να έρθετε με τον μικρό 

να φάμε στην αυλή. 



Βαγγέλης Τσερεμέγκλης 

45 
 

- Κυρ- Κώστα, δεν το έκανα μόνος μου. Δου-

λέψανε όλοι οι μαστόροι της γειτονιάς άλλος 

λίγο άλλος πολύ. 

- Ε και γι’ αυτό σκας ρε τεράστιε. Μακαρόνια 

στο μαγαζί έχω μπόλικα, θα πάρω και μοσχα-

ράκι για όλους και θα το γλεντήσουμε όλοι 

μαζί. Η αυλή είναι μεγάλη και μας χωράει ό-

λους. Γι’ αυτό σκας; 

- Άμα είναι έτσι μέσα, το κρασί δικό μου. Μη 

λέει κι ο μάστορας πως τό ‘φαγα το στοίχημα 

μοναχός μου. 

-Ρε άιντε από κει μπόμπιρα που θα πει ο μά-

στορας, άιντε, ο μάστορας καμαρώνει. Να 

φέρεις από το καλό του καρβουνιάρη, μην 

πας και πάρεις τον ξυδιά του άλλου και μας 

κάνει το κεφάλι κουδούνι! 

 

 

7 

- Λιάκο μου, φεύγω, πάω το φόρεμα της κυ-

ρίας Φρόσως για δοκιμή. Έχει γάμο αύριο και 

το βιάζεται. Άφησα το φαΐ στο τραπέζι, αν 

πεινάσεις φάε, μπορεί να αργήσω. 

- Εντάξει κυρία Γιούλα. Δεν πειράζει, θα σε 

περιμένω να φάμε μαζί. Μέχρι να τελειώσει ο 

“Πάνος” και οι “Λαϊκοί Βάρδοι” θα χαζέψω 



Βαγγέλης Τσερεμέγκλης 

46 
 

λίγο εδώ. Δεν πειράζει, κάνε την δουλειά σου. 

Α, πες χαιρετίσματα στον Παντελή και τα 

παιδιά. 

Η ατμόσφαιρα στο δωμάτιο του καραβόσκυ-

λου, κάθε απόγευμα, χειμώνα καλοκαίρι, γέ-

μιζε από τις πενιές των “Λαϊκών Βάρδων” και 

την γαλήνια φωνή του Πάνου Γεραμάνη. Έρ-

χονταν από ένα παλιό ραδιόφωνο 

BLAUKPUNT, που η βελόνα του δεν ξεκόλ-

λησε ποτέ από την συχνότητα του Β' Προ-

γράμματος της Ελληνικής Ραδιοφωνίας. 

Κάθε απόγευμα στο μικρό δωμάτιο ο Λιάκος 

περιπλανιόταν στα παλιά καραβίσια βιβλία 

του μπάρμπα, καθισμένος στην κουνιστή ψά-

θινη πολυθρόνα του. Μερικές φορές, χάζευε 

από το παράθυρο τα σπουργίτια να χοροπη-

δάνε στην γέρικη βερικοκιά του κήπου. 

Το κράτησε το δωμάτιο ανέπαφο στο χρόνο. 

Όπως ήταν εκείνη την τελευταία μέρα που ο 

καραβόσκυλος έφυγε για το τελευταίο του τα-

ξίδι. Το καθάριζε μόνος του και σκάλιζε τις α-

ναμνήσεις του με τα μπιμπελό που έφτασαν 

στην μικρή βιβλιοθήκη από όλα τα λιμάνια 

του κόσμου. Θυμόταν τις ιστορίες του μπάρ-

μπα με νοσταλγία και αγάπη. 

Άλλες φορές πάλι, κάρφωνε το βλέμμα του 

στο κάδρο με τους ναυτικούς κόμπους και 

προσπαθούσε με το μυαλό του να καταλάβει 



Βαγγέλης Τσερεμέγκλης 

47 
 

πώς φτιάχνονται, πώς λύνονται και πώς δένο-

νται. 

Η κυρία Γιούλα, η σύντροφος της ζωής του 

πάλι, πλάσμα επίσης εξαιρετικό, αντιλαμβα-

νόταν την ανάγκη του να ταξιδεύει με το 

μυαλό του, να απομονώνεται σε έναν χώρο 

προσωπικό και διακριτικά φρόντιζε πάντα 

την αγαπημένη του ώρα να τον αφήνει μόνο 

του. Κρατούσε μια ισορροπία σε αυτό που λέ-

γεται συμβίωση, κοινή ζωή, συζυγικός βίος. 

Ήταν μια γλυκύτατη ύπαρξη η Γιούλα. Δυσα-

νάλογα μικροκαμωμένη για τα δεδομένα του 

γίγαντα Λιάκου, αλλά δυνατή, τόσο που να 

κρατάει την ψυχή του σε άνθιση και ευημερία 

όσο πέρναγαν τα χρόνια. 

Συναντιόνταν επί βδομάδες στην ίδια στάση 

του τρόλεϊ όσο εκείνος πήγαινε στην σχολή τα 

βράδια και εκείνη κατέβαινε στο κέντρο στη 

δική της σχολή για μοδίστρες. 

Στην αρχή, δεν έδιναν σημασία ο ένας στον 

άλλο, όσο κι αν μέσα τους γίνονταν μικρές ε-

κρήξεις άγχους κάθε φορά που τα βλέμματά 

τους διασταυρώνονταν. Λίγο η ντροπή, λίγο η 

κούραση που κουβάλαγαν μέσα τους από τις 

πρωινές δουλειές τους, το άφηναν το σαράκι 

του έρωτα να τρυπώνει μέσα τους χωρίς να 

του πολυδίνουν σημασία. Το άφηναν να ωρι-

μάζει χωρίς να το καταλαβαίνουν. 



Βαγγέλης Τσερεμέγκλης 

48 
 

Η Γιούλα θαύμαζε το μεγαλόσωμο αγόρι και 

το επεξεργαζόταν από την κορφή ως τα νύχια. 

Ας μην είχαν μιλήσει ποτέ, όποτε βρίσκονταν 

στην στάση ένιωθε πως τίποτα και κανένας 

δεν μπορούσε να την ενοχλήσει όσο εκείνος 

ήταν εκεί. 

Ο Λιάκος πάλι, με την άκρη του ματιού του, 

δεν έχανε την παραμικρή της κίνηση ο μπα-

γάσας και κρυβόταν κάθε που εκείνη σήκωνε 

το βλέμμα τάχα για να κοιτάξει στο απέναντι 

μπαλκόνι. Τόση δύναμη σε τόση μικρή συ-

σκευασία σκεφτόταν. Καλά το λένε, τα α-

κριβά αρώματα που μπαίνουν σε μικρά μπου-

καλάκια. 

Το κρυφτούλι κάποια στιγμή σταμάτησε. Ένα 

ντροπαλό δικό της χαμόγελο, ένα δικό του 

“γεια” και μια μέρα με τις απαραίτητες συ-

στάσεις, πως σε λένε, πού πας, πού δουλεύεις, 

όταν αναγκαστικά κάθισαν δίπλα δίπλα γιατί 

δεν υπήρχαν άλλες θέσεις κενές. 

Ένα απότομο φρενάρισμα του τρόλεϊ και α-

στραπιαία ο Λιάκος την άρπαξε πριν πέσει 

στο μπροστινό κάθισμα και χτυπήσει με το 

κεφάλι στο κάγκελο. 

- Τρόμαξες, της είπε γεμάτος ανησυχία στο 

βλέμμα του. 

- Όχι, καλά είμαι, σε ευχαριστώ πάντως που 

με γλίτωσες από ένα μεγάλο καρούμπαλο. 



Βαγγέλης Τσερεμέγκλης 

49 
 

- Είσαι σίγουρα καλά; 

- Ναι καλά είμαι, μην ανησυχείς, του είπε, τρι-

σευτυχισμένη για την ανταπόκρισή του. Καλά 

είμαι. 

Εκείνη η διαδρομή του τρόλεϊ, κράτησε μια ο-

λόκληρη ζωή. Παρά το γεγονός ότι αρχικά δεν 

μπορούσαν να βρουν την αρχή του νήματος, 

να αρχίσουν μια κουβέντα, από ντροπή 

και  συστολή, μπήκαν σε αυτό το τρόλεϊ και 

δεν ξανακατέβηκαν ποτέ. 

Μια μικρή μόνο διακοπή, όταν ο Λιάκος πήγε 

να υπηρετήσει την μητέρα πατρίδα, κόντεψε 

να τους κοστίσει ακριβά. Να χαθούν και να 

μην ξαναβρεθούν, αλλά η ζωή είχε καταστρώ-

σει τα σχέδια της και αυτά δεν ανατρέπονται 

με καμία δύναμη. 

- Ρε μπαγάσα, έχεις κάψει καρδιές. Μια ψυχή 

έχει ανοίξει αυλάκι από το πέρα δώθε έξω 

από το μαγαζί, του είπε ο μάστορας στην τε-

λευταία άδεια πριν απολυθεί. 

- Ποια ρε μάστορα; 

- Εκείνη η μικροκαμωμένη ομορφούλα που 

δουλεύει στης κυρα – Φωφώς της μοδίστρας. 

- Δεν την ξέρω ρε μάστορα, πλάκα μου κά-

νεις; 



Βαγγέλης Τσερεμέγκλης 

50 
 

- Άστα τα σάπια σου ρε, μαζί δεν πηγαίνατε 

στην σχολή πριν φύγεις. Μαζί δεν γυρνάγατε; 

Σε ποιον τα πουλάς αυτά ρε λαμόγιο, στο μά-

στορά σου; Μασάει κουτόχορτο ρε ο μάστο-

ρας; 

- Για την Γιούλα μιλάς ρε μάστορα; Εγώ νό-

μιζα ότι... 

- Τα νομίσματα είναι για τους κουμπαράδες, 

άστα αυτά σε εμένα. Το ξέρεις δεν σε παίρνει. 

Ήρθε τάχα μου δήθεν μια μέρα η κυρά -

Φωφώ τις προάλλες να φτιάξει ένα φτερό στο 

αμάξι της και άρχισε τα “που χάθηκε εκείνο 

το παιδί”, και “τι καλό παιδί που είναι”, και 

“πότε απολύεται”. Δασκαλεμένη ήταν από 

την μικρή που μάλλον χρειάζεται “οδοντία-

τρο”. Μετά το φτερό άρχισαν τα σούρτα 

φέρτα και την μέρα που ήρθε η κυρά της να 

πάρει το αυτοκίνητο ήταν μαζί της. Έκοβε τα 

ντουβάρια με τα μάτια. Τι λες να έψαχνε; Ε-

μένα; Οι άλλοι δεν ήταν εδώ, οπότε; Αυτό που 

σου λέω. Τράβα να μπαλώσεις καμιά σκελέα 

και άσε τους κουμπαράδες και τα νομίσματα. 

Και σκελέα μπάλωσε, και παντελόνι και τα ε-

θνόσημα που είχαν ξηλωθεί αλλά και την ζωή 

του. Τα βρήκαν τα λόγια τους και οι δυο, είχαν 

να πουν πολλά και τα είπαν και συνέχισαν να 

τα λένε για πάντα. Κράτησαν μόνο εκείνη την 

ευγένεια και τον σεβασμό που προκαλούσε ο 



Βαγγέλης Τσερεμέγκλης 

51 
 

ένας στον άλλο. Τα κράτησαν σαν φυλαχτό. 

Για πάντα. 

Τον μεγάλο έρωτα, τον αντάρτη, τη φωτιά, 

σαν να τον προσπέρασαν γρήγορα. Ωρίμασε 

μέσα τους η αγάπη πολύ γρήγορα και παρα-

μέρισε ο έρωτας για να περάσει και να στρογ-

γυλοκάτσει στις καρδιές τους και να μείνει ε-

κεί, ως σεβασμός, νοιάξιμο, στοργή, φροντίδα 

παντοτινή. 

Παιδιά δεν έκαναν. Το λόγο δεν τον έμαθαν 

ποτέ, αλλά και δεν έριξαν ποτέ το φταίξιμο ο 

ένας στον άλλο. Δεν φαρμάκωναν ότι τους 

χάρισε η ζωή με εκείνα που τους στέρησε. 

Ζούσαν ο ένας για τον άλλο και αυτό τους ή-

ταν υπέρ αρκετό για να νιώθουν ευτυχισμέ-

νοι. Άλλωστε τόσα και τόσα παιδιά πέρασαν 

από τα χέρια τους, άλλα σαν μαθητευόμενοι 

μαστόροι από τον Λιάκο, άλλα από τα χέρια 

της Γιούλας σαν μοδίστρες. Τους έδιναν ότι 

αυθεντικό και γνήσιο είχαν μέσα τους και 

αυτό τους γέμιζε. 

- Από όλες τις εκδρομές Λιάκο μου που κά-

νουμε, ξέρεις ποια μου αρέσει περισσότερο; 

- Ποια κυρία – Γιούλα; (κυρία ήταν στην 

ψυχή του, έτσι την αποκαλούσε πάντα είτε ή-

ταν μόνοι τους είτε ήταν με κόσμο. Της έδινε 

κύρος έτσι και αξία) 



Βαγγέλης Τσερεμέγκλης 

52 
 

- Όταν πάμε στο Σούνιο με φεγγαράδα και 

χαζεύουμε τον ουρανό. Τότε που οι κολώνες 

και τα μάρμαρα φωτίζονται και η θάλασσα 

λαμπυρίζει από κάτω. Μου θυμίζουν τότε που 

κόντεψα να χτυπήσω στο κάγκελο και με κρά-

τησες. Έτσι ένιωσα τότε. Σαν να σε έλουζε 

ένα φως και να ήσουν όρθιος και αγέρωχος 

σαν κολόνα αρχαία που θα με φυλάει για πά-

ντα. 

- Και γιατί δεν το έλεγες τότε κυρία Γιούλα; 

Είχες πάθει γλωσσοδέτη σαν και μένα ε; Που 

ήθελα να σου πω χιλιάδες πράγματα και από 

τα πολλά μπέρδεψα και δεν είπα τίποτα. 

- Ντρεπόμουν βρε Λιάκο, τι ήμουν τότε; Ένα 

κοριτσάκι, άμαθο και μαζεμένο. Με θόλωνες 

και εσύ έτσι μεγάλος που ήσουν, τι να σου έ-

λεγα; 

- Ναι και με άφησες να φύγω, σκέτος και ρέ-

μπελος για την αγκαλιά της μητέρας πατρί-

δας. Να ξαπλώνω κάτω από καναδέζες. 

-Χα, χα, χα άλλο πάλι και τούτο. Όταν μου 

πρωτοείπες για τις καναδέζες, ζήλεψα. Τι διά-

ολο έλεγα, τι στρατόπεδο είναι αυτό που έ-

χουν και καναδέζες για τους φαντάρους. Νό-

μιζα πως ήταν γυναίκες, πού να πάει το μυαλό 

μου σε αυτοκίνητα. 

- Είχα γελάσει με την ψυχή μου τότε κυρία 

Γιούλα που ζήλεψες με τις καναδέζες, την 



Βαγγέλης Τσερεμέγκλης 

53 
 

Καλλιόπη και το “πλοίο της αγάπης” . Ακόμη 

και τώρα το σκέφτομαι και γελάω καμιά φορά 

μόνος μου. 

- Ε, μα πού να πάει το μυαλό μου σε αυτοκί-

νητα, τουαλέτες και σκουπίδια. Σε αγγαρείες 

και βρωμιά. 

 

 

8 

- Σιγά ρε μάστορα, μην κάνεις θόρυβο θα φύ-

γει κανένα δοκάρι από την χαμοκέλα και θα 

μας έρθει στο δόξα πατρί. 

- Φυλάξου και βάλε κράνος. 

- Ναι να έρθει κανένας πελάτης και να με βρει 

με το κράνος να γίνω ρόμπα. 

- Άμα φοβάσαι, να βάλεις πασουμάκια όταν 

έρχεσαι στη χαμοκέλα. Να σου πάρουμε και 

ένα ζευγάρι γάντια να μην σκονιστούν τα ζα-

χαροκαμωμένα σου χεράκια. 

- Σιγά μην βάλω και φούστα κλαρωτή για να 

έρθω, ρε Λιάκο 

- Ε τότε, παρ’ αλλιώς και τράβα να βγάλουμε 

τον προφυλακτήρα γιατί ξημερώσαμε. Έλα 

με το τρία και προσεκτικά, πάααμεεε! 



Βαγγέλης Τσερεμέγκλης 

54 
 

Ήταν τους πρώτους μήνες που είχε απολυθεί 

από φαντάρος και ήταν στα μέλια με την κυ-

ρία Γιούλα, όταν του καρφώθηκε η ιδέα να α-

νοίξει δικό του μαγαζί. 

Να δουλεύω όσο θέλω και να κάνω τα κουμά-

ντα μου, σκεφτόταν. Να έχω το κεφάλι μου ή-

συχο και να δουλεύω με τους δικούς μου ρυθ-

μούς. Όχι πως το μαγαζί και ο μάστορας του 

κακόπεφταν. Ίσα – ίσα, αλλά να, να μην 

φτιάξουμε και κάτι δικό μας ρε παιδί μου. 

Πρώτα το κουβέντιασε με την κυρία Γιούλα. 

- Το σκέφτομαι, της είπε, το σκέφτομαι σο-

βαρά να φύγω από το μεροκάματο. Να 

φτιάξω ένα δικό μου μαγαζί, και να επισκευ-

άζω μόνο σαπάκια και σακαράκες. Με τα και-

νούργια δεν μου πάει. Όλα έτοιμα είναι. Βγά-

ζεις το παλιό, βάζεις το καινούργιο και αυτό 

είναι όλο. Εγώ θέλω να δουλεύω και να σκέ-

φτομαι, τα χέρια μου να είναι η προέκταση 

του μυαλού μου. Δεν τα μπορώ τα ετοιματζί-

δικα και τα εύκολα. 

- Άμα είναι έτσι Λιάκο μου, προχώρα. Μην σε 

νοιάζει, είμαι και εγώ εδώ. Έχω και κάτι οικο-

νομίες, να βάλουμε και τα δικά σου να πάρεις 

τα εργαλεία και προχωράμε. Έτσι κι αλλιώς 

τα χέρια σου χρυσάφι βγάζουν, όχι ότι πολυ-

σκαμπάζω από αυτοκίνητα αλλά ακούω κα-



Βαγγέλης Τσερεμέγκλης 

55 
 

μιά φορά τις πελάτισσες στο μαγαζί όταν έρ-

χονται για πρόβα και συζητάνε. Μας το έ-

φτιαξαν τέλειο το αυτοκίνητο η μία, έχουν έ-

ναν μάστορα που φτιάχνει αγγέλους η άλλη, 

είναι και μικρός ξαναλέει η πρώτη. Να το κά-

νεις Λιάκο μου, να το κάνεις και εγώ μαζί σου. 

Αργότερα αν οι δουλειές σου πάνε καλά, 

παίρνουμε και δύο ραπτομηχανές να ράβω 

κανένα φόρεμα στην γειτονιά να συμπλη-

ρώνω και εγώ. 

- Καλά τα λες κυρία Γιούλα, αύριο θα μιλήσω 

στο μάστορα. Αλλά για τις οικονομίες σου 

ούτε που να το συζητάς. Άστα να βρίσκονται 

για την κακιά την ώρα. Να μην με έχεις και 

εμένα ανάγκη. Άμα θέλεις πάρε τις μηχανές 

σου και στρώσου στην δουλειά από τώρα. Μέ-

χρι να γίνει η χαμοκέλα μαγαζί έχουμε χρόνο. 

Την άλλη μέρα δεν άφησε τον χρόνο του να 

πάει χαμένος. 

- Μάστορα το μεσημέρι θέλω να μιλήσουμε, 

του είπε. 

- Τι είναι ρε Λιάκο, συμβαίνει κάτι σοβαρό; 

- Όχι ρε μάστορα, θα σου πω το μεσημέρι, 

μην ανησυχείς. 

- Σκέφτομαι μάστορα να ανοίξω μαγαζί. Δεν 

λέω πως είναι άσχημα κοντά σου. Ψωμάκι 

έχω φάει όλα τα χρόνια, τη δουλειά μου την 



Βαγγέλης Τσερεμέγκλης 

56 
 

έμαθες και σου χρωστάω πολλά, αλλά λέω να 

κάνω το βήμα. Θα το στήσω στην χαμοκέλα … 

- Το ζύγισες καλά ρε ψηλέ; Έχει πίκρες και 

ευθύνες το μαγαζί. Άσε που δύο μαγαζιά στην 

ίδια γειτονιά είναι πολλά, δε νομίζεις; 

- Όχι ρε μάστορα, δεν με κατάλαβες. Αλλά 

δεν φταις κι εσύ, εγώ δεν σου είπα. Θα επι-

σκευάζω μόνο τα σαπάκια και τις σακαράκες 

του παλιού καιρού. Δεν θέλω να μπλέξουμε τα 

μπούτια μας και να πεινάμε και οι δύο στο τέ-

λος. Ύστερα με τα καινούργια εγώ βγάζω 

σπυριά, δεν τα μπορώ. Εντάξει να βοηθή-

σουμε κανένα χριστιανό να φτιάξει το αμάξι 

του που το έκανε βίδες ο γιος του, αλλά δεν τα 

μπορώ εγώ αυτά. Εμένα δωσ’ μου χρέπια. Τέ-

τοια θέλω να επισκευάζω. Τέτοια που θέ-

λουνε μυαλό και δουλειά μαέστρικη, όχι κον-

σέρβες. 

- Λιάκο είναι δύσκολο. Σε ευχαριστώ που ξη-

γιέσαι ντόμπρα και σταράτα, που με λογαριά-

ζεις και δεν θέλεις να μου μπεις σφήνα στην 

δουλειά, αλλά είναι δύσκολο λεβεντιά μου. 

Για τις υποχρεώσεις που έχει ένα μαγαζί δεν 

σου τα λέω τα ξέρεις καλύτερα και από εμένα. 

Με τα ανταλλακτικά τι θα κάνεις ρε; 

Άμα το αμάξι έχει καβαλήσει τη δεκαετία, αρ-

χίζουν να λείπουν ανταλλακτικά για την επι-

σκευή. Τα ψάχνεις με το φανάρι και δεν τα 



Βαγγέλης Τσερεμέγκλης 

57 
 

βρίσκεις. Άσε που οι περισσότεροι ιδιοκτήτες 

δεν τα καταλαβαίνουν αυτά. Το χρέπι τους 

θέλουν να φτιάξουν και δεν νοιάζονται ποσώς 

για το πώς και το γιατί. Νομίζουν πως το σα-

πάκι είναι λιμουζίνα και θέλουν να το δουν ό-

πως ήταν όταν το πρωτοαγόρασαν. Ρε ξανα-

νιώνει ο γέρος; Ένεση βοϊδόζουμο να του κά-

νεις, χαΐρι δεν βλέπει. Που πας ρε τρελέ να 

μπλέξεις. 

- Μάστορά μου τα ξέρω αυτά, αλλά να που εί-

μαι κολλημένος από τότε που έφτιαξα την 

χαρχάλω του μπακάλη και δεν ξεκολλάω με 

τίποτα. Άμα δω και αποειδώ μην σκας, ξέρω 

τι θα κάνω. Μεροκάματο ξανά στο μάστορα 

και φούρνος μην καπνίσει, εκτός αν δεν με 

θέλει ο μάστορας. 

- Άντε ρε από κει, ο μάστορας πάντα θα σε θέ-

λει και μην ξανακούσω παπαριές. 

Η χαμοκέλα γρήγορα με πολύ προσωπική 

δουλειά του Λιάκου και της κυρίας Γιούλας, 

από ένα εγκαταλειμμένο βρώμικο χώρο, με-

τατράπηκε σε μαγαζί κατάλληλο να χωράει 

δύο μεγάλα αυτοκίνητα. Οι παλιοί χωμάτινοι 

τοίχοι σοβατίστηκαν από την αρχή, τα ηλε-

κτρικά και τα υδραυλικά αποκαταστάθηκαν, 

το μισοκατεστραμμένο μωσαϊκό παλιάς επο-

χής επισκευάστηκε, οι τζαμαρίες αντικατα-

στάθηκαν. Έφεξε ο τόπος μετά από πολλές 

πολλές ώρες και μέρες δουλειάς. Απογεύματα 



Βαγγέλης Τσερεμέγκλης 

58 
 

συνήθως γιατί δεν ήθελαν να χάνουν και τα 

πρωινά μεροκάματα. Τα πάντα μπήκαν στην 

θέση τους. Ο πάγκος, τα εργαλεία (τα απα-

ραίτητα στην αρχή), τα κουτιά για τις βίδες. 

Χειρουργείο το ήθελε ο μαστρο Λιάκος το μα-

γαζί του. Να ξέρει που είναι το κάθε τι χωρίς 

να χάνει χρόνο να το βρει. Το μεράκι του για 

αυτό που έκανε και η αγάπη του για την δου-

λειά του, τον έκαναν απαιτητικό κυρίως από 

τον εαυτό του. Αλλά τον ακολουθούσε και η 

Γιούλα στα σχέδια και τις επιθυμίες του. Δεν 

του έμπαινε εμπόδιο γιατί καταλάβαινε πως 

στο μυαλό του ήταν όλα σχηματισμένα σαν 

ζωγραφικός πίνακας που παρεμβάσεις δεν 

σήκωνε. Απλά εκτελούσε ότι της έλεγε και του 

συμπαραστεκόταν πότε με ένα καφέ, κάτι για 

να τσιμπήσει και να κάνει ένα διάλειμμα για 

να ξεκουραστεί. Γι αυτό η τελική εικόνα που 

πήρε η χαμοκέλα δημιουργούσε ένα ευχάρι-

στο συναίσθημα σε όποιον έμπαινε μέσα. Πέ-

ταγε ο σεβασμός και η κατανόηση στην ατμό-

σφαιρα και την γλύκαινε. 

Τα κατάφεραν, έφεραν σε λογαριασμό το 

χάος και ετοίμασαν το μαγαζί όσο πιο γρή-

γορα μπορούσαν. Τα διαδικαστικά τα ανέ-

λαβε όλα ένας φίλος από τα παλιά που είχε 

σπουδάσει λογιστής, έτσι σαν δώρο για το 

καινούργιο τους ξεκίνημα. 



Βαγγέλης Τσερεμέγκλης 

59 
 

Εγκαίνια και πολυτέλειες δεν υπήρξαν. Μόνο 

ένας καλός μεζές από τα χεράκια της Γιούλας, 

ένα ουζάκι με τον μάστορα, τον καλό φίλο του 

Λιάκου τον Μανώλη με την γυναίκα του και 

τον Παπά Νίκο που ήρθε να διαβάσει δυο α-

ράδες Ευαγγέλιο έτσι για το καλό. Όλα τα 

άλλα ήταν και τα θεωρούσε περιττά ο Λιάκος. 

Δεν είχε μάθει στην χλιδή και την επίδειξη. Τα 

απέφευγε κιόλας γιατί δεν τα μπορούσε. 

- Καλημέρα, είστε ο κύριος Ηλίας; 

- Καλημέρα σας, μάλλον ο Λιάκος θέλετε να 

πείτε. 

- Τι να σου πω παιδί μου, τον Λιάκο μου είπαν 

να ζητήσω και είπα να το κάνω πιο επίσημο. 

Λιάκος σκέφτηκα θα είναι το όνομα που τον 

φωνάζουν φίλοι και γνωστοί. 

- Όλοι Λιάκο με φωνάζουν. 

- Α καλά τότε Λιάκο. Είμαι ο μπαντζανάκης 

του Κώστα του μπακάλη. Έχουμε παντρευτεί 

δύο αδερφές. 

- Μάλιστα, τι κάνει ο κυρ Κώστας; Έχω καιρό 

να τον δω. Έμπλεξα με το μαγαζί και έχω 

καιρό να περάσω από εκεί. 

- Καλά είναι, καλά. Μεγαλώσαμε Λιάκο, πέ-

ρασαν τα χρόνια. 



Βαγγέλης Τσερεμέγκλης 

60 
 

- Εντάξει μια χαρά είστε. Καλοστεκούμενος 

και κοτσονάτος που λένε. Μην τα λέτε αυτά. 

- Άκου που σου λέω παιδί μου. Μεγαλώσαμε. 

Να εγώ μόλις πήρα την σύνταξή μου από την 

υπηρεσία και τώρα κάθομαι και μετράω τις 

ώρες που δεν περνάνε εύκολα. Φύγανε και τα 

παιδιά στα σπίτια τους. Μείναμε δυο κού-

τσουρα με την κυρά μου. 

- Και ποιος καλός άνεμος σας έφερε από δω 

κύριε... 

- Γιώργος. 

- Κύριε Γιώργο λοιπόν. 

- Είδα το αυτοκίνητο του Κώστα και έμεινα με 

το στόμα ανοιχτό. Έχεις κάνει τέλεια δουλειά. 

Μου άρεσε πολύ και με παρακίνησε να 

φτιάξω και εγώ το δικό μου. Έχω ένα ίδιο 

Ford, τα αγοράσαμε μαζί την ίδια μέρα με τον 

Κώστα. Ε τότε, δεν κυκλοφορούσαν και 

πολλά μοντέλα. Μην κοιτάς σήμερα. Δεν το 

άλλαξα ποτέ. Μου έφτανε και μου περίσσευε, 

μετά ήρθαν και τα παιδιά, οι υποχρεώσεις, τα 

μετράγαμε δεκάρα δεκάρα να τα φέρουμε 

βόλτα. Να τα ντύσουμε, να τα ταΐσουμε, να τα 

σπουδάσουμε μετά, καταλαβαίνεις. 

- Καταλαβαίνω κύριε Γιώργο, καταλαβαίνω. 



Βαγγέλης Τσερεμέγκλης 

61 
 

- Τώρα πια που πήρα την σύνταξη είπα να το 

αλλάξω, αλλά δεν πάει η ψυχή μου να το πε-

τάξω. Το βολεύομαι και το έχουμε συνηθίσει. 

Άσε που όταν το είπα στα παιδιά μου βάλανε 

τις φωνές. Δεν θέλουν με τίποτα να το αποχω-

ριστούν. Έχει όμως γεράσει το έρμο και θέλει 

τα μαζέματα του. Όχι σαν του Κώστα, αλλά τα 

θέλει. 

- Μην ανησυχείς κύριε Γιώργο, θα το φτιά-

ξουμε και θα καμαρώνεις. Φέρτο αύριο να το 

ξεκινήσουμε και σε δεκαπέντε μέρες θα είναι 

έτοιμο. Μόνο μην μου ανησυχείς. Όλα θα γί-

νουν όπως πρέπει. 

- Εντάξει Λιάκο, αύριο λοιπόν. 

Ένα καλοβαλμένο ευγενικό γεροντάκι ήταν ο 

κύριος Γιώργος. Τίποτα απάνω του δεν θύμιζε 

“κόπο” και κούραση. Τα χέρια του καθαρά και 

περιποιημένα, αβασάνιστα ήταν. Όπως και 

τα ρούχα του, καθαρά και ταιριασμένα στην 

εντέλεια. Έβγαζε όμως μια απίστευτη ευγέ-

νεια το βλέμμα του και αυτό συγκινούσε τον 

Λιάκο περισσότερο από ό,τι το ευγενικό γερο-

ντάκι έμελλε να είναι ο πρώτος πελάτης στο 

μαγαζί του. 

Το αυτοκίνητο φτιάχτηκε, με την εμπειρία 

που είχε από την χαρχάλω του μπακάλη του 

φάνηκε παιχνιδάκι. Είχε κρατήσει και το “βι-



Βαγγέλης Τσερεμέγκλης 

62 
 

βλίο” ο κύριος Γιώργος, με σημειώσεις για ό-

λες τις επισκευές έκανε, βοήθαγε και αυτό. Το 

μόνο που δυσκόλεψε λίγο την κατάσταση ή-

ταν αυτό που ακόμη και στα πιο σύγχρονα αυ-

τοκίνητα δεν βρίσκεις. Είχε από την μάνα του 

εγκατεστημένο ένα pic-up αυτοκινήτου 

Philips. Ναι pic-up αυτοκινήτου για δίσκους 

σαρανταπέντε στροφών. Ο μπακάλης το είχε 

ξηλώσει από νωρίς, μιας και η “σαρδέλα” ή-

θελε να ακούει τις μουσικές της από κασετό-

φωνο 8 truck, για να μην αλλάζει συνέχεια δί-

σκους. Ο κύριος Γιώργος όμως, πιστός στην 

παράδοση. Κουβαλούσε ακόμη το αρχείο με 

τους δίσκους και ας είχε χαλάσει το pic-up. 

Του έκανε ευχάριστη παρέα το γερόντι όσο ο 

Λιάκος δούλευε. Τον καταλάβαινε. Συντα-

ξιούχος, στο σπίτι δεν είχε τι να κάνει, είχε και 

την ανησυχία του τι θα γίνει με το αμάξι. Τον 

βοήθαγε με τα εργαλεία, συζητούσαν κιόλας. 

Μια χαρά τα πήγαν οι δυο τους δεκαπέντε μέ-

ρες. Ως και στο Μοναστηράκι κατέβηκαν μαζί 

να βρουν ανταλλακτικά για το pic- up και ένα 

μάστορα που έμαθε ο Λιάκος πως υπάρχει α-

κόμη και κάτι περισσότερο θα ήξερε να τους 

πει, για το σπάνιο εκείνο pic-up. 

- Λιάκο με ξανάνιωσες παιδί μου. Βλέπω το 

αυτοκίνητο και συγκινούμαι. Το είχα ξεγρά-

ψει, για να πω του στραβού το δίκιο. Έλεγα 



Βαγγέλης Τσερεμέγκλης 

63 
 

πάει, όπως σκούριασα εγώ, σκούριασε κι 

αυτό και θα το πετάξω. 

- Σώπα κύριε Γιώργο. Παλικαράκι είσαι. Αν 

δεν σε είχα εδώ μαζί μου όχι δεκαπέντε, μήνα 

και βάλε θα έκανα. Μήνα για να μην πω δύο. 

- Να είσαι καλά παιδί μου. Να πάνε καλά οι 

δουλειές σου και μην φοβάσαι τίποτα. Είσαι 

“ο μάστορας” και όχι ένας ακόμη μάστορας. 

Αυτό θα σε βοηθήσει να πας μπροστά. 

Ωχ, τι είπε τώρα. Αυτό δεν μου είχε πει κι ο 

καραβόσκυλος όταν του είπα θα πιάσω δου-

λειά; Αυτό δεν μου είχε πει; 

Κοίταξε την φωτογραφία του μπάρμπα του 

που είχαν τοποθετήσει με την κυρία Γιούλα 

σε ένα τοίχο της χαμοκέλας, πίσω από το μι-

κρό γραφείο και άφησε ένα ελεύθερο δάκρυ 

να κυλήσει από τα μάτια του. 

Αχ ρε καραβόσκυλε, παντού μπροστά μου σε 

βρίσκω, αχ, είπε και άναψε ένα Sante σκέτο, 

της αναπόλησης και της ανάμνησης. Ανακου-

φιστικό!!! 

 

 

9 

- Όπως είσαι, παρτ’ αλλιώς και στρίβε.. 



Βαγγέλης Τσερεμέγκλης 

64 
 

- Ρε Λιάκο μύγα σε τσίμπησε, τι έπαθες. 

- Μύγα και μέλισσα και σφίγγα και ότι θες ρε 

σκαρπινάκια, παρτ’ αλλιώς και δίνε του για να 

μην έχουμε αγκαλιάσματα και χειροφιλή-

ματα. 

- Κάτσε ρε γιατί αγριεύεις.... 

- Ακόμη δεν είδες τίποτα, στρίβε σου λέω, 

στρίβε. 

 

Η χαμοκέλα θα μπορούσε να αποδειχθεί, 

φλέβα χρυσού για τον Λιάκο. Η φήμη του ε-

ξαπλώθηκε γρήγορα. Ξεπέρασε τα όρια της 

γειτονιάς και όποιος σκεφτόταν να ανακατα-

σκευάσει το “σαπάκι” του, ήξερε που έπρεπε 

να πάει. Δεκάδες αυτοκίνητα περνούσαν από 

τα χέρια του. Από κάθε γωνιά της Αθήνας. Οι 

ιδιοκτήτες τους, κυρίως άνθρωποι μεγάλης η-

λικίας ή τα παιδιά τους έφερναν τα παλιά πα-

ρατημένα αυτοκίνητα, σάπια μέχρι το κόκαλο 

και έπαιρναν “σινιαρισμένες” αστραφτερές 

και ξανανιωμένες λαμαρίνες. Του κουτιού. 

Ήταν οι εποχές που είχε γίνει μόδα η ανακα-

τασκευή. Η “ματαιοδοξία” των ανθρώπων έ-

φτανε στα όρια της τρέλας. Άλλος ήθελε να 

παντρευτεί και για γαμπριάτικο αυτοκίνητο 

ήθελε ένα ξαναφτιαγμένο σαράβαλο, άλλος 

ήθελε να γυρίσει ταινία εποχής, άλλος να μπει 



Βαγγέλης Τσερεμέγκλης 

65 
 

στο μάτι του γείτονα όταν αγόραζε καινούρ-

γιο αυτοκίνητο κι επισκεύαζε το παλιό σαν 

“αντίκα”. Λέσχες φίλων των παλιών αυτοκι-

νήτων ξεφύτρωναν σαν τα μανιτάρια, εκθέ-

σεις  αυτοκινήτων χωρίς παλιά αυτοκίνητα 

δεν νοούνταν ως εκθέσεις, στεγασμένες μά-

ντρες αυτοκινήτων δεν επιτρεπόταν σχεδόν 

να μην έχουν στην βιτρίνα ένα απαστράπτον 

σαραβαλάκι. 

Το κλίμα της εποχής και της αγοράς φώναζε 

από μακριά. Χρήμα, πολύ χρήμα για όποιον 

ήξερε ή τέλος πάντων καμωνόταν πως ήξερε 

να φτιάχνει παλιά αυτοκίνητα. Πολλά από τα 

“παιδιά του Λιάκου” έπιασαν το νόημα και 

δεν άφησαν την ευκαιρία να πάει χαμένη. Έ-

φαγαν ψωμάκι από αυτήν την υπόθεση. Εκ-

μεταλλεύτηκαν στο ακέραιο την γνώση που 

είχαν αποκτήσει δίπλα του και έβγαζαν μερο-

κάματο από αυτήν. 

Η πίεση όμως της δουλειάς, οι βιαστικοί πε-

λάτες, κυρίως έμποροι, τους έσπρωχναν να 

παρασπονδήσουν από εκείνη την εμμονή του 

μάστορά τους στην καλή και τίμια δουλειά. 

Σίγουρα αν πάρεις ένα χρέπι στα χέρια σου 

και παρουσιάσεις ένα αστραφτερό αυτοκί-

νητο η διαφορά είναι τεράστια. Ο πελάτης ευ-

χαριστιέται και πληρώνει αδρά την ευχαρί-

στησή του αυτή. Όμως, αυτή η βιομηχανία 



Βαγγέλης Τσερεμέγκλης 

66 
 

που στήθηκε, δεν επέτρεπε συναισθηματι-

σμούς και μεράκι στην δουλειά. Έγιναν 

πράξη τα λόγια του παλιού μάστορα του Λιά-

κου : “Μπλάστρωσέ το εκεί πέρα το σαρά-

βαλο στο στόκο, ρίξε κι ένα βάψιμο και όλα 

καλά θα είναι.” 

Τα έβλεπε όλα αυτά ο Λιάκος και ένιωθε στε-

ναχώρια. Ήταν σαν κάποιος να πρόδιδε τις 

αρχές και τα πιστεύω του. Σαν κάποιος να κο-

ρόιδευε τον κόσμο. Από την άλλη καταλά-

βαινε και την ανάγκη των παιδιών να ζήσουν 

τις οικογένειές τους . Για πόσο άραγε θα κρα-

τούσε αυτή η τρέλα, αυτή η μόδα; 

Όμως στο μυαλό του όλο αυτό δεν χωρούσε 

και δεν ζυγιαζόταν καλά. Ήταν ανισόρροπο 

και απρεπές. 

   

- Το έκανες πάλι το θαύμα σου ρε σιδηρό-

στοκε.. 

- Γιατί το λες αυτό ρε Λιάκο; 

- Κοίτα τον εαυτό σου στον καθρέφτη και θα 

καταλάβεις. Μην μου γελάς εμένα ένοχα και 

μην πανηγυρίζεις πως τελείωσες ένα αμάξι. 

- Γιατί δεν είναι καλό, κοίτα κούρμπες, κοίτα 

αρμούς , κοίτα χρώμα. 



Βαγγέλης Τσερεμέγκλης 

67 
 

- Ρε παλιολαμόγιο, πήγαινε να πουλήσεις φύ-

κια για μεταξωτές κορδέλες σε κανέναν άλλον 

κι όπως γυρνάς ρίξε μια ματιά να δεις, έρχο-

μαι; Ρε άμα πάρω ένα μικρό σφυρί και το α-

κουμπήσω αυτό θα σπάσει σαν πασχαλιάτικο 

αυγό. Θα πέσουν οι στόκοι και θα σκουπίζεις 

μια βδομάδα να τους καθαρίσεις. 

- Ξέρεις όμως πόσα; του είπε ο παλιός του 

βοηθός κλείνοντας το ένα μάτι πονηρά και 

κάνοντας την χαρακτηριστική κίνηση με τα 

χέρια όταν πρόκειται να μιλήσει κάποιος για 

λεφτά. 

- Ένα θα σου πω, τώρα τα αρπάζεις και δου-

λεύεις τον κόσμο ψιλό γαζί. Όταν όμως αρπά-

ξεις τίποτα ψιλές από κανένα δυσαρεστη-

μένο, μην έρθεις να μου κλαυτείς γιατί θα αρ-

πάξεις κι άλλες τόσες. 

- Δεν θα αλλάξεις ποτέ ρε μάστορα. Ποτέ ό-

μως... 

- Όχι ρε δεν θα αλλάξω. Είμαι καλά όπως εί-

μαι, τάχω καλά με το Λιάκο και δεν σκοπεύω 

να ξαγρυπνάω μετά από κάθε λαμογιά που θα 

κάνω. 

- Λιάκο ο κόσμος αλλάζει, ξύπνα. Μπορείς να 

κονομήσεις τρελά. Όσα βγάζουμε όλοι μαζί, 

κι άλλα τόσα. Ξύπνα!!! 



Βαγγέλης Τσερεμέγκλης 

68 
 

- Εσείς ρε να 'ρθειτε στα συγκαλά σας και να 

σοβαρευτείτε. Τα έχετε κάνει όλα ίσωμα και 

χρήμα και δεν λογαριάζετε τίποτα, του είπε 

και έφυγε από το μαγαζί. 

 

Κάθε μέρα έδινε τέτοιες μάχες, κάθε μέρα 

φαρμακωνόταν από την ασχήμια και την α-

πρέπεια και τρελαινόταν. Δεν το άντεχε όλο 

αυτό. 

Όσο δε εξελισσόταν έτσι ανεπίτρεπτα για τον 

δικό του αξιακό κώδικα η κατάσταση, τόσο 

σκύλιαζε και  δούλευε με τιμιότητα και κα-

θαρά. Δεν άφηνε να τον επηρεάσει το κλίμα 

της εποχής. Εκεί, πιστός σε αυτό που ένιωθε 

πως ήταν σωστό. 

 

- Κοίτα τι όμορφα παλιά αυτοκίνητα έχουν 

εδώ, άκουσε κατά τύχη μια κουβέντα ενός  νε-

αρού ζευγαριού σε μια έκθεση. Κοίτα αυτά τα 

δύο, δεν είναι υπέροχα έτσι που τα έχουν ξα-

ναφτιάξει; έλεγε η μικρή κοπέλα και στα μά-

τια της καθρεφτιζόταν η ώρα του γάμου της 

με το ένα από τα δύο στολισμένο για την πε-

ρίσταση. 

Ήταν ένα Zephyr 4 και ένα Citroen DS . Το 

Zephyr είχε περάσει από την χαμοκέλα. Είχε 

επάνω του μερικές δεκάδες ώρες δουλειάς, 



Βαγγέλης Τσερεμέγκλης 

69 
 

μεράκι και απεριόριστη αγάπη. To Citroen ή-

ταν φτιαγμένο ποιος ξέρει που και πως, αλλά 

ήταν υποφερτά εμφανίσιμο στο έμπειρο μάτι 

του. 

- Συγνώμη κοπελιά που παρεμβαίνω, μπορείς 

να μου πεις κάτι. 

- Φυσικά του είπε και τον κοίταξε όλο απορία 

για αυτό που θα άκουγε. 

- Είπες πως σου αρέσουν αυτά τα παλιά αυτο-

κίνητα, έτσι δεν είναι; 

- Ναι τα βρίσκω και τα δύο υπέροχα. Με τα-

ξιδεύουν σε άλλες εποχές και θα ήθελα με ένα 

από αυτά να πάω νύφη στο γάμο μου, τι λες 

και εσύ αγάπη μου, είπε στον νεαρό δίπλα 

της. 

- Και με ποιο από τα δύο θα ήθελες να πας; 

- Να σας πω, αυτό το μεγάλο μπλε είναι ωραίο 

αλλά δεν γνωρίζω ούτε την μάρκα του. Το 

άλλο πάλι, το Citroen, μου αρέσει που είναι α-

στραφτερό και κόκκινο. Πολύ θα μου άρεσε 

να πάω με αυτό, στην πιο αστραφτερή μέρα 

της ζωής μου. Αλλά θα μου πείτε σε αυτές τις 

περιστάσεις το σκούρο χρώμα δεν είναι πιο ε-

πίσημο; 



Βαγγέλης Τσερεμέγκλης 

70 
 

- Έχεις δίλημμα ε; της είπε χωρίς να φανερώ-

σει ποιος ήταν και γιατί ρωτούσε. Την άφηνε 

μόνο να χαζεύει και να ονειρεύεται. 

- Έχω, η αλήθεια είναι αυτή, αλλά τώρα που 

τα κοιτάω, κάτι δεν μου αρέσει στο κόκκινο. 

- Για πες, τι είναι αυτό. 

- Να κοιτάξτε, όπως πέφτει το φως από τις λά-

μπες, νομίζω πως το χρώμα στο κόκκινο κάνει 

ένα μικρό κυματισμό. Σαν να βρίσκεται κάτι 

πάνω στην λαμαρίνα του και δεν φαίνεται 

λεία και καθαρή η γραμμή της. Αυτό νομίζω 

δεν είναι πολύ ωραίο και αν κοιτάξετε όλα τα 

καινούργια αυτοκίνητα δεν το έχουν. Στο 

μπλε πάλι, που όσο να το κάνεις μια ατέλεια 

θα φαινόταν πιο έντονα, δεν το βλέπω αυτό. 

Μα ναι, το μπλε ασυζητητί θα διάλεγα. 

 

Καλύτερο δώρο από αυτό δεν θα μπορούσε 

να του έχει κάνει κάποιος εκείνη την φουρ-

τουνιασμένη επαγγελματική του περίοδο. 

Ένα παιδί και μάλιστα κορίτσι, να μπορεί να 

διακρίνει τις κατασκευαστικές ατέλειες και 

τις μαϊμουδιές, ήταν για εκείνον μεγάλο 

πράγμα. Ήταν  την ίδια στιγμή και η λύση στο 

πρόβλημα που του έτρωγε το μυαλό. 



Βαγγέλης Τσερεμέγκλης 

71 
 

Έμποροι τέλος σκέφτηκε, δεν ξαναφτιάχνω 

αυτοκίνητο για την κωλοφάρα. Μόνο για ι-

διώτες. Να βλέπω τα χαμόγελά τους και να 

νιώθω άνθρωπος. Όπως τότε του μπακάλη, ή 

του κυρίου Γιώργου. 

 

- Να σας πω, έσκυψε και ακούμπησε τα τερά-

στια χέρια του στις πλάτες των παιδιών. 

Εκείνα απορημένα τον κοίταξαν περιμένο-

ντας να πει τις πρώτες κουβέντες. 

- Αυτή την εποχή φτιάχνω στο μαγαζί μου ένα 

ίδιο με αυτό το μπλε. Ο ιδιοκτήτης του είναι 

φίλος μου και αν του ζητήσω χάρη θα μου την 

κάνει. 

- Τι χάρη δηλαδή, ρώτησε το αγόρι. 

-Να, όταν έρθει εκείνη η ώρα, όταν φτάσει η 

στραβοβδομάδα, του είπε κλείνοντας το μάτι, 

θα μεσολαβήσω εγώ να χρησιμοποιήσετε το 

αυτοκίνητο στο γάμο σας. Για τα έξοδα μην 

νοιαζόσαστε. Θα είναι δώρο από εμένα, για το 

δώρο που μόλις πριν λίγο μου κάνατε. Τους ε-

ξήγησε τι ακριβώς κάνει και για ποιο λόγο 

τους έκανε αυτήν την πρόταση. 

- Α, είσαι και τυχερή μικρή μου. Το αμάξι εί-

ναι κόκκινο, όπως σου αρέσει. Είναι βλέπεις 

βαμμένος γαύρος ο ιδιοκτήτης του. Θα με 



Βαγγέλης Τσερεμέγκλης 

72 
 

βρείτε εδώ, τους είπε και τους έδωσε μια τριμ-

μένη επαγγελματική κάρτα από το πορτοφόλι 

του. 

 

Μια μεγάλη ταμπέλα “Αναλαμβάνουμε επι-

σκευές μόνο (υπογραμμισμένο) για ιδιώτες” 

μπήκε τις επόμενες μέρες πίσω από το γρα-

φείο της χαμοκέλας σε σημείο εμφανές. Σιγά 

σιγά απομάκρυνε από το μαγαζί όλους εκεί-

νους τους περίεργους τύπους, που πάντα βιά-

ζονταν να γίνει η δουλειά τους αλλά την ώρα 

της πληρωμής ξεχνούσαν βιασύνες και καλο-

πιάσματα. Ένας προς έναν πήραν πόδι με 

καλό τρόπο αλλά ξεκάθαρο. 

 

- Δεν αναλαμβάνω αυτοκίνητα για λογαρια-

σμό εμπόρων, κύριε. Η δουλειά μου αφορά 

μόνο οι ιδιώτες, ορίστε και οι ταμπέλα το λέει 

ξεκάθαρα. 

- Μα θα πληρωθείς καλά, έχω και αρκετά αυ-

τοκίνητα να φέρω. 

- Μόνο για ιδιώτες. 

- Τι θα σου δώσουν μωρέ οι ιδιώτες, ψίχουλα. 

Ενώ εγώ... 

- Μόνο για ιδιώτες, μην επιμένεις... 



Βαγγέλης Τσερεμέγκλης 

73 
 

- Εεεε, ρε μάστορα κόλλησες, δεν καταλαβαί-

νεις. Εδώ υπάρχει πολύ φαΐ και εσύ το κλο-

τσάς. 

- Όπως είσαι, παρτ’ αλλιώς και στρίβε.. 

- Ρε Λιάκο μύγα σε τσίμπησε, τι έπαθες. 

- Μύγα και μέλισσα και σφίγγα και ότι θες ρε 

σκαρπινάκια, παρτ’ αλλιώς και δίνε του για να 

μην έχουμε αγκαλιάσματα και χειροφιλή-

ματα. 

- Κάτσε ρε γιατί αγριεύεις.... 

- Ακόμη δεν είδες τίποτα, στρίβε σου λέω, 

στρίβε. 

 

Τα μάζεψε ο σκαρπινάκιας, με την ουρά στα 

σκέλια σαν την βρεγμένη γάτα και μην τον εί-

δατε. Ούτε που ξαναπέρασε από την γειτονιά. 

 

Το απαστράπτον κόκκινο της φωτιάς Zephyr 

4 έφτασε έξω από την εκκλησία. Η μικρή Κα-

τερίνα έλαμπε μέσα στο νυφικό της και συνα-

γωνιζόταν σε λάμψη όλα τα αστέρια του ου-

ρανού. 

Ο Λιάκος, οδηγός και επίσημος προσκεκλημέ-

νος των παιδιών στη μεγάλη τους μέρα, χαμο-



Βαγγέλης Τσερεμέγκλης 

74 
 

γελαστός και ανάλαφρος κατέβηκε να της α-

νοίξει την πόρτα. Κατεβαίνοντας προσεκτικά 

η Κατερίνα, του χάρισε το πιο όμορφο χαμό-

γελό της . 

- Λιάκο, δεν θα το ξεχάσω ποτέ αυτό το δώρο. 

- Πήγαινε τώρα, σε περιμένει ο Νικόλας. Εγώ 

δεν έκανα τίποτα. Πήγαινε και να είσαι πάντα 

έτσι, ευτυχισμένη και χαρούμενη. 

 

 

10 

Χάζευε τα καστανά της μαλλιά που είχαν αρ-

χίσει να παίρνουν ένα μικτό χρώμα λευκού 

και καστανού, καθώς ήταν σκυμμένη πάνω σε 

ένα φόρεμα που έραβε. Ένιωθε να τον συντα-

ράζει ένα κύμα αγάπης και εκτίμησης, δυνα-

τότερο από κάθε άλλη φορά. Ήταν σαν να 

είχε βουτήξει στον ωκεανό της αγάπης και να 

αναδυόταν ήρεμος και πλήρης. 

Κρατώντας στα χέρια έναν από εκείνους τους 

διαβήτες που οι ναυτικοί χρησιμοποιούν για 

να χαράξουν ρότα, άρχισε να μονολογεί. 

-Τώρα που μεγαλώσαμε κυρία Γιούλα, σκέ-

φτομαι πως η ζωή του κάθε ανθρώπου μοιάζει 

με έναν μεγάλο όμορφο καλοσχηματισμένο 

κύκλο. Φτιαγμένο από τον διαβήτη άνθρωπο. 



Βαγγέλης Τσερεμέγκλης 

75 
 

Κάθε άνθρωπος και ο κύκλος του, κάθε δια-

βήτης με διαφορετικό χάραγμα, κάθε κύκλος 

να ακουμπάει ο ένας τον άλλο. Όσο πιο παχιά 

είναι η γραμμή, σημαίνει πως ο άνθρωπος έ-

ζησε έντονα και με έναν μαγικό τρόπο βαδίζει 

για να συναντήσει το σημείο από όπου ξεκί-

νησε και να κλείσει τον κύκλο του. Την ζωή 

του. 

 

Ένα τσίμπημα εκείνη την ώρα, ένα εσωτερικό 

καμπανάκι σαν να ήρθε να του διακόψει τον 

μονόλογο. Στο μυαλό του ήρθε εκείνη η 

στιγμή στο τρόλεϊ, που συγκράτησε την 

Γιούλα να μην χτυπήσει με το κεφάλι στο κά-

γκελο του μπροστινού καθίσματος. Αυτή η ί-

δια σκηνή ερχόταν πάντα στο μυαλό του, 

κάθε φορά που καταλάβαινε πως από κάτι 

κινδυνεύει. Κάτι θα την στεναχωρήσει. 

Έπαιρνε τα μέτρα του τότε, σαν να άπλωνε τα 

τεράστια χέρια του και να την συγκρατούσε 

από το επικίνδυνο χτύπημα. 

 

Συνέχισε τον μονόλογο, κοιτώντας την πια 

στα μάτια, που είχε σηκώσει από το φόρεμα 

και την κλωστή του. 

-Όχι μην ανησυχείς, ο δικός μου κύκλος αργεί 

ακόμη να κλείσει. Δεν σκοπεύω να χαράξω το 



Βαγγέλης Τσερεμέγκλης 

76 
 

τελευταίο μου κομμάτι γραμμής, αχνά και 

βιαστικά. Μην ανησυχείς καλή μου. Τα είπα 

αυτά, αναπολώντας όλα όσα έχω ζήσει, τα έ-

φερα στο μυαλό μου καθώς σε θαύμαζα που 

με περισσή επιδεξιότητα δούλευες. Σε χάζευα 

ώρα πολύ και ένιωθα Γιούλα μου μια απέρα-

ντη, πελαγίσια ευγνωμοσύνη και αγάπη για 

σένα. Μόνο που ξέρεις πως είμαι, δε τόχω με 

τις τρυφεράδες και χαζολογήματα. 

Σου έλεγα λοιπόν για τον κύκλο της ζωής, την 

αχνή ή βαθιά εκείνη χαρακιά που ζωγραφίζει 

ο καθένας μας, σαν άλλος διαβήτης. 

Αυτοί που δεν έζησαν, έφτιαξαν μια αχνή, ίσα 

που φαίνεται γραμμούλα, σαν να φοβήθηκαν 

πως το χαρτί θα πονέσει. Χαρτί σαν να λέμε 

είναι η ψυχή, που είναι άγραφο όταν πρωτο-

δείς τον κόσμο και αρχίζεις να το γεμίζεις από 

το πρώτο δευτερόλεπτο. 

Αχνούληδες και άνευροι πολλοί. Ατάραχοι ή 

φοβισμένοι που αν μπορούσαν να ξεφύγουν 

από τον κανόνα, μια ευθεία  γραμμή θα έ-

φτιαχναν για να ξεμπερδεύουν από την υπο-

χρέωση. Πως το λένε; Άχρωμοι, άγευστοι και 

άυλοι. Μην τυχόν και πληγώσουν ή πληγω-

θούν. Να ξέρεις πάντως πως σε αυτούς το 

χαρτί της ψυχής τους θα είναι τσιγαρόχαρτο. 

Λεπτούλι και ευαίσθητο που μπορεί να σκι-

στεί με μια ματιά. Ποιος  μοιράζει τα χαρτιά, 

διαφορετικά στον καθένα, δεν το ξέρω. 



Βαγγέλης Τσερεμέγκλης 

77 
 

Βλέπω μόνο πως άλλος έχει τσιγαρόχαρτο κι 

άλλος χαρτόνι χοντρό.   

 

- Μα καλά τι σε έπιασε σήμερα και τα λες 

αυτά, άνθρωπέ μου; Αγριεύομαι που τα α-

κούω. Είναι ώρα τώρα για τέτοιες κουβέντες; 

Δεν έχεις να μου πεις άλλο τίποτα. 

- Μην αγριεύεσαι κυρία Γιούλα. Ο άνθρωπος 

όλα πρέπει να τα σκέφτεται και να τα λογα-

ριάζει. Ύστερα μην νομίζεις, όταν παλεύω με 

τις λαμαρίνες, αφήνω το μυαλό μου να τρέχει 

σε πράγματα που όλοι μας σκεφτόμαστε, 

αλλά λίγοι τα λέμε φωναχτά. 

Με βλέμμα κάπως ανήσυχο, βάλθηκε να τον 

παρακολουθεί, κοιτώντας πότε τα μάτια του 

και πότε τους σπασμούς που έκανε το πρό-

σωπό του. Δείγμα πως ότι έλεγε το αισθανό-

ταν και έβγαινε από μέσα του. 

 

- Εκείνοι κυρία Γιούλα, συνέχισε απτόητος 

τον φωναχτό συλλογισμό του, που δεν φοβή-

θηκαν ούτε το χαρτί ούτε το μολύβι του δια-

βήτη, βάλθηκαν να φτιάξουν μια όμορφη ζω-

ηρή και βαθιά γραμμή. Όργωσαν σαν να λέμε 

το χαρτί με μαεστρία και μαστοριά. Ό,τι τους 

έλαχε τους έλαχε από χαρτί, δεν νοιάστηκαν 

αν θα πονέσει, θα σκιστεί, θα τσαλακωθεί ή 



Βαγγέλης Τσερεμέγκλης 

78 
 

θα χαλάσει. Πήραν το χαρτί τους, στα πρώτα 

δευτερόλεπτα της ζωής τους ονειρεύτηκαν 

και μετά έπεσαν με τα μούτρα να φτιάχνουν 

την γραμμή τους. Δεν σκέφτηκαν ούτε 

στιγμή, να αλλάξουν το σχέδιο. Να φτιάξουν 

άλλη γραμμή, να ξεφύγουν από αυτό που κα-

θένας ορίζεται πως πρέπει να παραδώσει. 

“Έναν ωραίο μεγάλο κύκλο, καλοσχηματι-

σμένο και ζωντανό.” 

Δεν φοβήθηκαν, δεν χαμπάριασαν, αν άλλοι 

κύκλοι τους ακουμπήσουν, αν άλλοι δίπλα 

τους έφτιαχναν αχνές λεπτές γραμμούλες, αν 

σκιζόταν το χαρτί της ψυχής τους, αν, όλα τα 

αν που τους πρώτους τους κράταγαν πίσω. 

Αυτή είναι λέω η ζωή μας, ένας κύκλος που θα 

κλείσει στο ίδιο σημείο που άνοιξε. Σημασία 

δεν έχει το σημείο, αλλά πως θα φτάσεις σ’ 

αυτό. Τι θα αφήσεις πίσω σου. Αχνή ή ζωηρή 

γραμμή.   

 

- Αν πάντως Λιάκο μου τα λες αυτά, γιατί δεν 

αισθάνεσαι καλά να πάμε σε έναν γιατρό, τον 

διέκοψε γεμάτη ανησυχία . Σε διαβεβαιώ ότι  

η δική σου γραμμή είναι όλο ζωντάνια και χα-

ραγμένη σε πολύ λεπτό χαρτί. Τα κατάφερες 

να φτιάξεις την πιο όμορφη γραμμή και να 

μην σκιστεί το χαρτί. 



Βαγγέλης Τσερεμέγκλης 

79 
 

- Δεν τα κατάφερα μόνος κυρία Γιούλα, τα 

καταφέραμε μαζί. Ακούμπησες τον δικό σου 

κύκλο πάνω στον δικό μου και φτιάξαμε ένα 

καλοφτιαγμένο σύνολο. Δεν φοβήθηκες, σε-

βάστηκες την γραμμή μου και σε εκείνο το 

σημείο που την ακούμπησες έγινε ένα μικρό 

θαύμα. Μια ομορφιά, ένα λουλούδι. Να ξέ-

ρεις, πως όταν πια ενωθεί η αρχή με το τέλος 

μου, και μόνο για αυτήν την ένωση θα νιώθω 

περήφανος και ικανοποιημένος. 

- Χριστιανέ μου, θα με πεθάνεις σήμερα. Νιώ-

θεις καλά; Μήπως να πάμε στο φαρμακείο να 

σου μετρήσουν την πίεση; Μήπως να σε 

τρίψω λίγο με οινόπνευμα; 

- Χα, χα, χα!!!, μια χαρά νιώθω Γιούλα μου. 

Μια χαρά, καλύτερα από ποτέ, πίστεψέ με. 

Και για να σου το αποδείξω, άσε το ράψιμο, 

έλα να ετοιμαστούμε να πάμε μια μεγάλη 

βόλτα. Πού θέλεις να πάμε; Στο Σούνιο που 

σου αρέσει πολύ, σε κανένα βουνό να φάμε σε 

καμιά όμορφη ταβερνούλα, στην Πεντέλη ας 

πούμε, να κατεβούμε στο λιμάνι δίπλα στα 

μεγάλα βαπόρια, πού θέλεις να πάμε; 

- Δεν με νοιάζει, πάμε όπου τραβάει η ψυχή 

σου. Όπου θέλεις εσύ. Αρκεί μόνο να είσαι 

καλά. 



Βαγγέλης Τσερεμέγκλης 

80 
 

- Τα είπαμε αυτά, είμαι καλύτερα από κάθε 

άλλη φορά. Έλα σήκω, θα πάρουμε τη Ζαχα-

ρούλα και όπου μας βγάλει ο δρόμος. Έλα 

σήκω, πάμε. 

 

Γύρισαν αργά το βράδυ. Ο δρόμος τους είχε 

βγάλει στο λιμάνι, όπου αγκαλιά περπάτησαν 

για λίγη ώρα, κουβέντιασαν και έριξαν το κα-

θιερωμένο λουλούδι στην θάλασσα στην 

μνήμη του καραβόσκυλου. Μετά ο δρόμος 

τους οδήγησε σε ένα φτωχικό ταβερνάκι στην 

είσοδο ακριβώς της σχολής Ναυτικών Δοκί-

μων, στο Σπύρο. Μαζί με τη φρέσκια γόπα, τη 

σερβιρισμένη κατευθείαν στη λαδόκολλα, τη 

ρετσίνα και την σαλάτα, διασκέδασαν με την 

ψυχή τους με ένα ζευγάρι πλανόδιων μουσι-

κών. Εκείνος με το ακορντεόν του και εκείνη 

τυλιγμένη στα σκοτάδια των ματιών της, αλλά 

με μια φωνή βγαλμένη από συναυλία αγγέ-

λων. 

 

- Βάλαμε άλλη μια βαθιά κουκκίδα στον κύ-

κλο, τι λες και εσύ κυρία Γιούλα; Και όπως 

βλέπεις είμαι ακόμη ζωντανός και μακριά από 

το σημείο επαφής του τέλους με την αρχή. 



Βαγγέλης Τσερεμέγκλης 

81 
 

- Με τρόμαξες βρε Λιάκο μου, πολύ με τρόμα-

ξες αλλά ας είναι. Ήταν όντως μια ωραία βα-

θιά και μεγάλη κουκίδα στον κύκλο της ζωής 

μας, και την ευχαριστήθηκα πολύ. 

 

Με ένα γλυκό φιλί άνοιξαν την πόρτα τους, 

για να περάσουν ακόμη μια γλυκιά ευτυχι-

σμένη νύχτα πλήρωσης, σεβασμού και αγά-

πης, ο ένας χωμένος στην αγκαλιά του άλλου.    

 

 

11 

- Σήκω Λιάκο πάμε, τελείωσαν όλα. Να ζούμε 

να τον θυμόμαστε και να τον μνημονεύουμε. 

 

Κοίταξε τον παπα-Νίκο με τα μάτια κατακόκ-

κινα και πρησμένα από το κλάμα, με μια απο-

ρία που δήλωνε πως σχεδόν δεν βρίσκονταν 

εκεί. 

Καθισμένος κάτω από το μεγάλο κυπαρίσσι, 

με μια στοίβα γόπες ανάμεσα στα πόδια του. 

Κάθε μία και μια ανάμνηση, μια σκηνή από 

την κοινή ζωή με το φιλαράκι του τον Πα-

ντελή. 



Βαγγέλης Τσερεμέγκλης 

82 
 

Από παιδιά στις αλάνες και τα χωμάτινα γή-

πεδα, στο σχολείο και τις βόλτες, στις δου-

λειές και τα μαγαζιά. Μια ολόκληρη ζωή ο έ-

νας δίπλα στον άλλο. Αχώριστοι. Η καρδιά 

του ενός βρισκόταν στο μυαλό του άλλου. Έ-

νας να αγαπάει και ο άλλος να σκέφτεται, για 

να γλιτώνει το φιλαράκι του από τις κακοτο-

πιές και τα λάθη. 

Πολλές φορές γλίτωσαν. Πολλές φορές έκλα-

ψαν μαζί τους πόνους τους, μέθυσαν, ανησύ-

χησαν, γέλασαν γλεντώντας, διασκέδασαν 

ότι τους έφερνε η ζωή και τα έβγαζαν μαζί 

πέρα στα δύσκολα. 

Είχαν γίνει και κουμπάροι, αφού ο Λιάκος 

πριν γνωριστεί με την Γιούλα του το είχε πει. 

Όποιος παντρευτεί πρώτος θα κάνει κου-

μπάρο τον άλλο. 

Ο Παντέλως, παντρεύτηκε πρώτος την 

Φρόσω και ο Λιάκος έγινε κουμπάρος τους. 

Βάφτισε και το πρώτο τους παιδί και έτσι το 

συγγένειο έδεσε, όσο δεμένη ήταν και η φιλία 

τους. 

Όταν μπήκε στην ζωή του και η κυρία Γιούλα, 

έγιναν αχώριστοι και οι τέσσερις μαζί. Έγιναν 

φίλες με την Φρόσω και βοηθούσε η μία την 

άλλη όπως μπορούσε όταν αυτό ήταν απαραί-

τητο. Η Γιούλα κρατούσε τα μωρά στο σπίτι 



Βαγγέλης Τσερεμέγκλης 

83 
 

όταν χρειαζόταν, τα τάιζε, τα έπλενε, τα κοί-

μιζε σαν να ήταν δικά της. Πάντα ήταν εκεί οι 

δύο για τους δύο. Στα καλά και στα άσχημα. 

Ο Παντελής και η Φρόσω έκαναν τέσσερα 

παιδιά, τα δύο μεγαλύτερα με μεγάλη δια-

φορά από τα πιο μικρά που τώρα ήταν κοντά 

στα πέντε. Δουλευταράς κι αυτός, νοικοκύρης 

δεν άφηνε να λείψει τίποτα από τα παιδιά 

του. Στο μέτρο πάντα του δυνατού, έκανε ότι 

περνούσε από το χέρι του να ζει η οικογένειά 

του καλά. 

Ένας  πόνος στο στήθος την ώρα της δου-

λειάς, μια ανάποδη στιγμή με έναν πελάτη 

που είχε προηγηθεί και ο Παντελής, έτσι ανα-

πάντεχα και ξαφνικά, ταξίδεψε χωρίς να το 

πολυκαταλάβει, αφήνοντας πίσω του ορφανά 

τα μικρά και τα μεγάλα να σπουδάζουν σε δύο 

διαφορετικές πόλεις. Χήρα τη Φρόσω και 

βαρύ, ασήκωτο πόνο στην ψυχή όλων. 

 

- Πού να πάμε παπα-Νίκο; Πού; Στο καφε-

νείο; Να πιούμε καφέ της παρηγοριάς, να 

συγχωρέσουμε τον Παντελή; Από τι μωρέ 

παπά μου να συγχωρήσουμε τον Παντελή; 

Από τι; Αυτός δεν είχε πειράξει ούτε μυρμήγκι 

στην ζωή του. Έτρεχε όπου ένιωθε πως τον εί-

χαν ανάγκη και έδινε και την ψυχή του στους 



Βαγγέλης Τσερεμέγκλης 

84 
 

ανθρώπους. Από τι και γιατί να τον συγχωρή-

σουμε; 

- Ο Θεός είναι μεγάλος Λιάκο, ξέρει και μην 

λες βαριές κουβέντες. 

- Σα να έχεις δίκιο, μεγάλος είναι, τόσο που 

άρχισε τελευταία να τα μπερδεύει. Παίρνει 

μαζί του αυτούς που δεν πρέπει και αφήνει 

πίσω ορφανά μέσα στην δυστυχία και τον 

πόνο. Σα να παραμεγάλωσε το αφεντικό 

παπά μου και δεν τα λογαριάζει καλά τα 

πράγματα. 

- Αμαρτία Λιάκο, αμαρτία... 

- Αμαρτία θα είναι άμα πάμε να πιούμε τον 

ρημαδοκαφέ στον απατεώνα τον καφετζή και 

στερήσουμε δυο τρεις μέρες το ψωμί από τα 

ορφανά. Αμαρτία θα είναι που θα τα ξεχά-

σουμε, πεταμένα στους πέντε δρόμους και 

στα σαράντα κύματα και δεν θα νοιάζεται κα-

νείς γι’ αυτά και τη δόλια την μάνα τους. Που 

θα κόψουν τα μεγάλα τις σπουδές τους για να 

βοηθήσουν τη μάνα τους να αναστήσει τα μι-

κρά και να σταθεί στα πόδια της, χήρα, στον 

σκατόκοσμο που ζούμε. 

- Μιλάει ο πόνος τώρα, κι όχι ο Λιάκος. Άκου 

με και μένα, κάτι ξέρω. Κάτι μου είπε ο Με-

γάλος και θα κάνει τα κουμάντα του. 



Βαγγέλης Τσερεμέγκλης 

85 
 

- Καλά παπά, αφού μιλάς με τον μεγάλο, πες 

του να μην σκοτίζεται πολύ. Ξέρει ο Λιάκος 

να του πεις… 

 

Για καφέ δεν πήγε. Πήρε μόνο την Γιούλα το 

απόγευμα της ίδιας μέρας και πήγανε στο 

σπίτι της Φρόσως. Μάτωσε η ψυχή του όταν 

αντίκρισε τις κόρες του μαυροφορεμένες και 

τη Φρόσω σκυφτή σε μια γωνιά και αμίλητη. 

Πήγε η Γιούλα, που ήξερε τα κατατόπια στην 

κουζίνα, έψησε τους καφέδες και τους έφερε. 

- Έλα Φρόσω μου, έλα καλή μου, έλα να 

πιούμε ένα καφέ, της είπε και τα μάτια της 

βούρκωσαν χωρίς να το θέλει. 

Την κοίταξε εκείνη, της χαμογέλασε πικρά 

και πήρε τον καφέ από τα χέρια της. 

 

Φρόσω, της είπε ο Λιάκος, με σπασμένη 

φωνή. Εμείς είμαστε αδέρφια. Μεγαλώσαμε 

μαζί, χαρήκαμε μαζί, δουλέψαμε μαζί και μαζί 

θα πικραθούμε. Τα είπαμε και με την κυρία 

Γιούλα. Να μην φοβάσαι πως θα μείνεις μόνη 

σου. Ούτε εσύ ούτε και τα παιδιά. Είμαστε 

εδώ και θα είμαστε όσο χρειαστεί. 



Βαγγέλης Τσερεμέγκλης 

86 
 

- Σε ευχαριστώ Λιάκο μου, το ξέρω, τον διέ-

κοψε και τα δάκρυα άθελά της άρχισαν να 

στάζουν μέσα στο φλιτζάνι. 

- Θα τρώμε όλοι μαζί, όπου σας κάνει κέφι, 

στο σπίτι σας στο δικό μας, όπου θέλετε τέλος 

πάντων. Τα παιδιά τα μεγάλα θα τα αναλάβω 

εγώ. Ό,τι χρειαστούν μέχρι να τελειώσουν τις 

σπουδές τους, όλα θα τα αναλάβω εγώ. Όσο 

για τα μικρά τα διαβολάκια, μην νοιάζεσαι 

καθόλου. Θα τα κάνω μαστόρια πρώτα, να 

μπορούν να βγάζουν το ψωμί τους και να μην 

έχουν ανάγκη κανέναν. Να τελειώσουν όμως 

πρώτα το σχολείο τους και άμα θέλουν η χα-

μοκέλα είναι εκεί. Πατέρας και μάστορας θα 

τους σταθώ. Θα μεγαλώσουν και καλά να εί-

σαι θα τα βλέπεις και θα τα καμαρώνεις τα α-

ντράκια σου. 

- Λιάκο μου, πήγε να τον διακόψει για να τον 

ευχαριστήσει... 

- Ούτε Λιάκο μου, ούτε τίποτα, τα είπα, τα ά-

κουσες, τέλος. Δεν θα με ευχαριστείς κιόλας. 

Άλλωστε το ίδιο θα έκανε και ο αδερφός μου 

ο Παντελής, της είπε και τα μάτια του γέμισαν 

δάκρυα που σκούπισε πριν καλά καλά τον 

δουν οι γυναίκες. 



Βαγγέλης Τσερεμέγκλης 

87 
 

- Άντε κυρία Γιούλα, δεν φτιάχνεις καμιά τη-

γανιά πατάτες για τα μωρά και καμιά ασπρι-

δερή μακαρονάδα για μας.  Πεινάνε τα παιδιά 

και εμείς δεν πάμε πίσω. 

 

Τα κορίτσια του Παντελή, τελείωσαν τις 

σπουδές τους, έπιασαν δουλειές σε καλές θέ-

σεις και όταν ήρθε ο καιρός τους, ανέβηκαν 

τα σκαλιά της εκκλησίας με συνοδό τον 

Λιάκο. Οδηγό και συνοδό δηλαδή και μάλιστα 

την ίδια μέρα μιας και οι μουσίτσες του το φύ-

λαγαν για έκπληξη μέχρι την τελευταία 

στιγμή. 

- Θα μας πας εσύ Λιάκο στην εκκλησία του εί-

παν με μια φωνή δυο μέρες πριν με μια φωνή 

και οι δύο μαζί. Θα μας πας με την Ζαχαρούλα 

και θα τρίξεις και λίγο τα δόντια στους γα-

μπρούς, μην παίρνουν και πολύ αέρα. 

- Εγώ βρε θα σας πάω, εγώ. Όσο για τα παι-

διά, τους γαμπρούς αφήστε το πάνω μου. Πά-

ντως σας λέω είναι καλά παιδιά και σας αγα-

πάνε γι’ αυτό μην στήνετε κομπίνες. Ακούστε 

το θείο Λιάκο, κάτι ξέρει ο παλιόγερος. 

- Καλά σας λέει κορίτσια τους διέκοψε η 

Γιούλα, μην κάνετε από τώρα πονηριές. Δεν 

ερχόσαστε τώρα να κάνετε πρόβα στα νυ-

φικά, πέρασε η ώρα και δεν θα βλέπω καλά 

σε λίγο. Τα αγόρια θα πάνε να σινιάρουν την 



Βαγγέλης Τσερεμέγκλης 

88 
 

Ζαχαρούλα, να είναι κούκλα όπως είσαστε 

και εσείς. Άντε Λιάκο, άντε παιδιά τι περιμέ-

νετε, έχουμε δουλειές εδώ. 

Τα “μικρά” μεγάλωσαν και η χαμοκέλα έγινε 

το μαγαζί τους αφού ο Λιάκος πήρε την σύ-

νταξή του και αποσύρθηκε από την ενεργό ε-

πισκευή. Η Φρόσω τους καμάρωνε και δεν ξέ-

χασε ούτε μια φορά ό,τι της είχε πει εκείνη 

την ημέρα που χάθηκε ο Παντελής. Τα καμά-

ρωνε τα αντράκια της και δεν έχανε ευκαιρία 

να δείχνει την ευγνωμοσύνη της για τα αδέρ-

φια της. Το Λιάκο και την Γιούλα. 

 

 

12 

Ο χώρος λουσμένος στο φως με ένα μεγάλο 

παράθυρο να δείχνει έναν δρόμο που χανό-

ταν στον απέραντο ορίζοντα. Η ησυχία και η 

γαλήνη βασίλευε και τίποτα δεν μπορούσε να 

διαταράξει το κλίμα ευφορίας και απόλυτης 

κατάνυξης. 

Μόνος του στο δωμάτιο στάθηκε στο ορθά-

νοιχτο παράθυρο και άρχισε να μονολογεί. 

«Παραδίνω λοιπόν το δικό μου χαρτί με τον 

κύκλο που μου αναλογούσε σχηματισμένο. 

Τώρα μόλις παρατηρώ πως ήταν από εκείνα 



Βαγγέλης Τσερεμέγκλης 

89 
 

τα λεπτοφτιαγμένα ευαίσθητα χαρτιά που 

σκίζονται και τσαλακώνονται εύκολα, αλλά 

καθόλου δεν με νοιάζει. Δεν είδα ποτέ το πά-

χος και την υφή του γιατί έπεσα με τα μούτρα 

να φτιάξω έναν καλοσχηματισμένο κύκλο. 

Χαραγμένο και ζωντανό, έντονο. Δεν κρυφο-

κοίταξα ποτέ μου τι έφτιαχναν οι άλλοι και 

ούτε με ένοιαξε αν έφτιαχναν καλές γραμμές. 

Μόνο εκείνους που έφτιαχναν κύκλους που 

ακουμπούσαν το δικό μου, τους πολύ κοντά 

μου, καμιά φορά  προσπαθούσα να τους βοη-

θήσω να πατήσουν γερά τις γραμμές τους. 

Καθόλου δεν με πείραξε, που τα χέρια μου 

μάτωσαν και σκίστηκαν πολλές φορές, ούτε 

που η μουτζούρα στα νύχια μου δεν ξεπλύ-

θηκε ποτέ. Ξεκουραζόμουν από το χαμόγελο 

των ανθρώπων που με κοιτούσαν ευθεία στα 

μάτια με επίμονο βλέμμα και προσπαθούσαν 

να με καταλάβουν. Προσπαθούσα και εγώ να 

κάνω το ίδιο, με την ίδια ματιά. Ίσια μέσα 

στην καρδιά. Χωρίς στροφές και κυνηγητά. Ί-

σια. 

Όσα έκανα στην ζωή μου, έγιναν γιατί έπρεπε 

να γίνουν και όσα δεν έγιναν είναι γιατί αρ-

νήθηκα να σταθώ δίπλα σε ότι έβλαπτε κά-

ποιον. 

Ορίστε το χαρτάκι μου μια μόνο στιγμή χρειά-

ζομαι για να βάλω την τελευταία  κουκκίδα 



Βαγγέλης Τσερεμέγκλης 

90 
 

που θα κλείσει τον κύκλο που άνοιξε με την 

γέννησή μου.» 

 

Καθισμένος στην κουνιστή καρέκλα του 

μπάρμπα, τον είχε πάρει ο ύπνος. Παραδομέ-

νος σε μια γαλήνια συνάντηση με τον Μορ-

φέα, ταξίδεψε στις επόμενες ώρες. Είδε το τέ-

λος και την ολοκλήρωση . Είδε όλα τα παρα-

πάνω που τον προετοίμαζαν αλλά και γέμιζαν 

εκείνες τις τελευταίες ώρες της πλήρους ημε-

ρών ζωής του, με ένα αίσθημα ολοκλήρωσης. 

Πληρότητας. 

Ξύπνησε για να κάνει το τελευταίο χρέος του. 

Να προετοιμάσει την αγαπημένη του κυρία 

Γιούλα, να την προστατέψει από το απότομο 

χτύπημα στο κάγκελο του μπροστινού καθί-

σματος. 

 

Της κράτησε το τρεμάμενο χέρι, απαλά σαν 

να κρατούσε μια ευαίσθητη πορσελάνη και 

την κοίταξε βαθιά στα ηλικιωμένα μάτια της, 

που είχαν πια μια μόνιμη υγρασία σαν να μό-

λις είχε κλάψει. 

 

«Κυρία Γιούλα, Γιούλα μου. Μόλις πριν λίγο, 

παράξενο πως, ένα αόρατο χέρι μου έκλεισε 



Βαγγέλης Τσερεμέγκλης 

91 
 

τα μάτια και με οδήγησε σε ένα υπέροχο φω-

τεινό δωμάτιο με ένα μεγάλο παράθυρο που 

έβλεπε σε ένα  πανέμορφο μονοπάτι. Δεν 

θέλω να σε τρομάξω “αγάπη μου”, μα είναι 

σαν κάποιος να με ειδοποίησε πως ήρθε η 

ώρα, να πατήσω την τελευταία κουκκίδα μου 

στον κύκλο της ζωής μου. 

Μην σε τρομάζει που θα μείνεις πίσω, μην σε 

στεναχωρεί καθόλου. Να ξέρεις πως φεύγω 

“γεμάτος”. Ολόκληρος. Και δεν θα ήμουν 

τόσο ολόκληρος αν δεν είχες ακουμπήσει το 

μεγαλύτερο κομμάτι του δικού σου κύκλου, 

πάνω στον δικό μου. Να χαίρεσαι και να μην 

λυπάσαι που τώρα πια πρέπει να φύγω. Όσο 

θα μείνεις πίσω να ξέρεις πως την  επόμενη 

φορά που θα κληθούμε να φτιάξουμε κύ-

κλους, θα τους φτιάξουμε ολόκληρους μαζί. 

Σε ευχαριστώ πολύ. Καληνύχτα .» 

 

Έφερε το τρεμάμενο χέρι της στο στόμα το 

φίλησε απαλά  και έκλεισε τα μάτια του για 

να ξεκινήσει το ταξίδι στο μονοπάτι έξω από 

το παράθυρο. 

 

Καληνύχτα Λιάκο μου, καληνύχτα γλυκέ μου 

γίγαντα. Εγώ σε ευχαριστώ για όλα , του είπε 

με σπασμένη από συγκίνηση φωνή και τον φί-

λησε γλυκά αποχαιρετώντας τον. 



Βαγγέλης Τσερεμέγκλης 

92 
 

 

Στα πρώτα του βήματα στο όμορφο μονοπάτι, 

έμοιαζε να πετάει λίγο. Στα επόμενα όμως, 

συνάντησε αυτό που δεν περίμενε ποτέ πως 

θα συναντήσει. 

Μια Ζαχαρούλα, από αυτές που στις ταινίες 

οι γκάνγκστερ γάζωναν και τις έκαναν σου-

ρωτήρι. 

Απορημένος κοίταξε γύρω και προσπάθησε 

να ακουμπήσει το βαριά τραυματισμένο αυ-

τοκίνητο. 

Το άγγιγμα του όμως, αμέσως το μετέτρεψε 

σε μια γυαλιστερή όμορφη λιμουζίνα χωρίς 

την παραμικρή αμυχή ενώ η πόρτα του οδη-

γού άνοιξε αυτόματα για να μπει. 

 

Χάθηκε ευτυχισμένος στον ορίζοντα μέσα 

στην όμορφη Ζαχαρούλα του, φωνάζοντας 

ένα μακρόσυρτο, Ευχαριστώωωωωωωω....... 

 

 “Καλό ταξίδι Λιάκο” 

 

  



Βαγγέλης Τσερεμέγκλης 

93 
 

 

 

Ο Βαγγέλης 

Τσερεμέγκλης 

γεννήθηκε 

πριν από 49 

χρόνια στο 

Περιστέρι. Ε-

κεί μεγάλωσε, 

εκεί έπαιξε, ε-

κεί πήγε σχολείο, εκεί πρωτοδούλεψε, εκεί 

μένει ακόμη.   

Οι  παλιές γραφές του, όσες γλίτωσαν 
το καλάθι των αχρήστων, είναι καταχωνια-
σμένες στα συρτάρια και τα ντουλάπια αρ-
νούμενες κατηγορηματικά να εκτεθούν από 
ντροπή και συστολή.   

Οι νεότερες και μάλλον πιο ώριμες, 
σερφάρουν διαδικτυακά, πότε εδώ και πότε 
εκεί, αλήτισσες και ανεξέλεγκτες.   

Η  φλόγα παραμένει ζωντανή και το 
μικρόβιο θεριεύει τελευταία σαν να μην μπο-
ρεί να χωρέσει πια στο κουτί του νου. Εκτίθε-
ται τώρα, χωρίς καμία συστολή, αναζητώντας 
χώρο ανάμεσα σε αυτούς που γνωρίζουν και 
αυτούς  που επιθυμούν να μάθουν. 
 
 

 



Βαγγέλης Τσερεμέγκλης 

94 
 

 

 

 

 

 

 

 

 

Η επιμέλεια της έκδοσης και του εξωφύλλου 

έγινε από τον Κώστα Θερμογιάννη 

 

kthermoyiannis@outlook.com 

www.nthermo.com 

www.tovivlio.net 

 [Αναφορά προέλευσης - 

Μη Εμπορική Χρήση - 

Παρόμοια Διανομή] 

  
Διανέμεται ελεύθερα με άδεια Creative Commons 

Εικόνα εξώφυλλου https://www.flickr.com/photos/x-

ray_delta_one/5403771296 

mailto:kthermoyiannis@outlook.com
www.nthermo.com
www.tovivlio.net


Βαγγέλης Τσερεμέγκλης 

95 
 

  
 

Τι χρειάζεται ένας άνθρωπος για να είναι ευτυχισμένος 
κι αξιοπρεπής; Πόσο οι συγκυρίες μπορούν να επηρεά-
σουν την εξέλιξη της ζωής; Και τελικά ποιο είναι το ση-
μαντικότερο πράγμα για τον καθένα από μας; Ο πρωτα-
γωνιστής της ιστορίας, ο Λιάκος απαντάει με έναν εξαι-
ρετικά απλό και ξεκάθαρο τρόπο που σκλαβώνει τον α-
ναγνώστη. Η ειλικρίνεια, η απλότητα και η αγάπη μπο-
ρούν να οδηγήσουν μια ζωή και να τη φτάσουν στην ο-
λοκλήρωσή της! 


