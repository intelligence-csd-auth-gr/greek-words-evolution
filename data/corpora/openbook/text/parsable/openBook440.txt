









































1

Ανμδρέας Π. Κουζέλης ΗΤΤΑ

Σε συνεργασία με την Κίνηση Ανάπηρων Καλλιτεχνών

Ανδρέας Π. Κουζέλης

ΗΤΤΑ
Μυθιστόρημα

Δεύτερη Έκδοση
Ψηφιακή Μορφή

ΚΙΝΗΣΗ
ΑΝΑΠΗΡΩΝ
ΚΑΛΛΙΤΕΧΝΩΝ

Movement of 
Disabled 

Artists

disartmove@gmail.comISBN: 978-618-00-1034-3



2

Ανμδρέας Π. Κουζέλης ΗΤΤΑ



3

Ανμδρέας Π. Κουζέλης ΗΤΤΑ
Ανδρέας Π. Κουζέλης

ΗΤΤΑ

Δεύτερη Έκδοση
Ψηφιακή Μορφή

Σε συνεργασία με την Κίνηση Ανάπηρων Καλλιτεχνών

Μυθιστόρημα

ΚΙΝΗΣΗ
ΑΝΑΠΗΡΩΝ
ΚΑΛΛΙΤΕΧΝΩΝ

Movement of 
Disabled 

Artists

disartmove@gmail.com



4

Ανμδρέας Π. Κουζέλης ΗΤΤΑ

http://creativecommons.org/licenses/by-nc-nd/3.0/gr
”Άδεια Creative Commons” 

https://i.creativecommons.org/l/by-nc-nd/3.0/gr/88x31.png
Αυτό το εργασία χορηγείται με άδεια 

http://creativecommons.org/licenses/by-nc-nd/3.0/gr
Creative Commons Αναφορά Δημιουργού

Μη Εμπορική Χρήση
Όχι Παράγωγα Έργα 3.0.

Σελιδοποίηση - Σχεδιασμός
Ανδρέας Π. Κουζέλης
andreaskouzelis7@gmail.com
https://andreaskouzelis.wordpress.com
Τηλ: 2112214482
Αετιδέων 54 Χολαργος 15561
Σε συνεργασία με την Κίνηση Ανάπηρων Καλλιτεχνών
disartmove@gmail.com

© Copyright Μάρτιος 2019
Δεύτερη Έκδοση
ψηφιακής Μορφής
Ελεύθερης Ανάγνωσης
ISBN: 978-618-00-1034-3

Φωτογραφία συγγραφέα 
Κατερίνα Σαράντη 
katerinasaranti.com



5

Ανμδρέας Π. Κουζέλης ΗΤΤΑ
Ανδρέας Π. Κουζέλης

ΗΤΤΑ

Δεύτερη Έκδοση
Μάρτιος 2019

Προλογίζει
 Η Έλενα Χριστοδουλίδου

Μυθιστόρημα



6

Ανμδρέας Π. Κουζέλης ΗΤΤΑ

Έχουν περάσει δεκαεννέα χρόνια από εκείνο το βράδυ 
καλοκαιριού που, ενώ καθόμουν ήσυχα στη βεράντα πί-
νοντας ένα ποτό, ένιωσα μια παρουσία να με πλησιάζει. 
Παραδόξως δεν ανησύχησα. Ήταν σαν να την ήξερα. Η 
φιγούρα της αδιόρατη, μα τόσο οικεία. Έκατσε δίπλα μου 
και ήπιε από το ποτήρι μου. Της πρότεινα να φέρω ένα 
άλλο, δικό της. Γέλασε  λέγοντας ότι δεν υπήρχε λόγος, 
αφού έτσι κι αλλιώς θα μάθαινα τα μυστικά της. 

Άρχισε να μου εξιστορεί. 
Η ώρα πέρασε. Είχε πια χαράξει. Οι πρώτες αχτίδες του 

ήλιου με ξύπνησαν στην πολυθρόνα της βεράντας. Μπή-
κα στο δωμάτιο να συνεχίσω τον ύπνο. Όταν ξύπνησα 
αργά το πρωί, σηκώθηκα για το συνηθισμένο καφέ και 
βγήκα χαμογελώντας στη βεράντα με το φλιτζάνι. Έπια-
σα το τασάκι και γυρνούσα στην κουζίνα να το αδειάσω, 
όταν… 

…Όταν είδα ότι υπήρχαν δύο ειδών αποτσίγαρα. Κοί-
ταξα καλύτερα. Και το άδειο ποτήρι είχε αποτυπώματα 
κραγιόν. 

Σάστισα. Δεν ήταν λοιπόν όνειρο; Δεν ήταν ακόμα μία 
δημιουργία του μυαλού; Έμεινα ώρα σκεπτικός. Μια λύση 
μου απέμενε: Να ξαναζήσω ό,τι θυμόμουν από τη συνά-
ντηση της περασμένης βραδιάς. 

Σίγουρα τη ‘λέγαν Αφροδίτη. Είχα την ανάγκη κατα-
γράψω αυτά που μου είχε εκμυστηρευτεί. 

Ένα χρόνο μετά θέλησα να την προκαλέσω. 
Ένας τρόπος υπήρχε. Να γίνω θρασύς, κοινοποιώντας 

Σημείωμα δεύτερης έκδοσης.



7

Ανμδρέας Π. Κουζέλης ΗΤΤΑ

σε όλους την ιστορία της. Δεν μπορεί… Θ’ αντιδρούσε! Θα 
ερχόταν να μου ζητήσει το λόγο. 

Πώς τόλμησα εγώ ο ξεδιάντροπος να βγάλω στη φόρα 
τα μυστικά της;  

Γελάστηκα. Αποδείχτηκε ότι η Αφροδίτη έχει μεγαλύτε-
ρο θράσος, αφού δεν έχει ακόμα αντιδράσει. Λες και δεν 
τη χρησιμοποίησα. Λες και με χρησιμοποίησε. Δεν μου  
ξαναφανερώθηκε ποτέ.

Κι όμως! Νιώθω την παρουσία της συχνά. Είναι δίπλα 
μου στο λεωφορείο ή στο μετρό, με προσπερνάει στο 
δρόμο, τάχα ότι βιάζεται. Με κρυφοκοιτάει μ’ ένα σαρδό-
νιο χαμόγελο και μου λέει «εδώ είμαι, βρίσκομαι παντού 
και κάποτε θα σου πω τη συνέχεια.»

Δεκαοχτώ χρόνια μετά την πρώτη έκδοση της Ήττας 
επανέρχομαι θρασύτερος. 

Βγάζω την ιστορία της ψηφιακά και σε ελεύθερη πρό-
σβαση. 

Ίσως τώρα ανταπαντήσει στην πρόκληση. 
Και η Ήττα μετουσιωθεί σε Νίκη. 
Όχι ότι οι νίκες, δεν κρύβουν πάλι μέσα τους ήττες. 
Θα δούμε… 



8

Ανμδρέας Π. Κουζέλης ΗΤΤΑ

Έλενα Χριστοδουλίδου



9

Ανμδρέας Π. Κουζέλης ΗΤΤΑ

με τα κυρίαρχα στερεότυπα. Και τούτη η μόνη διέξοδος, 
ούτε καν προτείνεται, ούτε καν ευθέως διατυπώνεται. 
Απλώς εννοείται, σε αυτούς που θέλουν και μπορούν να 
την εννοήσουν…

Η πρώτη έκδοση της ΗΤΤΑΣ διαβάστηκε και εξαντλητικά 
αγαπήθηκε σε συντριπτικό ποσοστό από γυναίκες. Στον 
ανατρεπτικό νου του Κουζέλη, τούτο μεταφράστηκε σε 
Ήττα της “Ήττας” του. Μια ήττα μη αποδεκτή για έναν 
αληθώς ανατρεπτικό νου σαν το δικό του! Γι’ αυτό και η 
ανάγκη από μέρους του της απόπειρας μιας ακόμα – πολύ 
μεγαλύτερης κάθε προηγούμενης - ανατροπής. 

ΝΑΙ, αυτή την θαυμαστή ανατρεπτική ανάγκη υπηρετεί 
η νέα ΉΤΤΑ που ο Ανδρέας Κουζέλης μας προτείνει! Την 
ανάγκη να την διαβάσουμε με τρόπο πιο ανατρεπτικό 
από κάθε προηγούμενο!

Τι μας λέει αυτός ο τρόπος; Μας λέει ξεκάθαρα, 
μετωπικά και απελευθερωτικά, ότι η ΗΤΤΑ δεν είναι γένους 
θηλυκού - όπως η ανάγνωσή της σε πρώτο επίπεδο τη 
θέλησε – αλλά είναι ΗΤΤΑ του ΕΡΩΤΑ, είναι ήττα γένους 
“κοινωνικού”. Αυτό μετωπικά και απελευθερωτικά μας 
λέει, υποβάλλοντας μας, ταυτόχρονα, στην δέουσα 
συνθήκη της αναγνωστικής ωρίμανσης, που μας θέλει 
με αυτή την διευρυμένη “οπτική” της τούτη τη δεύτερη 
φορά να τη διαβάσουμε  και κατανοήσουμε.

Δεν μας ζητάει πολλά ή λίγα ο Ανδρέας Κουζέλης, μας 
ζητάει αποκλειστικά και μόνο τα πάντα! Μας ζητάει να 
διαβάσουμε και κατανοήσουμε τούτη την βαθιά – ειλικρινή 
και αψεγάδιαστη – ΗΤΤΑ του ως και ΗΤΤΑ ΜΑΣ! Ώστε 
να έχουμε την ευκαιρία να αναμετρηθούμε μαζί της. Να 
αναμετρηθούμε μαζί της για να την υπερβούμε…

Θα του δώσουμε αυτά που ζητάει; Η απάντηση 
αυτή αφορά ξεχωριστά τον καθένα και τη καθεμιά, δεν 
μπορεί να δοθεί από κανέναν και καμία για λογαριασμό 
όλων, είναι προσωπική, όπως κάθε απάντηση σε 



10

Ανμδρέας Π. Κουζέλης ΗΤΤΑ

απελευθερωμένα υπαρξιακά ερωτήματα. Σαν αυτά που η 
βαθιά – ειλικρινής και αψεγάδιαστη – ΗΤΤΑ του Ανδρέα 
Κουζέλη απελευθερώνει …

Έλενα Χριστοδουλίδου

Χορογράφος

Δημιουργός και διευθύντρια του 
Εγκώμιου Πολιτιστικού Κέντρου

Elena Christodoulidou
Choreographer Αmfidromo Chorotheatro
Artistic director Egomio Cultural Centre

Dance Lab – Board of Directors
Egomio Dance Department –Director /Teacher

GYROKINESIS method of exercise Certified trainer
Neas Egkomis 8

Egkomi 2409
Nicosia| Cyprus
www.egomio.eu

egomio@cytanet.com.cy
Tel:+35722781104

fb page Egomio Cultural Centre



11

Ανμδρέας Π. Κουζέλης ΗΤΤΑ

Πρόλογος 

Δεν υπήρξαν αναπάντητα  ερωτηματικά. Στάσεις στη 
ροή του χρόνου, επίμονες και προστακτικές. 

Όλο το διάβα μεσά στη νιότη, ομοίαζε με αστραπή· 
τόσο, που η φωνή, η έκφραση της Αφροδίτης, δεν ήταν 
παρά ο απόηχος της ύπαρξής της, που διέσχισε το πεπρω-
μένο. 

Αναμένοντας…
Ιερές προετοιμασίες, για τον ύμνο στον Έρωτα! 
Την ζωή!!
       
 
 



12

Ανμδρέας Π. Κουζέλης ΗΤΤΑ

Συνήθειες 

Στα δεκαοχτώ της η Αφροδίτη γνώρισε και ερωτεύτηκε 
τον Φίλιππο, έναν γοητευτικό νέο, λίγο μεγαλύτερό της 
και γοητευτικά εμπλεγμένο με τις “δουλειές της νύχτας” 
και τις αντίστοιχες… συνήθειες.  

       
 



13

Ανμδρέας Π. Κουζέλης ΗΤΤΑ

Σκαλοπάτια

Η σχέση τους ήταν θυελλώδης. 
Ενάντια στις πεποιθήσεις της οικογένειάς της, η Αφρο-

δίτη επένδυσε σ’ αυτήν τά πάντα. Επενδύοντας στην πιο 
φυσική κινητήρια δύναμή. 

Τον έρωτα. 
Ήταν  βέβαιη  ότι  καθετί που ωθείται από την φυσικό-

τερη της ύπαρξης δύναμη, δεν μπορεί παρά να έχει και 
την φυσικότερη κατάληξη. 

Τον γάμο. 
Αντίληψη, που και ο Φίλιππος κατηγορηματικά πρέ-

σβευε. 
Πίστη! 
Το φυσικό συμπλήρωμα της δύναμης. 
Και η Αφροδίτη πίστευε! 
Τον ακολούθησε πιστά. Και επειδή ο Φίλιππος στα εί-

κοσί του δεν ήταν ακόμα δημιουργημένος, ρίχτηκε και η 
ίδια με τα μούτρα στις δουλειές, μαθαίνοντας με  πάθος 
όλα τα κόλπα, ώστε να μπορέσει να τον στηρίξει. Μέχρι 
να σταθεί στα πόδια του με ασφάλεια. 

Δεν αποποιήθηκε ποτέ την οικογένειά της. 
Αντίθετα. 
Ήταν απόλυτα βέβαιη ότι αυτή και ο φυσικός της 

άντρας θα τα καταφέρουν. Ότι, με το τέλος του κύκλου, 
η αποδοχή και η δικαίωση θα ήταν η προφανής κατάληξη. 

Θα επέστρεφε νικήτρια στην πατροπαράδοτη αγαπημέ-
νη κοίτη. 

Έζησαν μαζί δέκα χρόνια. 
Καθένα από αυτά ένα σκαλοπάτι για την δικαίωση.
Ερωτευμένη και περήφανη η Αφροδίτη, έβλεπε τον σύ-

ντροφό της να χειραφετείται και να καθιερώνεται. 
Να αποκτά υπόσταση. 
Με αυτήν πάντα δίπλα του, άτυπη συνέταιρο, φίλη, σύ-

ζυγο, εργαζομένη, ψυχαναλύτρια, ερωμένη… Γυναίκα. 



14

Ανμδρέας Π. Κουζέλης ΗΤΤΑ

Φτάνοντας όμως στο τελευταίο σκαλοπάτι, της εκκλη-
σίας όπως το αποκαλεί η ελληνική ορθόδοξη κουλτούρα, 
όλη η σκάλα γκρεμίστηκε. 

Η αιώνια του γένους κατάρα χτύπησε μία ακόμη φορά. 
Ο Φίλιππος απεφάνθη ότι η σχέση τους δεν έχει μέλ-

λον. Είναι φθαρμένη. Δήλωσε ανέτοιμος, ανώριμος για 
γάμο, και προέτρεψε την Αφροδίτη να αναγνωρίσει την 
αλήθεια και να συνεχίσει την ζωή της χωρίς αυτόν. 

Τέσσερις μήνες αργότερα, παντρεύτηκε την κατά δέκα 
χρόνια μικρότερη κόρη του μετέπειτα συνεταίρου του.

 



15

Ανμδρέας Π. Κουζέλης ΗΤΤΑ

Τα χρέη

Η ηρωίδα μας σοκαρίστηκε. 
Ρίχτηκε με ακόμα μεγαλύτερο πάθος στην δουλειά, 

έκτισε πάνω στην εμπειρία  της προσωπικής της αυτονο-
μίας των δέκα χρόνων. Κατοχύρωσε και επέκτεινε τις δια-
συνδέσεις της, διεύρυνε την οικονομική της ανεξαρτησία 
και επιτυχία. 

Κατόπιν, με όπλο όλα αυτά, επεδίωξε γέφυρες επανα-
σύνδεσης με αυτούς που πάντα υπολόγιζε ως φυσικούς 
της αποδέκτες. 

Με την οικογένειά της. 
Τους είχε ανάγκη. Περισσότερο από ποτέ. Η εξωτερι-

κή της αυτάρκεια και αυτονομία μονάχα μέσα από τους 
αιώνια δικούς της μπορούσε να ξαναζευγαρώσει με την 
εσωτερική δικαίωση. 

Την απεδέχτηκαν. 
Μόνο, που δεν ήταν, όπως φαντάστηκε, άνευ όρων… 
Ένιωθε πια την κρίση τους να παρακολουθεί κάθε της 

κίνηση. Σάν να αναμένετο, διαρκώς, κάποιο λάθος, κά-
ποια κρίση ανωριμότητας.

Τα χαρακτηριστικά του μικρού αδελφού της μόνιμα 
σφιγμένα. Η μάνα της σιωπηλή, να περιεργάζεται τις επι-
θυμίες και τις απόψεις της. 

Και είχε δυστυχώς λίγα χρόνια πριν πεθάνει ο πατέρας 
της, που συνήθιζε να τρέφει  για την ατίθαση πρωτότοκή 
του μία περήφανη, προστατευτική αδυναμία. 

Αισθανόταν διαρκώς χρεωμένη. 
Σαν να έπρεπε να τους ανταμείψει, για να τους ξανα-

κερδίσει. 
Ήταν οι μόνοι δικοί της άνθρωποι.
 



16

Ανμδρέας Π. Κουζέλης ΗΤΤΑ

Με οικογένεια

Υποσυνείδητα το έπραξε βήμα - βήμα. 
Επιτυχημένη οικονομικά, επένδυσε το μεγαλύτερο  

κομμάτι  από τις γνωριμίες και τις οικονομίες της στις 
προσπάθειες του “μικρού” αδελφού της να  επιτύχει στο 
εμπόριο. 

Ο “κακομοίρης”, δεν είχε καταφέρει να σπουδάσει. Δεν 
είχε τις δυνατότητες. Και δίχως χρήματα βρισκόταν σε 
αδιέξοδο. Εκεί ίσως, κατά την Αφροδίτη, κρυβόταν το 
πραγματικό αίτιο της σκληρότητάς του. Δεν ήταν κακός ο 
“μικρός” στο βάθος. Μια ευκαιρία ήθελε. 

Και η Αφροδίτη μία ευκαιρία να κερδίσει την αποδοχή 
του…

Σε λίγους μήνες του έστησε δική του επιχείρηση, υψη-
λών μάλιστα προδιαγραφών. Οικονομικά βέβαια η ίδια 
πήγε πολύ πίσω. Πάρα πολύ. 

Μα δεν την ένοιαζε. 
Είχε πράξει το χρέος της.
Και το απολάμβανε!
Ένιωθε τα πράγματα να αλλάζουν. 
Σαν να είχε αποτινάξει από πάνω της την βρώμικη υπε-

ραξία των δέκα παράνομων ανάξιων χρόνων. 
Η μάνα έσπαζε την σιωπή της. 
Την προέτρεπε να... φτιάξει την ζωή της. Να αποκατα-

σταθεί, να βρει τον κατάλληλο άντρα και να κάνει οικο-
γένεια.

 



17

Ανμδρέας Π. Κουζέλης ΗΤΤΑ

Το δίκαιον βάθος

Υποταγμένη στην γοητεία της επανασύνδεσης, η Αφρο-
δίτη αναγνώρισε το δίκαιον βάθος της μητρικής σοφίας.

Ήταν εξάλλου τριανταενός ετών. 
Έπρεπε να ωριμάσει. 
Να απαλλαγεί οριστικά από το βάρος κάθε ρηχής κρί-

σης για όλο το υπόλοιπο του βίου της. 
Δυνατότητες υπήρχαν. 
Η μάνα της, γυναίκα στα νιάτα της κι αυτή, πλήρης γυ-

ναικείας αλληλεγγύης, είχε φροντίσει να τις διασφαλίσει. 
Για να την εξασφαλίσει…



18

Ανμδρέας Π. Κουζέλης ΗΤΤΑ

Ο Σύζυγος

Ο Κώστας. 
Δέκα χρόνια μεγαλύτερός της, πολιτικός μηχανικός, 

καλής οικογενείας, σπουδές στο εξωτερικό, δικό του γρα-
φείο και δουλειές σε άνοδο. 

Από τα εικοσιοκτώ του, πριν ακόμα φύγει για “έξω, τσι-
μπημένος με το πανέμορφο κουκλάκι, την καλλονή της 
γειτονιάς, όπως την έλεγε. 

Τόσο που, πηγαινοερχόμενος μεταξύ Αμερικής και Ελ-
λάδας, φρόντισε να συνάψει οικογενειακές σχέσεις, που 
με τα χρόνια βάθαιναν και στένευαν. 

Πού ήταν εκείνα τα χρόνια η Αφροδίτη; Γιατί απουσί-
αζε; 

Τσακωμένη -υποτίθεται- με τον πατέρα της, ο οποί-
ος για τον ασχημούτσικο Κώστα έδειχνε μία ενοχλητική 
αντιπάθεια για λόγους κληρονομικούς, ζούσε και εργαζό-
ταν μόνη σε μια πόλη της επαρχίας. 

Ο Κώστας όχι μόνο το πίστευε, αλλά και το επιδοκίμαζε 
μέσα του, τρέφοντας το “πλατωνικό κομμάτι” του έρωτά 
του. 

Φρόντιζε γι’ αυτό η πειστικότητα της μάνας. Φρόντισε 
και η απρόσμενη επιτυχία του μικρού αδελφού, που ήρθε 
και αυτή να επιβεβαιώσει έμμεσα την διαπραχθείσα σε 
βάρος της αγαπημένης του αδικία.  

Ο γέρος, έτσι κι αλλιώς, δεν ζούσε πια…
 



19

Ανμδρέας Π. Κουζέλης ΗΤΤΑ

Ανώτερος

Με αυτά και με αυτά, ο ερωτευμένος άντρας προστά-
της Κωστας και η πανέμορφη αδικημένη αγαπημένη του 
Αφροδίτη, ενώθηκαν με τα ιερά του γάμου δεσμά.

Άνοιξαν τη δική τους οικογένεια. 
Σχεδόν αμέσως απέκτησαν παιδί. Η χαρά και η πληρό-

τητα στο απόλυτο. 
Το σπίτι ανοιχτό σε όλους. 
Έσφυζε ζωή. 
Συγγενής, φίλοι, συζητήσεις, τραπεζώματα, γλέντια, 

μα και όσος προσωπικός χρόνος τους χρειαζόταν, μιας 
και τα οικονομικά του Κώστα επέτρεπαν μόνιμη γυναίκα 
για το παιδί.

Όλα τέλεια! 
Και όμως.
Και όμως, η Αφροδίτη βασανιζόταν από κάτι. 
Κάτι ένιωθε να λείπει. 
Κάτι, ανάμεσα στα χαμογελαστά πρόσωπα και την κα-

θημερινή ασφάλεια, που δεν μπορούσε με ακρίβεια να 
προσδιορίσει. Ένα κενό, που δεν έλεγε με τίποτε να πλη-
ρωθεί και έμοιαζε κάθε μέρα να μεγαλώνει όλο και περισ-
σότερο… 

Πίστευε πως στη δουλειά βρίσκεται η απάντηση.
Δώδεκα χρόνια συνηθισμένη να διεκδικεί την καταξίω-

ση της ύπαρξής της παλεύοντας με πάθος στην αρένα της 
αγοράς, αναγνώρισε εκεί την πηγή του ελλείμματος.

Απαίτησε να ξαναεργαστεί. 
Και ο σύζυγός της δεν της χάλασε το χατίρι. 
Δεν μπορούσε. Της είχε τεράστια αδυναμία. 
Ήταν το ακριβότερο της ζωής του τρόπαιο, η πολυτιμό-

τερη κατάκτησή του. Ταγμένοι να ζουν πάντα μαζί. 
Αυτός, αυτή και το τέλειο βιογραφικό της. 
Στην κρίση επαναβεβαίωσής της, όπως την ερμήνεψε, 

δεν μπορούσε παρά να φανεί “ανώτερος”.



20

Ανμδρέας Π. Κουζέλης ΗΤΤΑ

Αποταμίευση

Ξανάρχισε να δουλεύει.  
Χρόνια βέβαια αποκομμένη, δεν μπόρεσε να ξαναπε-

τύχει τους παλιούς γνώριμους ρυθμούς και τα χρήματα  
ήταν πια λιγότερα. 

Σε γενικές τέλος πάντων γραμμές πήγαινε καλά. 
Μόνο που, για πρώτη φορά στην ζωή της, μια ακατα-

νίκητη δύναμη της επέβαλλε να αποταμιεύει μέχρι και το 
τελευταίο ευρώ που κέρδιζε, ωσάν να επρόκειτο να υπη-
ρετήσει έναν επερχόμενο σκοπό. 

Πόσα κέρδιζε κανείς οικείος δεν γνώριζε. 
Μα και κανείς, έτσι και αλλιώς, δεν ασχολείτο στα σο-

βαρά με τις έξωθεν της οικίας επιδόσεις της. 
Πολύ περισσότερο ο Κώστας. Στα  δικά του μάτια η 

εργασία της Αφροδίτης δεν ήταν παρά ένα χόμπι απαραί-
τητο, ώστε να ισορροπεί τις υπαρξιακές της αναζητήσεις. 

Μόνο από τη μάνα η νέα πραγματικότητα ερμηνεύτηκε 
ως προβληματική. Τα παιδιά της την χρειάζονταν. Έπρεπε 
να κάνουν τις δουλειές τους ξέγνοιαστα. 

Και το εγγόνι, πιτσιρίκι ακόμα, δεν έπρεπε να μένει στο 
σπίτι μονάχο του με ξένη γυναίκα για πολλές ώρες. Την 
έδιωξε. 

Επέβαλε έτσι μόνιμα την παρουσία της. 
Και της έκανε καλό…
Ξανάνιωσε! Μέρα με την μέρα, στα μάτια της επανερ-

χόταν η χαμένη γερακίσια λάμψη. 
Εκείνη η ίδια λάμψη, που αρεσκόταν να περιεργάζεται 

την ατίθαση Αφροδίτη, επιδιώκοντας εκτυφλωτικά να θα-
μπώνει απόψεις και επιθυμίες της.

Και τι θαυμαστό, μα την αλήθεια!
Η αναγέννηση της γριάς πρώτον απ’ όλους γοήτευσε 

τον σύζυγο της νεαρής πανέμορφης κόρης της. 
Ο Κώστας πρώτος την απολάμβανε. Σαν κάτι να τον 

συνέδεε με αυτήν… και ας μην το ήξερε.



21

Ανμδρέας Π. Κουζέλης ΗΤΤΑ

Η ύβρις της Αφροδίτης

Και η Αφροδίτη; 
Η Αφροδίτη, δίχως να ξέρει το πώς και το γιατί, απλά 

δυσφορούσε. 
Μια δυσφορία, που μέσα στον χρόνο γινόταν όλο και 

πιο έντονη. 
Τι έφταιγε; 
Ίσως η συνωμοτική σχέση εκτίμησης μεταξύ του συζύ-

γου και της μάνας της, που την υποχρέωνε υπόλογη να 
αποδέχεται νουθεσίες. Ίσως τα δικά της κρυφά μυστικά, 
που της απαγόρευαν να αντιμετωπίζει τις νουθεσίες με 
αλήθεια. Ίσως τα ψεύδη, με τα οποία επέτρεψε στους οι-
κείους να την επενδύσουν, ώστε να επενδύσει με ασφά-
λεια τη ζωή της. Ίσως και όλα μαζί. Δεν μπορούσε να 
ξέρει. 

Η ουσία είναι ότι η δυσφορία όλο και μεγάλωνε, μέχρι 
που κάποια στιγμή έγινε ακατανίκητη. 

Πλήρης ασφυξία! 
Κρίση! 
Η κατάρα της δεκαετίας του έρωτα, ανάμεσα στα είκοσι 

και τα τριάντα της, δεν είχε λυθεί! 
Επέστρεφε και απαιτούσε δικαίωση. 
Λύτρωση για την ύβρη που δεν ξεπληρώθηκε ποτέ.
Ανταμοιβή για μια αφιέρωση ζωής που παράλογα δια-

κόπηκε. 
Αποδείξεις για ένα χρέος που ψευδώς παραγράφηκε, 

όταν μετά τα τριάντα της, πλήρης γυναίκα, λουλούδι ορ-
θάνοικτο, με τις ορμόνες της σε πλήρη δράση, η ελεύθε-
ρη Αφροδίτη έπεισε τον εαυτό της, λίγο μετά το τέλος της 
πρώτης της επανάστασης, στην αρχή της ζωής της, ότι 
είχε ολοκληρώσει τον κύκλο του έρωτα…



22

Ανμδρέας Π. Κουζέλης ΗΤΤΑ

Περιθώριο...

Δεν μπορούσε να αντισταθεί. 
Τι και αν η ενοχή του δικαίου της υπενθύμιζε ότι ο Κώ-

στας ήταν πάντα κύριος. Τι και αν χρόνια ολόκληρα πί-
στευε στον δικό της ρόλο της κυρίας. Τι και αν είχαν μαζί 
ένα παιδί που πλησίαζε πια τα οκτώ του χρόνια. 

Η ύβρις έπρεπε να πληρωθεί. 
Του ζήτησε να χωρίσουν. Δεν μπορούσε να του εξηγή-

σει το γιατί. Απλώς του το ζήτησε. 
Εκείνος χαμογέλασε. Κατανοούσε, ως είπε, την “κρίση 

της”. Αντιπρότεινε ψύχραιμα προσωρινό χωρισμό. Προ-
σφέρθηκε, μάλιστα, να μετακομίσει ο ίδιος για λίγο. Μέ-
χρι να ξαναβρεί τον εαυτό της. Θα’ παιρνε τον γιο του τα 
Σαββατοκύριακα. 

Την προέτρεψε να αποφύγουν κάθε σκέψη ή διαδικα-
σία διαζυγίου. Ο χρόνος θα μιλούσε… 

Συμφώνησε. 
Μα υπό έναν όρο απαράβατο. 
Αρνείτο οποιαδήποτε δική του οικονομική βοήθεια, 

παρά μόνον εκείνη που αφορούσε το κομμάτι συμμετο-
χής του στα έξοδα του παιδιού. 

Και ήταν τέτοια η επιμονή της που δεν επέτρεπε κανέ-
να περιθώριο για διαφωνίες.

 



23

Ανμδρέας Π. Κουζέλης ΗΤΤΑ

Πάγιες τιμές

Η συμφωνία, σε ελάχιστο χρόνο, έγινε πράξη. 
Η Αφροδίτη, δίχως άλλοθι, ρίχτηκε για δεύτερη φορά 

στη ζωή της με τα μούτρα στη δουλειά. Θέλοντας να προ-
σφέρει τα πάντα στον μικρό Δημητράκη της ξαναπέτυχε 
τους παλιούς της ρυθμούς και αποδόσεις. Αναζητώντας 
τα εχέγγυα δεύτερη φορά να αποδεσμευτεί, διαρκώς 
προσπαθούσε περισσότερο, πετυχαίνοντας διαρκώς και 
περισσότερα.

Τα πιστοποιητικά του διαζυγίου της προς τρίτους ήταν 
ακριβά. Μα δεν την φόβιζαν. 

Είχε και τη μάνα της αυτή την φορά μαζί, δικό της άν-
θρωπο, που ‘χε πλήρως πια αναλάβει το μεγάλωμα του 
παιδιού. 

Γλυκύτερη, μα και... σιωπηλέστερη από ποτέ. 
Η Αφροδίτη της απέδιδε υπέρτατη τιμή. Τιμώντας έτσι 

τον εαυτό της. Ό,τι έβγαζε το ξόδευε. Όλα για το παιδί 
και τη μάνα. Μέχρι και τον μικρό της αδελφό εξυπηρε-
τούσε, όταν έμπορος πετυχημένος τώρα πια αντιμετώπιζε 
κατά καιρούς πρόβλημα ρευστότητας. 

Τα μόνα που δεν άγγιζε, χωρίς και η ίδια να ξέρει το 
γιατί, ήταν τα σαράντα χιλιάρικα -τόσα ήταν- πού ‘χε 
“νευρωτικά” αποταμιεύσει, από την εποχή που δούλευε 
για χόμπι… Ούτε καν να τα επενδύσει δεν σκέφτηκε ποτέ. 
Λες και η μόνιμη αχρηστία τους ήταν αποδεικτικό της κα-
θημερινής της αξίας! 

Όπως και να ‘χει, η νέα πραγματικότητα έδειχνε να 
παγιώνεται…



24

Ανμδρέας Π. Κουζέλης ΗΤΤΑ

Αρσενικός φόβος

Περνώντας ο καιρός, ο Κώστας αισθάνθηκε αποκομμέ-
νος. Άρχισε να φοβάται. 

Η πεθερά του, με την οποία η σχέση τους ήταν πά-
ντα άριστη, ουδέτερη. Και ο γιος του, χωρίς βεβαίως στο 
παραμικρό να τον αμφισβητεί, προσαρμοσμένος στη νέα 
ισορροπία. 

Επιφανειακά όλα  αυτά;
Ίσως. 
Δεν ήταν πια καθόλου βέβαιος. Δειλά στην αρχή,  εντο-

νότερα στη συνέχεια, επιχείρησε να πιέσει την κατάστα-
ση. 

Απαίτησε λύση. 
Μια λύση, που η Αφροδίτη αισθανόταν ετοιμότερη από 

ποτέ να υποστηρίξει υπερασπίζοντας, τελεσίδικα πια, τα 
όρια της ελευθερίας και του έρωτά της. 

Όταν…

  

 



25

Ανμδρέας Π. Κουζέλης ΗΤΤΑ

Το πολύτιμο παλιό

…Όταν, ξαναμπήκε στη ζωή της ο Φίλιππος, λίγες βδο-
μάδες μάλιστα πριν την τελική συνάντηση με τον Κώστα, 
όπου απόλυτα σίγουρη θα του παρέδιδε το τελεσίγραφο 
του οριστικού χωρισμού. 

Ναι! Ο Φίλιππος!  
Ο παλιός, μεγάλος και μοναδικός της έρωτας… 
Τυχαία; 
Διόλου. 
Θα ‘λέγε κανείς ότι η ίδια το επεδίωξε. 
Γιατί την δεδομένη στιγμή; 
Ποιος ξέρει… 
 



26

Ανμδρέας Π. Κουζέλης ΗΤΤΑ

Τυχαία πρόκληση

Η αλήθεια είναι ότι η Αφροδίτη πάντα ήξερε τα νέα του.  
Τα δέκα κοινά τους χρόνια της είχαν χαρίσει την Αρε-

τή, την πιο πολύτιμή της φίλη, κοινή τους τότε, που είχε 
και αυτή βιώσει με διαφορετικούς, μα αντίστοιχους της 
Αφροδίτης τρόπους, ελεύθερα ερωτικά  σκαμπανεβάσμα-
τα και η οποία της μετέφερε, μέσα από έναν δικό τους 
ξεχωριστό κωδικό, όλες τις βασικές πληροφορίες.

Ήξερε λοιπόν τα πάντα: για τα πάνω κάτω στην ζωή 
του, τις επιτυχίες και τις αποτυχίες του, τις δυσκολίες του 
γάμου του, την μάχη του να “πάρει το διαζύγιο” και την 
εμμονή του πια στη δουλειά, που του απορροφούσε απο-
κλειστικά τον χρόνο. Δεν είχε καν μπορέσει να κάνει παι-
δί… 

Τον συνάντησε, δήθεν τυχαία. Με μια ελαφρά περιπαι-
χτική διάθεση να γαργαλάει το εσώτερο είναι της. 

Ορατή σε όσους την ήξεραν και ας μην το ήξερε…
Προκλητική, σε όσους από φύση επροκαλούντο από 

την ατίθαση φύση της Αφροδίτης. 
Και…
 



27

Ανμδρέας Π. Κουζέλης ΗΤΤΑ

Ο Αήττητος

Και ο Φίλιππος, αιώνιος Καζανόβας, ξαναγεννήθηκε 
αποδεχόμενος την πρόκληση.

Ήταν και παρέμενε ο μεγάλος του έρωτας, της είπε. 
Τη χώρισε επειδή δεν μπορούσε να ανεχτεί ότι τον απα-
τούσε, συμπλήρωσε, συνδυάζοντας και κάποια τυχαία και 
ξέθωρα από τον χρόνο γεγονότα ώστε να μετασχηματίσει 
την ανύπαρκτη απάτη σε υπαρκτό επιχείρημα, παίζοντας  
έτσι με την ατίθαση αυταρέσκειά της. 

Κίνησε, δακρυσμένος και ετοιμόρροπος, να χαθεί ορι-
στικά. 

Η ελεύθερη Αφροδίτη όφειλε να αρνηθεί την ενοχή 
της. 

Η παγίδα δεν μπορούσε να αποτύχει. 
Το σύνδρομο του Καζανόβα δεν πεθαίνει ποτέ. 
Και ποτέ ο Καζανόβας δεν ηττάται στις μάχες ενάντια 

στις ατίθασες, λεύτερες Αφροδίτες του. 
Νομοτέλεια!



28

Ανμδρέας Π. Κουζέλης ΗΤΤΑ

Φύση

Νομοτελειακά λοιπόν, για να μην τα πολυλογούμε, η 
Αφροδίτη παρέδωσε όλες τις άμυνές της. 

Ο παλιός της έρωτας παρέμενε άσβεστος. 
Και κάτι παραπάνω. 
Σα να θελε να εκδικηθεί τα αδικοχαμένα χρόνια, τον 

ένιωσε ακόμα σφοδρότερο. 
Πιο έντονο, πιο καταλυτικό, πιο πραγματικό. 
Τόσο, που τίποτε άλλο δεν είχε πια σημασία. 
Δεν μπορούσε να ‘χει σημασία. 
Οποιαδήποτε σημασία θα βεβήλωνε εν τη γενέσει τις 

προδιαγραφές της ιερής γυναικείας επανάστασης. 
Ερωτάς γυναίκας!  
Ιερός. 
Φύσει. 
 



29

Ανμδρέας Π. Κουζέλης ΗΤΤΑ

Ερωτευμένη Αφροδίτη

Επακολούθησε χαμός. 
Όλες οι συμβάσεις που ‘χε κάνει με τον χρόνο, τη ζωή 

και τους οικείους διαλύθηκαν μονομιάς. 
Το τελεσίγραφο του οριστικού χωρισμού στον Κώστα  

έγινε ασήμαντη λεπτομέρεια. Μόλις και μετά βίας τον συ-
νάντησε, τηρώντας στοιχειωδώς τα προσχήματα συνέπει-
ας και ευπρέπειας, δεδομένου ότι είχε αποδεχθεί την κρι-
σιμότητα του μεταξύ τους ραντεβού. Και όταν τον είδε, 
αδιόρθωτο και ανυποψίαστο σε μία έξαρση της αντρικής  
ματαιοδοξίας του να απαιτεί να επιστρέψει  σπίτι, διόλου 
δεν ενοχλήθηκε. Τον προέτρεψε μόνο, και μάλιστα γλυκά 
και σαγηνευτικά, να την ξεχάσει και να ξαναφτιάξει την 
ζωή του και τον συμβούλεψε με συμπάθεια να πάψει να 
ελπίζει άδικα. 

Βλέποντάς τον ακόμα πιο επίμονο, του παραχώρησε 
χρόνο για παραπέρα διεργασίες, ώστε και οι δύο υποτίθε-
ται να αναδιοργανωθούν και να επανεξετάσουν. 

Στο ελάχιστο δεν μπορούσε να ενδιαφερθεί για νομικές 
και άλλες προστριβές και έριδες. 

Δεν είχε, καθόλου πια, χρόνο για πέταμα. 
Ακολουθούσε τον Φίλιππο παντού. Δεν την ένοιαζε τί-

ποτα. Ήταν μαζί του, σε όλες τις δουλειές και συνανα-
στροφές του, σε κάθε άκρη της Ελλάδας. Ταίριαξε όλες 
τις δικές της δουλειές με τις δικές του, ώστε να μπορεί να 
κερδίζει και το τελευταίο δευτερόλεπτο. Ταίριαξε ακόμα 
και τις όποιες υποχρεώσεις της μητέρας της, που την είχε 
τώρα ακόμα μεγαλύτερη ανάγκη, μιας και ο Δημητράκης 
διαρκώς μεγάλωνε. 

Τόσο αποφασιστικά, τόσο τέλεια, τα ταίριαξε όλα, ώστε 
να μπορεί να βλέπει το ταίρι της υπό τις καλύτερες προϋ-
πόθεσης, που δεν απέμενε τίποτε άλλο να… δει.



30

Ανμδρέας Π. Κουζέλης ΗΤΤΑ
Αναμένοντας

Τίποτε άλλο…
Ούτε καν την αποστροφή στα μάτια του Φίλιππου, όταν 

τολμούσε να αναφερθεί στο μονάκριβο γιο της. Ούτε, 
βέβαια, τον θυμό τον ζωγραφισμένο στα χαρακτηριστι-
κά της μάνας, ιδιαίτερα τις ώρες που της περιέγραφε τις 
ωραίες στιγμές και τα σπουδαία συναισθήματα που ζούσε.

Θυμό, που πάσχιζε να κρυφτεί, να φτιασιδωθεί μέσα σε 
ένα σιωπηλό παγωμένο χαμόγελο, όταν η Αφροδίτη, στο 
δικό της ονειρικό κόσμο αιωρούμενη, κατέληγε να εξυ-
μνεί τις επιτυχίες και την δικαίωση του Φίλιππου, που τα 
κατάφερε, ξεπέρασε όλα τα εμπόδια, διέψευσε όλες τις 
Κασσάνδρες, δεν ανήκει σε καμία και κανέναν και –όπως 
πάντα- μονάχα αυτήν αγαπά. 

Θυμό, που πάσχιζε να κρυφτεί, για να κρύψει το μί-
σος…

Μα την αλήθεια, δεν έβλεπε τίποτε. Προγραμματισμένη 
λες, με μαθηματική  ακρίβεια, η ατίθαση Αφροδίτη του 
Ερωτά να τα δει όλα εκτυφλωτικά μαζεμένα. Για άλλη μια 
φορά…

Η μοίρα της η απροστάτευτη, η λεύτερη, η ερωτευμέ-
νη. 

Μοίρα της αληθινής γυναίκας!
Ξαναέφτανε…



31

Ανμδρέας Π. Κουζέλης ΗΤΤΑ

Η ντροπή της γριάς

Όλα ξεκίνησαν μια Παρασκευή απόγευμα. Αμέσως μετά 
τη δουλειά. Λίγες ώρες πριν ο Κώστας περάσει για να πά-
ρει το γιο του. Η κλασσική ώρα που το παιδί έπαιζε με 
τους φίλους του. 

Η Αφροδίτη ήταν ιδιαίτερα ευδιάθετη. Το ίδιο βράδυ 
θα έφευγε με τον Φίλιππο για τη βόρειο Ελλάδα. Είχαν 
κάποιες υποχρεώσεις (του Φίλιππου, εννοείται) το σαβ-
βατιάτικο πρωινό και κατόπιν όλο το διήμερο δικό τους. 
Αν έκανε καλό καιρό, θα πηγαίνανε στη Χαλκιδική.

Ιδιαίτερα ευδιάθετη ήταν και η μητέρα της. Έλαμπε!
Μετά μάλιστα από πολύ καιρό πολυλογούσε, με σπά-

νιο για τις συνήθειές της τρόπο. Έφτασε να μοιραστεί με 
την κόρη της μακρινές ερωτικές της μνήμες, από δικές 
της εκδρομές στη Χαλκιδική. Με τον άντρα της βέβαια…
Τελειώνοντας, την παρακάλεσε να της διαθέσει κάποιο 
χρόνο, διότι είχε κάτι πολύ σοβαρό να της πει.

Ξεκινώντας, έδειξε πάλι να μαζεύεται. Σαν να ‘χε αμφι-
βολίες, επιφυλάξεις. Σα να ντρεπόταν για κάτι. Η Αφροδί-
τη την προέτρεψε να μιλήσει ανοιχτά. Μεταξύ τους έπρε-
πε να τα λένε όλα…

Αναθάρρησε η γριά. Και της τα είπε… όλα. 
Ότι είναι περήφανη για αυτήν, την θαυμάζει που τα 

βγάζει πέρα μόνη και ανεξάρτητη, ότι μόνο σε αυτή νιώ-
θει ότι μπορεί να στηρίζεται και ότι, για μια ακόμη φορά, 
σε αυτήν θα στηριζόταν.

- Ποιο είναι το ζήτημα; Χρήματα;
- Ναι.
- Πόσα;
 



32

Ανμδρέας Π. Κουζέλης ΗΤΤΑ

Αθώες οσμές

Πρακτικά οικότροφη της κόρης τον τελευταίο καιρό, 
γνώριζε η μάνα ότι ήταν τέτοια η δουλειά της που μονάχα 
κείνη την περίοδο, τέλη Νοέμβρη, την ανάγκαζε να έχει 
διαθέσιμο ρευστό.

Όπως είπαμε, η Αφροδίτη όσα έβγαζε τα ξόδευε.
Λίγο πριν τις χριστουγεννιάτικες παραγγελίες όμως, 

είτε εισπράττοντας κάποιες επιταγές, είτε με μικροδάνεια, 
είτε ακόμα με προγραμματισμένα ετεροχρονισμένες ει-
σπράξεις το καλοκαιριού, διέθετε προς χρίσιν το απαραί-
τητο ρευστό.  

Ρουτίνα της δουλείας. Και έτσι, σαν ρουτίνα, μέσα από 
τους καθημερινούς μονολόγους στη μάνα, η ελεύθερη 
Αφροδίτη την είχε αθώα ενημερώσει για το ύψος του 
επερχόμενου ανοίγματος. Δέκα χιλιάδες. Της το ‘χε πει 
περισσότερο για να την ευχαριστήσει. Για να της δείξει 
ότι οι δουλειές πάνε καλά, ότι δεν έχουν ανάγκη κανένα. 

Σα να ‘θελε, κατά κάποιο τρόπο, να την καθησυχάσει, 
να την διαβεβαιώσει ότι θα πέρναγε τα γηρατειά της πλή-
ρης ασφάλειας και περιποίησης.

Βλέπετε, η μόνιμη σιωπή της μάνας ανέδυε στην Αφρο-
δίτη μια οσμή ανασφάλειας, που έπρεπε να αντιμετωπι-
στεί. Και η μάνα, σπάζοντας αυτή τη σιωπή, την αντάμει-
ψε γενναιόδωρα…

 



33

Ανμδρέας Π. Κουζέλης ΗΤΤΑ

Ο Κώδικας Τιμής

Είχε φτάσει η ώρα, της είπε, να της αποκαλύψει το με-
γάλο της “μυστικό”. Ήταν το δώρο ζωής στα παιδιά της.

Θα πουλούσε το πατρικό σπίτι και θα διέθετε το τίμημα 
στην Αφροδίτη και στον “μικρό”. Τριακόσιες χιλιάδες.

Ο αγοραστής είχε ήδη βρεθεί και συμφωνήσει. Ήταν 
πια υπόθεση λίγων ημερών.

Μόνο…
Μόνο που χρειαζόταν αμέσως πενήντα χιλιάδες, για 

να διεκπεραιώσει κάποιες δικαστικές εκκρεμότητες, ώστε 
να μπορεί να ολοκληρώσει την αγοραπωλησία. Και αυτό 
μόνο από την Αφροδίτη της μπορούσε να το ζητήσει…

Συγκινήθηκε η Αφροδίτη. Πολύ! Τόσο που δεν καταδέ-
χτηκε καν να σκεφτεί το “εντυπωσιακό” της σύμπτωσης.

Σαράντα χιλιάδες οι οικονομίες της, συν δέκα το ρευ-
στό της… ακριβώς πενήντα. Διάνα. 

Λες και ήξερε η γριά τα πάντα. 
Δεν σκέφτηκε καν την πιθανότητα να της δώσει πέντε 

χιλιάδες λιγότερα και να την προτρέψει να συμπληρώσει 
από τον “μικρό”, ώστε να ‘ναι εξασφαλισμένη ότι δεν θα 
εκτεθεί στη δουλειά της, αν οποιαδήποτε καθυστέρηση 
προκύψει.

Δεν είχε δικαίωμα. 
Η μάνα της πρόσφερε επιτέλους ένα κώδικα τιμής, που 

δεν έπρεπε να βεβηλωθεί. 
Έναν κώδικα πανίσχυρο, που θα τις πάντρευε μέχρι το 

τέλος της ζωής τους. 
Κώδικα πλήρους αποδοχής και οριστικής ελευθερίας.
Μιας ελευθερίας κοινωνημένης στην φυσική ασφάλεια 

της πατροπαράδοτης κοίτης…
 



34

Ανμδρέας Π. Κουζέλης ΗΤΤΑ

Παράδοση... τιμής

Δευτέρα πρωί-πρωί, της… παρέδωσε. 
Χωρίς να πει σε κανένα τίποτα. 
Στον Φίλιππο μονάχα κάτι ανέφερε το ίδιο βράδυ, για 

μια έκπληξη που μαζί με τη μάνα ετοιμάζουν στο “μικρό”, 
εν όψει του επερχόμενου γάμου του. 

Στους προμηθευτές της ζήτησε αδιάφορα μια μικρή 
αναβολή, διασκεδάζοντας τις όποιες επιφυλάξεις τους.

 



35

Ανμδρέας Π. Κουζέλης ΗΤΤΑ

Οι διαβουλεύσεις

Τρεις βδομάδες αργότερα, αναγκάστηκε από τις υπο-
χρεώσεις που την πίεζαν να υπενθυμίσει στη μάνα της 
την σημασία των οφειλομένων για την επαγγελματική 
της επιβίωση. Ντρεπόταν, βέβαια, πολύ. Φοβόταν ότι η 
ερώτησή της θα μπορούσε να ερμηνευτεί σαν έλλειψη 
εμπιστοσύνης, κάτι που στο παραμικρό δεν ίσχυε. Έλα, 
όμως, που είχε δανειστεί από κάποιον ήδη πιστωτή της 
μερικά επιπλέον χρήματα, για  τα τρέχοντα έξοδα και για 
δεκαπέντε μόνο μέρες και είχε ο πρόστυχος ξεπεράσει 
διαμαρτυρόμενος τα όρια της ευπρέπειας!

Πλησίαζαν τα Χριστούγεννα. Το σπίτι έπρεπε να στο-
λιστεί, γιορτινά σχέδια έπρεπε να  γίνουν, ο Δημητράκης 
μεγάλωνε και είχε απαιτήσεις, υπήρχε και ο πατέρας του 
που τίποτε δεν ήθελε να λείπει από τον γιο του.

Σχεδόν ψελλίζοντας, της υπενθύμισε. Με χιλιάδες “συ-
γνώμη”, “καταλαβαίνεις” και “δεν θέλω να με παρεξηγή-
σεις” ανάμεσα. 

Και -ευτυχώς- η μάνα δεν την παρεξήγησε.
Το αντίθετο! Της ζήτησε να τη συγχωρέσει για τη μι-

κροκαθυστέρηση. Την διαβεβαίωσε ότι με το τέλος των 
γιορτών, τις οποίες θα περνούσε μαζί με τον “μικρό” -δι-
καιούτο και αυτός ο “κακομοίρης” λίγες μέρες να την 
απολαύσει-, τα χρήματα θα βρίσκονταν στα χέρια της. 
Θα ήταν μάλιστα και περισσότερα. Είχε φροντίσει να ανε-
βάσει το τίμημα. Για αυτό άλλωστε η μικροκαθυστέρηση… 

Μεγάλες στιγμές! Τόσο μεγάλες, που όλες οι επαγγελ-
ματικές πιέσεις και απειλές έγιναν για την Αφροδίτη μια 
ασήμαντη λεπτομέρεια. Μια λεπτομέρεια που την επόμε-
νη μέρα έσπευσε να τακτοποιήσει.

Το πρωί διαβεβαίωσε τους συνεργάτες της ότι η συ-
νεργασία θα συνεχιζόταν, με όποιο τίμημα έκριναν οι 
ίδιοι δίκαιο. Το απόγευμα συνάντησε τον νόμιμο σύζυ-
γο της, κανονίζοντας μαζί του να κρατήσει το παιδί για 



36

Ανμδρέας Π. Κουζέλης ΗΤΤΑ

όλες τις γιορτές. Και το βράδυ, επισκέφτηκε τον μεγάλο 
αγαπημένο Φίλιππο, ενημερώνοντας τον ότι είχε καταφέ-
ρει με πολλές προσπάθειες το ακατόρθωτο, να εξαφανι-
στούν δηλαδή μαζί όλες τις γιορτές, δίχως την παραμικρή 
έγνοια.

Ψέμα και στον Φίλιππο; 
Ναι. Μα, παντελώς ανώδυνο. 
Διόλου ερωτικό…
 



37

Ανμδρέας Π. Κουζέλης ΗΤΤΑ

Η διάταξη

Και ως εκ των πραγμάτων επροβλέπετο, σε λίγες μέρες 
το σπίτι άδειασε. Η μάνα έφυγε για τον γιο της, ο γιος της 
έφυγε με τον πατέρα του και απέμεινε η Αφροδίτη να τα-
κτοποιεί κάποιες τελευταίες του οίκου της εκκρεμότητες, 
πριν η ίδια φύγει για τον αγαπημένο της…

 



38

Ανμδρέας Π. Κουζέλης ΗΤΤΑ

Γελώντας, με την Αρετή της...

Μια τελευταία, πριν φύγει, υποχρέωση θα την κάλυπτε 
εμβόλιμα στη διαδρομή προς το σπίτι του Φίλιππου.

Ήταν από αυτές που δεν αποφεύγονται. Δεν θα ‘βλεπε 
τον “μικρό” στης γιορτές. Όφειλε, συνεπώς, να τον απο-
χαιρετήσει. Αδελφός της ήταν. Κάποια στοιχειώδη δώρα 
κάθε χρόνο αντάλλαζαν!

Βαρεμάρα! Αμηχανία!
Έτσι κι αλλιώς, τα μεγάλα δώρα, τα ουσιαστικά, ήταν 

προγραμματισμένα για λίγο αργότερα.
Η μεγάλη έκπληξη, το μεγάλο μυστικό, που μονάχες, 

αυτή και η μάνα της, μοιράζονταν.    
Ένιωθε, γι’ αυτό, μια περίεργη, σπαρταριστή ανασφά-

λεια. Πώς, άραγε, θα μπορούσε να ανταλλάξει ευχές, πα-
ρουσία της “συνένοχης” μάνας, δίχως κανείς ν’ αντιλη-
φτεί ότι υπάρχει κάποιο μυστικό που τις ενώνει; Ειδικά η 
παμπόνηρη μέλλουσα νύφη της ήταν πολύ επικίνδυνη…

Βρήκε τη λύση στο πρόσωπο της Αρετής. Θα πήγαιναν 
μαζί. Η Αρετή γνώριζε τον “μικρό”. Καλά. Ούτε ένας χρό-
νος δεν είχε περάσει από τότε που είχαν μοιραστεί μια 
εβδομάδα συνεχόμενου, απρόσωπου σεξ.

Ήταν ένα μυστικό τους που κανείς άλλος δεν γνώριζε.
Τότε, που ο “μικρός” είχε πέσει θύμα εγκατάλειψης της 

πρώην αγαπημένης του και η Αρετή απεδείχθη πρόθυμη 
να τον παρηγορήσει. Δικαιούτο, λοιπόν, να γνωρίσει την 
προοριζόμενη για νόμιμη σύζυγό του. Είχε άλλωστε εκ-
δηλώσει επίμονα και μια, ολίγον ειρωνική, περιέργεια.

Θα πήγαιναν μαζί, κατόπιν, και στο Φίλιππο. Και με 
αυτόν, όπως είπαμε, γνωρίζονταν πολλά χρόνια πίσω, 
δεκαετίες ολόκληρες, κάποτε μάλιστα ήταν και πολύ στε-
νοί φίλοι. Ευκαιρία λοιπόν, μιας και τον τελευταίο καιρό 
σπάνια βρίσκονταν, να κάνει και στον αγαπημένο της μια 
ευχάριστη έκπληξη.

Αφού συνεννοήθηκαν και συμφώνησαν, συναντήθη-



39

Ανμδρέας Π. Κουζέλης ΗΤΤΑ

καν στο σπίτι της Αφροδίτης.
Κουβέντιασαν. Αντάλλαξαν, όπως πάντα, προοπτικές. 

Και, ως συνήθιζαν, κατέληξαν να γελούν. 
Πολύ, ακατάπαυστα, από ένα σημείο και μετά. 
Μέχρι, που το γέλιο της Αφροδίτης πάγωσε σε απορία, 

την ώρα που βάδιζαν προς την πόρτα, έτοιμες να φύγουν. 
Αφορμή μια φράση της Αρετής, ακατανόητη…
 



40

Ανμδρέας Π. Κουζέλης ΗΤΤΑ

Τύμπανα πολέμου

- Βαριέμαι μόνο που θα υποχρεωθούμε να υποστούμε 
την επίδειξη του αδερφού σου. Τον ξέρεις, δα, τον κο-
μπλεξάκια τον “μικρό”. Τίποτα άλλο δεν θα λέει, παρά για 
τη μονοκατοικία στη Φιλοθέη. Τα γνωστά· κυριλέ περι-
οχή, σπουδαίες γνωριμίες, μεγάλες δυνατότητες και τα 
ρέστα. Τι να κάνουμε, όμως; Θα τον υποστούμε. Μέρες 
αγάπης βλέπεις. Η ανωτερότητα επιβάλλεται.

- Τι λες τώρα, για ποια μονοκατοικία μιλάς; τόλμησε 
να την ρωτήσει η Αφροδίτη, διακόπτοντας το βήμα της, 
και ενώ μια ανεξήγητη παράλυση έκανε την καρδιά της 
στιγμιαία να σταματήσει.

- Μα καλά, δεν ξέρεις; την κοίταξε αποσβολωμένη η 
Αρετή.

- Όχι
- Σοβαρολογείς;
- Ναι.
Ξαναγύρισαν πίσω και κάθισαν. Και της εξήγησε η Αρε-

τή, με το νι και με το σίγμα, όλες τις λεπτομέρειες. Της 
εξήγησε πώς βρήκε ο “μικρός” την μεγάλη ευκαιρία από 
ένα μεγαλέμπορο πνιγμένο στα χρέη, πώς κατέβασε την 
τιμή μέχρι να την φτάσει στις τετρακόσιες χιλιάδες, και 
επίσης για τις κρυφές οικονομίες της μάνας, που “από το 
πουθενά” του διέθεσε τα πενήντα χιλιάρικα που του υπο-
λείποντο. Την ενημέρωσε μέχρι και για την προγραμμα-
τισμένη ημέρα μετακόμισης· λίγο μετά την Πρωτοχρονιά.

Πού το ήξερε; Μα της το ‘χε πει ο Κώστας, όταν τυχαία 
συναντήθηκαν στο δρόμο δύο μέρες πριν, παραπονού-
μενος μάλιστα που η ροή της δικής του ζωής διεκόπη, 
εξαιτίας της Αφροδίτης. 

Μόλις του το ‘χαν πει κι εκείνου… Του το φύλαγαν κι 
εκείνου για έκπληξη!

Γιατί δεν μου το είπε αμέσως; αναρωτήθηκε η όμορφη 
κοπέλα, μα μόνο για δευτερόλεπτα. Η ίδια, χειραφετη-



41

Ανμδρέας Π. Κουζέλης ΗΤΤΑ

μένη και αυτόνομη, του απαγόρευε κάθε κουβέντα για 
τέτοια ζητήματα.

Έμεινε άναυδη. 
Παρακάλεσε την Αρετή να μην της ζητήσει εξηγήσεις 

και να παραμείνει σπίτι να την περιμένει όσο χρειαστεί.
Έφυγε τρέχοντας. 
Δεν είχε ούτε δευτερόλεπτο για χάσιμο…
 



42

Ανμδρέας Π. Κουζέλης ΗΤΤΑ

Εκστρατεία Ειρτήνης

Ξεκίνησε λοιπόν, δίχως το πώς να ξέρει και το γιατί, να 
επανακαταλάβει την εσωτερική της δικαίωση, που έμοια-
ζε να διασχίζει τις τελευταίες στιγμές πριν την οριστική 
της εκτέλεση.

 Λίγο πριν περάσει το διάβα της αδερφικής οικίας, κα-
τάφερε να ρουφήξει μια γερή ανάσα αποφασιστικότητας.

Προς στιγμήν, ένοιωσε πληρωμένη. Αισιόδοξη. Όλα 
μπορούσαν να διορθωθούν…

Μπήκε μέσα ορμητικά. Δεν πολυλόγησε. Τους έβαλε 
αμέσως στο θέμα, τους ενημέρωσε ότι τα ήξερε όλα, τους 
διαβεβαίωσε ότι δεν έχει πάψει να τους αγαπά και κατέ-
ληξε να τους ζητά μια στοιχειώδη, έστω, πράξη συμβιβα-
σμού και μεταμέλειας, ώστε να μπορέσουν όλοι αγαπημέ-
νοι να συνεχίσουν τη ζωή τους. 

Τουλάχιστον εφτά χιλιάδες, δίχως τις οποίες οι δου-
λειές της θα καταστρέφονταν ολοσχερώς. Τουλάχιστον!

Τελείωσε το λόγο της χωρίς διακοπές, συγκρατήθη-
κε στητή και αγέρωχη, και νικώντας το βούρκωμα που 
πάλευε να καταλάβει τα μάτια της ένοιωσε, για ύστατη 
φορά, τη θηλυκή της περηφάνια.

Την ένοιωσε έντονα. 
Τόσο, που αισθάνθηκε σίγουρη ότι θα λάβει δίκαιη 

απάντηση, απόδειξη έμπρακτης μεταμέλειας… 
Και… 
Έλαβε απάντηση. 
Ναι! Έμπρακτη, άμεση. 
Μετάλαβε δίκαιον…
 



43

Ανμδρέας Π. Κουζέλης ΗΤΤΑ

Τα όπλα των βαρβάρων

Δίχως λέξη να αρθρώσει από το στόμα του, ο μικρός 
αδερφός της επιτέθηκε με γροθιές και κλωτσιές αλύπητες 
σε όλο της το σώμα, μέχρι που αποκαμωμένη και καταμε-
λανιασμένη δεν μπορούσε πια να ανασάνει.

‘Οταν βρήκε τη δύναμη να ξανανιώσει την ανάσα της 
και επιδίωξε δειλά απέναντι στο κτήνος να αντισταθεί εκ-
στομίζοντας ένα δειλό επιφώνημα απορίας, εκείνο της 
ξαναεπιτέθηκε με διπλή σφοδρότητα κουρελιάζοντας τα 
ρούχα της, καταματώνοντας με επάλληλα πανίσχυρα χα-
στούκια τη μύτη και το στόμα της και ξαναβρίσκοντας την 
αποκρουστική, καταραμένη φωνή του.

Ούρλιαζε πια χτυπώντας την, επαναλάμβανε διαρκώς 
τη λέξη πουτάνα και με μίσος συμπλήρωνε όλα τα απα-
ραίτητα συνοδευτικά της, όπως η προαιώνια κατάρα του 
το ‘χε διδάξει.

Βιζιτού, ξεσκισμένη, βρομιάρα, καριόλα και άλλα, και 
άλλα πολλά. 

Όταν κάποια στιγμή εξαντλήθηκε, όταν το θύμα του 
οριστικά κατανικημένο αποποιήθηκε κάθε αντίσταση, συ-
γκέντρωσε με μιας όλη του την… κουλτούρα και άρθρωσε 
κάποιες προτάσεις που σε κάτι έμοιαζαν με ομιλία. 

Της είπε ότι τους έχει οικογενειακά ξεφτιλίσει, ότι τους 
υποχρεώνει να γεμίζουν τον κακομοίρη τον Κώστα ψέμα-
τα όταν τους ρωτάει γι’ αυτήν, ότι ο αλήτης ο Φίλιππος 
της είχε καταστρέψει τη ζωή, ότι εάν δεν τα ξαναφτιάξει 
με τον άντρα της θα τη βγάλει βούκινο σε όλη την κοι-
νωνία, ότι είχε αναγκάσει τη δόλια τη μάνα να φυλάει 
το παιδί της καταπίνοντας όλες τις προστυχιές χωρίς να 
μιλάει, ότι εν τέλει τους είχε φτάσει όλους στα όριά τους!

Σηκώνοντάς την βίαια, αμφισβητώντας ακόμα και το 
τρίκλισμά της, χλεύασε φωνασκογελώντας το θράσος 
που την ώθησε να τολμήσει να απαιτήσει και τα ρέστα. 
Στο τέλος την απώθησε προς το μπάνιο για να πλυθεί.



44

Ανμδρέας Π. Κουζέλης ΗΤΤΑ

Η Αφροδίτη ούτε να εκπλαγεί δεν είχε προλάβει. Πόσο 
μάλλον να τρομοκρατηθεί.

Πήρε στο χέρι την πετσέτα που η νύφη της μισοφοβι-
σμένη της προσέφερε, σκούπισε γρήγορα-γρήγορα κά-
ποια από τα αίματα του προσώπου της, συνάντησε με 
το βλέμμα της φευγαλέα αυτό της γριάς μητέρας της, 
γνώριμα στέρεο, μόνο που το αποτύπωμα του μίσους δεν 
κρυβόταν αυτή τη φορά και, ζαλισμένη, ξεκίνησε προς 
την έξοδο. 

Ζαλισμένη τόσο που νόμισε ότι κάπου στο μέσα δωμά-
τιο διαγράφτηκε η γνώριμη φιγούρα του Δημητράκη της. 

Λες ο πατέρας του, να ‘χε καμιά δουλειά και να τον 
άφησε στο θείο του; αναρωτήθηκε θολά, μα αμέσως κα-
θησύχασε τον εαυτό της, σκεπτόμενη ότι δεν θα μπορού-
σαν ακόμα και αυτοί να φτάσουν ως εκεί…

 



45

Ανμδρέας Π. Κουζέλης ΗΤΤΑ

Η ενάρετη ανασύνταξη

Έτρεξε αμέσως σπίτι της. Εκεί που ήξερε ότι την περι-
μένει η έμπιστή της, η Αρετή. Αντιπαρερχόμενη γρήγορα 
την αρχική τρομάρα της ενώπιον της κατακουρελιασμέ-
νης της εμφάνισης, περιποιήθηκε ιεροτελεστικά τα σημά-
δια της στο μπάνιο. Ύστερα της περιέγραψε χωρίς λεπτο-
μέρειες τα συμβάντα και την προσκάλεσε στον καναπέ, 
όπου της εξήγησε αναλυτικά το ιστορικό που οδήγησε τις 
εξελίξεις ως εκεί.

Ούτε να διανοηθεί δεν καταδεχόταν την εκδίκηση. Δεν 
ήταν στη φύση της. Το μόνο που ήθελε ήταν να μην τους 
ξαναδεί ποτέ ξανά, να διαρρήξει οριστικά τον ομφάλιο 
λώρο.

Και, μα την αλήθεια, δεν της έμοιαζε τόσο δύσκολο…
Της αρκούσε η στήριξη των πραγματικά δικών της αν-

θρώπων για να αναπληρώσει το δίκαιο, που τα κτήνη 
ύπουλα απαίτησαν να της στερήσουν. Και η Αρετή της 
ήταν σίγουρα ένας από αυτούς. 

Αποδεδειγμένα ταγμένη, να προστατεύει τη φύση, τον 
έρωτά της, με κάθε τίμημα! Γυναίκα!

Στρογγυλευμένη, χωρίς αιχμές, γεμάτη υποδοχές, κοι-
λότητες, μαλακή, λεία, σμιλευμένη τέλεια, ώστε να υπη-
ρετεί, να δίνεται στον έρωτά της, αναμένοντας από αυτόν 
μονάχα να την διατηρεί όμορφη… Κανένα άλλο αντίτιμο! 

Η Αρετή ήταν αυτή που επί χρόνια είχε ζήσει με τον 
αγαπημένο της άντρα, χωρισμένο που ποτέ δεν του ζή-
τησε γάμο, για να μην υπονομεύσει τη σχέση του με την 
κόρη του, που ζούσε και δούλευε μαζί του χωρίς κανένα 
περιουσιακό δικαίωμα σε τίποτα, και που μόλις έξαφνα 
τον έχασε σε τροχαίο χρεώθηκε από τους πάντες, συγ-
γενείς και φίλους, το θάνατό του, απέμεινε στους πέντε 
δρόμους, κυνηγήθηκε άγρια από μαινόμενα κτήνη, μεχρι 
και πουτάνα επιδίωξαν να την κάνουν, και κατέληξε να 
αγωνίζεται ακόμα και γι’ αυτήν την επιβίωσή της, διεκ-



46

Ανμδρέας Π. Κουζέλης ΗΤΤΑ

δικώντας ανάσες έρωτα, μονάχα εκεί που υπήρχε περίσ-
σευμα, μα πάντα και για πάντα περήφανη. 

Σε αυτήν λοιπόν την Αρετή, εξήγησε το ιστορικό η 
Αφροδίτη, με όλες τις λεπτομέρειες.

Και, εάν το δεδικασμένο της ξεδιάντροπης προστυχιάς 
των συγγενικών της κτηνανθρώπων την ώθησε να δια-
τηρεί, άσβεστη μέσα της, τη δύναμη ότι ο έρωτάς της, η 
φύση της, τελικά θα νικήσει, η δεδομένη φυσική συγγέ-
νεια με το πρόσωπο και την “ιδέα” της Αρετής, προσέδιδε 
σ’ αυτήν τη δύναμη, μια προσδιορισμένη αίσθηση τελε-
σίδικου, για την μάχη που έπρεπε να συνεχιστεί, μέχρι 
τελικής δικαίωσης. 

Αυτή την αίσθηση τελεσίδικου ανέμενε από την Αρετή 
της η Αφροδίτη, ως φυσικό συμπλήρωμα δύναμης, για να 
ξανανοίξει τον επόμενο κύκλο της. 

Ήταν, άλλωστε, σαρανταενός μόλις ετών. 
Θα τα κατάφερνε.
Η Αρετή ήτανε ήδη πενήντα. 
 



47

Ανμδρέας Π. Κουζέλης ΗΤΤΑ

Συμμαχικό δικαστήριο

Όμως… Τα πράγματα δεν γίνανε καθόλου έτσι.
Εισέπραξε... ακριβώς τα αντίθετα.
Η Αρετή την έστησε ενώπιον των υπαρξιακών της ευ-

θυνών. 
Δικαιολόγησε τους πάντες: Σύζυγο, μητέρα, νύφη, 

αδερφό, ακόμα και τον εαυτό της δυνητικά, που ενώ διαι-
σθανόταν τι συμβαίνει δεν επιδίωξε να της “βάλει μυαλό” 
νωρίτερα. 

Δικαιολόγησε ακόμα και την απάτη της μάνας της, με 
το επιχείρημα ότι σε εξαπατάνε μόνο όταν δίνεις το δι-
καίωμα. Της υπενθύμισε, ακόμα, τις υποχρεώσεις της σε 
σύζυγο και παιδί που είχε παραμελήσει. 

Έφτασε να τη συμβουλεύει μέσα της να αναζητήσει τον 
πραγματικό φταίχτη, διότι μόνο έτσι θα ωριμάσει. Της 
υπέδειξε να ψάξει πολύ καλά, διότι είναι ο μόνος τρόπος 
να κατανοήσει οριστικά ότι όσοι την κουρέλιασαν το έκα-
ναν επειδή... την αγαπάνε. 

Κατέληξε να την προτρέπει να επιχειρήσει, εάν και με 
αυτό το μάθημα αγάπης ακόμα δεν έχει βάλει μυαλό, να 
προτείνει στον Φίλιππο να ζήσουν μαζί μόνιμα και να την 
“φορτωθεί”, εγκαταλελειμμένη από όλα, δουλειά, οικογέ-
νεια, ακόμα και το παιδί, έτσι ώστε να τον “δει και αυτόν” 
για άλλη μια φορά “από την καλή”.

Έτσι της μίλησε η Αρετή. Σχεδόν επί λέξει.
Χλευάζοντας παράλληλα την Αφροδίτη της ότι, τυφλω-

μένη από τον εγωισμό της φύσης της, ξέρει τον Φίλιππο 
λιγότερο ακόμα και από αυτή την ίδια.

Και ο λόγος της έπιασε τόπο.
Κατάφερε η άτιμη η Αρετή ό,τι προσβολές, απορρίψεις, 

χτυπήματα και απάτες δεν είχαν καταφέρει, μέσα από μια 
διαδρομή πολλών χρόνων. 

Η Αφροδίτη, πρώτη φορά στη ζωή της, λύγισε πραγ-
ματικά.



48

Ανμδρέας Π. Κουζέλης ΗΤΤΑ

Ο Πόντιος Πιλάτος

 Σφυροκοπημένη από ενοχές πανίσχυρες και ταλανι-
σμένη από ερωτηματικά αναπάντητα, συνάντησε ως είχε 
προγραμματισμένο τον πρώτο και τον μοναδικό της έρω-
τα, ύστατη πρακτικά και μοναδική θεωρητικά ελπίδα της.

Μόνο που, αλίμονο, ένιωθε προκαταβολικά σαν να βί-
ωνε μια συνάντηση εκτός προγράμματος.

Μπερδεμένη λοιπόν, μπερδεύοντας ακόμα και τις νου-
θεσίες της φίλης της με δικές της απόψεις, περιέγραψε 
μηχανικά στον Φίλιππο τις απογευματινές της εμπειρίες. 
Μηχανικά, κατόπιν, του εξήγησε τι είχε προηγηθεί, μηχα-
νικά του ζήτησε να παρέμβει, ζητώντας απ’ τον “μικρό” 
αντρίκειες εξηγήσεις για τον ξυλοδαρμό της, μηχανικά 
του αξίωσε να αξιολογήσει και να αναλάβει τις ευθύνες 
που ο ίδιος εκτιμούσε ότι του αντιστοιχούσαν, μηχανικά 
τον κάλεσε να συνδράμει σε μία μάχη που ήδη ένιωθε 
πως είχε χαθεί…

Μηχανικά, ζαλισμένα, αδιάφορα. 
Για την τιμή των όπλων!
Το ίδιο μηχανικά και ο έρωτάς της στοργικά την επέ-

πληξε για το μπλέξιμο που μονάχη της δημιούργησε, πα-
τρικά την κάκισε που δεν τον είχε έγκαιρα ενημερώσει, 
ώστε να αποφευχθούν τα δυσάρεστα, και πάνσοφα της 
εξήγησε ότι δεν μπορεί να εμπλακεί στα οικογενειακά 
τους, ότι δεν του πέφτει λόγος, ότι ακόμα είναι τυπικά 
παντρεμένη, ότι το διαζύγιο είναι δική της και μόνο από-
φαση και ότι αυτός το μόνο που μπορεί να κάνει είναι 
πάντα να την αγαπά και να την περιμένει.

Δεν της εξήγησε, βέβαια, γιατί ποτέ δεν βρήκε το χρό-
νο να της τα εξηγήσει όλα αυτά νωρίτερα.



49

Ανμδρέας Π. Κουζέλης ΗΤΤΑ

Χριστουγεννιάτικες ενοχές

Λεπτομέρειες…
Ο Καζανόβας ξέρει πάντα να παίρνει. 
Ποτέ να δίνει.
Επιταγή της… δικής του μάνας. 
Λεπτομέρειες και για την Αφροδίτη. Που πολύ απλά, 

αυτονόητα, συμφώνησε σε όλα.
Μόνο στην προγραμματισμένη χριστουγεννιάτικη εκ-

δρομή τους διαφώνησε. Ήθελε, του είπε, χρόνο με τον 
εαυτό της.

Μισογκρίνιαξε ο Φίλιππος ότι του αλλάζει το πρόγραμ-
μα, μα δεν επέμενε. Για πρώτη μετά την επανασύνδεση 
φορά, δεν επέδειξε τη μόνιμη απαιτητικότητά του.

Είχε φοβηθεί, μα την αλήθεια, από την προηγούμενη 
κουβέντα.

 



50

Ανμδρέας Π. Κουζέλης ΗΤΤΑ

Συγχώρεση

Γυρίζοντας σπίτι της η Αφροδίτη, αντί της Αρετής συ-
νάντησε έκπληκτη τον Κώστα, που της διαμήνυσε ότι 
ήταν έτοιμος να τη συγχωρέσει για τα πάντα. 

Ποτέ δεν έπαψε να την αγαπά. 
Έστω για χάρη του παιδιού, έπρεπε να ξαναφτιάξουν 

το σπίτι τους. 
Θα βοηθούσε και η μαμά σε αυτό, την παρότρυνε, που 

θα ερχόταν μετά τις γιορτές να μείνει πάλι μαζί τους.
Ο ‘‘μικρός’’ δεν την ήθελε στα πόδια του…
Τι περίεργο! Για πρώτη της φορά, τον είδε ξεχωριστά 

γοητευτικό. 
Τα λόγια του πλήρωσαν τα στήθη της με ανακούφιση. 
Έγειρε στην αγκαλιά του, χωρίς να αρθρώσει λέξη. 
Έκλαψε ευτυχισμένη…
 



51

Ανμδρέας Π. Κουζέλης ΗΤΤΑ

Επί γης Ειρήνη

Ο πόλεμος, είχε λήξει. 
Επιτέλους, ειρήνη. 
Και μάλιστα δίκαιη. 
Τι και αν, ο έρωτάς της, η φύση της, πέθανε… 
Η ίδια παρέμεινε ζωντανή. 
Θα μπορούσε, τώρα πια, να ησυχάσει. 
Εφ’ όρου ζωής.
Τετέλεσθαι! 
Οριστικό… 
Το μάθημα ζωής είχε περατωθεί. 
 



52

Ανμδρέας Π. Κουζέλης ΗΤΤΑ

Η Μετα Θάνατον Ζωή

Άρωμα θανάτου!
Εξαίσια, συγκινητική νηνεμία… 
Μακαριότητα. 
Πληρωμένη σοφία η νεκρή Αφροδίτη, είχε πια περιθώ-

ριο ακόμα και να διδάξει, να μυήσει σ’ αυτήν τις όποιες 
διαδόχους της. 

Όχι τόσο για να τις εμπνεύσει, μα για να τις… εκπαι-
δεύσει. 

Να τις προειδοποιήσει ότι τα ταξίδια στο άβατο, οι δι-
αδρομές ελευθερίας μέσα από την απαγορευμένη ζώνη, 
οφείλουν να προσεγγίζονται από αυστηρές συμβάσεις, να 
ασφαλίζονται από ισχυρούς προστάτες και να εξαγνίζο-
νται από καθορισμένες εξαγορές. 

Άβατο! 
Απαγορευτική ζώνη! 
Η αιώνια διαφορετική, μα πάντα ίδια, ζώνη αγνότητας!
Λαβύρινθος! 
Έτσι φτιαγμένος, ώστε να εξαντλεί ηρωίδες πλασμένες 

για λεύτερες τροχιές. 
Γνώριζε πια και η ηρωίδα μας, έστω… καθυστερημένη, 

έστω… νεκρή, τη μεγάλη αλήθεια. 
Ούτε καν στη μυθολογία δεν υπήρξε χώρος για τον 

μίτο της Αφροδίτης… Πόσο μάλλον τριακόσια χρόνια μετά 
την εποχή του Καζανόβα.

Μπορούσε πια να απολαύσει ήσυχη τον επικήδειό της.
 



53

Ανμδρέας Π. Κουζέλης ΗΤΤΑ

Επικήδειος

Αντίο Αφροδίτη! 
Απ’ όλους. Και με περίσσεια συγκίνηση… 
Ο πεθαμένος, πάντα, δεδικαίωται!! 
Αντίο!
Ακόμα και απ’ αυτούς που, αναζητώντας σε ‘σένα τη 

γυναίκα, αναζητούσαν επίμονα να σε αναστήσουν, τρέ-
φοντας αυτάρεσκα μικρές, κακόμοιρες ψευδαισθήσεις. 

Δεν ξέρουν. Απλώς… νομίζουν, πιστεύουν.
Δεν πέθανες, σήμερα, πρώτη φορά. Πέθανες, για μια 

ακόμα φορά. 
Όπως πάντα… 
Μόνο που, σήμερα, ο θάνατός σου μοιάζει τελεσίδικος.
Γι’ αυτό σε εξάντλησε…
Μοιάζει, αλίμονο, ο μαύρος προάγγελος μιας Ελλαδας 

ανεμπόδιστης, που επιδράμει, οριστικά πια, να σε εκπορ-
νεύσει. 

Γι’ αυτό –άλλωστε- σου επιτρέπει, πεθαμένη να ζεις…
Πώς, αλίμονο, τα πόρνα τέκνα της μπορούμε να την 

εμποδίσουμε;
Πώς να σε εμποδίσουμε στην ύστατη αμφισβήτηση των 

μνημειακών πια προδιαγραφών σου, που σε οδηγεί απε-
γνωσμένα σε αναζήτηση του οριστικού τέλους της αιώνι-
ας, φυσικής δύναμης, που μέχρι σήμερα σε αναπαρήγα-
γε;

Πώς να ξεθάψουμε, άραγες, μέσα από τις ντροπιασμέ-
νες μνήμες σου, τη μόνη ξεδιάντροπη; 

Τη μοναδική ελπίδα… Μοναδική αλήθεια…
Αυτή που αιώνια δικαιώνοντας την αθωότητά σου θω-

πεύει τις φυσικές μας αναφορές, συντηρώντας στοιχειω-
δώς την αίσθηση έστω ή την υποψία της πρώτης γνώσης.

Της πρώτης και μοναδικής! 
Έρωτας Γυναίκας ίσον Ζωή.
 



54

Ανμδρέας Π. Κουζέλης ΗΤΤΑ

…Πώς;
…Όταν, ακόμα και η ίδια η Αρετή σου, τις ύστατες, κρί-

σιμες στιγμές, που αναζητώντας τον εαυτό σου αποζητάς 
απ’ αυτήν τη βασική υποστήριξη, επιλέγει να σε προστα-
τεύσει, αμφισβητώντας ευθέως την ύπαρξη της ύπαρξής 
σου; 

      

Τέλος;

Προσευχές



55

Ανμδρέας Π. Κουζέλης ΗΤΤΑ



56

Ανμδρέας Π. Κουζέλης ΗΤΤΑ

Με το τέλος της ζωής, κάθε ερωτηματικό αναπάντητο 
οριστικά ενταφιάζεται…
Ενέργεια πανίσχυρη, ένστικτο επιβίωσης ανίκητο, ιστορικό, 
καταχωρεί τους σταθμούς της αγωνίας στο ιερό βιβλίο των 
θαμμένων μυστικών. 
Απομένει ο θρήνος!
Η ποταπή απόπειρα της μνήμης να αφιερώσει μερτικό, ύμνο 
αθανασίας, στη χαμένη ύπαρξη!
Αναζήτηση ανάσας, υποψία βεβαιότητας, αντίγραφο 
αυτογνωσίας, ενώπιον του αβέβαιου πεπρωμένου.
Ψευδαίσθηση ζωής!
Απαιτητική, ακόρεστη, ρουφιάνικη, ανήθικη… Φονική.
Δουλικό ψέμα, που συνωμοτικά καθαγιάζεται, ξορκίζοντας 
τη λεύτερη, ανύποπτη αλήθεια, στρώνοντας σιχαμερά τον 
άγιο, ιερό δρόμο της σταύρωσής της!
Θρίαμβος –μα την αλήθεια- των νεκρών ζωντανών ενάντια 
στους ζωντανούς νεκρούς….
Συνεργοί όλοι μας στην ακόλαστη της αλήθειας ιερή κλοπή!
Και ευλογημένοι όλοι μας, με την ιερή υποχρέωση της θείας 
επαγγελίας…
Να προστατεύουμε και να αποκρύπτουμε τα κλοπιμαία.
Είναι η Μοίρα μας η εξαίρετη. Μα και απαράβατη συνάμα. 
Αιώνιο τίμημα του θριάμβου μας.
Οποιαδήποτε ύβρις απαγορεύεται σκληρά. Αντίτιμο 
αδιαπραγμάτευτο ο θάνατος.
Τους το παραχωρούμε!  Έστω και νεκροί, είμαστε ταγμένοι 
να ζούμε. Τους το καταλογίζουμε!        
Μαζί με το αποκρουστικό δικαίωμα να εξαγνίσουν την 
κατάρα της σταύρωσής τους, ψάλλοντας μονάχοι τους 
Αναστάσιμους ύμνους τους…
Σε ποιους;
Μα… σε όσους απετόλμησαν να υβρίσουν, για να έχουν το 
δικαίωμα να ελπίζουν…
Στην Αφροδίτη! Στον Έρωτα!
Εάν, βέβαια, τολμούν να υπάρχουν ακόμη ανάμεσά μας…

ΗΤΤΑ

ISBN: 978-618-00-1034-3


