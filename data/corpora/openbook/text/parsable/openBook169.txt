











































 

 
 

Μάνος Κουνουγάκης 
 
 
 

 

 
 

THE GUEVARA SHOW 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

2018 



 
 

2 
 

Ο Μάνος Κουνουγάκης γεννήθηκε στο Ηράκλειο το 1985. Σπούδασε Αγγλική 
Φιλολογία στο Πανεπιστήμιο Αθηνών και Αμερικανική Λογοτεχνία στο 
Πανεπιστήμιο του Έσσεξ. Τα θεατρικά του έργα δημοσιεύονται ελεύθερα για 
ανάγνωση στην ιστοσελίδα kounougakis.gr 
 
 
Τηλέφωνο Επικοινωνίας: 6974627110 
Email: manoskoungk7@yahoo.gr  
 
 

*** 
 
 
Το έργο γράφτηκε στα πλαίσια του Εργαστηρίου Πυροδότησης Θεατρικής 
Γραφής Sliding Doors/Παράλληλες Πραγματικότητες του Θανάση Τριαρίδη. 
 
 

*** 
 
 

 
 
Το θεατρικό έργο The Guevara Show του Μάνου Κουνουγάκη διανέμεται 
ελεύθερα στο διαδίκτυο σε μορφή ψηφιακού βιβλίου υπό άδεια Creative 
Commons BY_NC_ND  
 
[Αναφορά Δημιουργού – Μη Εμπορική Χρήση – Όχι Παράγωγα Έργα] 
 
 

*** 
 
 
Εάν κάποιος ενδιαφέρεται να μεταφέρει το παρόν θεατρικό έργο στη 
σκηνή, παρακαλείται να επικοινωνήσει πρώτα με τον συγγραφέα. 
 
 
 
 
 
 
 
 
 

https://kounougakis.gr/index.html
https://creativecommons.org/licenses/by-nc-nd/4.0/deed.el?fbclid=IwAR2AAIplYxCj3U_MhgspHQtpt0lL2ijzQZJzlD-cZth_sV-4ghe29-usnIc
https://creativecommons.org/licenses/by-nc-nd/4.0/deed.el?fbclid=IwAR2AAIplYxCj3U_MhgspHQtpt0lL2ijzQZJzlD-cZth_sV-4ghe29-usnIc


 
 

3 
 

Πρόσωπα: 
 

Ερνέστο Γκεβάρα 
 

Χάιμε Βέρα 
 

Σκηνοθέτης 
 
 
 

Ιστορικό Υπόβαθρο 
 
Οκτώβριος 1970. O Ερνέστο Γκεβάρα, αγνοούμενος εδώ και δύο χρόνια, 
εμφανίζεται στην Αργεντινή όπου οι συμπατριώτες του τον υποδέχονται ως 
ήρωα. Η επανάσταση στην Αργεντινή γιγαντώνεται. Με τη βοήθεια της 
Σοβιετικής Ένωσης ξεσπούν πυρήνες επανάστασης στη Λατινική Αμερική.  
 
 
 

Περίληψη 
 
Οκτώβριος 2008. Μετά τον Τρίτο Παγκόσμιο Πόλεμο, τη διάλυση των 
Ηνωμένων Πολιτειών και την παρακμή της Σοβιετικής Ένωσης, η 
Αμερικανική Ένωση έχει εξελιχθεί στη νέα υπερδύναμη. Ο Γκεβάρα αποτελεί 
τη σπουδαιότερη αλλά και την πιο αμφιλεγόμενη μορφή της ιστορίας καθώς 
διοίκησε για χρόνια την Αμερική με απολυταρχικό τρόπο. Νιώθοντας τη 
σωματική παρακμή αλλά και το τέλος να πλησιάζει ο Γκεβάρα ζητάει μια 
παγκόσμια διακαναλική συνέντευξη στο γραφείο του. Δίνει άδεια μονάχα σε 
ένα νεαρό δημοσιογράφο να εισέλθει στο χώρο. Εκεί σπάει κάθε νόρμα των 
παραδοσιακών συνεντεύξεων μετατρέποντάς τη σε ριάλιτι σόου. 
 
 
 
 
 
 
 
 
 
 
 
 
 
 



 
 

4 
 

1. 
 
Το γραφείο του Ερνέστο Γκεβάρα στο Μπουένος Άιρες. Ο δημοσιογράφος, Χάιμε 
Βέρα, περίπου 30 χρονών, κάθεται σε μια καρέκλα. Φοράει κοστούμι και κρατάει ένα 
χαρτοφύλακα. Χτυπάει το πόδι του νευρικά στο πάτωμα. Ο σκηνοθέτης πηγαινοέρχεται 
στο χώρο φροντίζοντας τις τελευταίες λεπτομέρειες για τη μετάδοση του σόου. Έπειτα 
βγάζει λόγο στα μέλη της ομάδας του κοιτώντας προς το κοινό. 
 
Σκηνοθέτης: Θέλω να δώσετε τον καλύτερό σας εαυτό. Είναι η 
σημαντικότερη στιγμή της καριέρας σας. Ίσως και της ζωής σας. Δεν θα σας 
δοθεί ξανά παρόμοια ευκαιρία. Σήμερα δεν κάνουμε απλά τηλεόραση. 
Καταγράφουμε ιστορία. Θα παράγουμε εικόνα και ήχο που θα μεταδοθούν σε 
κάθε γωνιά του πλανήτη. Αιώνες αργότερα, μια διαφορετική ανθρωπότητα θα 
ανατρέχει στα πλάνα μας. Το ξέρετε πως είστε οι καλύτεροι. Γι’ αυτό σας 
επέλεξα. Ας δείξουμε σε όλους λοιπόν τον επαγγελματισμό και το ταλέντο μας. 
Hasta la victoria siempre. (Ο σκηνοθέτης παρατηρεί τον δημοσιογράφο. Πηγαίνει 
κοντά του.) Είστε καλά;  
 
Βέρα: (σηκώνεται) Ναι. Έτσι νομίζω. 
 
Σκηνοθέτης: Φαίνεστε αγχωμένος. 
 
Βέρα: Μην ανησυχείτε. Είμαι έτοιμος για τη συνέντευξη. 
 
Σκηνοθέτης: Σόου. 
 
Βέρα: Ορίστε; 
 
Σκηνοθέτης: Σόου. Όχι συνέντευξη. 
 
Βέρα: Μα με κάλεσαν για να πάρω συνέντευξη. 
 
Σκηνοθέτης: Θα κάνουμε κάτι πιο συναρπαστικό. Τηλεοπτική τέχνη. 
 
Βέρα: Δεν σας καταλαβαίνω.  
 
Σκηνοθέτης: Κάτι που η ανθρωπότητα δεν έχει ξαναδεί. 
 
Βέρα: Και ποιος θα είναι ο ρόλος μου;  
 
Σκηνοθέτης: Να ζήσετε την κάθε στιγμή.  
 
Βέρα: Σαν να ήταν αληθινή ζωή;  
 



 
 

5 
 

Σκηνοθέτης: Κάτι σημαντικότερο. Η τηλεόραση καταγράφει την κάθε 
λεπτομέρεια. Κάνει τη στιγμή αθάνατη.   
 
Βέρα: Ξέρετε, δεν έχω τηλεοπτική εμπειρία. 
 
Σκηνοθέτης: Ούτε και ιδιαίτερες περγαμηνές.   
 
Βέρα: Έχετε δίκιο.  
 
Σκηνοθέτης: Σας επέλεξε όμως. 
 
Βέρα: Γιατί εμένα; Δεν μπορώ να το εξηγήσω. Γιατί μόνο εμένα; Όταν 
υπάρχουν τόσο σημαντικοί και δημοφιλείς συνάδελφοι. 
 
Σκηνοθέτης: Ποιοι είμαστε εμείς για ν’ αμφισβητήσουμε τις αποφάσεις του; 
 
Βέρα: Θα τα καταφέρω; 
 
Σκηνοθέτης: Η επιτυχία είναι σίγουρη. Είναι ο Πρόεδρος. 
 
Βέρα: Έχετε δίκιο. (Βγάζει ένα ντοσιέ από τον χαρτοφύλακά του.) Ξέρετε, πήρα 
την πρωτοβουλία να ετοιμάσω μια μικρή ιστορική αναδρομή. Για να τον 
προλογίσω.  
 
Σκηνοθέτης: Που θ’ αναφέρει; 
 
Βέρα: Τα κύρια γεγονότα της ζωής του.  
 
Σκηνοθέτης: Δηλαδή; 
 
Βέρα: Την απελευθέρωση της Κούβας. Την εξαφάνισή του στη Βολιβία. Την 
επιστροφή του τον Οκτώβριο του 1970 ενώ όλοι τον θεωρούσαν νεκρό. Την 
υποδοχή του ως ήρωα στην Αργεντινή. Την εξάπλωση της επανάστασης στην 
Λατινική Αμερική με τη βοήθεια των Σοβιετικών.  
 
Σκηνοθέτης: Μάλιστα. 
 
Βέρα: Και φυσικά την ίδρυση της Αμερικάνικης Ένωσης, τον Τρίτο 
Παγκόσμιο και τη διάλυση των Ηνωμένων Πολιτειών. 
 
Σκηνοθέτης: Δεν υπάρχει περίπτωση!  
 
Βέρα: Μα νομίζω πως το κοινό θα ήθελε- 
 



 
 

6 
 

Σκηνοθέτης: Θα βαρεθούν! 
 
Βέρα: Για να το λέτε. 
 
Σκηνοθέτης: Εδώ θα κάνουμε τέχνη. Όχι κάποιο ανόητο ντοκιμαντέρ.  
 
Βέρα: Καταλαβαίνω. (Βάζει το ντοσιέ πίσω στο χαρτοφύλακα.) 
 
Σκηνοθέτης: Αφήστε τον να κατευθύνει τη συζήτηση και όλα θα πάνε καλά.  
 
Βέρα: Εντάξει.  
 
Σκηνοθέτης: Εσείς απλά να έχετε το νου σας στα διαλείμματα. 
 
Βέρα: Θα υπάρχουν διαλείμματα; Κάθε πόσα λεπτά; 
 
Σκηνοθέτης: Αυτό θα το αποφασίζω εγώ. Ανάλογα με την εξέλιξη της 
κουβέντας σας. Θα δείτε το φως. (Δείχνει προς το κοινό.) Κόκκινο: διάλειμμα. 
Πορτοκαλί: αρχίζουμε σε λιγότερο από μισό λεπτό. Πράσινο: ζωντανή 
μετάδοση.       
 
Βέρα: Κατανοητό. 
 
Σκηνοθέτης: Και μην τον εκνευρίσετε. 
 
Βέρα: (αναστενάζει) Ελπίζω να μην σας απογοητεύσω.  
 
Σκηνοθέτης: Δεν πρέπει να είστε τόσο ανασφαλής. Μην ξεχνάτε πως σας 
επέλεξε. 
 
Βέρα: Έχετε δίκιο.   
 
Σκηνοθέτης: Είναι η ευκαιρία σας. Θα σας δουν εκατομμύρια τηλεθεατές σε 
όλο τον πλανήτη. Όλοι οι συνάδελφοί σας θα εύχονται να ήταν στη θέση σας.  
 
Βέρα: Με αγχώνετε. 
 
Σκηνοθέτης: Μετά το τέλος του σόου θα είστε διάσημος. Ότι κι αν γίνει. Από 
εσάς εξαρτάται αν θα είναι καλή ή κακή δημοσιότητα. Αν και ξέρετε τι λένε. 
Δεν υπάρχει κακή δημοσιότητα. 
 
Βέρα:  Έχω τις επιφυλάξεις μου. 
 
Σκηνοθέτης: (γελάει) Και καλά κάνετε.  



 
 

7 
 

 
Βέρα: Τον έχετε γνωρίσει; 
 
Σκηνοθέτης: Φυσικά. 
 
Βέρα: Σας επέλεξε κι εσάς; 
 
Σκηνοθέτης: Με πρότεινε το τηλεοπτικό συμβούλιο. Οι ειδικοί. Έπειτα 
βέβαια με ενέκρινε κι εκείνος.  
 
Βέρα: Αληθεύει πως εκνευρίζεται όταν τον κοιτάνε στα μάτια; 
 
Σκηνοθέτης: Θα το διαπιστώσετε μόνος σας. 
 
Βέρα: Πείτε μου. Πρέπει να ξέρω. 
 
Σκηνοθέτης: Θα έχετε κάνει την ερευνά σας.  
 
Βέρα: Δεν μπορείς να είσαι σίγουρος. Ακούγονται τόσα. Χθες διάβαζα ένα 
άρθρο για την απέχθειά του προς τους άνδρες που φοράνε σκουλαρίκια. 
 
Σκηνοθέτης: Όπως εσείς. 
 
Βέρα: Πώς το ξέρετε;  
 
Σκηνοθέτης: Βλέπω την τρύπα. 
 
Βέρα: (Καλύπτει ενστικτωδώς το αυτί του.) Το άρθρο ισχύει; 
 
Ο σκηνοθέτης πάει στο γραφείο του Γκεβάρα όπου υπάρχει μια καράφα με τεκίλα και 
λίγα ποτήρια.  
 
Σκηνοθέτης: Θέλετε μια τεκίλα; Θα σας ηρεμήσει. Και για να προλάβω την 
ερώτησή σας: Δεν ξέρω αν ο κύριος Πρόεδρος ενοχλείτε όταν πίνουν το ποτό 
του.   
 
Βέρα:  Ας μην το ρισκάρουμε τότε. 
 
Σκηνοθέτης: Ελάτε τώρα. Δεν θα το καταλάβει. Δείτε το σαν μια άσκηση 
θάρρους. Ας πιούμε. Στην επιτυχία μας. 
 
Βέρα:  Ευχαριστώ αλλά δεν πίνω εν ώρα εργασίας. 
 



 
 

8 
 

Σκηνοθέτης: Μα τι σας είπα πριν λίγο; Δεν είναι εργασία. (Κοιτάζει το ρολόι του, 
γεμίζει το ποτήρι του και φωνάζει προς το κοινό.) Ξεκινάμε! (Το πίνει μονορούφι. 
Απευθύνεται στον Βέρα.) Είναι ζωή. Κάτι παραπάνω από ζωή. (Αποχωρεί 
παίρνοντας το ποτήρι μαζί του.)  
 
 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 

9 
 

2. 
 
Ο δημοσιογράφος βηματίζει νευρικά στο χώρο. Βάζει το κεφάλι του στο μέτωπό του και 
ψιθυρίζει ένα ξόρκι ή μια προσευχή. Πηγαίνει μέχρι την καράφα με τη τεκίλα. Ανοίγει 
το πώμα. Εισπνέει το άρωμα του ποτού και το κλείνει ξανά. Ακούγεται βήχας ενώ 
ταυτόχρονα βλέπει το πράσινο φως. Ο Γκεβάρα με τη βοήθεια ενός μπαστουνιού 
μπαίνει στη σκηνή. Φοράει γυαλιά και έχει κρεμασμένη στο λαιμό του μια φωτογραφική 
μηχανή. Βήχει τακτικά κατά τη διάρκεια του έργου. 
 
Γκεβάρα: Μείνε εκεί που είσαι. Μην κάνεις βήμα. (Πλησιάζει.) Ωραία. 
Ακίνητος τώρα. (Τον φωτογραφίζει.) Μην κλείνεις τα μάτια σου! Έτσι μπράβο. 
Γράφεις στον φακό. Θα τραβήξουμε ωραίες φωτογραφίες. (Κατεβάζει τη μηχανή. 
Τον πλησιάζει και τον παρατηρεί από κοντά.) Έχεις ωραία χαρακτηριστικά. Ειδικά 
το βλέμμα σου. 
  
Βέρα: Πρόεδρε Γκεβάρα. Η γνωριμία μας με τιμά ιδιαίτερα. Ελπίζω να φανώ 
αντάξιος των προσδοκιών.  
 
Γκεβάρα: Κόψε τις τυπικότητες.  
 
Βέρα: Ήθελα απλά να εκφράσω τις ευχαριστίες μου. 
 
Γκεβάρα: Κάτσε στην καρέκλα και κοίτα στο βάθος. Ωραία. (Τον 
φωτογραφίζει.) Τώρα βγάλε ένα τσιγάρο, άναψέ το και φύσα τον καπνό χωρίς να 
αλλάξεις πόζα. 
 
Βέρα: Εγώ ξέρετε… δεν καπνίζω. 
 
Γκεβάρα: Όλα τα καλά αρσενικά πρέπει να καπνίζουν. 
 
Βέρα: Έχετε δίκιο. Μα δυστυχώς έχω άσθμα. 
 
Γκεβάρα: Πώς; Ήπιας μορφής;  
 
Βέρα: Μάλιστα.  
 
Γκεβάρα: Τότε δεν δικαιολογείσαι. (Του δείχνει μια συσκευή οξυγόνου.)  
 
Βέρα: Οι γιατροί ξέρετε… μου έχουν απαγορεύσει να- 
 
Γκεβάρα: Οι μπάσταρδοι! Τους αρέσει να μας ευνουχίζουν. 
 
Βέρα: Μα είναι επιστήμονες. 
 



 
 

10 
 

Γκεβάρα: Δεν εμπιστεύομαι τους γιατρούς. Ούτε τους άνδρες που δεν 
καπνίζουν. (Αφήνει τη φωτογραφική μηχανή στο γραφείο.) Χάιμε Βέρα, σωστά; 
 
Βέρα: Μάλιστα. 
 
Γκεβάρα: Χιλιανός. 
 
Βέρα: Ναι. Από το Σαντιάγκο. 
 
Γκεβάρα: Και πως προσδιορίζεις τον εαυτό σου; 
 
Βέρα: Πρώτα Λατινοαμερικάνος κι έπειτα άνθρωπος.    
 
Γκεβάρα: Πολύ καλά. 
 
Βέρα: Θαυμάζω όσα κάνατε για τη Λατινική Αμερική.  
 
Γκεβάρα: Κόψε την κολακεία. Αν είχα ανάγκη τον έπαινο, θα καλούσα 
σημαντικότερα πρόσωπα.  
 
Βέρα: Συγνώμη.  
 
Γκεβάρα: Και σταμάτα να είσαι αγχωμένος.  
 
Βέρα: Μην ανησυχείτε. Θα επιβληθώ στο άγχος μου. 
 
Γκεβάρα: Θα σου βάλω μια τεκίλα.  
 
Βέρα: Ευχαριστώ. 
 
Γκεβάρα: Με εξοργίζουν όσοι δεν καπνίζουν και πίνουν καθώς δουλεύουν. Δεν 
ξέρουν να απολαμβάνουν τη ζωή. (Βάζει τεκίλα σε δυο ποτήρια.) Θα αναρωτιέσαι 
φυσικά γιατί σε επέλεξα;  
 
Βέρα: Δεν το περίμενα. Όπως ξέρετε, δεν είμαι γνωστός δημοσιογράφος.   
 
Γκεβάρα: Το ονοματεπώνυμο σου. (Πίνει. Δίνει το άλλο ποτήρι στον Βέρα.) Έτσι 
ονομαζόταν ο αγαπημένος μου ποδοσφαιριστής. (Του κάνει νόημα να πιει.) 
 
Βέρα: Τον έχω ακουστά. (Πίνει.) 
 
Γκεβάρα: Σπουδαίος παίκτης. Όχι φυσικά ο πιο ταλαντούχος. Είχε όμως μια 
ποδοσφαιρική αλητεία! Τι κρίμα που ξέπεσε στην Ευρώπη. Σε ένα ελληνικό 
κλαμπ.  Εξαιτίας του πήρες την ευκαιρία. Εκμεταλλεύσου τη. 



 
 

11 
 

 
Βέρα: Θα βάλω τα δυνατά μου. 
 
Γκεβάρα: Τι ομάδα είσαι; 
 
Βέρα: Κόλο-Κόλο.  
 
Γκεβάρα: Σαν τον πατέρα σου; 
 
Βέρα: Δεν τον γνώρισα ποτέ.   
 
Γκεβάρα: Μου αρέσουν οι ομάδες που φοράνε ασπρόμαυρα. Κι ο Βέρα 
φορούσε ασπρόμαυρα όταν έπαιζε στην Ευρώπη. Έχεις πάει ποτέ στον Παλιό 
Κόσμο; 
 
Βέρα: Δυστυχώς όχι. 
 
Γκεβάρα: Πρέπει να τον επισκεφτείς. Ο ξεπεσμός του δίνει μια εξωτική χροιά. 
 
Βέρα: Μακάρι να μπορούσα. Μα ο μισθός μου ξέρετε δεν- 
 
Γκεβάρα: Δικαιολογίες. Εγώ, είκοσι χρονών, φοιτητής ακόμα, γύριζα την 
Αμερική. Ένα μοτοποδήλατο έφτανε. Ας υποθέσουμε πως είχες τα χρήματα. 
Ποιον προορισμό θα επέλεγες; Απάντησε αμέσως. Χωρίς δεύτερη σκέψη. 
 
Βέρα: Δύσκολη απόφαση. 
 
Γκεβάρα: Αμέσως είπα! 
 
Βέρα: Τη Σκανδιναβική Ένωση. 
 
Γκεβάρα: Για ποιο λόγο;  
 
Βέρα:  Για να δω τα φιόρδ και…  
 
Γκεβάρα: Και; 
 
Βέρα: Την Ερμελίντα. 
 
Γκεβάρα: Μια από τις γυναίκες της ζωής σου; 
 
Βέρα: Το ίνδαλμά μου. Πέθανε στο Ιβηρικό Ολοκαύτωμα. Ήταν 
ανταποκρίτρια.  
 



 
 

12 
 

Γκεβάρα: Πάντα υπάρχουν παράπλευρες απώλειες. Σημασία όμως έχει ότι 
πήραμε την εκδίκησή μας. Λοιπόν, το αποφάσισα. Αν τα πας καλά, θα σου 
κάνω δώρο ένα ταξίδι στην Ευρώπη. 
 
Βέρα: Θα βάλω τα δυνατά μου. 
   
Γκεβάρα: Για να δούμε. Απογοητεύομαι εύκολα. (Του προσφέρει τσιγάρο.)     
 
Βέρα: Μα δεν καπνίζω σας είπα. 
 
Γκεβάρα: Θα με προσβάλεις; 
 
Βέρα: Θα μπορούσα να δοκιμάσω. 
 
Γκεβάρα: Έτσι μπράβο. Καλό παιδί. (Του βάζει το τσιγάρο στο στόμα και το 
ανάβει. Ο Βέρα ρουφάει αδέξια τον καπνό και αρχίζει να πνίγεται. Ο Γκεβάρα τον 
φωτογραφίζει.) Αυτές είναι οι καλύτερες φωτογραφίες. Όταν τα αγόρια γίνονται 
άνδρες. 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 

13 
 

3. 
 
Ο Γκεβάρα τελειώνει την φωτογράφιση και έπειτα ψάχνει τα συρτάρια του γραφείου 
του.  
 
Βέρα: Μπορώ να το σβήσω; 
 
Γκεβάρα: (Χωρίς να τον κοιτάξει.) Το τελείωσες; 
 
Βέρα: Ναι. Δηλαδή σχεδόν. 
 
Γκεβάρα: Τελείωσέ το! Τώρα είναι το καλύτερο. 
 
Βέρα: Για να το λέτε.  
 
Γκεβάρα: Μα που τα έχω βάλει; 
 
Βέρα: Τι ψάχνετε;  
 
Γκεβάρα: Ήμουν σίγουρος πως ήταν εδώ.  
 
Βέρα: (Καθώς ο Γκεβάρα ψάχνει ο Βέρα σβήνει βιαστικά το τσιγάρο.) Να σας 
βοηθήσω; 
 
Γκεβάρα: Επιτέλους. (Βγάζει ένα σετ με βελάκια.) Θα παίξεις μαζί μου. Με 
βοηθάει να χαλαρώσω.  
 
Βέρα: Εγώ ξέρετε… έχω χρόνια να ρίξω. 
 
Γκεβάρα: Η τεχνική δεν ξεχνιέται. Όσα χρόνια κι αν περάσουν. 
 
Βέρα: Έπαιζα συχνά όταν ήμουν παιδί. Είχα πάρει μέρος και στους σχολικούς 
αγώνες. 
 
Γκεβάρα: (με ενδιαφέρον) Και; Κέρδισες; 
 
Βέρα: Βγήκα πέμπτος. Σ’ όλο το Σαντιάγκο. 
 
Γκεβάρα: (Δείχνει να απογοητεύεται.) Ούτε καν στην τριάδα; 
 
Βέρα:  Δεν ήμουν μέλος σε κάποιο κλαμπ. 
 
Γκεβάρα: Ο στόχος είναι πίσω από το γραφείο μου. Κρέμασε τον στον τοίχο. 
Βλέπεις το καρφί; 



 
 

14 
 

 
Βέρα: Ναι. (Ενώ κρεμάει τον στόχο.) Φοβάμαι πως θα παίξω άθλια. 
 
Γκεβάρα: Σκασμός! Σιχαίνομαι τους ανασφαλείς άνδρες.   
 
Βέρα: Θέλω απλά να σας ικανοποιήσω. 
 
Γκεβάρα: Τότε πάψε να φέρεσαι τόσο δουλικά.  
 
Βέρα: Συγνώμη. Απλά ακόμα δεν μπορώ να το πιστέψω πως μιλάω μαζί σας. 
Θα συνηθίσω. 
 
Γκεβάρα: Πράσινα ή κόκκινα; 
 
Βέρα: Διαλέξτε εσείς. Ή μάλλον όχι. Θα πάρω τα πράσινα.  
 
Γκεβάρα: Ας βάλουμε κι ένα μικρό στοίχημα. Έτσι, για να παίξεις όσο 
καλύτερα μπορείς.   
 
Βέρα: Τι είδους στοίχημα; 
 
Γκεβάρα: Τι γνώμη έχεις για την ανθρώπινη ζωή; 
 
Βέρα: Τη θεωρώ το ύψιστο αγαθό. 
 
Γκεβάρα: Είσαι φαντάζομαι αντίθετος με τη θανατική ποινή; 
 
Βέρα: Δύσκολο να απαντήσω. Το ζήτημα έχει πολλές πτυχές. Νομίζω όμως 
πως- 
 
Γκεβάρα: Ναι ή όχι; 
 
Βέρα: Ναι. 
 
Γκεβάρα: Ωραία. Λοιπόν, αν κερδίσω θα επιλέξεις τρεις θανατοποινίτες. Και 
αυτοί θα εκτελεστούν. Χωρίς να τους δοθεί χάρη. 
 
Βέρα: Δεν θέλω να παίξω τη ζωή ενός ανθρώπου. 
 
Γκεβάρα: Δεν έχεις άλλη επιλογή.  
 
Βέρα: Μα είναι απάνθρωπο. 
 
Γκεβάρα: Το αντίθετο νεαρέ μου. Ο φόνος είναι κομμάτι της φύσης μας. 



 
 

15 
 

 
Βέρα: Όχι της δικής μου. 
 
Γκεβάρα: Πάω στοίχημα πως θα σ’ αρέσει.  
 
Βέρα: Αποκλείεται. 
 
Γκεβάρα Θα είσαι θεός. Χιλιάδες θα κρέμονται από τα χείλη σου. Θα έχεις 
εξουσία ζωής και θανάτου. Υπάρχει κάτι πιο καυλωτικό;  
 
Βέρα: Κι αν κερδίσω εγώ; 
 
Γκεβάρα: Θα ζητήσεις ότι θελήσεις. Εντάξει; Αρχίζω πρώτος.  
 
Όσο διαρκεί η υπόλοιπη συζήτηση παίζουν βελάκια. Ο Βέρα είναι καλός και αυτό 
προκαλεί ένα μικρό εκνευρισμό στον Γκεβάρα. 
 
Γκεβάρα: Μπορείς ν’ αρχίσεις τις ερωτήσεις. 
 
Βέρα: Να ρωτήσω ότι θέλω; 
 
Γκεβάρα: Δεν έχω κάτι να φοβηθώ. 
 
Βέρα: Η πρώτη μου ερώτηση αρχίζει ως εξής: «Γιατί» Συμπληρώστε την και 
απαντήστε. 
 
Γκεβάρα: Τι βλακείες είναι αυτές; Αυτά σας μαθαίνουν στη Σχολή 
Δημοσιογραφίας του Σαντιάγκο; 
 
Βέρα: Μα αυτή δεν είναι μια συμβατική συνέντευξη. 
 
Γκεβάρα: Αλλά τι; 
 
Βέρα: Ένα σόου. 
 
Γκεβάρα: Καλά λοιπόν. Γιατί; Για να αλλάξει ο κόσμος. 
 
Βέρα: Και είστε ευχαριστημένος; 
 
Γκεβάρα: Όχι απολύτως. 
 
Βέρα: Έχετε μετανιώσει; 
 
Γκεβάρα: Να μετανιώσω; Εγώ; Μόνο οι αδύναμοι μετανιώνουν.  



 
 

16 
 

 
Βέρα: Και οι δυνατοί; 
 
Γκεβάρα: Διορθώνουν τα λάθη τους. 
 
Βέρα: Ένα τέτοιο λάθος ήταν και το Ιβηρικό Ολοκαύτωμα;  
 
Γκεβάρα: Φυσικά και όχι. 
 
Βέρα: Δυο ολόκληρες χώρες ισοπεδώθηκαν. Εκατομμύρια πέθαναν με 
φρικτούς τρόπους. 
 
Γκεβάρα: Ίσως ήμουν σκληρός (Παύση) με τους Πορτογάλους.  
 
Βέρα: Γιατί τέτοιο μίσος; 
 
Γκεβάρα: Γιατί; Τολμάς και ρωτάς το γιατί;  
 
Βέρα: Χρειάζομαι μια απάντηση.  
 
Γκεβάρα: Για να εκδικηθώ. 
 
Βέρα: Για ποιον;  
 
Γκεβάρα: Είναι γνωστά αυτά. Για τους αυτόχθονες λαούς της ηπείρου μας. Για 
τις γενοκτονίες και τον πόνο που προκάλεσαν οι Ευρωπαίοι.  
 
Βέρα: Μα σε τι έφταιγαν οι Ισπανοί του εικοστού αιώνα; Τα εγκλήματα τα 
διέπραξαν οι μακρινοί πρόγονοί τους. 
 
Γκεβάρα: Αν δεν τιμωρηθούν οι γονείς, πρέπει να τιμωρηθούν τα παιδιά. 
 
Βέρα: Και ο πόνος που προκαλέσαμε εμείς στους Ισπανούς; 
 
Γκεβάρα: Έπρεπε να εξαγνίσουμε το είδος μας απ’ αυτό το μιασμένο έθνος. 
 
Βέρα: Μα από αυτούς καταγόμαστε; Το αίμα μας είναι Ισπανικό. 
 
Γκεβάρα: Καταραμένο, βρώμικο, σπανιόλικο αίμα. Θα έπαιρνα ένα μαχαίρι 
και θα έκοβα τις φλέβες μου. Δεν θέλω όμως να λερώσω τη γη μας.  
 
Βέρα: Οπότε συμφωνείτε ότι είμαστε Ισπανικής καταγωγής; 
 



 
 

17 
 

Γκεβάρα: Η καταγωγή είναι μικρής σημασίας. Η γη που πατάς και σε θρέφει 
είναι η ταυτότητά σου. Είμαστε γιοι της Αμερικής. Αυτή είναι η μητέρα μας. 
Και οι λαοί της αδέρφια μας.  
 
Βέρα: Τότε γιατί μιλάμε τη γλώσσα των Ισπανών; Γιατί πιστεύαμε στη 
θρησκεία τους; 
 
Γκεβάρα: Κύριε Βέρα, δεν υπάρχει πια Ισπανία. Κάναμε το χρέος μας στην 
ανθρωπότητα, στη γη και στους εαυτούς μας. Μπορούμε πλέον να πάρουμε 
όποιο στοιχείο του πολιτισμού τους θέλουμε.  
 
(Το παιχνίδι τελειώνει. Ο Βέρα κερδίζει τον Γκεβάρα.)  
 
Βέρα: Κέρδισα. 
 
Γκεβάρα: Κατάρα! 
 
Βέρα: Είχατε δίκιο. Δεν έχω ξεχάσει. 
 
Γκεβάρα: Αν ήμουν νεώτερος...  
 
Βέρα: Παίζετε εξαιρετικά για την ηλικία σας. 
 
Γκεβάρα: Σκασμός. Οι καταραμένοι Ισπανοί. Αυτοί φταίνε. Όταν μιλάω για 
αυτούς συγχύζομαι.  
 
  
 
 
 
 
 
 
 
 
 
 
 
 
 
 
 
 

 



 
 

18 
 

4. 
 
Ο Γκεβάρα κάθεται στο γραφείο του. Ανοίγει ένα μπουκάλι κρασί και ξεσκεπάζει το 
πιάτο με το γεύμα του. Περιέχει φρυγανισμένο ψωμί και πολτό ντομάτας. Η ισπανική 
τοστάδα. Ρίχνει τον πολτό στο ψωμί και αρχίζει να τρώει. 
 
Βέρα: Καλή σας όρεξη. 
 
Γκεβάρα: Θέλεις;  
 
Βέρα: Δεν πεινάω. Ευχαριστώ. 
 
Γκεβάρα: Λοιπόν, που είχαμε μείνει; 
 
Βέρα: Κέρδισα. Οπότε πρέπει να επιλέξω το βραβείο μου. 
 
Γκεβάρα: Τι θα έλεγες για μια θέση στην κρατική τηλεόραση; Ή στο γραφείο 
τύπου της κυβέρνησης; 
 
Βέρα: Μπορώ να ζητήσω οτιδήποτε θέλω, σωστά; 
 
Γκεβάρα: Έδωσα το λόγο μου. 
 
Βέρα: Θέλω μια συνέντευξη. 
 
Γκεβάρα: Με ποιον; 
 
Βέρα: Τον Χεσούς Γκεβάρα. 
 
Γκεβάρα: (Συνεχίζει ατάραχος να τρώει.) Τι θέλεις να ρωτήσεις τον γιο μου; 
 
Βέρα: Τα πάντα. Για τα παιδικά του χρόνια, τη σύγκρουση μαζί σας, την 
επανάσταση στον Παναμά.  
 
Γκεβάρα: (γελάει) Μια χούφτα αγόρια κρυμμένα στα δάση. Αυτό αποκαλείς 
επανάσταση; 
 
Βέρα: Γιατί τους φυλακίσατε τότε;  
 
Γκεβάρα: Μια σπίθα μπορεί να εξελιχθεί σε πυρκαγιά.  
 
Βέρα: Πολλοί τον παρομοιάζουν με σας. 
 
Γκεβάρα: Τι σχέση μπορεί να έχω εγώ μ’ ένα προδότη; 



 
 

19 
 

 
Βέρα: Κάπως έτσι ξεκινήσατε κι εσείς.  
 
Γκεβάρα: (Γεμίζει το ποτήρι του και κάνει πρόποση προς το κοινό.) Στην ευημερία 
του λαού της Αμερικής. Hasta la victoria siempre. (Πίνει.) Εγώ, κύριε Βέρα, 
μαχόμουν ενάντια σ’ ένα απάνθρωπο καθεστώς. Είχα κι ένα όνειρο που όσο 
τρελό κι αν φάνταζε ήμουν αποφασισμένος να πραγματοποιήσω. Ο γιος μου 
ακολούθησε ένα καπρίτσιο. 
 
Βέρα: Ίσως παρασύρθηκε. Δεν θα είναι εύκολο να ζεις στη σκιά ενός τέτοιου 
πατέρα. 
 
Γκεβάρα: Δεν είδα πάντως κάποιο απ’ τα υπόλοιπα παιδιά μου να πολεμάει 
εναντίον μου. 
 
Βέρα: Πρέπει ν’ αναγνωρίσετε τουλάχιστον πως έχει ηγετικές ικανότητες. Κι ο 
λαός τον λάτρευε ως παιδί. Αν μπει στο σωστό δρόμο ίσως- 
  
Γκεβάρα: Αν ήταν ηγέτης, θα είχε πετύχει η «επανάσταση» του.  
 
Βέρα: Θα τον συγχωρέσετε; 
 
Γκεβάρα: Τον έχω ήδη συγχωρέσει.  
 
Βέρα: Αυτά είναι σπουδαία νέα. Ο λαός της Αμερικής θα ενθουσιαστεί. Πότε 
θ’ αποφυλακιστεί; Θα ήθελα, αν δεν έχετε αντίρρηση, η συνέντευξη να 
διεξαχθεί στο χώρο όπου βρισκόταν υπό κράτηση. 
 
Γκεβάρα: Δεν μπορώ να ικανοποιήσω το αίτημά σου. 
 
Βέρα: Μα γιατί; Αφού το υποσχεθήκατε. 
 
Γκεβάρα: Λυπάμαι. Είναι αδύνατο να πάρεις συνέντευξη από (Παύση) ένα 
πτώμα. 
 
Βέρα: Ο Χεσούς Γκεβάρα είναι νεκρός;  
 
Γκεβάρα: Εκτελέστηκε πριν έξι μέρες. 
 
Βέρα: Πως είναι δυνατόν; 
 
Γκεβάρα: Ήταν προδότης. Άρα έπρεπε να πεθάνει. 
 
Βέρα: Ήταν γιος σας. 



 
 

20 
 

 
Γκεβάρα: Όλοι είμαστε ίσοι απέναντι στον νόμο.  
 
Βέρα: Πριν λίγο μου είπατε πως τον συγχωρέσατε. 
 
Γκεβάρα: Ως πατέρας, ναι. Ως Πρόεδρος όμως δεν μπορούσα να του χαρίσω 
τη ζωή. Θα ήταν το χείριστο παράδειγμα για τους πολίτες μου. Η δικαιοσύνη 
δεν πρέπει να κάνει εξαιρέσεις.   
 
Βέρα: Και δεν σας παρακάλεσε να του χαρίσετε τη ζωή; 
 
Γκεβάρα: Φέρθηκε σαν άνδρας, έστω και τη τελευταία στιγμή. Δέχτηκε τον 
θάνατο με αξιοπρέπεια.  
 
Βέρα: Με ποιο τρόπο εκτελέστηκε;  
 
Γκεβάρα: Με ένεση. Εγώ ο ίδιος του τη χορήγησα. 
 
Βέρα: Σκοτώσατε τον γιο σας; 
 
Γκεβάρα: Ήταν ένας Γκεβάρα. Δεν θ’ άφηνα κάποιον άλλο να τον αγγίξει. Θα 
ήταν προσβολή προς την οικογένειά μου. 
 
Βέρα: Το ίδιο σας το παιδί. 
 
Γκεβάρα: Που είναι το παράλογο; Εγώ που του έδωσα τη ζωή είχα και το 
δικαίωμα να την πάρω πίσω. 
 
Βέρα: Θα μοιραστείτε μαζί μας τις τελευταίες του στιγμές; 
 
Γκεβάρα: Δεν το θεωρώ απαραίτητο. 
 
Βέρα: Θα ενδιέφερε το κοινό. 
 
Γκεβάρα: Αμφιβάλω.  
 
Βέρα: Το ζητάω ως έπαθλο. 
 
Γκεβάρα: Κάτι τόσο ασήμαντο; Ενώ μπορώ να σου προσφέρω τα πάντα. 
 
Βέρα: Μου είναι αρκετό. 
 
Γκεβάρα: Πολύ καλά. (Τρώει και πίνει κρασί καθώς περιγράφει τον θάνατο του γιου 
του.) Ήταν δεμένος στην καρέκλα. Το σώμα και το κεφάλι του γεμάτα αίμα και 



 
 

21 
 

μώλωπες. Μπορούσε να μιλήσει με δυσκολία. Όμως μου φίλησε το χέρι. Εγώ 
του χάιδεψα τα μαλλιά. Τον φίλησα στο μέτωπο. Ένα στοργικό φιλί. Του 
ψιθύρισα μια στροφή από το ποίημα που του διάβαζα πριν πάει για ύπνο όταν 
ήταν μικρός. Έπειτα του έδειξα τη σύριγγα. Έγνεψε καταφατικά. Του 
χορήγησα την ουσία και του έπιασα το χέρι. Το σώμα του έκανε δύο με τρεις 
σπασμούς. Έπειτα αναστέναξε. Αυτό ήταν.   
 
Βέρα: Θεέ μου. 
 
Γκεβάρα: Έτσι είναι ο θάνατος κύριε Βέρα. 
 
Βέρα: Και που είναι το σώμα του; 
 
Γκεβάρα: Αποτεφρώθηκε. Δεν θα μολύνουμε τη γη μας με προδότες.  
 
Βέρα: Και οι στάχτες του; 
 
Γκεβάρα: Σκορπίστηκαν στον Ατλαντικό. Ο Χεσούς λάτρευε τον ωκεανό. 
 
Βέρα: Η οικογένειά σας; Πως δέχθηκαν τα νέα; 
 
Γκεβάρα: Δεν το γνώριζαν. 
 
 Βέρα: Μα τότε… 
 
Γκεβάρα: Το έμαθαν τώρα. Από την τηλεόραση. 
 
Βέρα: (Στιγμή αμηχανίας. Του σφίγγει το χέρι.) Είμαστε συγκλονισμένοι. Εκ 
μέρους της ανθρωπότητας, σας εκφράζω τα θερμά μας συλλυπητήρια. 
 
Γκεβάρα: Και τα δικά μου συγχαρητήρια. Έβγαλες μια σπουδαία είδηση.   
 
 
 
 
 
 
 
 
 
 
 
 
 



 
 

22 
 

5. 
  
Βέρα: Κόκκινο. 
 
Γκεβάρα: Πώς;  
 
Βέρα: Άναψε το κόκκινο φως. (Δείχνει προς το φως.) Διαφημίσεις. 
 
Γκεβάρα: Εντάξει. 
 
Βέρα: Υποτίθεται πως το σόου θα ήταν πραγματική ζωή.  
 
Γκεβάρα: Είναι. 
 
Βέρα: Οι διαφημίσεις το κάνουν τεχνητό.  
 
Γκεβάρα: Είναι όμως χρήσιμες. Πολύ χρήσιμες.  
 
Βέρα: Τι διαφημίσεις προβάλλονται; 
 
Γκεβάρα: (Τον αγνοεί. Παίρνει τηλέφωνο.) Έλα Χοσέ! Το βλέπεις; Πόσο πάει; 
Τόσο χάλια; Ο γαμημένος. Πάλι σκόραρε. Όσον αφορά τα αγάλματα, άλλαξα 
γνώμη. Να είναι πέντε μέτρα ψηλά. Ναι, να τους σκοτώσετε. Και τα παιδιά. Ή 
μάλλον αφήστε τα να ζήσουν. Είναι ακίνδυνα. Δώσε μου τον Μανού. Έλα. 
Πάει καλά; Ωραία. Είναι αγχωμένος αλλά θα στρώσει. Μην ξεχνάς τις οδηγίες. 
Καλώς. (Κλείνει το τηλέφωνο. Ο Βέρα τον πλησιάζει.) 
 
Βέρα: Μα που είναι το συνεργείο;  
 
Γκεβάρα: Τους έχω απαγορέψει την είσοδο. 
 
Βέρα: Για ποιο λόγο; 
 
Γκεβάρα: Δεν τους θέλω στα πόδια μου.  
 
Βέρα: Θα ήταν χρήσιμη η παρουσία τους.  
 
Γκεβάρα: Δεν τους χρειάζομαι. Ξέρω να μαγνητίζω τα πλήθη.  
 
Βέρα: Έχετε δίκιο. (Ο Γκεβάρα κλείνει τα μάτια του.) Είστε ικανοποιημένος από 
την παρουσία μου; Ξέρετε έκανα ένα τρομερό λάθος πριν. Δεν καλωσόρισα 
τους τηλεθεατές. Μπήκατε ξαφνικά και… Μήπως σας ενόχλησαν οι ερωτήσεις 
μου;  
 



 
 

23 
 

Ο Βέρα παρατηρεί τον Γκεβάρα που έχει κλείσει τα μάτια του. Φοβάται πως τον πήρε 
ο ύπνος. Διστάζει να τον ξυπνήσει. 
 
Βέρα: Κύριε Πρόεδρε; Κοιμάστε; (Τον αγγίζει στο μπράτσο.) Κύριε Πρόεδρε; 
Σας έχει πάρει ο ύπνος. Κύριε Πρόεδρε. Ξυπνήστε. 
 
Γκεβάρα: Τι θες;  
 
Βέρα: Σας πήρε ο ύπνος. 
 
Γκεβάρα: Ξύπνιος είμαι. 
 
Βέρα: Φοβήθηκα πως θα σας έβλεπαν κοιμισμένο οι τηλεθεατές. 
 
Γκεβάρα: Είχα μονάχα κλείσει τα μάτια μου. Για να σκεφτώ. 
 
Βέρα: Συγνώμη. 
 
Γκεβάρα: Να μην επαναληφθεί.  
 
Βέρα: Μάλιστα. 
 
Γκεβάρα: Τα έχω όλα υπό έλεγχο. 
 
Βέρα: Θα μου πείτε για τα αγάλματα; 
 
Γκεβάρα: Ποια; 
 
Βέρα: Τα αγάλματα για τα οποία μιλάγατε στο τηλέφωνο. 
 
Γκεβάρα: Σιχαίνομαι όσους κρυφακούνε.  
 
Βέρα: Απλά ήμουν κοντά σας. 
 
Γκεβάρα: Δεν είναι δικαιολογία.  
 
Βέρα: Λάθος μου. Δεν θα ξαναγίνει.  
 
Γκεβάρα: Πορτοκαλί. Αρχίζουμε.   
 
Βέρα: (Καθώς ισιώνει τη γραβάτα του και στρώνει τα μαλλιά του.)  Ποια μορφή θα 
έχουν τ’ αγάλματα; 
 
Γκεβάρα: Τη δική μου. 



 
 

24 
 

6. 
 

Ο Γκεβάρα αρχίζει να κοιτάζει τις εφημερίδες που είναι στο γραφείο του ενώ ο Βέρα 
παραμένει ακίνητος μέχρι το φως να γίνει πράσινο.  
 
Βέρα: (Στο κοινό) Και πάλι μαζί σας από το γραφείο του Προέδρου Γκεβάρα. 
 
Γκεβάρα: Ας ρίξουμε μια ματιά στις εφημερίδες. (Ανάβει πούρο.) Να σου 
προσφέρω;  
 
Βέρα: Όχι, ευχαριστώ.  
 
Γκεβάρα: Δεν έχεις δοκιμάσει κάτι παρόμοιο. Κατασκευάζονται στην 
Καλιφόρνια. Ανώτερα και από της Αβάνας. 
 
Βέρα: Είναι αυτά με το μυστικό συστατικό; 
 
Γκεβάρα: Σωστά.  
 
Βέρα: Θα μας το αποκαλύψετε;  
 
Γκεβάρα: Δεν το επιτρέπει ο προμηθευτής μου. 
 
Βέρα: Οι φήμες λένε… 
 
Γκεβάρα: Συνεχίστε. 
 
Βέρα: Πως μέσα στον καπνό υπάρχει ανθρώπινο δέρμα. Από τους ισοβίτες 
στις Κρατικές Φυλακές του Λος Άντζελες. 
 
Γκεβάρα: Ας σοβαρευτούμε, κύριε Βέρα. Οι εχθροί μου έχουν ξεπεράσει κάθε 
όριο. Σε λίγο θα πουν πως προσθέτω στο κρασί μου αίμα μωρών. (Πίνει.) 
 
Βέρα: Το αρνείστε δηλαδή; 
 
Γκεβάρα: Δοκίμασε. 
 
Βέρα: Ευχαριστώ αλλά... 
 
Γκεβάρα: (Του προσφέρει το πούρο.) Μια ρουφηξιά. Θα σου αρέσει. 
 
Βέρα: Εγώ, ξέρετε… 
 
Γκεβάρα: Πιστεύεις στις φήμες; 



 
 

25 
 

 
Βέρα: Φυσικά και όχι. 
 
 Γκεβάρα: Εμπρός. Απόδειξέ το. (Ο Βέρα παίρνει το πούρο. Διστάζει αλλά τελικά 
δοκιμάζει.) Λοιπόν;  
 
Βέρα: Θα το χαρακτήριζα ιδιαίτερο. 
 
Γκεβάρα: Και δυνατό. Συνήθως χρειάζομαι οξυγόνο αφού το καπνίσω.  
 
Βέρα: Μήπως δεν κάνει καλό στην υγεία σας;  
 
Γκεβάρα: Είμαι γιατρός. Γνωρίζω τι χρειάζεται ο οργανισμός μου. (Αρχίζει να 
κοιτάει τις εφημερίδες.)  
 
Βέρα: Είναι σημαντική βδομάδα σε παγκόσμια κλίμακα. 
 
Γκεβάρα (δυσαρεστημένος): Τίποτα το ιδιαίτερο.  
 
Βέρα: Μα πως; Οι εκλογές στην Ευρώπη; Η απόπειρα επανάστασης στην 
Καλιφόρνια; 
 
Γκεβάρα: Προς το παρόν κοιτάζω τις αναφορές στο πρόσωπό μου. Να μιλάνε 
για σένα. Αλλιώς θα σε ξεχάσουν γρήγορα. 
 
Βέρα:  Τι γράφουν για σας στα εξώφυλλα; 
 
Γκεβάρα: Η Revolution αναδημοσιεύει μια παλιά μου συνέντευξη. Στην 
Crónica, μια φοιτήτρια ισχυρίζεται ότι είναι κόρη μου. Άλλο ένα δήθεν νόθο 
παιδί μου. (Του δείχνει την εφημερίδα.) 
 
Βέρα:  Είναι όμορφη.  
 
Γκεβάρα: Πράγματι. Αν ήμουν νεώτερος, θα την ήθελα στο κρεβάτι μου.  
 
Βέρα:  Μα μπορεί να ’ναι κόρη σας; 
 
Γκεβάρα: Μ’ εξιτάρει αυτή η αβεβαιότητα.  
 
Βέρα:  Θα ήταν αιμομιξία. 
 
Γκεβάρα: Μην ανησυχείς. Θα το καταλάβαινα.  
 
Βέρα:  Δηλαδή αποκλείεται να έχετε νόθα παιδιά; 



 
 

26 
 

 
Γκεβάρα: (Τον κοιτάζει. Μένει σκεφτικός. Πιάνει μια άλλη εφημερίδα) Στη Hora 
αναρωτιούνται πότε θα επισκεφτώ ξανά τη Χιλή. Πόσο καιρό έχω να έρθω στο 
Σαντιάγκο, κύριε Βέρα; 
 
Βέρα: Πέντε χρόνια. 
 
Γκεβάρα: Δεν μου έλειψε. Είναι πατρίδα σας αλλά η αλήθεια να λέγεται. Είναι 
βαρετό μέρος. Με εξαίρεση το ποδόσφαιρο και τις γυναίκες. Έχουν μια, πώς 
να το πω, ιδιαίτερη ομορφιά.  
 
Βέρα: Έχει αλλάξει το Σαντιάγκο. Αν έρθετε,  μπορεί να το αγαπήσετε. 
 
Γκεβάρα: Να και κάτι ενδιαφέρον. Η Nuevo Dia επαινεί την τελευταία μου 
ποιητική συλλογή. 
 
Βέρα: Τη βρήκα εμπνευσμένη. 
 
Γκεβάρα: Κανένα νεώτερο όμως απ’ τη Στοκχόλμη. 
 
Βέρα: Τ’ όνομά σας ακούγεται για τα επόμενα Νόμπελ. 
 
Γκεβάρα: Έχουν ήδη καθυστερήσει. Τι περιμένουν; Να πεθάνω; Τι να το κάνω 
νεκρός; Οι γαμημένοι! Το άξιζα περισσότερο απ’ τον ηλίθιο τον Τούρκο και 
τον Γάλλο. 
 
Βέρα: Ίσως φταίει που έχετε κερδίσει ήδη ένα Νόμπελ. 
 
Γκεβάρα: Άλλο το Νόμπελ Ειρήνης και άλλο το Λογοτεχνίας.  
  
Βέρα: Είμαι σίγουρος πως  η επιτροπή- 
 
Γκεβάρα: Στο διάολο η επιτροπή! Δεν έχουν ιδέα από τέχνη. Είναι μια 
χούφτα υπέργηρα και ματαιόδοξα ανθρωπάκια. Εκπροσωπούν επάξια τον 
πολιτιστικό ξεπεσμό της Ευρώπης. (Τον πιάνει κρίση βήχα.) 
 
Βέρα: Είστε καλά; (Ο Γκεβάρα εισπνέει οξυγόνο.) 
 
Γκεβάρα: Εντάξει. 
 
Βέρα: Πώς σχολιάζετε τις εκλογές στην Ευρώπη; 
 
Γκεβάρα: Με αφήνουν αδιάφορο. Η Γηραιά Ήπειρος δεν μπορεί να ξεφύγει 
από την παρακμή της. 



 
 

27 
 

 
Βέρα: Σίγουρα όμως θα έχετε τις προτιμήσεις σας; 
 
Γκεβάρα: Οι συνεργάτες μου έχουν φροντίσει για όλα.  
 
Βέρα: Η επανάσταση στην Καλιφόρνια; 
 
Γκεβάρα: Αστειότητες. 
 
Βέρα: Οι αντάρτες δηλώνουν έτοιμοι να επιτεθούν. 
 
Γκεβάρα: Είναι ζήτημα ωρών. Τα σώματά τους θα στολίσουν τα μπαλκόνια 
των σχολείων. 
 
Βέρα: Δεν ανησυχείτε;  
 
Γκεβάρα: (γελάει) Να ανησυχώ; Η εξέγερσή τους είναι γελοία. 
 
Βέρα: Λόγω του θρησκευτικού χαρακτήρα της; 
 
Γκεβάρα: Αν μια εξέγερση δεν είναι πολιτική, δεν υπάρχει λόγος να ξεκινήσει.  
 
Βέρα: Ο Αιδεσιμότατος Φόρεστ δηλώνει συνεχιστής του Μάρτιν Λούθερ 
Κινγκ. 
 
Γκεβάρα: Ένας τρελάρας που πάσχει από μεγαλομανία. Δηλώνει εκλεκτός του 
Θεού. 
 
Βέρα: Έχει αρκετούς οπαδούς. 
 
Γκεβάρα: Η ανθρώπινη βλακεία. Κατάλοιπο του πολιτισμού των Ηνωμένων 
Πολιτειών.  
 
Βέρα: Πιστεύουν πως θα σας συντρίψουν με τη βοήθεια του Θεού. 
   
Γκεβάρα: Τότε θα πρέπει να παραιτηθώ και να κρυφτώ. Είναι ισχυροί 
αντίπαλοι. 
 
Βέρα: Στην χθεσινή συγκέντρωσή τους προσευχήθηκαν στο Θεό να σας 
σκοτώσει. 
 
Γκεβάρα: (Σβήνει το πούρο του. Απευθύνεται στο κοινό.) Απευθύνομαι στους 
οπαδούς του Αιδεσιμότατου Φόρεστ. Αν ο Θεός είναι μαζί σας, τότε τον 
προκαλώ να με σκοτώσει αυτή τη στιγμή. Θα μετρήσω μέχρι το δέκα. 



 
 

28 
 

Προσευχηθείτε μ’ όλη σας τη δύναμη για να αποδείξει το δίκαιο του αγώνα 
σας. Έτοιμοι; Βάλτε τα δυνατά σας. Ένα. Δύο. Τρία. (γελάει) Τέσσερα. Πέντε.  
Τίποτα ακόμα; Περιμένω. Έξι. Εφτά. (Τον πιάνει κρίση βήχα. Ωστόσο δεν παίρνει 
οξυγόνο. Συνεχίζει με δυσκολία το μέτρημα.)  
 
Βέρα: Είστε καλά; 
 
Γκεβάρα: Οχτώ.  
 
Βέρα: Πάρτε οξυγόνο. 
 
Γκεβάρα: Εννιά.  
 
Βέρα: Κύριε Πρόεδρε. 
 
Γκεβάρα: Δέκα.  
 
Βέρα: Είστε εντάξει; 
 
Γκεβάρα: (Ξεσπάει σε γέλια.) Μια χαρά είμαι. Είπα να παίξω λίγο με το μυαλό 
των φίλων μας.  
 
Βέρα: Δηλαδή προσποιηθήκατε; 
 
Γκεβάρα: Ακριβώς. (στο κοινό) Όπως είδατε δεν έπαθα τίποτα. Κανένας θεός 
δεν υπερασπίστηκε τη τιμή του αιδεσιμότατου Φόρεστ. Γιατί άραγε; Ο 
αρχηγός σας δεν είναι παρά ένας τσαρλατάνος. Ένας ανόητος κλόουν. Ο Θεός, 
αν ήταν εδώ, θα στήριζε μονάχα τους ισχυρούς. 
  
 
 
 
 
 
 
 
 
 
 
 

 
 
 
 



 
 

29 
 

7. 
 
Ο Γκεβάρα ανοίγει μια εφημερίδα. Διαβάζει και τσατισμένος την πετάει στο έδαφος.   
 
Γκεβάρα: Δειλέ! Που είναι η εκδίκησή σου; Που; Ορκίστηκες; 
 
Βέρα: Τι συνέβη;  
 
Γκεβάρα: Ο Φίλλιπος, ο ισπανός κηφήνας απεβίωσε. 
 
Βέρα: Νόμιζα πως τον είχατε εκτελέσει. 
 
Γκεβάρα:. Έπρεπε να πονέσει, να τιμωρηθεί, για όσα έκαναν οι ισπανοί 
βασιλείς.  
 
Βέρα: Τον βασανίσατε; 
 
Γκεβάρα: Ήταν δεμένος σε μια καρέκλα. Μπροστά του μια τηλεόραση. Του 
φόρεσα το στέμμα του και τον άφησα εκεί. Να βλέπει για μήνες, χρόνια, τη 
γενοκτονία του λαού του, την καταστροφή της χώρας του. 
 
Βέρα: Σαδιστικό. 
 
Γκεβάρα: Κλαψούριζε ζητώντας έλεος.  
 
Βέρα: Και τελικά; 
 
Γκεβάρα: Τον άφησα ελεύθερο. Κι εκείνος ορκίστηκε εκδίκηση. (γελάει) Ο 
γελοίος! 
 
Βέρα: Ήταν ο τελευταίος.   
 
Γκεβάρα: Οι βασιλείς (φτύνει) τα περιττώματα της ανθρωπότητας. 
 
Βέρα: Και τι θα κάνουμε τώρα χωρίς βασιλείς;  
 
 Γκεβάρα: Θα βρούμε ηγέτες ισχυρούς, πεφωτισμένους, που επιλέγει η ίδια η 
φύση. Όπως στις αγέλες. Εκεί που το ανώτερο αρσενικό υπερισχύει. Αυτό 
οδηγεί τα υπόλοιπα. Έτσι πρέπει να γίνεται και με τους ανθρώπους. 
Γεννιούνται για να ακολουθούν αυτόν τον ένα που είναι προορισμένος να 
καθοδηγεί, που ξεχωρίζει στο πλήθος, που όταν μπαίνει σ’ ένα δωμάτιο όλοι 
στρέφουν το βλέμμα τους προς το μέρος του. Εκείνον που γνωρίζει (Παύση) 
την ανωτερότητά του. 
 



 
 

30 
 

Βέρα: Κάποιον σαν και σας; 
 
Γκεβάρα: Ακριβώς.  
 
Βέρα: Και οι πολίτες σας;  
 
Γκεβάρα: Μεγάλο το βάρος της ελευθερίας. Κι εκείνοι τόσο αδύναμοι. Πώς 
θα το σηκώσουν μόνοι τους; Αν και είμαι σίγουρος πως… 
 
Βέρα: Ναι; 
 
Γκεβάρα: Απολαμβάνουν να εξουσιάζονται. 
 
Βέρα: Διαφωνώ. 
 
Γκεβάρα: Με αμφισβητείς; 
 
Βέρα: Απλά πιστεύω πως οι άνθρωποι- 
 
Γκεβάρα: Ας κάνουμε ένα πείραμα. 
 
Βέρα: Τώρα; 
 
Γκεβάρα: Δεν θα μου τ’ αρνηθείς. 
 
Βέρα: Όπως θέλετε. 
 
Γκεβάρα: Θα σου πω εφτά ζεύγη λέξεων. Κι έπειτα εσύ θα τα θυμηθείς. 
 
Βέρα: Και τι σχέση έχει αυτό με τη συζήτησή μας; 
 
Γκεβάρα: Θα δεις. Απλά απομνημόνευσε τα ζεύγη.  
 
Βέρα: Αυτό είναι όλο; 
 
Γκεβάρα: Υπάρχει και αυτό. (Του δείχνει ένα τηλεκοντρόλ πάνω στο γραφείο του.) 
Θα πατάω το κόκκινο κουμπί όταν κάνεις λάθος.  
 
Βέρα: Και τι θα συμβεί; 
 
Γκεβάρα: Θα κάνω ηλεκτροσόκ σε μια κρατούμενη. Με κάθε λάθος θα 
αυξάνω και την τάση. 
 
Βέρα: Μα αυτό είναι βασανιστήριο. Θα πονέσει. Μπορεί και να πεθάνει. 



 
 

31 
 

 
Γκεβάρα: Δεν θα χρειαστεί. Θα τα πας περίφημα.  
 
Βέρα: Κι αν κάνω λάθος; 
 
Γκεβάρα: Μην ανησυχείς. Θα τα καταφέρεις. 
 
Βέρα: Εγώ, ξέρετε… 
 
Γκεβάρα: Γράφε. (Του δίνει χαρτί και στυλό.) Πράσινο-ευαίσθητο. Κίτρινο-
αιχμηρό.  
 
Βέρα: Τι είναι αυτά; 
 
Γκεβάρα: Δεν τα γνωρίζεις; 
 
Βέρα: Είναι από… 
 
Γκεβάρα: Περιμένω. 
 
Βέρα: Ένα ποίημα σας. 
 
Γκεβάρα: Ο μυστικός χαρακτήρας των χρωμάτων. Από τη τελευταία μου 
ποιητική συλλογή. Είπες πως την έχεις διαβάσει. 
 
Βέρα: Είναι το πρώτο ποίημα. 
 
Γκεβάρα: Το θυμάσαι; 
 
Βέρα: Δυστυχώς όχι. Η μνήμη μου ξέρετε… 
 
Γκεβάρα: Συνέχισε. (υπαγορεύει) Γαλάζιο-υπερκινητικό. Άσπρο-γόνιμο. 
Μαύρο-κυκλοθυμικό.  
 
Βέρα: Λίγο πιο αργά. 
 
Γκεβάρα: Μαύρο-κυκλοθυμικό. Πορτοκαλί-οξύθυμο. Μωβ-ταπεινό. Όταν 
είσαι έτοιμος αρχίζουμε. 
 
Ο Γκεβάρα καθαρίζει τα γυαλιά του και κοιτάζει τον Βέρα όσο εκείνος μελετάει. Σκύβει 
και παρατηρεί το αυτί του. 
 
Γκεβάρα: Φοράς σκουλαρίκι; 
 



 
 

32 
 

Βέρα: Όχι. 
 
Γκεβάρα: Αφού έχεις τρύπα. 
 
Βέρα: Το έχω εκ γενετής. 
 
Γκεβάρα: Παράξενο. Για να δω καλύτερα. (Καθαρίζει τα γυαλιά του.) 
 
Βέρα: Είμαι έτοιμος. 
 
Γκεβάρα: Τόσο γρήγορα; Είσαι σίγουρος; 
 
Βέρα: Ναι. Έτσι νομίζω. 
 
Γκεβάρα: Για να δούμε. Μαύρο; 
 
Βέρα: Κυκλοθυμικό. 
 
Γκεβάρα: Σωστά. Άσπρο; 
 
Βέρα: Οξύθυμο; 
 
Γκεβάρα: Λυπάμαι. (Πατάει το κουμπί.)  
 
Βέρα: Γόνιμο!  
 
Γκεβάρα: Σωστά. Αλλά το πάτησα ήδη. Κίτρινο;  
 
Βέρα: Τολμηρό; 
 
Γκεβάρα: Λάθος. (Πατάει το κουμπί.) 
 
Βέρα: Θα προτιμούσα να σταματήσουμε. 
 
Γκεβάρα: Τόσο εύκολα τα παρατάς; 
 
Βέρα: Δεν θέλω να πάθει κακό. 
 
Γκεβάρα: Δεν θα κάνεις άλλο λάθος. Είμαι σίγουρος.  
 
Βέρα: Εντάξει. 
 
Γκεβάρα: Πράσινο; 
 



 
 

33 
 

Βέρα: Το θυμάμαι. Μισό λεπτό.  Ευαίσθητο; 
 
Γκεβάρα: Ακριβώς. Μωβ; 
 
Βέρα: Ταπεινό. 
 
Γκεβάρα: Ωραία. Πορτοκαλί; 
 
Βέρα: Παράλογο; (Ο Γκεβάρα πατάει το κουμπί.) Όχι και άλλο ηλεκτροσόκ. 
Σας παρακαλώ. 
 
Γκεβάρα: Λυπάμαι. Οι κανόνες του παιχνιδιού. Λοιπόν; 
 
Βέρα: Δεν θυμάμαι.  
 
Γκεβάρα: Πες μου. 
 
Βέρα: Μια βοήθεια; 
 
Γκεβάρα: Οξύθυμο ή οξυδερκές; 
 
Βέρα: Οξύθυμο.  
 
Γκεβάρα: Μπράβο! Ένα έμεινε. 
 
Βέρα: Δεν γίνεται να σταματήσουμε; 
 
Γκεβάρα: Μην τα παρατάς. Σχεδόν τελείωσες.  
 
Βέρα: Μα η κρατούμενη… 
 
Γκεβάρα: Γαλάζιο;  
 
Βέρα: Δεν ξέρω. 
 
Γκεβάρα: Μάντεψε. 
 
Βέρα: Θα με βοηθήσετε;  
 
Γκεβάρα: Πάλι; 
 
Βέρα: Σας παρακαλώ. Το πρώτο γράμμα έστω. 
 
Γκεβάρα: Ύψιλον. (Ο Βέρα καθυστερεί να απαντήσει.) Λοιπόν; 



 
 

34 
 

 
Βέρα: Δεν είμαι σίγουρος. 
 
Γκεβάρα: Προσπάθησε.  
 
Βέρα: Κι αν κάνω λάθος;  
 
Γκεβάρα: Θα το βρεις. 
 
Βέρα: Υπεριώδες; (Ο Γκεβάρα πατάει το κουμπί.)  
 
Γκεβάρα: Σκέψου κάτι άλλο. 
 
Βέρα: Ας σταματήσουμε. Δεν μπορώ άλλο. 
 
Γκεβάρα: Μην αγχώνεσαι. Θα είναι ήδη νεκρή. Έχεις κάνει ήδη τέσσερα 
λάθη. 
 
Βέρα: Νεκρή; 
 
Γκεβάρα: Το τελευταίο ηλεκτροσόκ θα την έψησε για τα καλά. 
 
Βέρα:  Θεέ μου! 
 
Γκεβάρα: Μπορούσες να σταματήσεις. 
 
Βέρα: Μα εσείς επιμένατε. 
 
Γκεβάρα: Δεν σε υποχρέωσα όμως. 
 
Βέρα: Σκότωσα έναν άνθρωπο.  
 
Γκεβάρα: Συμβαίνουν αυτά. 
 
Βέρα: Είστε σίγουρος; Πέθανε; 
 
Γκεβάρα: Απολύτως.  
 
Βέρα: Τη σκότωσα. Πώς; Πώς μπόρεσα να συνεχίσω; 
 
Γκεβάρα: Υπάκουσες τυφλά στην εξουσία. 
 
Βέρα: Τη σκότωσα.  
 



 
 

35 
 

Γκεβάρα: Είναι η φύση σου. Ακολουθείς χωρίς να σε νοιάζει το που.  
 
Βέρα: Είναι νεκρή. Νεκρή.  
 
Γκεβάρα: (γελάει) Ηρέμησε.  
 
Βέρα: Είμαι ένα κτήνος. 
 
Γκεβάρα: Κανέναν δεν σκότωσες. Ήταν μια φάρσα. Ή μάλλον ένα καλό 
μάθημα. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 

36 
 

8. 
 
Ο Γκεβάρα παθαίνει κρίση βήχα και παίρνει οξυγόνο. Μετά από λίγες εισπνοές 
συνέρχεται. Βγάζει τη μάσκα. 
 
Βέρα: Μην τη βγάζετε. Σας κάνει καλό. 
 
Γκεβάρα: Το ίδιο θα έλεγαν και οι γιατροί. Oι ανόητοι! 
 
Βέρα: Τους αμφισβητείτε; 
 
Γκεβάρα: Φυσικά. Είμαι κι εγώ γιατρός. Το ανθρώπινο σώμα πρέπει να το 
φέρνεις στα όριά του. Αλλιώς γίνεται μαλθακό,  εξαρτημένο.  
 
Βέρα: Μα υποφέρετε. 
 
Γκεβάρα: Δεν θα χάσω την αξιοπρέπειά μου. Η εξάρτηση από φάρμακα και 
συσκευές είναι εξευτελισμός. 
 
Βέρα: Και ο πόνος; 
 
Γκεβάρα: Γεννιόμαστε για να πονάμε. Είναι η φύση μας. Πρέπει να 
συμφιλιωθούμε μαζί του.  
 
Βέρα: Εσείς; Έχετε συμφιλιωθεί; 
 
Γκεβάρα: Από παιδί. Γεννήθηκα ασθενικός.  
 
Βέρα: Και με τον θάνατο;  
 
Γκεβάρα: Δεν είναι ώρα να μιλήσουμε για τον θάνατο.  
  
Βέρα: Δεν τον μισείτε;  
 
Γκεβάρα: Μόνο το γήρας μισώ. Τη φθορά σώματος και μυαλού. Την 
καταραμένη μεταμόρφωση. Όταν γίνεσαι άλλος. Ένα σιχαμερό κακέκτυπο, ένα 
άχρηστο ον που προσβάλει τον πρότερο εαυτό σου. 
 
Βέρα: Έτσι νιώθετε τώρα; 
 
Γκεβάρα: Το μίσος μου μεγαλώνει μέρα με τη μέρα. 
  
Βέρα: Με σοκάρουν τα λόγια σας. 
 



 
 

37 
 

Γκεβάρα: Είσαι νέος ακόμα. Δεν μπορείς να καταλάβεις.   
 
Βέρα: Πρέπει να συμφιλιωθείτε με το γήρας. 
 
Γκεβάρα: Ποτέ! Καταραμένο να είναι! (Πετάει το μπαστούνι του μακριά. Ο Βέρα 
σηκώνεται για να το μαζέψει.) Μην τολμήσεις! 
 
Βέρα: Μα το χρειάζεστε. 
 
Γκεβάρα: Κάτσε κάτω. Τώρα. (Ξαναπιάνει τον Γκεβάρα κρίση βήχα. Δεν παίρνει 
οξυγόνο.)    
 
Βέρα:  Είστε καλά; Βάλτε τη μάσκα. Κινδυνεύει η ζωή σας. Βάλτε τη μάσκα. 
Σας παρακαλώ.    
 
Σηκώνεται και βάζει τη μάσκα στο πρόσωπο του Γκεβάρα. Εκείνος αφού παίρνει 
μερικές εισπνοές συνέρχεται και τη βγάζει. 
 
Γκεβάρα: Μπάσταρδε! Πως τόλμησες; 
 
Βέρα: Είχατε πάθει κρίση.  
 
Γκεβάρα: Πήρες την άδειά μου; 
 
Βέρα: Φοβήθηκα πως- 
 
Γκεβάρα: Θα πέθαινα; 
 
Βέρα: Ανησύχησα.   
 
Γκεβάρα: Τίποτα δεν θα πάθαινα! Ακούς; Τίποτα! 
 
Βέρα: Ηρεμήστε. Στην κατάστασή σας δεν πρέπει να- 
 
Γκεβάρα: Σκάσε πια! Δεν σε αντέχω. Ανησύχησες. Για μια κρίση βήχα; Είναι 
δυνατόν; Ξέρεις τι έχω περάσει στη ζωή μου; Ξέρεις; Συνθήκες που θα σ’ 
έκαναν να βάλεις τα κλάματα.  
 
Βέρα: Δεν αμφιβάλλω.   
 
Γκεβάρα: Ανόητε! Δεν έχεις ιδέα. Οι λέξεις είναι τόσο... τόσο αδύναμες. 
Ανίκανες να περιγράψουν όσα βίωσα.  
 



 
 

38 
 

Βέρα: Αναφέρεστε στην εξαφάνισής σας; Δεν έχετε μιλήσει ποτέ για εκείνη την 
περίοδο. 

 
Γκεβάρα: Δεν υπάρχει λόγος. 
 
Βέρα: Υπάρχουν τόσες φήμες. 
 
Γκεβάρα: Που λένε; 
 
Βέρα: Ότι μείνατε δύο χρόνια στη ζούγκλα. 
 
Γκεβάρα: Μακάρι να ήμουν εκεί. Τ’ άγρια ζώα δεν σ’ απογοητεύουν. Πάντα 
κάνουν αυτό που περιμένεις. Αυτό που προστάζει η φύση τους.  
 
Βέρα: Μα γιατί στη ζούγκλα;  
 
Γκεβάρα: Ήμουν καταζητούμενος. Με εντολές να συλληφθώ νεκρός. Δεν είχα 
επιλογές. 
 
Βέρα: Και πως επιβιώσατε; 
 
Γκεβάρα: Εκπαίδευσα το μυαλό μου να αντέχει τις κακουχίες.   
 
Βέρα: Έτσι απλά; 
 
Γκεβάρα: Έχω ισχυρή θέληση. 
 
Βέρα: Και η καθημερινότητα σας; 
 
Γκεβάρα: Με ένοιαζε μονάχα η επιβίωση. Να βρω τροφή, νερό, καταφύγιο. Η 
κάθε στιγμή ήταν ξεχωριστή. Δεν μπορούσες να χαλαρώσεις. Αν αφηνόσουν, 
σε κατασπάραζαν τα θηρία. Το σώμα και το μυαλό μου ήταν συνεχώς σε 
εγρήγορση. Μια τέτοια κατάσταση σε κάνει υπεράνθρωπο. Σε φέρνει σε 
έκσταση. Θα μπορούσα να μείνω για πάντα στη ζούγκλα. Όμως εκείνη μου 
θύμισε το χρέος μου. 
 
Βέρα: Ποια εννοείται;    
 
Γκεβάρα: Η Βαλεντίνα, το άγριο κορίτσι. 
 
Βέρα: Μιλάτε για; 
 
Γκεβάρα: Την κόρη μου. 
 



 
 

39 
 

Βέρα: Δεν καταλαβαίνω. 
 
Γκεβάρα: Τη βρήκα στη ζούγκλα. Δεν ήξερε να μιλάει. Ούτε να 
συμπεριφέρεται πολιτισμένα. Πηδούσε από κλαδί σε κλαδί, γρύλιζε και έτρωγε 
καρπούς. Όμως στα μάτια της μπορούσα να δω έναν άνθρωπο. Μου θύμισε τη 
Νότια Αμερική. Έτσι την είχαν καταντήσει οι Ηνωμένες Πολιτείες. Ήταν 
χρέος μου να βοηθήσω και τις δυο. Έπρεπε να επιστρέψω και να συνεχίσω τον 
αγώνα μου. Με τη Βαλεντίνα μαζί μου. 
 
Βέρα: Και τι απέγινε το κορίτσι;   
 
Γκεβάρα: Την υιοθέτησα. Όσο η επανάσταση θριάμβευε, η Βαλεντίνα μάθαινε 
να ζει σαν φυσιολογικό κορίτσι. Κατάφερε να φάει με πιρούνι και να πει τις 
πρώτες της λέξεις. Την άκουσα να με λέει πατέρα. 
 
Βέρα: Πατέρα. Και τελικά; 
 
Γκεβάρα: Πέθανε. (Ανάβει το κόκκινο φως) 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



 
 

40 
 

9. 
 
Βέρα: Λυπάμαι για την απώλειά σας. 
 
Γκεβάρα: Διάλειμμα. (Του δείχνει το κόκκινο φως και έπειτα παίρνει τηλέφωνο.) 
Έλα Χοσέ. Τελείωσε; Κατάρα! Πώς; Δεν θέλω να της μιλήσω. Ούτε της κόρης 
μου. Κακώς. Το ήξεραν πως θα συμβεί. Δεν θα της μιλήσω! (Κλείνει το 
τηλέφωνο απότομα.)  
 
Βέρα: Η οικογένειά σας;  
 
Γκεβάρα: Ναι.  
 
Βέρα: Πρέπει να τους μιλήσετε. 
 
Γκεβάρα: Όχι τώρα. 
 
Βέρα: Έχασαν γιο, θείο και αδερφό. 
 
Γκεβάρα: Οφείλουν να καταλάβουν.  
 
Βέρα: Φοβάστε; 
 
Γκεβάρα: (Του ρίχνει το κρασί που έχει μείνει στο ποτήρι του.) Να μην το ξαναπείς 
αυτό! Ακούς; Ποτέ! 
 
Βέρα: Συγνώμη. 
 
Γκεβάρα: Πρόσεχε νεαρέ! Πρόσεχε! 
 
Βέρα: Παραφέρθηκα. Συγνώμη. 
 
Γκεβάρα: Καλώς. 
 
Βέρα: Πρέπει να βρω ένα πουκάμισο. Δεν πρέπει να με δουν έτσι. 
 
Γκεβάρα: Μοιάζει με αίμα.  
 
Βέρα: Ναι. 
 
Γκεβάρα: Θα νομίζουν πως σε χτύπησα. 
 
Βέρα: Να ζητήσω ένα πουκάμισο από το συνεργείο; Προλαβαίνω; 
 



 
 

41 
 

Γκεβάρα: Στο είπα και πριν. Δεν μπαίνει και βγαίνει κανείς. Μέχρι να 
τελειώσει το σόου. Πάρε να σκουπιστείς. 
 
Ο Γκεβάρα του δίνει μια πετσέτα από το δίσκο που βρισκόταν το γεύμα του. Ο Βέρα 
σκουπίζει το πρόσωπό του. 
 
Βέρα: Από τι πέθανε το κορίτσι; 
 
Γκεβάρα: Σταμάτησε να τρώει. Κάποια αρρώστια του μυαλού.  
 
Βέρα: Τρομερό. 
 
Γκεβάρα: Φοβόταν πως δεν θα μπορούσε να καταπιεί.  
 
Βέρα: Και δεν έτρωγε τίποτα; 
 
Γκεβάρα: Μόνο κρουασάν.  
 
Βέρα: Πως είναι δυνατό; 
 
Γκεβάρα: Το μυαλό της ήταν άρρωστο.  
 
Βέρα: Θέλετε να μιλήσουμε για το κορίτσι; Μετά το διάλειμμα; 
 
Γκεβάρα: Όχι. 
 
Βέρα: Όπως επιθυμείτε.  
 
Γκεβάρα: Εσύ; Τι φοβάσαι; 
 
Βέρα: Τον θάνατο. Όπως όλοι μας. 
 
Γκεβάρα: Τι άλλο; 
 
Βέρα: Όταν ήμουν μικρός, ενώ περπατούσα, έσκυβα και έπιανα το έδαφος. 
 
Γκεβάρα: Γιατί; 
 
Βέρα: Για να ξορκίσω το Γελαστό Παιδί. 
 
Γκεβάρα: Ποιο;   
 
Βέρα: Το Γελαστό Παιδί. Μια επινόηση του μυαλού μου.  
 



 
 

42 
 

Γκεβάρα: Πες μου για αυτό. 
 
Βέρα: Ένα αγόρι. Δυο χρόνια μεγαλύτερο από μένα.  Ήταν Γερμανός. Ή 
μάλλον Αμερικανός. Είχε ξανθά μαλλιά και γαλάζια μάτια. Αυτό μου είχε 
πάρει τον πατέρα μου. Ήταν σατανικό. Έπαιρνε τους πατεράδες όλων των 
παιδιών του κόσμου. 
 
Γκεβάρα: Σου στοίχησε; Που μεγάλωσες χωρίς πατέρα;  
 
Βέρα: Ναι. Όμως το ξεπέρασα. 
 
Γκεβάρα: Το Γελαστό Παιδί. 
 
Βέρα: Παιδικές φαντασιώσεις. 
 
Γκεβάρα: Και το κόλπο; Έπιανε; Το έδιωχνες; 
 
Βέρα: Ναι. Όμως τ’ άλλα παιδιά με χτυπούσαν. Με θεωρούσαν τρελό. 
 
Γκεβάρα: Ήσουν αδύναμος. 
 
Βέρα: Μπορεί. 
 
Γκεβάρα: Πέτα την πετσέτα.  
 
Ο Βέρα πετάει την πετσέτα σε ένα καλάθι σκουπιδιών στην άκρη του δωματίου. Καθώς 
επιστρέφει σκύβει ενστικτωδώς και αγγίζει το πάτωμα. 
 
Γκεβάρα: Είχες δίκιο πριν. Όλοι  φοβόμαστε κάποιες φορές.  
 
Βέρα: Ακόμα κι εσείς; 
 
Γκεβάρα: Κι εγώ. Όπως τώρα. 
 
Βέρα: Και τι φοβάστε; 
 
Γκεβάρα: Να πω την αλήθεια. 
 
Βέρα: Ποια αλήθεια;  
 
Γκεβάρα: Πως δεν είμαι ο Γκεβάρα. 
 
Βέρα: Αλλά ποιος; 
 



 
 

43 
 

Γκεβάρα: Ένας σωσίας. 
 
Βέρα: Θα αστειεύεστε. (Ο Γκεβάρα παραμένει σιωπηλός.) Είναι κάποια νέα 
δοκιμασία; 
 
Γκεβάρα: Η μεγαλύτερη. 
 
Βέρα: Δεν σας καταλαβαίνω. 
 
Γκεβάρα: Πορτοκαλί. Ετοιμάσου. 
 
Βέρα: (Μονολογεί καθώς κάθεται.) Σωσίας. Λες; Μπα. Αποκλείεται.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 



 
 

44 
 

10. 
 
Ο Γκεβάρα σηκώνεται. Κάτι ψάχνει στο γραφείο του. Δεν μπορεί να το βρει. 
Θυμωμένος βρίζει και πετάει διάφορα πράγματα στο πάτωμα.   
 
Βέρα: (στο κοινό) Και πάλι κοντά σας από το γραφείο του Προέδρου. 
 
Γκεβάρα: Που είναι το γαμημένο; 
 
Βέρα: Τι ψάχνετε; 
 
Γκεβάρα: Το ημερολόγιό μου.  
 
Βέρα: Τι το χρειάζεστε; 
 
Γκεβάρα: Ξέχασα. 
 
Βέρα: Κάποιο ραντεβού; (Ο Γκεβάρα γνέφει αρνητικά.) Αλλά; 
 
Γκεβάρα: (διστάζει) Τι μέρα είναι σήμερα; 
 
Βέρα: Δεν θυμάστε; 
 
Γκεβάρα: Κάποιες φορές σταματάει το μυαλό μου. Τα καταραμένα γηρατειά. 
 
Βέρα: Η μνήμη σας είναι εξαιρετική. Θυμάστε εκπληκτικές λεπτομέρειες. 
 
Γκεβάρα: Δεν μου απάντησες.  
 
Βέρα: Παρασκευή 15 Απριλίου. Θα είχαμε Μεγάλη Παρασκευή. 
 
Γκεβάρα: Είσαι πιστός; 
 
Βέρα: Όχι, όχι. Απλά διάβασα ένα άρθρο για τις θρησκευτικές εορτές. 
 
Γκεβάρα: Ηρέμησε. Δεν θα σε τιμωρήσω. Αν και το θεωρώ προσβολή προς 
τον εαυτό σου. 
 
Βέρα: Είστε βέβαιος για την ανυπαρξία του Θεού; 
 
Γκεβάρα: Όχι. 
 
Βέρα: Τότε γιατί όλες αυτές οι διώξεις; 
 



 
 

45 
 

Γκεβάρα: Επειδή είμαι βέβαιος για την απουσία του. 
 
Βέρα: Και που βρίσκεται; 
 
Γκεβάρα: Δεν ξέρω. Ίσως σε άλλο χωροχρόνο. Μπορεί να έχει ξεχάσει ακόμα 
και την ύπαρξη μας. 
 
Βέρα: Μα τότε θα πρέπει να τον βρούμε.  
 
Γκεβάρα: Εκτός αν (Παύση) έχει πεθάνει. 
 
Βέρα: Ο Θεός; Τρομερό! 
 
Γκεβάρα: Γιατί όχι; Από που προκύπτει ότι είναι αθάνατος; 
 
Βέρα: Έτσι πιστεύουν οι περισσότεροι. 
 
Γκεβάρα: Εσύ;  
 
Βέρα: Δεν ξέρω. 
 
Γκεβάρα: Φοβάσαι ν’ απαντήσεις. 
 
Βέρα: Μα είστε σίγουρος για την απουσία του; 
  
Γκεβάρα: Τον βλέπεις πουθενά; Δεν νομίζω να έχει παρέμβει τους τελευταίους 
αιώνες. Που ήταν στον Δεύτερο Παγκόσμιο; Ή στις γενοκτονίες των λαών της 
Αμερικής; 
 
Βέρα: (μονολογεί) Ή στη γενοκτονία των Ισπανών και των Πορτογάλων.    
 
Γκεβάρα: (Αγνοεί το σχόλιο.) Μας δημιούργησε και έπειτα μας παράτησε. 
 
Βέρα: Αν υπάρχει, δεν είναι παράλογο να τον λατρεύουμε. Κι ας είναι απών. 
 
Γκεβάρα: Ανοησίες. Ένας απών θεός είναι άχρηστος. Η λατρεία του δεν έχει 
νόημα. 
 
Βέρα: Η ανθρωπότητα έχει ανάγκη την πίστη σε μια ανώτερη δύναμη. 
 
Γκεβάρα: Ας πιστέψει τότε στον ίδιο τον άνθρωπο. 
 
Βέρα: Μα εμείς δεν είμαστε θεοί. 
 



 
 

46 
 

Γκεβάρα: Είστε σίγουρος;   
 
Βέρα: Γεννιόμαστε θνητοί. 
 
Γκεβάρα: Με την προοπτική να γίνουμε θεοί.  
 
Βέρα: Με ποιο τρόπο; 
 
Γκεβάρα: Μέσα από τις πράξεις μας.  
 
Βέρα: Ο καθένας μας; 
 
Γκεβάρα: Όλοι έχουν ίχνη από το θείο μέσα τους. Όμως ελάχιστοι το 
γνωρίζουν. Ακόμα λιγότεροι έχουν την τόλμη να παλέψουν για να καλύψουν το 
κενό που άφησε εκείνος.   
 
Βέρα: Όπως; 
 
Γκεβάρα: Εγώ. 
 
Βέρα: Εσείς; 
 
Γκεβάρα: Ποιος άλλος θα μπορούσε να σηκώσει το βάρος;      
 
Βέρα:  Ισχυρίζεστε δηλαδή ότι είστε… 
 
Γκεβάρα: Θεός. (Τον πιάνει κρίση βήχα.) 
 
Βέρα: Είστε καλά; 
 
Γκεβάρα: Θεός, κύριε Βέρα. Θεός.  
 
Βέρα: Τι είδους θεός;  
 
Γκεβάρα: Τιμωρός. Ποιος σύντριψε τις Ηνωμένες Πολιτείες και τον 
καπιταλισμό; Ποιος έβαλε την Ευρώπη στο περιθώριο; Ποιος σύνθλιψε τους 
Ισπανούς;   
 
Βέρα: Εσείς. 
 
Γκεβάρα: Δεν είμαι όμως μονάχα τιμωρός. 
 
Βέρα: Αλλά;  
 



 
 

47 
 

Γκεβάρα: Δημιουργός. Εγώ δεν άλλαξα τον κόσμο; Εγώ δεν ανέστησα την 
Αμερική; Εγώ δεν πρόσφερα μια καλύτερη ζωή σ’ εκατομμύρια ανθρώπους; 
   
Βέρα: Εσείς. 
 
Γκεβάρα: Σκύψε λοιπόν και λάτρεψέ με. 
 
Βέρα: Πώς είπατε;  
 
Γκεβάρα: Σκύψε, είπα. Και φίλησε τα πόδια μου. (Ο Γκεβάρα σηκώνεται με 
δυσκολία. Στηρίζεται στο μπαστούνι.) Είμαι ο Κύριος σου και Θεός σου. 
 
Βέρα: Εγώ, ξέρετε… 
 
Γκεβάρα: Σε ονομάζω εκπρόσωπο της ανθρωπότητας. Σκύψε και λάτρεψέ με 
όπως μου αρμόζει. Όπως θα έκαναν όσοι μας παρακολουθούν. (Ο Βέρα 
διστάζει.) Ο Θεός σου είναι απών. Εγώ όμως είμαι παρών. Έχω πάρει τη θέση 
του.  
 
Βέρα: Δεν είναι σωστό. 
 
Γκεβάρα: Λάτρεψέ με είπα. Είμαι ο Θεός σου. Το ξέρω πως το θέλεις κι εσύ. 
Το έχεις ανάγκη. (Ο Βέρα γονατίζει.) Και τώρα προσευχήσου. 
 
Βέρα: Δεν ξέρω πως. 
 
Γκεβάρα: Προσευχήσου είπα.  
 
Βέρα: Κύριε Παντοδύναμε. 
 
Γκεβάρα: Πολύ καλά. 
 
Βέρα: Εσύ που εξουσιάζεις τις θάλασσες, τους ουρανούς και τη γη.  
  
Γκεβάρα: Συνέχισε.  
 
Βέρα: Και σύντριψες τους εχθρούς σου. Τους εχθρούς όλης της 
ανθρωπότητας.  
 
Γκεβάρα: Μπράβο. 
 
Βέρα: Που κάλυψες το κενό του Δημιουργού μας. 
 
Γκεβάρα: Σκάσε! Μην ξανακούσω για Αυτόν. 



 
 

48 
 

 
Βέρα: Συγνώμη. 
 
Γκεβάρα: Συνέχισε.  
 
Βέρα: Υπέρτατε Κύριε. Ευλογημένο το όνομά σου και μακάριοι οι πιστοί σου. 
Προστάτευσέ μας από τους εχθρούς και τους εαυτούς μας.  
 
Γκεβάρα: Γιατί σταμάτησες;  
 
Βέρα: Δεν μπορώ άλλο. 
 
Γκεβάρα: Πρέπει να τελειώσεις. 
 
Βέρα: Τον Κύριο υμνείτε άνδρες, γυναίκες και παιδιά. Δοξασμένα τα έργα 
αυτού.  Αμήν. 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 
 
 
 



 
 

49 
 

11. 
 
Ο Βέρα παραμένει σκυφτός. Ο Γκεβάρα ανάβει ένα πούρο, καπνίζει και τον παρατηρεί. 
 
Γκεβάρα: Μπορείς να σηκωθείς. (Ο Βέρα σηκώνεται.) Σε ονομάζω Χάιμε, ο 
Πρωτόκλητος.  
 
Βέρα: Είστε ικανοποιημένος τώρα; 
 
Γκεβάρα: Αρκετά. 
 
Βέρα: Πως είναι η αίσθηση της θεϊκής εξουσίας; 
 
Γκεβάρα: Διεγερτική. (Παύση) Έχω στύση μετά από καιρό. (Χαϊδεύει τον Βέρα 
στο μάγουλο.) Η εξουσία σε μεταμορφώνει. Γυρνάς στη ζωική κατάσταση. 
(Ξεσπάει σε γέλια.) 
 
Βέρα: Γιατί γελάτε;  
 
Γκεβάρα: Μα είναι τόσο αστεία. 
 
Βέρα: Ποια; 
 
Γκεβάρα: Η ανθρώπινη κοινωνία.  
 
Βέρα: Γιατί; 
 
Γκεβάρα: Γνωρίζεις το κοινωνικό συμβόλαιο; 
 
Βέρα: Όπως όλοι. Το μάθαμε στο σχολείο. 
 
Γκεβάρα: Γιατί δημιουργήθηκε η πρώτη κοινωνία; 
 
Βέρα: Για να αποφύγουμε τη φυσική κατάσταση. Τον πόλεμο όλων εναντίων 
όλων. 
 
Γκεβάρα: Και πως τα καταφέραμε; 
 
Βέρα: Παραχωρήσαμε τις ελευθερίες μας σε ένα πρόσωπο. 
 
Γκεβάρα: Που ονομάσαμε; 
 
Βέρα: Ηγεμόνα.  
 



 
 

50 
 

Γκεβάρα: Με χρέος;  
 
Βέρα: Να μας προστατεύει. 
 
Γκεβάρα: Μπράβο, κύριε Βέρα. Ήσασταν βλέπω καλός μαθητής.  
 
Βέρα: Απλά μου άρεσε η πολιτική επιστήμη. 
 
Γκεβάρα: Λοιπόν; 
 
Βέρα: Ναι; 
 
Γκεβάρα: Δεν καταλαβαίνεις την ειρωνεία; 
 
Βέρα: Δυστυχώς, όχι.  
 
Γκεβάρα: Μ’ απογοητεύεις.  
 
Βέρα: Λυπάμαι.  
 
Γκεβάρα: Η εξουσία διαφθείρει. Φέρνει στην επιφάνεια τη ζωώδη πλευρά του 
ατόμου. Μας κάνει να επιζητάμε ηδονές, να απολαμβάνουμε την καταπίεση 
των άλλων. Οπότε; 
 
Βέρα: Υπογράφουμε το κοινωνικό συμβόλαιο για να ξεφύγουμε από τη φύση 
μας. Και εκείνη κυριεύει τους ηγεμόνες μας. 
 
Γκεβάρα: Δεν είναι αστείο; 
 
Βέρα: Τραγικό θα έλεγα. Ωστόσο… 
 
Γκεβάρα: Συνέχισε. 
 
Βέρα: Δεν είναι δικαιολογία. 
 
Γκεβάρα: Για ποιο πράγμα; 
 
Βέρα: Για τις πράξεις των τυράννων. 
 
Γκεβάρα: Τις δικές μου για παράδειγμα; 
 
Βέρα: Ναι. 
 
Γκεβάρα: Όπως;  



 
 

51 
 

 
Βέρα: Τα βασανιστήρια. Τις εκτελέσεις. Τις γενοκτονίες.  
 
Γκεβάρα: Τα πειράματα σε παιδιά. Τους ομαδικούς βιασμούς γυναικών. 
Μεγάλη η λίστα. Μην σπαταλάμε τηλεοπτικό χρόνο σε λέξεις. 
 
Βέρα: Οι λέξεις. Τόσο… τόσο αδύναμες, ανίκανες να περιγράψουν όσα 
κάποιοι βίωσαν.  
 
Γκεβάρα: Δεν είμαι διάβολος, κύριε Βέρα.     
 
Βέρα: Είστε σίγουρος; 
 
Γκεβάρα: Υπήρξα σύμβολο ελπίδας για τους λαούς του κόσμου.  
 
Βέρα: Και ο διάβολος υπήρξε ο λαμπρότερος άγγελος του Κυρίου. 
 
Γκεβάρα: Σταμάτα να μιλάς για αυτόν.  
 
Βέρα: Σας ενοχλεί η ταύτιση;  
 
Γκεβάρα: Θα τα κατάφερνες καλύτερα;  
 
Βέρα: Δεν θα προκαλούσα τόσο πόνο. 
 
Γκεβάρα: Θα ήσουν χειρότερος από μένα. Θα έκανες κάθε νοσηρή πράξη. 
 
Βέρα: Αποκλείεται. 
 
Γκεβάρα: (Απευθύνεται στους τηλεθεατές-κοινό.) Κι εσείς το ίδιο θα κάνατε. Το 
ξέρετε καλά. Δεν είστε άξιοι να με κρίνετε. Δειλοί! Εγώ θυσιάστηκα για χάρη 
σας. Ανέλαβα το ασήκωτο βάρος της εξουσίας και πλήρωσα το τίμημα. 
Μεταμορφώθηκα. Έγινα κτήνος.  
 
Βέρα: Το παραδέχεστε λοιπόν;  
 
Γκεβάρα: Μην δίνεις σημασία. Λόγια της στιγμής. 
 
Βέρα: Η συνείδησή σας. 
 
Γκεβάρα: Πιστεύεις πως πρέπει να τιμωρηθώ; 
 
Βέρα: Εσείς; Το πιστεύετε; 
 



 
 

52 
 

Γκεβάρα: Εμπρός. Τιμώρησέ με. Μπροστά σε όλη την ανθρωπότητα. 
 
Βέρα: Δεν μπορώ. Δεν είμαι τιμωρός. 
 
Ο Γκεβάρα σηκώνεται, ανοίγει ένα συρτάρι και βρίσκει ένα λουρί. Το φοράει στο λαιμό 
του και το δίνει στον Βέρα.  
 
Γκεβάρα: Δικό σου. 
 
Βέρα: Μα τι κάνετε; 
 
Γκεβάρα: Πάρε το. 
 
Βέρα: Δεν μπορώ. 
 
Γκεβάρα: Θα έχεις υποταγμένο τον ισχυρότερο άνδρα της ιστορίας. Τον ίδιο 
τον Θεό.  
 
Βέρα: Βγάλτε το! Σας παρακαλώ! 
 
Γκεβάρα: Μην είσαι δειλός! 
  
Βέρα: Χαλάτε την εικόνα σας. Την υστεροφημία σας. 
 
Γκεβάρα: Μην τους απογοητεύσεις.  
 
Βέρα: Δεν πρόκειται να το πάρω. 
 
Γκεβάρα: Ξέρεις πόσο σε ζηλεύουν; Και τι δεν θα έδιναν να είναι στη θέση 
σου. 
 
Βέρα: Όχι. 
 
Γκεβάρα: Άκουσε τις φωνές τους. «Τράβα τον. Ταπείνωσέ τον.». Ουρλιάζουν  
μπροστά στις οθόνες τους.  
 
Βέρα: Δεν πρέπει. 
 
Γκεβάρα: Δεν μπορείς να αντισταθείς στη θέλησή τους. Είναι τόσο ισχυρή. 
 
Βέρα: Δεν πρέπει. 
 
Γκεβάρα: Το ποθείς. Φαίνεται στο βλέμμα σου. 
 



 
 

53 
 

Βέρα: Εγώ… 
 
Γκεβάρα: Σήκωσε το χέρι σου και είμαι δικός σου. 
 
Ο Γκεβάρα παίρνει το χέρι του Βέρα και το βάζει στον λαιμό του. Εκείνος χαϊδεύει το 
λουρί. Αρπάζει το σχοινί με μια απότομη κίνηση.  
 
Βέρα: Είδες; Δεν ήταν δύσκολο. 
 
Γκεβάρα: Και τώρα; 
 
Βέρα: Εσύ είσαι ο ισχυρός. Εγώ ακολουθώ. 
 
Ο Βέρα τραβάει το σχοινί. Ο Γκεβάρα πέφτει στο πάτωμα. Ο Βέρα πάει να τον 
βοηθήσει αλλά το μετανιώνει. Κάνει μερικά βήματα μπροστά. Ο Γκεβάρα τον ακολουθεί 
με δυσκολία στα τέσσερα. Ο Βέρα χαμογελάει. Κάνει ακόμα λίγα βήματα. Σταματάει. 
Κοιτάει το χέρι που κρατάει το σχοινί. 
 
Βέρα: Μα τι κάνω; Θεέ μου!  
 
(Αφήνει το σχοινί να πέσει κάτω. Ελευθερώνει τον Γκεβάρα και τον βοηθάει να 
κάτσει.) 
 
Γκεβάρα: (Τον πιάνει κρίση βήχα. Μιλάει με δυσκολία.) Η εξουσία σε αλλάζει. Σε 
κάνει τέρας. (Ανάβει το κόκκινο φως.)  
 
 
 
 
 
 
 
 
 
 
 
 
 
 
 
 
 
 
 



 
 

54 
 

12. 
 
Γκεβάρα: Διάλειμμα. 
 
Ο Βέρα παίρνει στα χέρια του το λουρί. Το φοράει και κοιτάζει τον εαυτό του στον 
καθρέπτη. Το βγάζει και έπειτα το δίνει στον Γκεβάρα. Ωστόσο εκείνος αρνείται να το 
πάρει. 
 
Βέρα: Φυλάξτε το. Σας παρακαλώ. 
 
Γκεβάρα: Μην μιλάς. 
 
Βέρα: Το ξέρω. Φέρθηκα απαίσια.  
 
Γκεβάρα: Θέλω να σκεφτώ. 
 
Βέρα: Συγνώμη. 
 
Γκεβάρα: Μην με ενοχλήσεις μέχρι να τελειώσει το διάλειμμα.  
 
Ο Γκεβάρα βάζει ένα πούρο στο στόμα του χωρίς να το ανάψει. Είναι σκεφτικός. Ο 
Βέρα απομακρύνεται. Βγάζει από την τσέπη του ένα δημοσιογραφικό μαγνητόφωνο. 
 
Βέρα: Ερνέστο Γκεβάρα. Τσε Γκεβάρα. Με έχεις μπερδέψει. Τι είσαι τελικά; 
Άγγελος ή Δαίμονας; Σωτήρας ή Χασάπης; Δεν μπορώ να καταλάβω. Ίσως 
είσαι απλά ένας άνθρωπος. Ιδιαίτερος. Ξεχωριστός. Όμως και πάλι άνθρωπος. 
Όπως όλοι μας ακροβατείς μεταξύ σκότους και φωτός. Μόνο που τα δικά σου 
βήματα είναι γρήγορα. Θαρραλέα. Διασχίζεις χιλιόμετρα ενώ εμείς κάνουμε 
φοβισμένοι λίγα μέτρα. Σήμερα νιώθω πως κάνω κι εγώ ένα βήμα. Στέκομαι 
ίσος προς ίσος μπροστά σου. Σε βοηθάω να βγάλεις προς τα έξω την αλήθεια, 
τη δική σου αλήθεια. Πριν λίγα χρόνια, παιδί ακόμα, σε χάζευα με τις ώρες 
στην τηλεόραση. Σε φοβόμουν. Σε θαύμαζα. Σκεφτόμουν πως ήμουν γιος σου. 
Πως τρώγαμε πιτάκια με μοσχάρι ενώ περπατούσαμε στο πάρκο. Πως 
βλέπαμε μαζί από τα επίσημα την Κόλο Κόλο να κερδίζει το Κόπα 
Λιμπερταδόρες. Πως με κλείδωνες στο δωμάτιο, χωρίς φαγητό και τηλεόραση, 
για τους κακούς βαθμούς μου στα μαθηματικά. Άλλοτε πάλι πως έβγαζες τη 
ζώνη σου και τρόμαζες τα μεγαλύτερα παιδιά που με χτυπούσαν. Ακόμα και το 
Γελαστό Παιδί σε φοβόταν. Ποτέ δεν θα τολμούσε να σε πάρει. Τι θα γίνει 
άραγε στο τέλος του σόου; Θα με σκοτώσεις; Θα με συγχαρείς; Θα 
αδιαφορήσεις; Ποιος ξέρει; Κάθε στιγμή ανοίγονται μπροστά μας δεκάδες 
παράλληλες πόρτες. Η κάθε μία βγάζει και κάπου άλλου. Όπου περιμένουν 
δεκάδες άλλες πόρτες. Κι εμείς επιλέγουμε μία. Και μένουμε πάντα με το 
ερώτημα. Κι αν; Αν δεν είχε πεθάνει ο πατέρας μου; Αν είχα αρνηθεί τη 
συνέντευξη; Αν είχες σκοτωθεί στη Βολιβία; Αν αποφάσιζες να αφιερωθείς στην 



 
 

55 
 

ιατρική; Αν δεν είχες δει τη Βαλεντίνα εκείνη τη μέρα στη ζούγκλα; Αν είχες 
συγχωρέσει τους Ισπανούς; Αν δεν σκότωνες τον Χεσούς Γκεβάρα; Αν 
τραυματιζόταν ο Χάιμε Βέρα πριν τον δεις να παίζει; Αν ήσουν πατέρας μου; 
Αν, αν, αν. (Κλείνει το μαγνητόφωνο.) Ψυχραιμία, Χάιμε. Θα τα καταφέρεις. 
(Ανάβει το πορτοκαλί φως.)  
 
 Γκεβάρα: Έλα! Αρχίζει. 
 
Ο Βέρα βάζει το μαγνητόφωνο στο σακάκι του και πλησιάζει τον Γκεβάρα. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 



 
 

56 
 

13. 
 
Βέρα: (στο κοινό) Καλώς ήρθατε και πάλι. Σας ζητώ συγνώμη για ότι είδατε 
πριν. Ξέρετε, δεν είναι μια απλή τηλεοπτική εκπομπή. Είναι ζωή. Πραγματική 
ζωή. (Δίνει το λουρί στον Γκεβάρα.) Θα το φυλάξετε τώρα; 
 
Γκεβάρα: Ένα λουρί είναι. 
 
Βέρα: Είναι επικίνδυνο. 
 
Γκεβάρα: Οι άνθρωποι είναι επικίνδυνοι. Όχι τα πράγματα. 
 
Βέρα: Κρύψτε το. Σας παρακαλώ. Δεν μπορώ να το βλέπω. 
 
Γκεβάρα: Ούτε δύο λεπτά δεν άντεξες.  
 
Βέρα: Μίσησα τον εαυτό μου. 
 
Γκεβάρα: Σου άρεσε όμως. 
 
Βέρα: Μπορώ να έχω ένα πούρο; 
  
Γκεβάρα: Παραδέξου το! 
 
Βέρα: Ήταν κάποιος άλλος. 
 
Γκεβάρα: Tου άρεσε; 
 
Βέρα: Πολύ. Δεν ήμουν όμως εγώ. 
 
Γκεβάρα: Εσύ ήσουν. 
 
Βέρα: Συγνώμη.  
 
Γκεβάρα: Πως ένιωσες; 
 
Βέρα: Ήμουν σε…  
 
Γκεβάρα: Έκσταση; 
 
Βέρα: (γνέφει καταφατικά) Θα με τιμωρήσετε; 
 
Γκεβάρα: Δεν χρειάζεται. 
 



 
 

57 
 

Βέρα: Μου αξίζει. Φέρθηκα σαν κτήνος. 
  
Γκεβάρα: Με εντυπωσίασες. Κανείς δεν θα τολμούσε. Ούτε τα ίδια μου τα 
παιδιά. 
 
Βέρα: Μπορώ να έχω ένα πούρο; 
 
Γκεβάρα: Όχι.  
 
Βέρα: Το έχω ανάγκη. 
 
Γκεβάρα: Σιχαίνομαι τους τρακαδόρους.  
 
Βέρα: Μα πριν μου προσφέρατε. 
 
Γκεβάρα: Στο έδωσα. Δεν μου το ζήτησες. 
 
Βέρα: Πως μπόρεσα; Να φερθώ στον Ερνέστο Γκεβάρα σαν να ήταν σκύλος. 
 
Γκεβάρα: Θα του άξιζε.  
 
Βέρα: Πώς είπατε; 
 
Γκεβάρα: Ο Γκεβάρα ήταν ένα κοπρόσκυλο.  
 
Βέρα: Δεν σας καταλαβαίνω. 
 
Γκεβάρα: Ξέρεις ποιο ήταν το μόνο του προσόν; 
 
Βέρα: Ποιο; 
 
Γκεβάρα: Ότι ήταν γοητευτικός. 
 
Βέρα: Ακόμα είστε. 
 
Γκεβάρα: Επιβλητικός. Από τα αρσενικά που επιβάλλονται στα άλλα με την 
παρουσία τους. Γεννημένος αρχηγός της αγέλης.  
 
Βέρα: Γιατί μιλάτε έτσι;  
 
Γκεβάρα: Έκανε τόσες χαζομάρες. Και όλες προξενούσαν τον θαυμασμό. 
 
Βέρα: Όπως; 
 



 
 

58 
 

Γκεβάρα: Η θεραπεία των λεπρών.  
 
Βέρα: Μα είστε γιατρός. 
 
Γκεβάρα: Τους έπλενε. Απλά τους έπλενε για να τους γιατρέψει. Νόμιζε πως 
ήταν ο Χριστός.   
 
Βέρα: Δεν φοβηθήκατε μην κολλήσετε; 
 
Γκεβάρα: Ερνέστο Γκεβάρα. Τσε Γκεβάρα. Ανάθεμά σε! 
 
Βέρα: Γιατί καταριέστε τον εαυτό σας; 
 
Γκεβάρα: Σκασμός. Θα σε σκοτώσω αν μας ταυτίσεις ξανά. Ο Γκεβάρα ήταν  
ένας αποτυχημένος. Δεν θα μπορούσε να κάνει όσα έκανα. 
 
Βέρα: Είστε καλά; 
 
Γκεβάρα: Ποια πράξη μου θαυμάζεις περισσότερο; 
 
Βέρα: Είναι πολλές. 
 
Γκεβάρα: Πρέπει να διαλέξεις. 
 
Βέρα: Θα σας φανεί παράξενο. 
 
Γκεβάρα: Πες μου. 
 
Βέρα: (διστακτικά)  Την αποτυχημένη απόπειρα επανάστασης στη Βολιβία.  
 
Γκεβάρα: (έξαλλος) Καταραμένε! Τη Βολιβία. Τη Βολιβία. Η Βολιβία ήταν ένα 
φιάσκο, μια καταστροφή. Το καθετί πριν τη Βολιβία ήταν ασήμαντο. 
Μηδαμινό. Ξέρεις γιατί; Επειδή ο Γκεβάρα σας ήταν ένας ανόητος. Τόσο 
ανόητος που… 
 
Βέρα: Που; 
 
Γκεβάρα: Πέθανε. (Τον πιάνει κρίση βήχα.)  
 
Βέρα: Είστε καλά; Κάντε εισπνοές. Σας παρακαλώ. (Ο Γκεβάρα κάνει εισπνοές) 
 
Γκεβάρα: Πέθανε, κύριε Βέρα. Πέθανε. 
 
Βέρα: Ηρεμήστε. 



 
 

59 
 

 
Γκεβάρα: Τον έπιασαν οι Βολιβιανοί. Έπειτα τον οδήγησαν σε ένα σχολείο. 
Έμεινε εκεί αιχμάλωτος όλο το βράδυ. Και το πρωί τον σκότωσαν. 
 
Βέρα: Χρειάζεστε ξεκούραση. 
 
Γκεβάρα: Υπάρχουν φωτογραφίες. Ο Γκεβάρα νεκρός ανάμεσα στους 
Βολιβιανούς στρατιώτες.   
 
Βέρα: Μήπως πρέπει να διακόψουμε; 
 
Γκεβάρα: (στους τηλεθεατές-κοινό) Αυτός ήταν ο ήρωας σας. Τον σκότωσαν 
βλάκες Βολιβιανοί χωροφύλακες. Τι ντροπιαστικός θάνατος! Το ακούτε; 
Πέθανε. Στη Βολιβία. 
  
Βέρα: Ησυχάστε, Πρόεδρε Γκεβάρα. Δεν πεθάνατε. Είστε εδώ. Μπροστά μας. 
Ακμαίος και- 
 
Γκεβάρα: Σκάσε! Δεν είμαι ο Γκεβάρα. 
 
Βέρα: Και ποιος είστε; 
 
Γκεβάρα: Σου είπα και πριν. Ένας σωσίας. 
 
Βέρα: Αποκλείεται. 
 
Γκεβάρα: Με λένε Ραμόν.  
 
Βέρα: Είναι κάποια δοκιμασία; 
 
Γκεβάρα: Ραμόν Νούνιεζ. Γεννήθηκα στην Ουρουγουάη. Στην πόλη Σαν 
Χοσέ.  
 
Βέρα: Δεν καταλαβαίνω. 
 
Γκεβάρα: Μετά την εξαφάνισή του, ο Γκεβάρα είχε γίνει σύμβολο. Ήταν ο 
μόνος που θα μπορούσε να αλλάξει τη ροή της ιστορίας. Με βρήκαν και με 
εκπαίδευσαν για ενάμιση χρόνο. Για να σώσω τη Νότια Αμερική.   
   
Βέρα: Ποιοι; 
 
Γκεβάρα: Ήμουν θαυμαστής του. Ο ανόητος. Να συνεχίσω το έργο του; Δεν 
θα μπορούσα να ζητήσω κάτι περισσότερο. Πήρα τη θέση του και τον 



 
 

60 
 

ξεπέρασα. Πέτυχα όσα δεν θα κατάφερνε ποτέ. Έσωσα τον κόσμο κι έγινα 
κύριός του. 
 
Βέρα: Μ’ ένα δανεικό όνομα; 
 
Γκεβάρα: Όχι πια. Με λένε Ραμόν.  
 
Βέρα: Έχετε αποδείξεις;  Ίσως κάποιες φωτογραφίες;   
 
Γκεβάρα: Καταστράφηκαν.  
 
Βέρα: Δεν γίνεται να μην υπάρχουν αντίγραφα. 
 
Γκεβάρα: Ήμασταν πιο αποτελεσματικοί από τους εχθρούς μας. 
 
Βέρα: Και το σώμα του Γκεβάρα; 
 
Γκεβάρα: Αποτεφρώθηκε. 
 
Βέρα: Από τους Βολιβιανούς;  
 
Γκεβάρα: Το βρήκαμε σε ένα χωράφι δίπλα σε εκείνο το σχολείο. Μέσα στο 
λάκκο υπήρχαν τρία πτώματα. Εξαϋλώθηκαν πριν εμφανιστώ στην  Αργεντινή. 
 
Βέρα: Δεν ξέρω τι να πω. 
 
Γκεβάρα: Μπάσταρδε! Δεν με πιστεύεις! 
 
Βέρα: Όλα αυτά είναι τόσο- 
 
Γκεβάρα: Τολμάς να με αμφισβητείς; 
 
Βέρα: Γιατί σήμερα; Μετά από τόσα χρόνια;  
 
Γκεβάρα: (Πηγαίνει στο παράθυρο, τραβάει την κουρτίνα και κοιτάζει έξω.) Ωραίο 
βράδυ απόψε (Παύση) για να πεθάνει κανείς. (Βγάζει ένα όπλο.) 
 
   
 
 
 
 
 

 



 
 

61 
 

14. 
 
Βέρα: Πρόεδρε Γκεβάρα; 
 
Γκεβάρα: Τ’ όνομά μου είναι Ραμόν. 
 
Βέρα: Δώστε μου το όπλο. Σας παρακαλώ. 
 
Γκεβάρα: Έχεις πιάσει όπλο στη ζωή σου; 
 
Βέρα: Στο στρατό. 
 
Γκεβάρα: Έχεις ρίξει. 
 
Βέρα: Ναι.  
 
Γκεβάρα: Σε άνθρωπο; 
 
Βέρα: Όχι. 
 
Γκεβάρα: Τότε δεν είσαι άξιος να το κρατήσεις. 
 
Βέρα: Αφήστε το κάτω. Είναι επικίνδυνο. 
 
Γκεβάρα: Βγάλε τον σκασμό! Θέλω να μιλήσω στο λαό μου. 
 
Βέρα: Ας βοηθήσει κάποιος!  
 
Γκεβάρα: Στην καρέκλα σου.  
 
Βέρα: Κύριε Σκηνοθέτη! Βοήθεια! 
 
Γκεβάρα: Θα σου ρίξω. 
 
Βέρα: Κύριε Πρόεδρε…  
 
Γκεβάρα: Κάτσε! Τώρα! (Ο Βέρα υπακούει. Ο Γκεβάρα κάθεται στο γραφείο του. 
Ανάβει το πούρο του.) Λαέ της Αμερικής. Με λένε Ραμόν. Είμαι ο ηγέτης σας. 
Ο θεός σας. Εγώ ελευθέρωσα κι ένωσα τη Νότια Αμερική. Εγώ ελευθέρωσα τη 
Βόρεια Αμερική. Εγώ σύντριψα τις Ηνωμένες Πολιτείες. Εγώ κέρδισα τον 
Τελευταίο Παγκόσμιο Πόλεμο. Εγώ εξάλειψα το καταραμένο γένος των 
Ισπανών. Εγώ σας έκανα κυρίαρχους του κόσμου. Εγώ ο Ραμόν. Κανείς 
ηγέτης δεν πέτυχε τόσα στην Παγκόσμια Ιστορία. Γιατί μονάχα εγώ έφτασα το 
θείο μέσα από τον σκληρό μου αγώνα. Πολλοί με κατηγορούν για το 



 
 

62 
 

απολυταρχικό μου καθεστώς, τις μαζικές δολοφονίες, τα βασανιστήρια. Με 
παρομοιάζουν με τον Χίτλερ, με ονομάζουν διάβολο, χασάπη. Ανθρωπάκια. 
Ποθούν τη θέση μου. Την απόλυτη εξουσία. Και η ζήλια τους καίει τα σωθικά. 
Αυτοί είναι μάλλον και οι μεγαλύτεροι θαυμαστές μου. Ξέρουν πως μόνο με 
τον φόβο και τη σφαγή ο κόσμος αλλάζει (Σβήνει το πούρο του.) Ο Γκεβάρα 
ήταν ένας πλάνος. Μας έκανε να πιστέψουμε σ’ έναν καλύτερο κόσμο. Στον 
αγώνα, στην επανάσταση ενάντια στην αδικία. Κι εγώ υπήρξα θύμα του. 
Μονάχα όταν πήρα τη θέση του κατάλαβα. Ήταν ανόητος. Η καταπίεση των 
αδυνάτων είναι η ίδια μας η φύση. Δεν μπορούμε να την αλλάξουμε. Ήταν 
ανίκανος να το καταλάβει. Δεν ήταν παρά ένα παιδί. Ένα άγριο παιδί. Για αυτό 
και πέθανε. (Βάζει το όπλο στον κρόταφό του. Μένει μετέωρος για λίγο.) 
 
Βέρα: Μην το κάνετε. Σας παρακαλώ. (Φωνάζει στον σκηνοθέτη) Διάλειμμα, 
κύριε σκηνοθέτη! Διάλειμμα! Το κόκκινο φως! 
 
Γκεβάρα: (Κατεβάζει με μανία το όπλο του πάνω στο γραφείο.) Μπάσταρδε! Τώρα 
καταλαβαίνω. Δεν ήσουν ανόητος. Ήξερες πως οι επαναστάσεις ήταν μάταιες. 
Ότι ο κόσμος δεν θ’ αλλάξει. Θα έπρεπε να αλλάξεις τον εαυτό σου. Να γίνεις 
σαν και μένα. Ένας μισητός δικτάτορας. Μπάσταρδε. Γι’ αυτό πήγες στη 
Βολιβία. Για να πεθάνεις. Για να γίνεις σύμβολο. Δεν σε είχα για τόσο έξυπνο. 
Μας ξεγέλασες όλους. (Πιάνει το όπλο του. Σημαδεύει προς το κοινό.) Δειλέ. 
Εμφανίσου. Θα σε σκοτώσω. Δεν με νοιάζει που δεν έχεις σώμα. Πρέπει να 
έρθεις. Να παραδεχτείς ότι αυτή ήταν η μοίρα σου. Να γίνεις δικτάτορας. Το 
είχες καταλάβει. Έτσι δεν είναι; Ένιωθες την αλλαγή μέρα με τη μέρα. Γι’ αυτό 
πέθανες. Δειλέ! Που είσαι; Εμφανίσου! (Ξεσπάει σε γέλια.)   
 
Βέρα: Πρόεδρε; Είστε καλά; 
 
Γκεβάρα: Κι εγώ πήρα το όνομά σου. Σε έκανα αυτό που φοβόσουν. Έναν 
αιμοσταγή τύραννο. Σε είχα νικήσει. Ισοπεδώσει. (Τον πιάνει κρίση βήχα.) Και 
σήμερα τα κατέστρεψα όλα. Τώρα θα σε κάνουν και πάλι άγιο. Σύμβολο 
επανάστασης. Κατάρα! Γιατί ήμουν τόσο ανόητος; Γαμημένε! Κύριε Βέρα; 
 
Βέρα: Ναι; 
 
Γκεβάρα: Ξέχασε όσα σου είπα. Εγώ είμαι ο Ερνέστο Γκεβάρα. Δεν υπάρχει 
κανένας Ραμόν Νούνιεζ. (στο κοινό) Εγώ είμαι. Ο Ερνέστο Γκεβάρα. (Φέρνει το 
όπλο στον κρόταφο του.) Δικτάτορας του κόσμου. 
 
Βέρα: Ας βοηθήσει κάποιος! 
 
Γκεβάρα: Σκάσε, ανόητε. Θέλεις να πεθάνεις; (Τον πλησιάζει.) Τα χέρια στο 
σβέρκο. Γρήγορα. Αλλιώς θα σε σκοτώσω.  
 



 
 

63 
 

Βέρα: Είστε θεός. Θυμάστε; Δεν πρέπει να μας παρατήσετε κι εσείς.  
 
Γκεβάρα: Έχετε συνηθίσει σ’ απόντες θεούς. (Ενώ τον σημαδεύει με το ένα χέρι, 
με το άλλο του χαϊδεύει το μάγουλο.) Αυτό το βλέμμα. Το βλέμμα μου. Το 
βλέμμα του. 
 
Βέρα: Τι εννοείτε; 
 
Γκεβάρα: Κάνε τρία βήματα πίσω.  
 
Βέρα: Εξηγήστε μου. 
 
Γκεβάρα: Θα μετρήσω μέχρι το τρία. Ένα. 
 
Βέρα: Το βλέμμα μου;  
 
Γκεβάρα: Δύο.  
 
Ο Βέρα οπισθοχωρεί. Ο Γκεβάρα επιστρέφει στο γραφείο του. Ανάβει πούρο. Βήχει. 
Συνεχίζει να καπνίζει.  
 
Γκεβάρα: Ήρθε η ώρα να μετρηθούμε οι δυο μας. Μπάσταρδε! Hasta la 
Victoria Siempre. 
 
Κλείνουν τα φώτα. Ακούγεται πυροβολισμός. 
 
  
   
  
 
  
 
 
 
  
 
 
 
 
 
 
 
 
 



 
 

64 
 

15. 
 
Τα φώτα παραμένουν κλειστά. Ακούγεται μονάχα η φωνή του Βέρα. 
 
Βέρα: Τι συμβαίνει; Με ακούει κανείς; Κύριε Σκηνοθέτα; Ο κύριος Πρόεδρος 
αυτοκτόνησε. Είναι νεκρός. Μα γιατί δεν βοηθήσατε; Θα μπορούσατε να τον 
είχατε σώσει. Αυτοκτονία σε ζωντανή μετάδοση. Ω Θεέ μου. Και μετά από 
τόσες αποκαλύψεις. Μα γιατί είναι σκοτάδι; Με ακούει κανείς;  
 
Ένας μικρό φως πέφτει πάνω στον Βέρα. Περιφέρεται στη σκηνή. Το φως τον 
ακολουθεί.  Αρχίζει να ψάχνει το πτώμα του Γκεβάρα. 
 
Λίγο φως. Επιτέλους. Μα που είναι όλοι; Πρέπει να βοηθήσουμε τον 
Πρόεδρο. Δεν ακούσατε τον πυροβολισμό; Ο Πρόεδρος είναι νεκρός. Που 
είναι το σώμα του; Βρισκόταν εδώ όταν... Μήπως σύρθηκε; Θα έπρεπε να ήταν 
εδώ. Δεν γίνεται να εξαφανίστηκε. Και αυτό το φως; Από πού έρχεται; Είναι 
τόσο απόκοσμο. Σαν από άλλον… Ω Θεέ μου! Κι αν (Αρχίζει να ψάχνει το 
σώμα του για να βρει κάποιο τραύμα.) με πυροβόλησε; Κι αν εγώ είμαι ο νεκρός; 
Έτσι εξηγείται το σκοτάδι; Με ακούει κανείς; Είμαι νεκρός; Με σκότωσε ο 
κύριος Πρόεδρος; Επειδή του θύμιζα τον Ερνέστο Γκεβάρα. Ή μήπως τον 
εαυτό του; Δεν θέλω. Όχι. Δεν θέλω. Μα που είναι το αίμα; Η πληγή; Μήπως 
βρίσκομαι στον άλλον κόσμο; Όχι. Είμαι ακόμα στο γραφείο του. Αυτές είναι 
οι εφημερίδες του. Με σημερινή ημερομηνία. Και αυτό το ποτήρι του. 
Μισογεμάτο. Ακούει κανείς; Κύριε σκηνοθέτα; Είναι κανείς εδώ; Απαιτώ να 
μου μιλήσετε. Κύριε σκηνοθέτα; Έχει τελειώσει το σόου; Γιατί είστε όλοι 
απόντες;  
 
Τα φώτα ανάβουν. Ο Σκηνοθέτης μπαίνει στη σκηνή χειροκροτώντας. 
 
Σκηνοθέτης: Μπράβο! Μπράβο! Συγχαρητήρια! Ήσασταν εξαιρετικός. Ε-
ΞΑΙ-ΡΕ-ΤΙ-ΚΟΣ. Ήταν ένας θρίαμβος. Η απόλυτη τέχνη. (Του σφίγγει το 
χέρι.) 
 
Βέρα: Τι συνέβη; 
 
Σκηνοθέτης: Γράψαμε ιστορία. Αυτό συνέβη. Θα μιλάνε για μας μέχρι το 
τέλος της ανθρωπότητας. Πρέπει να δείτε τα πλάνα. Η σκηνοθετική μου 
προσέγγιση απογείωσε το σόου. Αυτή τη στιγμή εκατομμύρια τηλεθεατές 
βρίσκονται σοκαρισμένοι μπροστά στις οθόνες τους. Οι καρδιές τους, οι 
παλμοί τους, τα μάτια τους. Μπορείτε να τους φανταστείτε; Ήταν ένας 
θρίαμβος! Θρίαμβος! Ομολογώ πως δεν περίμενα μια τέτοια επιτυχία. Κανείς 
δεν πρόκειται να μας ξεπεράσει. 
 
Βέρα: Ο Πρόεδρος; Είναι νεκρός; 



 
 

65 
 

 
Σκηνοθέτης: Δυστυχώς. 
 
Βέρα: Και που είναι το σώμα του; 
 
Σκηνοθέτης: Το πήραν. 
 
Βέρα: Οι συνεργάτες σας; 
 
Σκηνοθέτης: Αυτοί που έπρεπε. 
 
Βέρα: Θα μπορούσατε να τον είχατε σώσει. 
 
Σκηνοθέτης: Δεν είχα το δικαίωμα. 
 
Βέρα: Να τον βοηθήσετε; 
 
Σκηνοθέτης: Να παρέμβω στο σόου. 
 
Βέρα: Μα κινδύνευε. 
 
Σκηνοθέτης: Ο σκηνοθέτης βλέπει τα πάντα. Αλλά ποτέ δεν παρεμβαίνει. 
 
Βέρα: Σαν να είναι απών; 
 
Σκηνοθέτης: Ακριβώς. 
 
Βέρα: Θα ήταν ακόμα ζωντανός αν είχατε παρέμβει.  
 
Σκηνοθέτης: Το σόου είναι υπεράνω όλων. 
 
Βέρα: Και από την ανθρώπινη ζωή; 
 
Σκηνοθέτης: Φυσικά.  
 
Βέρα: Ακόμα και του Προέδρου; 
 
Σκηνοθέτης: Σας είπα. Το σόου είναι υπεράνω όλων.  
 
Βέρα: (εξοργισμένος) Στο διάολο το σόου! Το καταραμένο σας σόου. Ένας 
άνθρωπος πέθανε, ο ίδιος ο Πρόεδρος, κι εσείς… 
 
Σκηνοθέτης: Εσύ; Γιατί δεν τον έσωσες;  
 



 
 

66 
 

Βέρα: Πώς; Απειλούσε να με σκοτώσει. Το είδατε όλοι. 
 
Σκηνοθέτης: Η συζήτησή σας τον έφερε σ’ αυτό το σημείο.  
 
Βέρα: Δεν το είχε προαποφασίσει; 
 
Σκηνοθέτης: Δεν το γνωρίζω. 
 
Βέρα: Δηλαδή φταίω εγώ; 
 
Σκηνοθέτης: (τον αγκαλιάζει) Κύριε Βέρα, αυτοί είναι οι νόμοι του σόου. 
Υπάρχουν δύο υποκείμενα. Το ένα επηρεάζει το άλλο. Αν η μίξη είναι επιτυχής 
μπορούν να έρθουν τα πάνω κάτω. Δεν φταίτε εσείς αν ο Πρόεδρος έβαλε 
τέλος στο σόου και στη ζωή του.      
 
Βέρα:  Έχετε καταλάβει τι έχει συμβεί; Ο Πρόεδρος είναι νεκρός. 
 
Σκηνοθέτης: Δεν μπορώ να τον αναστήσω. Είμαι ένας απλός σκηνοθέτης.  
 
Βέρα: Οι αποκαλύψεις; Τις άκουσε το κοινό; 
 
Σκηνοθέτης: Φυσικά. 
 
Βέρα: Και; Ισχύουν; 
 
Σκηνοθέτης: Τι σημασία έχει;  
 
Βέρα: Μα τι λέτε; Ο Πρόεδρος, λίγο πριν πεθάνει, δήλωσε ότι είναι ο σωσίας 
του Ερνέστο Γκεβάρα.  
 
Σκηνοθέτης: Σταματήστε πια. Σημασία έχει η στιγμή. Εκείνα τα λεπτά που 
συντάραξαν το είναι των θεατών. Ωμή, πραγματική τέχνη. 
 
Βέρα: Σχολίασε το βλέμμα μου. Είπε πως είναι ίδιο με το δικό του. 
 
Σκηνοθέτης: Ο Πρόεδρος είχε αρχίσει να τα χάνει το τελευταίο διάστημα. 
Σήμερα περιμέναμε την ανακοίνωση της παραίτησής του. (Πάει στο γραφείο και 
γεμίζει δύο ποτήρια τεκίλα. Ανάβει και πούρο.)  
 
Βέρα: (μονολογεί) Και προτίμησε να πεθάνει. Όπως έπρεπε να κάνει στη 
Βολιβία.  
 
Σκηνοθέτης: (Προσφέρει στον Βέρα το ένα ποτήρι και ένα πούρο.) Θα σας 
βοηθήσουν να συνέλθετε.  



 
 

67 
 

Βέρα: Δεν του αρέσει να καπνίζουν τα πούρα του. Ούτε να πίνουν το ποτό του. 
 
Σκηνοθέτης: Ηρεμήστε. Είναι απών. (Ο Βέρα παίρνει ποτήρι και πούρο. Ο 
Σκηνοθέτης κάνει πρόποση.) Στο σόου μας. Ένα σόου που ξεπέρασε την ίδια τη 
ζωή.  
 
Βέρα: Στο σόου μας. Το σόου του Προέδρου Γκεβάρα.  
 
Πίνουν. Τα φώτα κλείνουν. 


