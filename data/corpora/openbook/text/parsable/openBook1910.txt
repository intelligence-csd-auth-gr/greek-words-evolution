










































Οδηγούσα στη λεωφόρο 53, στο ύψος της εξόδου που οδηγεί στην υπέργεια σύνδεση με την λεωφόρο Εθνικής Ανάτασης


 
 
  



Γεωργία Ανδρουλιδάκη - Γρηγόρης Παπαδογιάννης 

  

1 

 

 
 
  



Γεωργία Ανδρουλιδάκη - Γρηγόρης Παπαδογιάννης 

  

2 

 

 
 
 
 
 
 
 
 
 
 
 

ΤΟ ΝΗΣΙ ΤΗΣ ΚΑΛΥΨΩΣ 
 
 
 
 
 

Μια ιστορία 
της Γεωργίας Ανδρουλιδάκη 

και του Γρηγόρη Παπαδογιάννη 
 

 
 
 
 
 
 
 
 
 
 
 
 
 



Γεωργία Ανδρουλιδάκη - Γρηγόρης Παπαδογιάννης 

  

3 

 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 



Γεωργία Ανδρουλιδάκη - Γρηγόρης Παπαδογιάννης 

  

4 

 

 
 
 
 
 

Αυτή είναι μια ιστορία που γράψαμε μαζί*. Τη γράψαμε 
μαζί και ταυτόχρονα μόνοι ακολουθώντας ο καθένας τον δικό του 
ήρωα- ηρωίδα. Μιλούσαμε συχνά, οι δύο συγγραφείς, αλλά οι 
χαρακτήρες μας έκαναν πάντα του «κεφαλιού» τους, κι έτσι 
ακολούθησαν τη δική του πορεία ο καθένας.  
Γράψαμε μια ιστορία που εκτυλίσσεται σε ένα όχι πολύ μακρινό 
μέλλον αλλά δεν νιώθουμε ότι φτιάξαμε μια νουβέλα 
επιστημονικής φαντασίας. Πριν απ’ όλα είναι η ιστορία δυο 
«αταίριαστων» ανθρώπων που συναντιούνται από ένα τυχαίο 
γεγονός και θα μοιραστούν θέλοντας και μη τον ίδιο δρόμο –
τουλάχιστον για λίγο. Είναι λοιπόν πρώτα απ’ όλα η αφήγηση μιας 
σχέσης που εξελίσσεται σε περιπέτεια –όπως οι περισσότερες 
σχέσεις, αλλά κάπως παραπάνω ίσως. Πέρα από αυτό, στο 
μελλοντολογικό της κομμάτι είναι μια εικασία του αναπόφευκτου, 
ενός κόσμου που νιώθουμε ότι προετοιμάζουν από τώρα κάποιοι 
άλλοι για εμάς. Οι δύο ήρωές μας αντιστέκονται με τον τρόπο που 
πιστεύουν καλύτερα. Εμείς απλώς εξιστορούμε και δίνουμε έτσι τη 
δική μας άποψη για όλα εκείνα που δεν θέλουμε να συμβούν. Άρα 
είναι μια ιστορία που αφορά κυρίως το σήμερα.  
 
Γεωργία Ανδρουλιδάκη & Γρηγόρης Παπαδογιάννης, 
Καλοκαίρι του 2013 

 
* Η ιστορία είναι χωρισμένη σε είκοσι κεφάλαια, τα μονά είναι η αφήγηση του  
άντρα και τα ζυγά η αφήγηση της γυναίκας.  
  



Γεωργία Ανδρουλιδάκη - Γρηγόρης Παπαδογιάννης 

  

5 

 

  



Γεωργία Ανδρουλιδάκη - Γρηγόρης Παπαδογιάννης 

  

6 

 

 
 

1. 
Οδηγούσα στη Λεωφόρο 23, στο ύψος της εξόδου που 

οδηγεί στην υπέργεια σύνδεση με την λεωφόρο Εθνικής 
Ανάτασης. Δεν ξέρω γιατί η λεωφόρος ονομάζεται 23 – οι 
υπόλοιπες 22 απλώς δεν υπάρχουν. Πρέπει να ήταν ένα ακόμη από 
τα μεγαλεπήβολα σχέδια της Νέας Διακυβέρνησης που έμειναν 
στο συρτάρι, όπως τα ιπτάμενα αυτοκίνητα και οι ελεύθερες 
εκλογές. Μπορεί απλώς να ήταν ο αριθμός κάποιας εθνικής 
επετείου που κανείς δεν θέλει να θυμάται. Το ζήτημα είναι πως αν 
θες να βγεις γρήγορα από την πόλη υπάρχει μόνο  η 23. Έτσι ήταν 
φυσικό να πηγαίνουμε ο ένας κολλημένος πίσω από τον άλλο, και 
στις τέσσερις λωρίδες της. 

Ήταν ένα ζεστό καλοκαιριάτικο απόγευμα και όλα 
έμοιαζαν φυσιολογικά. Σταματούσαμε κάθε λίγο και λιγάκι κι 
ύστερα πάλι ξεκινούσαμε. Αυτό ακριβώς έκανα και εγώ, εκείνη τη 
συγκεκριμένη στιγμή. Ξεκινούσα. Κάποιος όμως με είχε προλάβει. 
Αυτός ο κάποιος ήταν μια ηλίθια γκόμενα που οδηγούσε ένα 
μικροσκοπικό κινέζικο διθέσιο από αυτά που πολλαπλασιάζονται 
πιο γρήγορα κι από τις κατσαρίδες κάθε καλοκαίρι. Αυτό το 
διθέσιο που βρισκόταν πίσω μου αποφάσισε ξαφνικά να ξεκινήσει 
χωρίς να με υπολογίσει. Κι έτσι ακούστηκε ένας ξερός μεταλλικός 
ήχος, ακολούθησε ένα ξερό τράνταγμα, κι έτσι ήταν φανερό ότι 
είχαμε ένα μικρό ωραίο τρακάρισμα.  

Έμοιαζε πράγματι με κατσαρίδα. Το διαπίστωσα όταν με 
μεγάλη δυσκολία έκανα στην άκρη και βγήκα έξω για να δω τι 
ακριβώς είχε συμβεί.  

Αντίκρισα λοιπόν μια διθέσια κατσαρίδα με 
στραπατσαρισμένη μούρη. Καθόλου περίεργο. Αυτά τα μοντέρνα 
άχρηστα γκατζετάκια είναι προορισμένα να ζήσουν πολύ λίγο. 
Αρκεί μια στραβή κίνηση –όπως αυτή που έκανε η ψηλόλιγνη 
τύπισσα που τώρα είχε βγει κι εκείνη έξω και κοιτούσε τη ζημιά- 
και όλα τελειώνουν.  



Γεωργία Ανδρουλιδάκη - Γρηγόρης Παπαδογιάννης 

  

7 

 

Το δικό μου είχε ένα απλό βαθούλωμα στον πίσω 
προφυλακτήρα. Τίποτε τρομερό, είχε περάσει και χειρότερα. Όχι 
ότι με ενθουσίαζε κιόλας η ιδέα, αλλά το ζήτημα ήταν τώρα να 
τελειώσουμε όσο γίνεται πιο γρήγορα με τα τυπικά. Είχα την 
ελπίδα ότι η γκομενίτσα θα ήξερε καλά τη διαδικασία. Αποκλείεται 
να ήταν η πρώτη φορά που στουκάριζε κάπου. Της έριξα μια ματιά 
καθώς έψαχνα μηχανικά στις τσέπες μου για την ολογραμμική 
κάρτα μου. Δεν είχαμε ανταλλάξει ακόμη κουβέντα και δεν θα με 
πείραζε καθόλου να μέναμε έτσι. Είχαν περάσει ήδη έξι μήνες ή 
κάπου τόσο από τότε που για τελευταία φορά μια γυναίκα έμεινε 
περισσότερο από ολόκληρη νύχτα στο μακρόστενο συρτάρι που 
παριστάνει το διαμέρισμά μου αλλά δεν ένιωθα έτοιμος για 
στενότερες σχέσεις οποιουδήποτε είδους. Όχι τώρα, όχι σήμερα. 

Ήταν πολύ απλό. Δίνεις την κάρτα, παίρνει το νούμερό σου, 
το επιβεβαιώνει με το i-Phone ή ότι τέλος πάντων κουβαλούσε, και 
στέλνει ένα μήνυμα αποδοχής της ζημιάς στα κεντρικά. Θα της 
χρησίμευε για μια μικρή αποζημίωση από το διαλυτήριο 
αυτοκινήτων. Αν φερόταν σαν καλό παιδί και τελειώναμε γρήγορα 
δεν είχα σκοπό να της ζητήσω τίποτε παραπάνω από τα βασικά. 
Άλλωστε αυτά τα αναλαμβάνουν άλλοι.  

Θα μπορούσα βέβαια να έχω εξαφανιστεί, με ένα απλό 
βαθούλωμα στον προφυλακτήρα. Αλλά δεν μπορούσα να ρισκάρω 
την περίπτωση να ήταν τελείως τρελαμένη και να έδινε σήμα στις 
υπηρεσίες ασφαλείας. Δεν θα πήγαινα πολύ μακριά. Υπάρχει ένας 
από δαύτους κάθε δύο χιλιόμετρα.  

Το θέμα ήταν να τελειώσουμε γρήγορα. Η περιοχή είναι 
απόλυτα ελεγχόμενη, τι στα κομμάτια, μιλάμε για την πιο 
σημαντική λεωφόρο της πόλης, και ήδη σε κάποια οθόνη 
ασφαλείας θα είχαν τσεκάρει την περίπτωσή μας. Το τελευταίο 
που ήθελα ήταν ένας περίεργος μπάτσος να σκανάρει το 
αυτοκίνητό μου σε ένα έλεγχο ρουτίνας. Το κάνουν για πλάκα. 
Έτσι για να δοκιμάσουν τα καινούργια τους παιχνίδια που 
μπορούν να σαρώσουν στη στιγμή οποιαδήποτε επιφάνεια. Αν 
λοιπόν το έκανε, θα έβλεπε στην οθόνη την ένδειξη αναγνώρισης 



Γεωργία Ανδρουλιδάκη - Γρηγόρης Παπαδογιάννης 

  

8 

 

παράνομου υλικού. Τόσο απλά. Κι εγώ θα έμπαινα μέσα στην 
καλύτερη περίπτωση για πέντε χρόνια. Τόσο άσχημα. Άρα έπρεπε 
να τελειώνουμε γρήγορα. 

Αλλά η δικιά σου έμοιαζε να βρίσκεται σε τρανς. Δεν 
κοιτούσε εμένα, αμφιβάλλω αν είχε εντοπίσει την ύπαρξή μου. Δεν 
κοιτούσε την κινέζικη κατσαρίδα της, κοιτούσε κάτι, κάπου, πέρα 
στον ορίζοντα. Έχω ακούσει για γυναίκες που φτιάχνονται με 
τρακαρίσματα και τέτοια. Ενδιαφέρουσα διαστροφή αλλά δεν 
είχα καμία διάθεση για νέες εμπειρίες. Όχι τώρα τουλάχιστον. 
Τώρα, κάθε δευτερόλεπτο που περνούσε με έφερνε πιο κοντά σε 
κάτι ειδικές πανσιόν που βλέπεις τον ήλιο –αν τον βλέπεις-ριγέ. 
Οπότε έπρεπε να σπρώξω λίγο τα πράγματα.  

Προχώρησα βιαστικά προς το μέρος της και της έδωσα την 
κάρτα. Είχα ακόμη την ελπίδα ότι μπορούσαμε να τελειώσουμε 
χωρίς πολλά πολλά. Δεν ήταν άσχημη πάντως. Λίγο αδύνατη για 
τα γούστα μου, λίγο πιο ψηλή από το συνηθισμένο, χωρίς να με 
χαλάει αυτό οπωσδήποτε, και με ένα υποφερτό πράσινο ολόσωμο 
κάτι, από αυτά που μόνο οι γυναίκες ξέρουν πως λέγονται, που δεν 
τόνιζε ιδιαίτερα αλλά ούτε έκρυβε ένα κορμί που μπορεί, υπό 
συνθήκες, κάποιου να έφτιαχνε τη μέρα ή τη νύχτα. Αλλά όχι 
εμένα, όχι τώρα. Οι διαπιστώσεις μου είχαν εντελώς θεωρητικό 
χαρακτήρα. Αν έβγαζε τουλάχιστον αυτά τα τεράστια σκούρα 
γυαλιά θα μπορούσα να μιλήσω με περισσότερη σιγουριά. Είμαι 
της παλιάς σχολής, θέλω να βλέπω και τα μάτια μιας γυναίκας για 
να είμαι σίγουρος ότι μου αρέσει.  

Όλα αυτά μου πήραν μερικά δέκατα του δευτερολέπτου για 
να αποθηκευτούν στην προσωρινή μνήμη του εγκεφάλου μου. Θα 
έσβηναν προφανώς σύντομα, όπως θα έσβηνε και όλη αυτή η 
ιστορία αν απλώς κάναμε μερικές απλές κινήσεις. Πήρε την κάρτα 
και την κοίταξε.  

- Τρία οχτάρια και δίεση, της είπα. 
- Τι πράγμα; 

Ωραίο σώμα, εντάξει, τώρα που το έβλεπα από κοντά, αλλά 
πανέξυπνη δεν μπορούσες να την πεις.  



Γεωργία Ανδρουλιδάκη - Γρηγόρης Παπαδογιάννης 

  

9 

 

- Τρία οχτάρια και δίεση, είπα πάλι υπομονετικά. Κωδικός 
αποδοχής ζημιάς. Αποδέχεστε τη ζημιά, έτσι δεν είναι; 
Ωραία. Στέλνετε τον αριθμό της κάρτας μου σ’ αυτή την 
υπηρεσία, τον δικό σας τον έχει έτσι κι αλλιώς, και έτσι εγώ 
μπορώ να πάω στη δουλειά μου. Εσείς περιμένετε βοήθεια.  

- Τι πράγμα; είπε πάλι. 
Κάτι πρέπει να έπαιρνε. Δεν υπήρχε περίπτωση. Δεν ήταν 

παράλογο. Στην πόλη αυτή οι μισοί τουλάχιστον καταφέρνουν 
ακόμη να φτιάχνονται με κάποιο παράνομο τρόπο. Οι υπόλοιποι 
απλώς φτιάχνονται με νόμιμους τρόπους. Εκτός βέβαια αν είχε 
ζαλιστεί από το χτύπημα.  

- Σας ζάλισε το χτύπημα; ρώτησα όσο μπορούσα πιο 
ευγενικά. 

- Όχι, είμαι οκέι.  
- Ωραία. Κι εγώ είμαι περίφημα, αν ρωτάτε. Αλλά το αμάξι 

μου δεν είναι. Ούτε και το δικό σας βέβαια, αλλά αυτό έπρεπε να 
το σκεφτείτε προτού πέσετε επάνω μου. Γι’ αυτό λοιπόν, πατήστε 
το νουμεράκι, στείλτε το μηνυματάκι και ας προσπαθήσουμε να το 
ξεχάσουμε. 

Κρατούσε ακόμη την κάρτα στα χέρια της λες και ήταν 
διαφημιστικό από cybersex club. Με το μυαλό που κουβαλούσε 
κάπως έτσι θα την έβγαζε βέβαια αλλά δεν ήταν δικό μου 
πρόβλημα.  

- Όχι, είπε μόνο. 
- Όχι; Τι όχι;  
- Όχι δεν μπορώ να κάνω αποδοχή ζημιάς.  
- Κι όμως θα το κάνεις, είπα, χάνοντας ελαφρώς την 

ψυχραιμία μου. Γιατί αλλιώς θα έρθουν οι μπάτσοι και… 
- Ας έρθουν, είπε.  

Μου έδωσε πίσω στην κάρτα. Τότε κατάλαβα ότι εγώ κι 
αυτή θα είχαμε σοβαρά προβλήματα.  
 
  



Γεωργία Ανδρουλιδάκη - Γρηγόρης Παπαδογιάννης 

  

10 

 

 
 

2. 
Δε φτάνει που μόλις είχα τρακάρει το αυτοκίνητο της 

εταιρείας, είχα απέναντι μου κι αυτό τον αντιπαθέστατο ξερόλα, 
που κρατούσε μια κάρτα και μου έλεγε ανυπόμονα να χτυπήσω 
κάτι νούμερα. 

Με κοιτούσε μ’ αυτό το ύφος που λέει «έλα κοριτσάκι μην 
αργείς, αφού το ξέρω πως στο τέλος θα κάνεις αυτό που λέω». Δε 
λέω νόστιμος αν και όχι ιδιαίτερα καλοντυμένος, όπως μου έδινε 
την κάρτα πρόσεξα τα χέρια του, μακριά δάχτυλα, μεγάλη παλάμη, 
πάντα μου άρεσαν οι μεγάλες παλάμες στους άντρες, η ερωτική 
πράξη ξεκινάει απ’ το άγγιγμα, προφανώς γι’ αυτό δίνω τόση 
σημασία σε κάτι που στους περισσότερους ανθρώπους περνάει 
απαρατήρητο. Τι κάθομαι και σκέφτομαι, λες και θυμάμαι πως 
είναι η ερωτική πράξη.  

Ο τύπος με κοιτάει με ανυπομονησία, η στάση του σώματος 
του δείχνει εκνευρισμό, έχει τα χέρια πάνω στους γοφούς και το 
ύφος του δείχνει πως θέλει να τελειώνει. Δεν είναι κι άσχημος, 
τώρα που το σκέφτομαι, ψηλός και γεροδεμένος, αξύριστος, 
φαίνεται μποέμ τύπος, απ’ αυτούς που έχουν φύγει πριν ξυπνήσεις 
χωρίς ποτέ να τους ξανασυναντήσεις. Όταν του έδωσα πίσω την 
κάρτα, πέρασε την παλάμη του πάνω απ’ το κεφάλι του χωρίς να 
προσπαθήσει καν να κρύψει την απελπισία του.  

Αν είναι αυτός απελπισμένος σκέψου τι πρέπει να νιώθω εγώ 
που το αυτοκίνητο της εταιρείας είναι στα μαύρα του τα χάλια ενώ 
μόλις πριν λίγο με είχε ενημερώσει ο διευθυντής μου πως, ο 
«Δείκτης Αποδοτικότητας» μου είναι κάτω από το όριο που μου 
δίνει το δικαίωμα να έχω περίθαλψη. Το επόμενο στάδιο είναι η 
απόλυση, σύμφωνα με το νέο κώδικα εργασίας και μάλιστα χωρίς 
αποζημίωση αφού η χαμηλή μου αποδοτικότητα θα είναι η αιτία 
της. Τώρα δε με το τροχαίο, το μόνο σίγουρο είναι πως τη Δευτέρα 
θα είμαι μια πρώην εργαζόμενη. 



Γεωργία Ανδρουλιδάκη - Γρηγόρης Παπαδογιάννης 

  

11 

 

- Το θεωρείτε απαραίτητο να έρθει η αστυνομία; Θα πάρει 
χρόνο και είμαι πολύ βιαστικός. Είναι πολύ πιο απλό να 
κάνετε αυτό που σας λέω, θα έχουμε τελειώσει μέσα σε λίγα 
λεπτά. Άλλωστε θα είμαι δύσκολο να διεκδικήσετε 
οτιδήποτε αφού δεν κρατήσατε την απαραίτητη απόσταση 
ασφαλείας. 
Το ύφος του έχει αλλάξει, έχει γίνει πιο ευγενικός και 

καλοπροαίρετος. Άντε τώρα να του εξηγήσω πως αν κάνω ότι μου 
λέει  τη Δευτέρα θα είμαι άνεργη, αλλά τι να τον νοιάζει αυτός 
φαίνεται να είναι ο τύπος που δεν του λείπει τίποτα. Πρέπει να του 
εξηγήσω πως έχουν τα πράγματα μπας και βρούμε καμιά άλλη 
λύση. Τουλάχιστον πρέπει να προσπαθήσω. Γαμώτο, μου τη δίνει 
που πρέπει να γίνω γλυκιά μ’ έναν τέτοιο τύπο. 

- Ξέρετε το αυτοκίνητο δεν είναι δικό μου! 
- Δηλαδή το έχετε κλέψει; μου λέει ειρωνικά. 
Το ήξερα πως δε θα καταλάβαινε, καλύτερα να χτυπήσω τα 
νούμερα αυτής της ηλίθιας κάρτας που κρατάει και να 
τελειώνω μια και καλή. Πριν του ζητήσω  πίσω την κάρτα 
διαπιστώνω ότι μ έχουν πάρει τα κλάματα. Μου τη δίνει που 
δεν μπόρεσα να συγκρατηθώ κι αυτός ο αναίσθητος τύπος θα 
πάρει την ικανοποίηση πως έγινε το δικό του όπως γίνεται 
συνήθως με τους άντρες του είδους του. 
- Δώστε μου την κάρτα και πείτε μου τι να κάνω, του λέω και 

δεν μπορώ να συγκρατήσω τους λυγμούς μου. Κάνει να μου 
δώσει την κάρτα και την ίδια στιγμή φαίνεται να παρατηρεί 
αυτό, που εγώ τόση ώρα εύχομαι να μη συνέβαινε. Έχει 
μείνει με το χέρι μετέωρο και με κοιτάει με απορία. 

- Μα εσύ κλαις! Δεν είναι δυνατόν να μου συμβαίνει αυτό! 
μουρμουρίζει λες και δεν μπορώ να τον ακούσω.  
Η κάρτα στον αέρα κι αυτός να μην κρύβει καθόλου τη 

δυσφορία του. Πόσο χειρότερα μπορεί να γίνουν τα πράγματα 
αναρωτιέμαι. Του αρπάζω την κάρτα απ’ το χέρι και προσπαθώ να 
ξεκαθαρίσω τα νούμερα μέσα από τα δάκρυα μου. 



Γεωργία Ανδρουλιδάκη - Γρηγόρης Παπαδογιάννης 

  

12 

 

Μου πιάνει το χέρι και μου σηκώνει το κεφάλι που είναι σκυμμένο 
πάνω απ’ την κάρτα, μου σηκώνει τα γυαλιά, και μ’ ένα βλέμμα που 
δε σηκώνει την παραμικρή αντίρρηση και λέει. 

- Έχεις τρία λεπτά να μου εξηγήσεις τι συμβαίνει, θα σε 
ακούσω προσεκτικά, μετά θα κάνουμε αυτό που πρέπει και 
θα  πάω επιτέλους στη δουλειά μου κι εσύ στο καλό. Οκ; 
Κουνάω καταφατικά το κεφάλι, έχει καθαρό βλέμμα που δε 

δικαιολογεί την προηγούμενη συμπεριφορά του, παίρνοντας μια 
βαθιά ανάσα αποφασίζω να του εξηγήσω πως έχουν τα πράγματα 
και εύχομαι να κρατήσει  ο αέρας για τα επόμενα 30 
δευτερόλεπτα. 

- Το αυτοκίνητο που οδηγώ δεν είναι δικό μου είναι της 
εταιρείας που δουλεύω. Είμαι σε πρόγραμμα επανένταξης 
στον εργασιακό χώρο λόγω μη συμμόρφωσης με τον 
εργατικό κώδικα στο παρελθόν. Οι μετρήσεις της 
αποδοτικότητας μου, λένε πως από Δευτέρα δε θα έχω 
δικαίωμα στην κρατική περίθαλψη, αν προσθέσουμε κι ένα 
τροχαίο στο ιστορικό μου, τότε όχι μόνο θα είμαι άνεργη 
αλλά θα πρέπει να ζω με το δελτίο των αναξιοπαθούντων 
για τους επόμενους έξι μήνες, χώρια που θα με αναγκάσουν 
να συνεχίσω μετά το πρόγραμμα για κανένα ακόμη χρόνο, 
πριν μου επιτρέψουν το να ξαναβγώ στην ελεύθερη αγορά 
εργασίας. Όπως καταλαβαίνεις τα πράγματα είναι αρκετά 
σοβαρά και προφανώς θα γίνουν σοβαρότερα μόλις 
χτυπήσω τα νουμεράκια σου. 

Με κοιτούσε κατευθείαν στα μάτια, το βλέμμα του είχε 
σοβαρέψει κι εγώ επιτέλους είχα σταματήσει να κλαίω όπως 
ακριβώς είχα αρχίσει χωρίς να κάνω την παραμικρή 
προσπάθεια. 
- Κατάλαβα, είπε και μου άρπαξε απότομα την κάρτα απ’ το 

χέρι. Είχε γίνει πάλι ο προηγούμενος  εαυτός του. 
- Θα πάρω ένα τηλέφωνο να έρθει κάποιος να σε πάρει με το 

αυτοκίνητο θα πάτε κάπου να δουν το μέγεθος τη ζημιάς. 
Εγώ θα φύγω μπας και καταφέρω να κάνω αυτό που έχω 



Γεωργία Ανδρουλιδάκη - Γρηγόρης Παπαδογιάννης 

  

13 

 

και θα συναντηθούμε αύριο βράδυ στο Jazz and more  κατά 
τις εννιά να κανονίσουμε τις λεπτομέρειες. 
Ταυτόχρονα έβγαλε μια κάρτα του μαγαζιού, μου την έβαλε 

στο χέρι και συνέχισε. 
- Ελπίζω ότι δε λες ψέματα και ότι δε θα έχεις κανένα λόγο να 

μην έρθεις αύριο στο ραντεβού μας. Σε περίπτωση που γίνει 
το αντίθετο να είσαι σίγουρη πως θα σε βρω από την 
πινακίδα του αυτοκινήτου. Γενικά δε μου αρέσει να μου 
λένε ψέματα. 
Πριν προλάβω να αντιδράσω, πήγε παραπέρα και έκανε 

ένα τηλεφώνημα δεν άκουγα τι έλεγε αλλά όταν τελείωσε ήρθε 
ξανά προς το μέρος μου. 
- Σε 15 λεπτά θα έρθει ένα αυτοκίνητο οδικής βοήθειας να σε 

πάρει. Θα πας μαζί τους και θα σου αξιολογήσουν τη ζημιά 
αν όλα πάνε καλά το αυτοκίνητο θα είναι σαν καινούριο ως 
τη Δευτέρα. 
Δε φαινόταν να μου αφήνει περιθώρια να πω οτιδήποτε, 

τον κοιτούσα σχεδόν υπνωτισμένη.  
- Τώρα πρέπει να φύγω γιατί ήδη έχω αργήσει πάρα πολύ. 

Θα τα πούμε καλύτερα αύριο εκεί που συμφωνήσαμε. Είπε 
καθώς έμπαινε στο αυτοκίνητο του.  

 Λίγο πριν ξεκινήσει στάθηκα στο παράθυρο και τον ρώτησα δήθεν 
θυμωμένα. 

- Κι εγώ πως ξέρω ότι μπορώ να σε εμπιστευτώ; 
- Δεν το ξέρεις, μου είπε χαμογελώντας, απλά δεν έχεις άλλη 

επιλογή. 
Πριν προλάβω να κάνω ή να πω οτιδήποτε  είχε ήδη 

απομακρυνθεί κι εγώ είχα μείνει στην άκρη του δρόμου να κοιτάζω 
τον τσαλακωμένο προφυλακτήρα του. Γύρισα προς το αυτοκίνητο 
της εταιρείας και διαπίστωσα ότι ήταν αρκετά άσχημα τα 
πράγματα σπασμένο δεξιό φανάρι, τσαλακωμένο καπό κι ο 
προφυλακτήρας μισοπεσμένος στο οδόστρωμα. Χάλια δηλαδή. 
Φόρεσα ξανά τα γυαλιά μου, ακούμπησα στο φτερό του 
αυτοκινήτου κι άρχισα να κοιτάω την κάρτα που κρατούσα. «Jazz 



Γεωργία Ανδρουλιδάκη - Γρηγόρης Παπαδογιάννης 

  

14 

 

and more» με άσπρα γράμματα, το φόντο ήταν μαύρο και στο πλάι 
είχε την εικόνα από τα πλήκτρα ενός πιάνου. « Οδός 26» έλεγε στη 
θέση της διεύθυνσης μαζί με το τηλέφωνο. Τον ήξερα αυτό το 
δρόμο, τα χρόνια της εφηβείας μου, δεν λεγόταν βέβαια έτσι, τότε 
τον έλεγαν «Ονείρων», υπήρχε εκεί ένα καφέ που συχνάζαμε όταν 
κάναμε κοπάνα απ’ το σχολείο. Όμορφο μέρος, εκεί είχα δώσει το 
πρώτο μου φιλί. Γύρισα την κάρτα από πίσω ασυναίσθητα έτσι 
όπως επεξεργάζεσαι ένα αντικείμενο αμήχανα. Στο πίσω μέρος 
είχε το νούμερο ενός κινητού. Χωρίς να σκεφτώ καθόλου άνοιξα 
το αυτοκίνητο πήρα το τηλέφωνο μου και σχημάτισα το νούμερο. 
Ακούστηκε ο ήχος της κλήσης και μετά από τρια μπιπ κι ενώ ήμουν 
έτοιμη να το κλείσω αναλογιζόμενη τον παρορμητισμό μου, 
ακούστηκε μια ανδρική φωνή στην άλλη άκρη. 

- Τελικά είσαι πιο έξυπνη και θαρραλέα απ’ όσο φαίνεσαι, 
αυτό είναι το νούμερο μου, αν προκύψει οτιδήποτε πάρε με. 
Πριν προλάβω να αρθρώσω λέξη ακούστηκε το μονότονο 

τουτ της άδειας γραμμής κι εγώ έμεινα  με ανοιχτό το στόμα. 
Κοίταξα την οθόνη του κινητού μου και για μια στιγμή σκέφτηκα 
να αποθηκεύσω το νούμερο. Όμως σε ποιο όνομα; Δεν ήξερα καν 
πως τον έλεγαν τον τύπο. Έγραψα τη λέξη «Ξερόλας» και πάτησα 
αποθήκευση. Γύρισα το κεφάλι προς  τα πίσω και διαπίστωσα ότι 
ένα αυτοκίνητο ήρθε και πάρκαρε πίσω απ’ το τρακαρισμένο μου 
σαραβαλάκι. Έβαλα το κινητό πίσω στη θέση του και άρχισα να 
προχωράω προς το μέρος του. Πρόσεξα ότι το αυτοκίνητο δεν είχε 
κανένα διακριτικό οδικής βοήθειας. Όχι πολύ καλό σημάδι. Κάτι 
μου έλεγε πως αυτή η περιπέτεια μόλις είχε ξεκινήσει. 

 

 
  



Γεωργία Ανδρουλιδάκη - Γρηγόρης Παπαδογιάννης 

  

15 

 

 
 

3. 
Ο Μάικ είναι ένας τύπος που μπορείς να του έχεις 

εμπιστοσύνη. Επίσης είναι ένας τύπος που ξέρει διάφορα για 
διάφορες δουλειές. Παλιά ήταν μουσικός. Αργότερα, τα χρόνια της 
μεγάλης φτώχειας, ήταν οτιδήποτε. Δεν μπορώ να πω ότι το φόρτε 
του ήταν οι επισκευές αυτοκινήτων αλλά δεν μπορείς να τα έχεις 
όλα, έτσι δεν είναι; 

Το φόρτε του Μάικ ήταν να εξυπηρετεί φίλους, ιδιαίτερα 
φίλους που τους χρωστάει λίγα ή πολλά. Ο τζόγος μπορεί να μη σε 
κάνει πλούσιο συνήθως αλλά σε κάνει να γνωρίζεις ανθρώπους. 
Θέλεις δεν θέλεις. Έτσι ο Μάικ απέκτησε πολλούς φίλους που 
ήθελαν τα χρωστούμενα και αρκετούς άλλους που για κάποιο λόγο 
ήταν πρόθυμοι να βοηθήσουν να ταΐσει τους προηγούμενους. 
Δύσκολη ζωή αλλά δεν είναι αυτό το θέμα μου τώρα. Το θέμα μου 
είναι ότι είχα να παραδώσω το πολύτιμο φορτίο μου (βάρους κάτι 
λιγότερο από 100 γραμμάρια) στον τύπο που έπαιζε το συνδετικό 
κρίκο με τη βόρεια άκρη της χώρας. Σημαντική δουλειά, αν 
σκεφτείς ότι η στραβή θα κόστιζε. Σε χρόνο κυρίως. Χρόνο πίσω 
από τα σίδερα.  

Πώς θα αντιδρούσε η ωραία κλαψιάρα όταν καταλάβαινε 
ότι ο Μάικ δεν ήταν ακριβώς αυτό που λέμε πιστοποιημένος 
εκπρόσωπος οδικής βοήθειας, δεν μπορούσα να ξέρω. Και δεν 
ήταν πρόβλημα μου, όχι τώρα τουλάχιστον. Υπάρχει πάντα μια 
άλλη μέρα για να καλμάρεις μια γυναίκα, έλεγε ο πατέρας μου. Δεν 
ξέρω αν τον βοήθησε στη ζωή του αλλά κάτι έπρεπε να κρατήσω 
από αυτόν. Έφυγε πολύ βιαστικά από τη ζωή μας, είκοσι χρόνια 
πριν, για να πάει στη Βραζιλία ή κάπου εκεί γύρω, δεν μας είπε 
ακριβώς, εξαιτίας της κρίσης. Η κρίση ήταν ένας καλός λόγος για 
να εξαφανίζονται οι άντρες (και οι γυναίκες βέβαια) εκείνη την 
εποχή. Ήμουν πολύ μικρός για να κρίνω αν είχε δίκιο που την 
κοπάνησε. Συνήθως πάντως το δίκιο είναι με αυτούς που μένουν. 
Η μητέρα μου κράτησε το δίκιο αλλά δεν μπορούσε να επιβιώσει 



Γεωργία Ανδρουλιδάκη - Γρηγόρης Παπαδογιάννης 

  

16 

 

μόνο μ’ αυτό και να μεγαλώσει τρία παιδιά. Έτσι αναγκάστηκε να 
κάνει διάφορες δουλειές, όχι απαραίτητα ευχάριστες για να μας 
μεγαλώσει. Ήταν ένας σκληρός άνθρωπος η μητέρα μου. Δεν είχε 
πολύ καιρό για παραμύθια και χάδια. Το μοναδικό παραμύθι που 
ακούγαμε ήταν για το κάθαρμα που ξενοπηδάει στην άλλη άκρη 
του κόσμου. Και δεν είχε καθόλου καλό τέλος. Δεν μπορείς να μας 
κατηγορήσεις που μόλις καταφέρναμε να σταθούμε στα πόδια μας 
ένας ένας εγκαταλείπαμε το μίζερο δωματιάκι μας στο 
συγκρότημα των Νέων Εργατικών Κατοικιών, στην ουσία ένα 
γκέτο για τους απόκληρους αυτής της πόλης που για πολλά χρόνια, 
μέχρι να περάσει η μεγάλη κρίση,  πλήθαιναν σαν τα ποντίκια. Και 
ζούσαν περίπου όπως αυτά.  

Έκανα λοιπόν τη δουλειά μου. Παρέδωσα τους σπόρους 
στον τύπο, τον άφησα να προβληματίζεται πως θα τους μεταφέρει 
στην άλλη άκρη μιας χώρας που κάθε τετραγωνικό της μέτρο 
ελέγχεται με όλα τα υπερσύγχρονα μέσα –και είναι το μόνο 
υπερσύγχρονο που πραγματικά διαθέτει, όπως όλες οι χώρες μέλη 
του περίφημου Νότιου Άξονα της Ευρώπης. Οι χώρες της 
κατάθλιψης όπως τις λένε χαριτωμένα οι έγκυροι αρθρογράφοι 
που ζουν μακριά από δω, στις προηγμένες χώρες του Κεντρικού ή 
του Βόρειου Άξονα.  
 
 

Είχα ένα ζήτημα να κοιμηθώ εκείνο το βράδυ, δεν ξέρω 
γιατί. Συνήθως κοιμάμαι εύκολα. Συνήθως βέβαια έχω παρέα. 
Εννοώ πράγματα που σε βοηθάνε να ξεχάσεις λίγο τι γίνεται 
παραέξω. Εννοώ επίσης ανθρώπους που σε βοηθάνε με τον ίδιο 
τρόπο. Αντιστάθηκα λίγο στον πειρασμό να χαλαρώσω με sex 
shopping. Για λίγο. Οι γυναίκες στο επίσημο δίκτυο είναι πιο 
βαρετές και από τις κυβερνητικές ανακοινώσεις. Οι γυναίκες στο 
ανεπίσημο δίκτυο έχουν κάπως μεγαλύτερο ενδιαφέρον αλλά 
κοστίζουν πολύ περισσότερο. Προτίμησα το επίσημο δίκτυο. 
Αρκετά προβλήματα είχα με το νόμο ως τώρα. Ήταν μια 
συμπαθητική κοπελίτσα με ασιατικά χαρακτηριστικά που  



Γεωργία Ανδρουλιδάκη - Γρηγόρης Παπαδογιάννης 

  

17 

 

μπορούσε να σου μιλήσει για όλα. Εσύ διάλεγες το θέμα. Έπαιξα 
λίγο μαζί της και έπειτα έκλεισα τη σύνδεση. Έχουν κάνει σχετικά 
καλή δουλειά αλλά άμα είσαι λίγο θλιμμένος δεν μπορείς να 
βγάλεις από το μυαλό σου ότι δεν είναι παρά μια εικονική γκόμενα. 
Όταν έχεις περάσει κάποια ηλικία, ας πούμε τα είκοσι, αυτό είναι 
κάπως ενοχλητικό. Θέλεις κάτι πιο πραγματικό κάτι που είχα 
αρχίσει να ξεχνάω πως ακριβώς είναι. Έκλεισα τη σύνδεση, ήπια 
λίγη βότκα και κάποια στιγμή αποκοιμήθηκα.  

Το «Jazz and more» είναι ένα συμπαθητικό μπαράκι που 
παίζει τζαζ (φυσικά) της δεκαετίας του 1930. Ακριβώς έναν αιώνα 
πίσω δηλαδή, την εποχή που οι μεγάλες μπάντες κατακτούσαν τις 
αστραφτερές πίστες. Τα γούστα μου με πάνε ακόμη πιο πίσω, αλλά 
δεν μπορείς να έχεις ό,τι θέλεις όποτε το θέλεις. Κατά σύμπτωση 
αυτό ακριβώς ήταν το μότο που είχα στο μυαλό μου για να πείσω 
την πως την λένε (δεν είχα ιδέα πως την έλεγαν για να πούμε την 
αλήθεια) ότι τα πράγματα δεν ήταν τόσο άσχημα. Είχα την ελπίδα 
ότι ο Μάικ θα κατάφερνε να σουλουπώσει λίγο το ταλαιπωρημένο 
παιχνιδάκι της. Από κει και πέρα ήμουν αποφασισμένος να της 
μιλήσω όσο πιο γλυκά μπορούσα και να τη φέρω στα νερά μου. Η 
εταιρεία της βέβαια ήταν ένα ζήτημα. Αν φερόταν λογικά ήμουν 
πρόθυμος να της προτείνω να αλλάξουμε το αυτοκινητάκι της με 
ένα παρόμοιο από τη μαύρη αγορά. Κανείς δεν θα το καταλάβαινε. 
Για λίγο καιρό τουλάχιστον. Αλλά δεν έμοιαζε να έχει βρει και τη 
δουλειά της ζωής της στο κάτω κάτω.  

Ήταν εκεί και με περίμενε. Δεν ήταν άσχημη μ’ αυτό το 
μαύρο φόρεμα. Για κάποιο λόγο μου αρέσουν τα μονόχρωμα, 
μονοκόμματα ή όπως αλλιώς τα λένε ρούχα στις γυναίκες. Μ’ 
αρέσουν τα φορέματα που απλώνονται σε όλο τους το κορμί χωρίς 
προσθήκες, αξεσουάρ, φανερές και κρυφές πτυχές. Από τη μεριά 
μου ακολουθώ πιστά ένα στυλ που λέγεται φοράω ότι βρω 
μπροστά μου. Δεν αρέσει πολύ στις γυναίκες αλλά καμιά φορά 
πετυχαίνει. Και δεν είχα έρθει εδώ ως γκόμενος στο πρώτο 
ραντεβουδάκι. Καμία σχέση. Είχα έρθει εδώ για να πείσω αυτή τη 



Γεωργία Ανδρουλιδάκη - Γρηγόρης Παπαδογιάννης 

  

18 

 

γυναίκα ότι όλα θα πήγαιναν καλά αρκεί να μην ανακατεύονταν οι 
μπάτσοι στη ζωή μας.  

Μέχρι κάποιο σημείο όλα εξελίχτηκαν καλά. Μπορώ να πω 
εξαιρετικά. Η μουσική της άρεσε, το ποτό της άρεσε, αυτά που 
έλεγα δεν της άρεσαν πολύ, αλλά τη διασκέδαζαν αρκετά. Έτσι 
έδειχνε τουλάχιστον. Είπαμε αρκετά πράγματα. Κυρίως εγώ. 
Τώρα που το σκέφτομαι έμαθα ελάχιστα για τη ζωή της εκείνο το 
βράδυ. Για τη δική μου ζωή πάντως είχε μάθει πολλά –και τα 
περισσότερα ήταν αληθινά. Ήταν περίεργο αλλά ύστερα από μια 
περίπου ώρα, ένιωθα τόσο καλά που αποφάσισα ότι έπρεπε να 
κάνω το μεγάλο βήμα. Δεν ξέρω γιατί προχώρησα τόσο γρήγορα. 
Μάλλον μου άρεσε. Βέβαια, αν σου αρέσει μια γκόμενα της 
προτείνεις να έρθει σπίτι σου, έτσι γινόταν μέχρι πρόσφατα. Ίσως 
να γίνεται και ακόμα, δεν ξέρω. Για μένα το μεγάλο βήμα ήταν 
άλλο: 

- Μ’ αρέσει που δείχνεις κατανόηση, της είπα. Κοίταξε τώρα, 
θα ανοίξω λίγο τα χαρτιά μου. Το αυτοκίνητο δεν είναι 
πρόβλημα. Το καταλαβαίνω ότι ο Μάικ δεν σε μάγεψε ως 
μάστορας, αλλά για μένα ήταν απόλυτη ανάγκη να πάω στη 
δουλειά μου χτες χωρίς συνέπειες και κυρίως χωρίς 
παρτίδες με τους… ξέρεις… 

- Γιατί; με ρώτησε κοφτά. 
- Γιατί κινούμαι σε χώρους που δεν έχουν την έγκριση των 

αρχών ασφαλείας, για να το πω έτσι… 
Ξαφνικά με κοίταξε πάλι με εκείνο το ύφος του ρομπότ 

περασμένης δεκαετίας όταν το έβγαζες από την πρίζα.  
- Είσαι παράνομος; με ρώτησε ύστερα από ώρα. 
- Δεν θα το ‘λεγα έτσι… Απλώς δουλεύω σ’ ένα πρότζεκτ που 

χρειάζεται μια κάποια μυστικότητα. Σημαντικό πρότζεκτ. 
Και νόμιμο… στην προοπτική του. Προσωρινά βέβαια 
υπάρχει μια ανάγκη για… ξέρεις. 
Σταμάτησα πάλι. Είχα φτάσει στο σημείο που ο άλλος 

καταλαβαίνει περίπου τι γίνεται και σου στέλνει το δικό του 
μήνυμα. Γι’ αυτό ακριβώς είχα μπει στον κόπο να τη συναντήσω. 



Γεωργία Ανδρουλιδάκη - Γρηγόρης Παπαδογιάννης 

  

19 

 

Ελπίζοντας να την κοιτάξω στα μάτια και να τη γοητεύσω με την 
ιδέα ότι είχε βγει ραντεβού με έναν ήρωα της αντίστασης στη Νέα 
Διακυβέρνηση. Υπάρχουν γυναίκες που τους αρέσουν κάτι τέτοια. 
Υπάρχουν και γυναίκες που δε νοιάζονται. Θα μπορούσα να το 
δεχτώ κι αυτό. 

Η φωνή της ακούστηκε παράξενα απαλή καθώς μου έλεγε: 
- Λυπάμαι αλλά έχω ήδη στείλει στους μπάτσους τα στοιχεία 

σου. 

 
  



Γεωργία Ανδρουλιδάκη - Γρηγόρης Παπαδογιάννης 

  

20 

 

 
 

4. 
Τη στιγμή που ξεστόμισα ότι είχα ήδη δώσει τα στοιχεία 

τους 
στους μπάτσους παραλίγο να τη μετανιώσω πικρά. Για να πω την  
αλήθεια ούτε μια στιγμή δεν πίστεψα κουβέντα απ’ όσα υπονοούσε 
περί παρανομίας κι είπα να κινηθώ στο ίδιο πλαίσιο. Τα θέμα είναι 
πως μόλις το είπα άλλαξε τριανταπέντε χρώματα για να καταλήξει 
σ’ ένα κόκκινο της φωτιάς, μόνο καπνούς δεν έβγαζε από τα αυτιά. 
Οι φλέβες στο μέτωπο του πετάχτηκαν, τα αγγεία στα μάτια του 
άρχισαν όλα να διαγράφονται κι αλήθεια για μια στιγμή τρόμαξα 
πως ή θα πάθαινε κάτι ή θα μου έκανε κακό. 

- Έλα μωρέ πλάκα κάνω δεν το έχω πει σε κανένα είπα για 
να σώσω την κατάσταση και ξέσπασα σε τρανταχτά γέλια 
τόσο νευρικά που μερικοί θαμώνες του μαγαζιού γύρισαν 
να με κοιτάξουν. 
Ο τύπος δε φάνηκε να συμμερίζεται καθόλου το χιούμορ 

μου αν και τα χαρακτηριστικά του χαλάρωσαν πολύ γρήγορα. 
Πριν περάσουν μερικά δευτερόλεπτα βρέθηκα να με τραβάει απ’ 
το χέρι βίαια και να με πηγαίνει κάπου. Το επόμενο λεπτό βρέθηκα 
στις ανδρικές τουαλέτες που ήταν άδειες. Πήγα να αντιδράσω 
αλλά από τη δύναμη που με έσφιγγε κατάλαβα πως θα ήταν 
μάταιο. Μόλις μπήκαμε μέσα έκλεισε την πόρτα πίσω του και 
κλείδωσε ήθελα να φωνάξω αλλά είχα μουδιάσει ολόκληρη. Κι αν 
ήταν ένας κοινός εγκληματίας; Κι αν με βίαζε και με κομμάτιαζε 
και με πετούσε το επόμενο λεπτό σε καμιά χωματερή. Ίσως τελικά 
θα έπρεπε να είχα ειδοποιήσει τους μπάτσους που τόσο φοβόταν. 
Με έσπρωξε με το σώμα του στη γωνία της τουαλέτας και φρόντισε 
να με κοιτάει στα μάτια. Τα μάτια μου γέμισαν δάκρυα χωρίς καν 
να το σκεφτώ. 

- Σε παρακαλώ μη μου κάνεις κακό 
Τώρα ήταν αυτός που γελούσε τρανταχτά, τρομαχτικά θα 

έλεγα. 



Γεωργία Ανδρουλιδάκη - Γρηγόρης Παπαδογιάννης 

  

21 

 

- Άκου μικρή μου την επόμενη φορά που θα αστειευτείς με 
κάτι φρόντισε να μην είναι οι μπάτσοι. Σου έδειξα μέχρι 
τώρα τον καλό μου εαυτό, αλλά οι περισσότεροι που ξέρω 
δε θέλουν να με ξαναδούν θυμωμένο μετά την πρώτη φορά. 
Μπορείς να αστειευτείς με την εμφάνιση μου, το 
χαρακτήρα μου ακόμα και τον ανδρισμό μου, σε περίπτωση 
που τον γνωρίσεις, όμως ποτέ μα ποτέ και για κανένα λόγο, 
δεν μπορείς να αστειευτείς με τους μπάτσους. Έγινα 
κατανοητός; 
Κούνησα καταφατικά το κεφάλι μου αφού δεν μπορούσα 

να αρθρώσω ούτε μια λέξη. Κοιταζόμασταν ακόμα στα μάτια, τα 
δάκρυα  κυλούσαν στα μάγουλα μου, ένιωθα την πίεση από το 
σώμα του στο δικό μου και τα χέρια μου ακινητοποιημένα από τα 
δικά του. Χαλάρωσε το κράτημα στιγμιαία και με φίλησε στο 
στόμα. Τι με φίλησε με ρούφηξε για την ακρίβεια νόμιζα ότι θα με 
καταπιεί. Ούτε σ’ αυτό αντέδρασα. Με κάποιο τρόπο αυτός ο 
άνθρωπος με ακινητοποιούσε.  

- Πάμε θα καλέσω ένα ταξί να σε πάει σπίτι σου, είπε, αφού 
σκούπισε τα δάκρυα μου με την παλάμη του.  
Τον ακολούθησα χωρίς σχόλια, πλήρωσε τα ποτά και με 

συνόδευσε ώσπου να μπω στο ταξί. Τον κοίταξα καθώς ξεμάκραινε 
προς το σκοτεινό δρόμο. Το διαμέρισμα μου δε θα το έλεγε κανείς  
ευρύχωρο έχει όμως όσο χώρο χρειάζεται ένας μοναχικός 
άνθρωπος, άλλωστε δε θα μπορούσα με κανένα τρόπο να 
συντηρήσω κάτι μεγαλύτερο. Ειδικά αφότου μπήκα στο 
πρόγραμμα «εργασιακής επανένταξης». Όταν ήμουν παιδί οι 
μόνοι που έμπαιναν σε προγράμματα «επανένταξης» ήταν οι 
χρήστες ναρκωτικών, τώρα πια κανείς δε νοιάζεται γι’ αυτούς όσο 
πιο πολλοί τόσο καλύτερα. Σήμερα η Νέα Διακυβέρνηση νοιάζεται 
πολύ για τις επιδόσεις σου και την παραγωγικότητα σου, μα 
κυρίως για την υπακοή σου, αν διεκδικήσεις κάτι πέρα από τα 
δεδομένα σε βάζουν σε «πρόγραμμα επανένταξης» για να μάθεις 
στο μέλλον πως έχεις μόνο υποχρεώσεις κι όχι δικαιώματα 
απέναντι στο νόμο. 



Γεωργία Ανδρουλιδάκη - Γρηγόρης Παπαδογιάννης 

  

22 

 

Το διαμέρισμα μου όπως έλεγα πριν, έχει κι ένα ακόμα 
πλεονέκτημα εκτός του χαμηλού ενοικίου, έχει μια υπέροχη 
βεράντα που βλέπει σ’ ένα καταπράσινο κήπο. Ο κήπος αυτός, 
είναι από τους λίγους που διατηρήθηκαν μετά τα νέα μέτρα και 
είναι ίσως ένα από τα πιο όμορφα πράγματα στη ζωή μου. Κάπνισα 
ένα τσιγάρο στη βεράντα ενώ σκεφτόμουν όσα είχαν γίνει 
προηγουμένως στο μπαρ. Είχα τρομάξει αφάνταστα. Αν δε μου 
ήταν απαραίτητος για το αυτοκίνητο δε θα ήθελα με τίποτα να τον 
ξαναδώ. Και το φιλί; Τι σου λέει το φιλί; Κλασσική επίδειξη 
εξουσίας.  

«Κοριτσάκι καμιά δεν μπορεί να αντισταθεί στη γοητεία 
μου» Μπλιαχ! Μου τη δίνουν στα νεύρα αυτοί οι τύποι. Καλά 
έκανα και δεν αντέδρασα.  

«Σίγα μη σου κάτσουμε κι όλα Δον Ζουαν της πεντάρας». 
Ξάπλωσα και δεν μπορούσα να κοιμηθώ σκεφτόμουν το 

αυτοκίνητο, τη δουλειά και παραδόξως το φιλί. Ακούστηκε ο 
χαρακτηριστικός ήχος του μηνύματος στο κινητό. Προς μεγάλη 
μου έκπληξη η οθόνη έγραφε «ξερόλας». Το άνοιξα πιο 
ανυπόμονα απ’ ότι θα περίμενα.  

«Λυπάμαι πολύ που σε τρόμαξα απόψε. Δε θα 
ξανασυμβεί.»  

Μπήκα στον πειρασμό να του απαντήσω αλλά άφησα το 
κινητό στην άκρη και κοιμήθηκα. Το πρωί με ξύπνησε πάλι ο ήχος 
του κινητού. Πάλι «ξερόλας» στην οθόνη. 

- Θα περάσω να σε πάρω να πάμε στον Μάικ να πάρεις το 
αυτοκίνητο σου με ειδοποίησε πως είναι έτοιμο. Να είσαι 
έτοιμη σε μια ώρα από τώρα θα περιμένω από κάτω. 

- Από πού κάτω;  
Που ήξερε τη διεύθυνση μου; Μάλλον είχα μπλέξει πολύ 
άσχημα ίσως πιο άσχημα απ’ ότι μπορούσα να φανταστώ. 

 
  



Γεωργία Ανδρουλιδάκη - Γρηγόρης Παπαδογιάννης 

  

23 

 

 
 

5. 
- Ας ξεκινήσουμε από τα βασικά, της είπα μόλις κατέβηκε. 

Δεν ξέρω πως με λες στα όνειρά σου αλλά το όνομά μου είναι Έντι.  
              - Έντι; τι σόι όνομα είναι αυτό; δεν είσαι από δω; 
              Αλλά στην τελική τι σημασία έχει; Τι με νοιάζει εμένα; 
              Πολλές ερωτήσεις για κάποια που δεν τη νοιάζει.  

-  Είμαι από δω… κατά κάποιο τρόπο. Έζησα όμως αρκετά 
έξω. Και… τέλος πάντων, αφού δεν έχει σημασία, μπορείς 
να με φωνάζεις όπως θες. 
Είχαμε ήδη απομακρυνθεί από το κέντρο με κατεύθυνση τα 

στενά δρομάκια της παλιάς πόλης, που έπειτα από την 
αναβάθμιση ονομαζόταν περιοχή Πρότυπης Πολεοδομικής 
Ανάπλασης. Και είχε πάντα τα ίδια χάλια. 

- Δεν έχω καμιά διάθεση να σε φωνάζω. Σήμερα 
τελειώνουμε, έτσι δεν είναι; Μου δίνεις το αυτοκίνητο, σ’ 
αφήνω ήσυχο. Και σ’ ευχαριστώ δηλαδή. Οκέι. Άσε που δεν 
είναι το αληθινό σου.  

- Ποιο; 
- Το όνομα. Δεν είμαι τόσο χαζή.  
- Δεν σκέφτηκα ποτέ ότι είσαι χαζή. Ίσως λίγο στην αρχή. 

Φευγάτη, ναι. Αλλά χαζή… Όχι. 
- Καλοσύνη σου. Για να το ‘χουμε πει κι αυτό με λένε… 
- Ξέρω πως σε λένε… 
- Ξέρεις πως με λένε, ήξερες πού μένω… Μήπως πρέπει να 

τρομάξω λίγο; 
- Στις μέρες μας είναι εύκολο να μάθεις τα πάντα για τον 

άλλο. Ιδίως όταν ακολουθεί σαν εκπαιδευμένο σκυλάκι όλες 
τις νόμιμες διαδικασίες. Χάκερ υπήρχαν από την εποχή του 
παππού σου. Κάτι θα ‘χεις ακούσει.  

- Τώρα πρέπει να φοβηθώ;  
- Αν σε φτιάχνει… 



Γεωργία Ανδρουλιδάκη - Γρηγόρης Παπαδογιάννης 

  

24 

 

- Έχεις κάποιο πρόβλημα, έτσι; Τι σκατά παριστάνεις ότι 
είσαι; Πουλάς μυστήριο και αυτό σε κάνει να νιώθεις ήρωας 
σε κάποια γαμοταινία που έχεις στο μυαλό σου; Τι πουλάς; 
Όπλα σε τρελαμένους; Πες μου. Δεν γεννήθηκα χτες. Δεν 
έχω πρόβλημα ό,τι και να πουλάς. Δεν με νοιάζει. Απλώς 
βαρέθηκα να μου το παίζεις κάπως. 
Περίμενα να περάσει η έκρηξη. Εντάξει, ήταν 

καταπιεσμένη από διάφορα μάλλον, αυτό το μύριζες στον αέρα με 
το που την έβλεπες. Αλλά δεν περίμενα να ξεσπάσει τόσο γρήγορα. 
Κατέβασα ταχύτητα και πέρασα στη δεξιά μεριά του δρόμου. Το 
άφησα να κυλήσει μαλακά μέχρι που βρήκα μια μικρή εσοχή του 
δρόμου και σταμάτησα.  

- Σπόρους, της είπα απλά.   
- Σπόρους; επανέλαβε.  
- Σπόρους. Ξέρεις. Αυτούς που δεν υπάρχουν στο εμπόριο 

πια…. 
- Ξέρω, ξέρω, με έκοψε. Μα αυτό είναι μαλακία. Γιατί το 

κάνεις; Θέλω να πω… 
- Καταλαβαίνω τι θέλεις να πεις. Είναι η σειρά μου να πω πως 

δεν με νοιάζει. Για κάθε νορμάλ άνθρωπο είναι μια 
μαλακία, όπως ακριβώς το είπες. 

- Εντάξει, είπα μια κουβέντα. Απλώς είναι περίεργο.  
- Οκέι. Και τώρα που έλυσα τις απορίες σου ας πάμε στη 

δουλειά μας. 
Μαζεύτηκε στη θέση της και δεν ξαναμίλησε μέχρι που 

φτάσαμε.   
Ο Μάικ έλειπε από το υποτιθέμενο συνεργείο του. 

Εννοείται ότι ήξερα τον κωδικό. Ήταν ένα σημείο στο οποίο είχε 
πρόσβαση όλη η ομάδα. Για την ακρίβεια ήταν το Καταφύγιο Δύο, 
σε περίπτωση ανάγκης. Στην πραγματικότητα ήταν το πάρκινγκ 
της πολυκατοικίας του Μάικ, όπου είχε νοικιάσει ένα μικρό 
απομονωμένο χώρο. Εκεί έκανε διάφορες δουλειές. Παραήταν 
φανερό για να τον υποψιαστεί κάποιος. Όπως το περίμενα, η 
τύπισσα ενθουσιάστηκε όταν είδε το αυτοκίνητο έτοιμο. Δεν της 



Γεωργία Ανδρουλιδάκη - Γρηγόρης Παπαδογιάννης 

  

25 

 

πέρασε καν από το μυαλό ότι ήταν ένα άλλο αυτοκίνητο με τις ίδιες 
πινακίδες. Απλώς, ο Μάικ, είχε βάλει σαν πραγματικός 
καλλιτέχνης την πινελιά του. Είχε σπάσει το δεξιό φανάρι για να 
της θυμίζει το προηγούμενο. 

- Αυτό δεν φτιάχνει, της είπα σοβαρά. Δεν βρήκαν 
καινούργιο. Αλλά δεν θα σε διώξουν για ένα φανάρι, έτσι 
δεν είναι; 
Την είδα λίγο αμήχανη. Μάλλον επειδή τώρα μου 

χρωστούσε μια χάρη. Εκείνο που δεν ήξερε ήταν ότι τώρα, αν για 
κάποιο λόγο γινόταν έλεγχος και κάποιος έμπαινε στον κόπο να 
διασταυρώσει τα στοιχεία του αμαξιού, θα είχε διάφορα 
προβληματάκια. Αλλά πρέπει να ποντάρει κάποιος στην καλή του 
τύχη.  

- Έχεις δουλειά τώρα; μου είπε τελικά. 
Κούνησα αρνητικά το κεφάλι μου. 

- Θα ‘θελες να πάμε λίγο από τον παραλιακό δρόμο; Κάποτε 
τριγυρνούσα εδώ. Ξέρω μερικά στέκια… θα μπορούσα να 
σε κεράσω κάτι, έτσι για το…  
Μιλούσε βιαστικά, σχεδόν λαχανιασμένα, έμοιαζε σαν να 

ήθελε να προλάβει  να πει όλη τη φράση λες και ήταν η τελευταία 
της. Ή το έπαιζε πολύ καλά ή ήταν χαριτωμένη. Έπρεπε να της το 
αναγνωρίσω. 

Σήκωσα τους ώμους. Δεν υπήρχε βιασύνη. Δεν υπήρχε 
καμία δουλειά στο πρόγραμμα ούτε κάποιος να με περιμένει. 
Ήταν Κυριακή, έτσι κι αλλιώς, καλό για κείνη που δεν είχε 
δουλειά. Για μένα όλες οι μέρες είναι ίδιες. Ή σχεδόν όλες. 

- Λοιπόν, πες μου για τους σπόρους, μου πέταξε μόλις ήπιαμε 
το πρώτο ποτό αραγμένοι στις ψάθινες καρέκλες ακριβώς 
δίπλα στην τεχνητή άμμο της κρατικής πλαζ.  
Της είπα μερικά πράγματα. Τα περισσότερα τα ήξερε. 

Εκείνο που δεν ήξερε ήταν ότι υπάρχει ένα αρκετά αναπτυγμένο 
δίκτυο διακίνησης των περίφημων σπόρων –που είναι απλά 
αυθεντικοί, πρώτης γενιάς, γι’ αυτό σπάνιοι και «επικηρυγμένοι». 
Είναι περισσότερο ένα ζήτημα τιμής για τη Νέα Διακυβέρνηση που 



Γεωργία Ανδρουλιδάκη - Γρηγόρης Παπαδογιάννης 

  

26 

 

πήρε την εξουσία με μοχλό τη βία και την τρομοκρατία που 
ασκούσαν εδώ και χρόνια τα ακροδεξιά κόμματα και ομάδες, και 
επέβαλε σε ελάχιστο χρόνο ένα καθεστώς παρανοϊκής 
απολυταρχίας. Ήταν μια καρικατούρα σε πολλά πράγματα αλλά 
όχι στον τομέα της ασφάλειας. Αυτό ήταν το δυνατό σημείο του 
καθεστώτος. Άλλωστε αυτό θα του εξασφάλιζε μακροημέρευση. 
Παράλληλα όμως η Νέα Διακυβέρνηση ήθελε να αποδείξει στα 
αφεντικά του Νότιου Άξονα ότι είναι ένα αξιόπιστο καθεστώς. 
Ιδίως σε θέματα παγκόσμιας σημασίας όπως είναι οι σπόροι 
πρώτης γενιάς.  

Εννοείται ότι δεν της είπα λεπτομέρειες για τη διακίνηση 
και όλα αυτά. Όχι επειδή πίστευα ότι έπαιζε κάποιο παιχνίδι αλλά 
επειδή δεν είχε νόημα. Ήθελε να ικανοποιήσει την περιέργειά της 
και απλώς τη βοήθησα. Οι λεπτομέρειες για το πώς γίνεται, πως 
διακινείται, με ποια άλλα πράγματα μπλέκεται η ιστορία αυτή, δεν 
πίστευα ότι την αφορούσαν. Ύστερα όμως άρχισε να μου μιλάει 
για τη ζωή της και ένιωσα ότι τα πράγματα έπαιρναν μια περίεργη 
στροφή. Δεν ήξερα τι ακριβώς έπρεπε να κάνω.  

Ήθελα να τη φλερτάρω. Ήθελα να την αγγίξω. Ήθελα να 
τη φιλήσω ξανά. Ήθελα να κάνουμε έρωτα. Ήθελα να παίξω μαζί 
της αυτό το αιώνιο παραμύθι που αρχίζει σ’ ένα κρεβάτι και 
τελειώνει συνήθως με βρισιές και φραγή εισερχομένων κλήσεων. 
Δεν πειράζει. Θα ήθελα να το δοκιμάσω μαζί της. Είναι κάτι σαν το 
λούνα παρκ. Σπάνια πετυχαίνεις το στόχο, αλλά τουλάχιστον 
διασκεδάζεις όσο κρατάει. 

Δεν ξέρω τι ακριβώς έφταιγε, μπορεί να ήταν ο αέρας της 
θάλασσας, η υγρασία της παλιάς πόλης, το άθλιο ποτό που 
σέρβιραν στην κρατική τώρα πια πλαζ της Νέας Παραλίας, αλλά 
ήθελα να φερθώ σαν φυσιολογικός άνθρωπος. Απλά δεν 
μπορούσα. Παρ’ όλα αυτά έκανα το λάθος να δεχτώ να την 
ακολουθήσω στο διαμέρισμά της όταν το πρότεινε. Δεν έπαιζε 
κανένα παιχνίδι. Μου είχε πει πολύ καθαρά ότι δεν ήξερε αν ήθελε 
ή δεν ήθελε να κάνει έρωτα. Ήταν κάτι που θα το βλέπαμε στο 
δρόμο. Δεν ξέρω τι ακριβώς εννοούσε αλλά ήταν πειστική. Το 



Γεωργία Ανδρουλιδάκη - Γρηγόρης Παπαδογιάννης 

  

27 

 

σίγουρο ήταν ότι ήθελε να περάσει μια Κυριακή με παρέα. 
Φαίνεται ότι για τον τύπο της ήταν μεγάλη απόφαση. Ποιος ξέρει 
από τι λούκια είχε περάσει. Μου είχε μιλήσει για μερικά, 
καταλάβαινα ότι υπήρχαν πολύ περισσότερα. Καλά όλα αυτά. 
Είναι ωραίο να έχεις παρέα τις Κυριακές το απόγευμα. Συμφωνώ. 
Το θέμα ήταν ότι κι αν ακόμη ήθελε να κάνει τελικά έρωτα μαζί 
μου εγώ δεν θα μπορούσα. Ένα από τα προβλήματά μου είναι ότι 
εδώ και αρκετό καιρό δεν μπορώ να κάνω έρωτα –όχι με μια 
κανονική γυναίκα εννοώ, με σάρκα και οστά. Δεν ξέρω πως και 
πότε ξεκίνησε αυτό, ξέρω όμως ότι δεν μπορώ. Έχω πάψει καν να 
το προσπαθώ έπειτα από κάποιες επώδυνα αποτυχημένες 
προσπάθειες. 

Τότε, τι στα κομμάτια πήγαινα να κάνω στο σπίτι της; 
       
  



Γεωργία Ανδρουλιδάκη - Γρηγόρης Παπαδογιάννης 

  

28 

 

 
 

6. 
Πήγαμε με τον Έντι, έτσι μου είπε πως τον λένε, και πήραμε 

το αυτοκίνητο από το δήθεν συνεργείο του φίλου του. Απ’ την 
πρώτη στιγμή ήξερα πως κάτι δεν πήγαινε καλά, αλλά το ένστικτο 
μου έλεγε να μην μάθω περισσότερα. Το αυτοκίνητο παραδόξως 
ήταν σε καλή κατάσταση αν εξαιρέσεις το φανάρι, αλλά δε 
βαριέσαι όλο και κάποια δικαιολογία θα έβρισκα για δαύτο. Το 
σημαντικό ήταν ότι είχα γλιτώσει τα χειρότερα (έτσι τουλάχιστον 
πίστευα εκείνη τη στιγμή).  

Πήγαμε στην παραλία που με τίποτα δε θύμιζε το μέρος που 
τσαλαβουτούσα στα παιδικά μου χρόνια. Αυτό το μέρος αν και δεν 
είναι πια από τα πιο δημοφιλή, ασκεί πάνω μου μια γοητεία, πάντα 
εκεί γυρίζω όταν θέλω να νιώσω όμορφα, όσο κι αν άλλαξαν όλα, 
η θάλασσα έχει ακόμα το γαλάζιο που αγάπησα. Περάσαμε αρκετή 
ώρα μαζί, μου είπε για τις «ασχολίες» του και του είπα πολλά 
πράγματα για ‘μενα. ‘Όλα γινόντουσαν αυθόρμητα χωρίς 
προσπάθεια οι λέξεις κυλούσαν χαλαρά ανεπιτήδευτα σα να 
γνωριζόμασταν χρόνια. Μου είναι εύκολο να μιλάω όταν δε νιώθω 
την πίεση να πω κάτι, σε αντίθετη περίπτωση δεν μπορώ να βγάλω 
κουβέντα.  
 

Ο Έντι είναι καλός σε δυο πράγματα απ’ όσο έχω 
διαπιστώσει ως τώρα, να σε κάνει να μην μπορείς να βγάλεις άχνα 
ή να λες τα εσώψυχα σου σαν να μιλάς σ’ ένα παλιόφιλο . Είναι 
παράξενος τύπος, μοιάζει να ζει σ’ έναν άλλο κόσμο συναρπαστικό 
και συνάμα επικίνδυνο. Σα να είναι έτοιμος να πεθάνει το επόμενο 
λεπτό χωρίς να τον νοιάζει για όσα δε θα προλάβει να ζήσει. Του 
είπα για την οικογένεια μου για τη γειτονιά που μεγάλωσα, τα 
παιχνίδια στους δρόμους, τις βόλτες με τα ποδήλατα τα 
καλοκαίρια και αργότερα την κατάσχεση του σπιτιού μας, την 
αυτοκτονία του πατέρα μου και την αρρώστια της μαμάς μου. 



Γεωργία Ανδρουλιδάκη - Γρηγόρης Παπαδογιάννης 

  

29 

 

Δύσκολα χρόνια δε θέλω να θυμάμαι πως ένα πρωί, η ευτυχισμένη 
ζωή μας έγινε ένας εφιάλτης σε πολλά επεισόδια. Στο σχολειό είχα 
μάθει πως οι άνθρωποι πεθαίνουν βίαια στον πόλεμο, κανείς δε 
μου είχε πει πως υπήρχαν κι άλλοι τρόποι να εξοντώσεις το 
ανθρώπινο είδος. Κάνεις δεν το ήξερε βέβαια ως τότε. Δε θέλω πια 
να μιλάω για το παρελθόν κανείς δε θα ξαναφέρει πίσω τους 
αγαπημένους μου ανθρώπους. 

Αυτά και πολλά ακόμη ειπώθηκαν ώσπου η ατμόσφαιρα 
άρχισε να γίνεται πιο θερμή, πιο οικεία, τον έπιασα πολλές φορές 
να με σκανάρει από πάνω ως κάτω και κάποιες άλλες να έχει ένα 
βλέμμα χαλαρότητας και ευδαιμονίας σα να είχε σταματήσει ο 
χρόνος κι εκείνος το απολάμβανε. Εγώ δεν είμαι τέτοιος 
άνθρωπος, σπάνια χαλαρώνω και σταματώ το χρόνο, σπάνια, 
πάντα φοβάμαι πως κάτι θα γίνει το επόμενο δευτερόλεπτο και η 
όμορφη στιγμή θα μετατραπεί σε εφιάλτη. Κουβέντα στην 
κουβέντα αποφασίσαμε να πάμε στο σπίτι μου. Μαζί. Καλά δεν 
ήταν κι η πρώτη φορά που γύριζα σπίτι μ’ έναν άντρα, στο 
παρελθόν ειδικά, αυτό γινόταν με μεγάλη συχνότητα κι ακόμα πιο 
μεγάλη εναλλαγή συντρόφων. Τις πιο πολλές φορές το έκανα για 
να περάσω ένα όμορφο βράδυ κι άλλες με την ελπίδα να μην 
ξυπνήσω μόνη. Άλλοτε ήταν καλά κι άλλοτε απλά το μετάνιωνα.  

Ποτέ δεν είδα το σεξ σαν μέσο χειραγώγησης μιας σχέσης, 
ερωτεύομαι δύσκολα, ο τρόμος της απώλειας έχει επηρεάσει 
καταλυτικά τη ζωή μου. Απ’ όλους αυτούς τους άντρες μόνο με δυο 
έκανα αυτό που λένε οι περισσότεροι «σχέση», εννοώντας να είσαι 
με τον άλλο για καιρό και να μοιράζεσαι τη ζωή σου. Και στις δυο 
περιπτώσεις βαρέθηκα φριχτά, η απομυθοποίηση τελικά είναι 
αυτό που δεν αντέχω καθόλου. Θέλω κάτι που δεν υπάρχει και το 
μόνο που καταφέρνω τελικά είναι να πληγώνω και να πληγώνομαι. 
Έτσι είχα επιλέξει να μείνω μόνη για όσο καιρό θα χρειαζόταν, με 
τον όρο να ξανακοιμηθώ με κάποιον από έρωτα κι όχι από την 
ανάγκη μου να ικανοποιηθώ σεξουαλικά, Γι’ αυτό άλλωστε του 
είπα πριν φύγουμε πως δεν ήξερα αν θα έκανα έρωτα μαζί του, 
πράγμα που δε φάνηκε να τον απασχολεί καθόλου. Τώρα, δυο 



Γεωργία Ανδρουλιδάκη - Γρηγόρης Παπαδογιάννης 

  

30 

 

είναι τα σενάρια σ’ αυτές τις περιπτώσεις, είτε πιστεύουν ότι θα 
υποκύψεις αμαχητί στο τεράστιο πουλί τους ή ότι λες ψέματα για 
να μην φανείς εύκολη 

Αυτά φυσικά δεν του τα είπα φωναχτά, άλλωστε τέτοιου είδους 
κουβέντες κάνεις μόνο με τις φίλες σου. Φτάσαμε στο σπίτι λίγο 
μετά το σούρουπο ένιωθα όμορφα, είχα καιρό να περάσω καλά.  

- Έχεις γούστο μπέμπα. Το σπίτι σου είναι πολύ όμορφο.  
Παρόλο που βρήκα το χαρακτηρισμό εντελώς γελοίο, 

αποφάσισα να μην κάνω κανένα σχόλιο ήταν κρίμα να χαλάσω το 
ωραίο κλίμα. Κατευθύνθηκα προς τη βεράντα, τον αγαπημένο μου 
χώρο κι άνοιξα την πόρτα  

- Έλα να δεις του φώναξα 
- Ουάου! ο ιδιοκτήτης πρέπει να έχει μεγάλα βύσματα στον 

κρατικό μηχανισμό. 
- Είναι συνταξιούχος του υπουργείου τροφίμων και ποτών, 

του έχουν εμπιστοσύνη γι’ αυτό τον άφησαν να έχει τον 
κήπο. Έρχονται κάθε φορά που καρπίζουν τα δέντρα και 
μαζεύουν τη σοδειά. Μια φορά έκλεψα ένα λεμόνι. Μύριζε 
τέλεια το κράτησα μερικές ώρες και μετά το άφησα κάτω 
απ’ το δέντρο μη βρω κανένα μπελά. 

Στεκότανε πίσω μου, ένιωσα τα χέρια του να με τυλίγουν. Μου 
αρέσουν οι μεγαλόσωμοι άντρες, σου δίνουν ένα αίσθημα 
ασφάλειας κάπου να χωθείς και να μη μπορεί τίποτα να σε 
πειράξει. Έσκυψε το κεφάλι του στο αυτί μου 

- Μου αρέσεις  
- Κι εμένα  

Ένιωθα μια ανατριχίλα στη ραχοκοκαλιά μου σα να ξυπνούσε το 
σώμα μου από λήθαργο. Το επόμενο λεπτό φιλιόμασταν όπως τότε 
στις τουαλέτες μόνο που τώρα συμμετείχα κι εγώ. Με έσφιγγε 
πάνω του, μου άρεσε, με χάιδευε παντού. Άρχισα να πονάω απ’ τη 
διέγερση και ξαφνικά μου ήρθε στο μυαλό η απόφαση που είχα 
πάρει πριν από πολύ καιρό. Τον έσπρωξα προς τα πίσω. 
Με κοίταξε με απορία. 

- Δεν είπα πως θα κάνουμε έρωτα, έτσι δεν είναι; 



Γεωργία Ανδρουλιδάκη - Γρηγόρης Παπαδογιάννης 

  

31 

 

- Πάω στοίχημα πως είσαι μούσκεμα είπε γελώντας 
- Ακόμα κι αν είμαι, έχω πάρει κάποιες αποφάσεις στη ζωή 

μου 
- Για πες μας κι εμάς λοιπόν  

Κάθισε αναπαυτικά στην καρέκλα της βεράντας και με 
τράβηξε να καθίσω στα ποδιά του. Φαινόταν να διασκεδάζει με 
την εξέλιξη 

- Έλα λέγε, τι αποφάσεις έχει πάρει; 
- Ότι δε θα ξανακοιμηθώ με κάποιον αν δεν είμαι 

ερωτευμένη μαζί του. Αυτή. 
- Δηλαδή δε με έχεις ερωτευτεί ακόμα; είπε γελώντας 

τρανταχτά. 
- Όχι, δηλαδή δε γίνεται να σε έχω ερωτευτεί, μόλις προχτές 

σε γνώρισα. 
- Θα μου βάλεις ένα ποτό, είπε σα να μην είχε ακούσει την 

απάντηση 
Πήγα μέσα να ψάξω για κανένα ποτό και με ακολούθησε, 

πήγε παραπέρα εκεί που είχα το CD player και τα CDs απ’ τον 
πατέρα μου. 

- Καλά δεν το πιστεύω ότι χρησιμοποιείς ακόμα τόσο 
απαρχαιωμένη τεχνολογία για να ακούς μουσική. 

- Ήταν του πατέρα μου δεν θα το αποχωριστώ, ακόμα κι αν 
δεν παίζει πια. 

- Πρέπει να ομολογήσω ότι ο πατέρας σου είχε πολύ καλό 
γούστο στη μουσική.  
Στο βάθος ακούστηκε το Comfortably Numb των Pink 

Floyd. 
- Οι γονείς μου ήταν κι οι δυο υπέροχοι, δεν έχει περάσει ούτε 

μια μέρα που να μη μου λείψουν Το ποτό σου είναι έτοιμο. 
Με πλησίασε, πήρε το ποτό του και με κοίταξε σχεδόν 

ξεδιάντροπα από πάνω ως κάτω. 
- Αφού λοιπόν δεν είσαι ερωτευμένη και δεν πρόκειται να 

κάνουμε έρωτα μάλλον θα πρέπει να φύγω. 
- Μόνο γι’ αυτό ήρθες εδώ; 



Γεωργία Ανδρουλιδάκη - Γρηγόρης Παπαδογιάννης 

  

32 

 

- Ναι! Η απάντηση ήταν κοφτή και απότομη.  
Δεν ήξερα τι να πω. Ένιωσα λίγο γελοία γιατί το μόνο που 

ήθελα εκείνη τη στιγμή ήταν να παραβιάσω τον κανόνα που είχα 
βάλει. Δε γινόταν όμως να υποχωρήσω θα ήταν σα να 
παραδεχόμουνα πως είμαι ερωτευμένη μαζί του πράγμα που δεν 
ίσχυε. 

- Αφού ήρθες μόνο γι’ αυτό υποθέτω πως δεν έχεις πια 
κανένα λόγο να μείνεις. 

- «Shine on you crazy diamond» τραγουδούσε και με 
κοιτούσε, με τράβηξε κοντά του και με ξαναφίλησε 
πεταχτά. Αρχίσαμε να χορεύουμε αγκαλιασμένοι 

- Θα μείνω εδώ ώσπου να με ερωτευτείς και να κάνουμε 
έρωτα. 

- Μπορεί να πάρει καιρό δεν ερωτεύομαι εύκολα. 
- Έχω πολύ χρόνο και βαριέμαι να οδηγήσω πίσω. 

Έμοιαζε να μην πιστεύει αυτά που έλεγε, χαμογελούσε και 
φαινόταν να διασκεδάζει την κατάσταση. Ένιωθα αμήχανα. 

- Θα κοιμηθώ όμως μαζί σου … 
Είχε σκάσει στα γέλια γελούσε τρανταχτά ήθελα να θυμώσω, 

γιατί ήταν φανερό πως με κορόιδευε αλλά δεν μπορούσα, έδειχνε 
τόσο ευτυχισμένος. 
  Κι εγώ, παρόλο που μου την είχε φέρει, ήθελα να σκάσω στα 
γέλια. Τελικά δε συγκρατήθηκα άρχισα να γελάω. 

- Ωραία, θα σε αφήσω να μείνεις και βλέπουμε.  
Πήγε να αλλάξει τη μουσική κατευθύνθηκα προς το 

υπνοδωμάτιο να αλλάξω είχε ήδη περάσει η ώρα και δεν τα 
πήγαινα καθόλου καλά με το πρωινό ξύπνημα. 

- Θέλω να σε δω γυμνή.  
Γύρισα προς την πόρτα και τον είδα να με κοιτάει, το 

πρόσωπο του είχε αλλάξει έκφραση. Δε μίλησα καθόλου, απλά 
άφησα τα ρούχα μου να πέσουν ένα ένα στο πάτωμα. 

 
  



Γεωργία Ανδρουλιδάκη - Γρηγόρης Παπαδογιάννης 

  

33 

 

 
 

7. 
Μου πήρε αρκετή ώρα να συνηθίσω στην ιδέα ότι είχα 

απέναντί μου μια γυναίκα, μια κανονική γυναίκα εννοώ. Καμία 
σχέση με ψηφιακές γκόμενες, εικονικά γαμήσια, 
προηχογραφημένα βογγητά, καμία σχέση και με κείνες τις 
θλιβερές προσομοιώσεις γυναικών που ήταν προγραμματισμένες 
να σου κάνουν τα πάντα σε μια νύχτα – στο δικό σου χώρο. Τα 
πάντα εκτός από το να πάρουν την απελπισία μαζί τους 
φεύγοντας.  

Δεν θυμάμαι πότε άρχισε αυτό. Εννοώ το πρόβλημα. 
Θυμάμαι μόνο σκόρπιες εικόνες με απογοητευμένες γυναίκες που 
έσκυβαν επάνω μου και έλεγαν μια παραλλαγή του κλασικού «δεν 
με πειράζει καθόλου, πέρασα υπέροχα έτσι κι αλλιώς». Είχαν 
περάσει φριχτά. Ιδίως επειδή αναγκάστηκαν να σκύψουν πάνω 
στο «πρόβλημα», από κάθε άποψη, ενώ δεν είχαν καμία τέτοια 
όρεξη. Από την πλευρά μου ήμουν πολύ μακριά για να δώσω 
σημασία. Οι συνταγές «ευτυχισμένης ζωής» που ακολουθούσα 
εκείνο τον καιρό με κρατούσαν προφυλαγμένο από κάθε είδους 
πρόβλημα. Όταν αναγκάστηκα για διάφορους λόγους να 
ελαττώσω τις δόσεις και να ξαναβγώ στην επιφάνεια ανακάλυψα 
ανάμεσα στα άλλα ότι δεν μπορούσα να το κάνω με μια γυναίκα, 
εννοώ σε μια κανονική ερωτική σχέση, ό,τι κι αν σημαίνει αυτό το 
πράγμα.  

Δεν με ένοιαζε. Ζούμε σε μια εποχή που βρίσκει 
υποκατάστατα για το κάθε τι.   

Άλλωστε, από το πρωί που η Μάντι άνοιξε ξαφνικά την 
πόρτα και βγήκε από τη ζωή μου όλα έμοιαζαν να έχουν μικρή 
σημασία. Θα μπορούσα να επιβιώσω με υποκατάστατα. 
Αλλά αυτή εδώ η γυναίκα ήταν αληθινή. Κοιτούσα το γυμνό της 
κορμί και προσπαθούσα να συγκεντρώσω τη σκέψη μου σε κάτι –
ο,τιδήποτε- άλλο εκτός από αυτό που με έκαιγε.  Προσπάθησα για 
λίγο να χαλαρώσω λέγοντας μερικές μαλακίες. Πιάνει καμιά φορά. 



Γεωργία Ανδρουλιδάκη - Γρηγόρης Παπαδογιάννης 

  

34 

 

Αλλά ήταν μάταιο τώρα. Την γούσταρα πάρα πολύ. Θέλω να χωθώ 
μέσα σου, αυτό μόνο σκεφτόμουν ενώ συνέχιζα να χαμογελάω σαν 
ηλίθιος και να πετάω που και που καμιά παπαριά για να δείχνω 
κουλ.  

Ήρθε κοντά μου και άρχισε να παίζει βγάζοντας μου τα 
ρούχα. Δεν είχε καμία σχέση με το αμήχανο πλάσμα που είχα δει 
στην αρχή, τότε με το τρακάρισμα, ακόμη και το μπερδεμένο 
κορίτσι που πριν από λίγη ώρα ακόμη δεν ήταν σίγουρο αν έπρεπε 
πρώτα να πηδηχτεί και μετά να ερωτευτεί ή το αντίθετο. Τώρα 
ήταν μια γυναίκα που με ήθελε και έπαιρνε όλο και περισσότερο 
θάρρος από τη δική μου αμηχανία. Οι όροι του παιχνιδιού είχαν 
αλλάξει.  

Δεν μπορούσε να ξέρει για ποιο ακριβώς λόγο απέφευγα να 
την σπρώξω κατευθείαν στο κρεβάτι όπως θα έκανε ο καθένας, 
αλλά μου αρκούσε να τη χαϊδεύω μαθαίνοντας αργά αργά το κορμί 
της. Της άρεσε όμως. Η απόσταση που θέλοντας και μη κρατούσα, 
έδειχνε να την ερεθίζει και μάλλον έσβησε και τους τελευταίους 
δισταγμούς της. Τώρα απλά ήθελε να κάνει έρωτα. Έβλεπα στα 
μάτια της πόσο το ήθελε. Αντέδρασα σαν κοριτσάκι. Δεν είχα άλλη 
επιλογή. Της ζήτησα να σβήσει τα φώτα  (μια παλιά παραξενιά, 
δικαιολογήθηκα) και γλίστρησα στο κρεβάτι. Ξάπλωσε δίπλα μου 
και σχετικά πιο ήρεμος άρχισα ένα καινούργιο ταξίδι στο σώμα 
της, αυτή τη φορά με τη γλώσσα. Αν κρίνω από τους ήχους που 
έβγαζε της άρεσε αρκετά αλλά κάποια στιγμή με σταμάτησε και 
προσπάθησε να με βάλει μέσα της.  

- «Υπάρχει ένα ζήτημα», της είπα.  
Δεν έδειξε να απογοητεύεται ιδιαίτερα.  

- «Τότε ας παίξουμε», είπε. «Το πρόβλημα μου δεν είναι να 
με γαμήσεις. Θέλω να σε νιώσω. Με κάποιο τρόπο».  

 Μπορεί να έλεγε και την αλήθεια. Ποιος ξέρει. Σιγά σιγά 
άρχισα να βυθίζομαι σε μια πρωτόγνωρη γλυκιά χαλάρωση. Ήταν 
σαν ναρκωτικό αλλά λίγο καλύτερο, πρόλαβα να σκεφτώ. Μετά 
έπαψα να σκέφτομαι -επιτέλους. Κάποια στιγμή την άκουσα να 
μου λέει «μη φοβάσαι» και μ’ αυτές τις δυό λέξεις ήταν σαν να 



Γεωργία Ανδρουλιδάκη - Γρηγόρης Παπαδογιάννης 

  

35 

 

ξεκλείδωσε ένα μεγάλο σκοτεινό και παγωμένο δωμάτιο μέσα μου. 
Η επόμενη εικόνα που θυμάμαι είναι εκείνη ανεβασμένη επάνω 
μου με το κορμί της να χορεύει σ’ έναν ρυθμό που έμοιαζε 
απίστευτα γνώριμος και για τους δύο μας. Ένιωθα τόσο πολύ 
δυνατά γαντζωμένος μέσα της που μου πέρασε από το μυαλό μια 
από κείνες τις αλλόκοτες σκέψεις, ότι θα μέναμε έτσι για πάντα.  

Όταν ξύπνησα εκείνη έφτιαχνε ήδη πρωινό, την άκουγα να 
σκαλίζει κάτι στην κουζίνα.  Σηκώθηκα και, περισσότερο από 
συνήθεια, έριξα μια ματιά από το παράθυρο που έβλεπε στο 
δρόμο. Και τότε τους είδα. Μου πήρε λίγη ώρα για να 
συνειδητοποιήσω τι γινόταν. Το λευκό της αυτοκινητάκι ήταν 
παρκαρισμένο σχεδόν ακριβώς κάτω από το διαμέρισμά της, λίγο 
προς τα αριστερά, ενώ εγώ είχα παρκάρει το δικό μου καμιά 
εκατοστή μέτρα πιο πέρα. Ήταν μπάτσοι των ειδικών δυνάμεων 
ασφαλείας. Ένα επίλεκτο σώμα ειδικευμένο υποτίθεται στο κυνήγι 
των εχθρών του καθεστώτος. Είχαν πολύ μεγάλη ευχέρεια 
κινήσεων αφού, πρακτικά, ο καθένας μπορούσε να θεωρηθεί 
εχθρός της Νέας Διακυβέρνησης. Ήταν δύο. Σάρωναν το διθέσιο 
με τα μικροσκοπικά σκάνερ τους. Σαν αστραπή πέρασε από το 
μυαλό μου μια σκέψη. Ήμουν τελείως μαλάκας που δεν το είχα 
σκεφτεί πιο πριν. Ο Μάικ δεν είχε μπει στον κόπο να βρει ένα 
παρόμοιο μοντέλο. Είχε βάλει στη θέση του ένα κλεμμένο. Τώρα, 
την είχε βάψει. Και μαζί της κι εγώ αν μ’ έβρισκαν εδώ. Δεν είχαμε 
πολύ καιρό. 

Μπήκε στο δωμάτιο κρατώντας ένα δίσκο. Το χαμόγελο της 
ανεμελιάς εξαφανίστηκε απότομα από το πρόσωπό της όταν είδε 
το ύφος μου. 

- «Τι τρέχει;» με ρώτησε. 
- «Τρέχει ότι πρέπει να εξαφανιστούμε! Τώρα αμέσως! 

Υπάρχει έξοδος από τον  κήπο;» 
- «Σιγά, σιγά… τι εννοείς να εξαφανιστούμε; Δεν γίνεται 

να….» 
- «Γάματα τώρα, δεν έχουμε καιρό. Σε λίγο θα αρχίσουν να 

σε ψάχνουν. Θα έρθουν επάνω. Την κοπανάω από τον κήπο 



Γεωργία Ανδρουλιδάκη - Γρηγόρης Παπαδογιάννης 

  

36 

 

και σε περιμένω στο αυτοκίνητό μου. Έλα όσο μπορείς πιο 
γρήγορα. Έχουν εντοπίσει το αυτοκίνητο αλλά ακόμη δεν 
το έχουν συνδυάσει με εσένα. Είναι ζήτημα χρόνου. Μάζεψε 
ένα δυο ρούχα και κατέβα όσο μπορείς πιο γρήγορα. Παίξ’ 
το άσχετη, μην τους ρίξεις ούτε μια ματιά και έλα να με 
βρεις. Θυμάσαι πού έχω παρκάρει;» 

- «Δεν στέκει αυτό που μου λες. Δεν έχω κάνει τίποτε. Δεν 
έχω να φοβηθώ κανέναν… » 

- «Εγώ όμως έχω κάνει. Και τώρα θα την πληρώσεις κι εσύ. 
Δεν μπορώ να σου εξηγήσω. Αργότερα. Δεν έχουμε καιρό. 
Έχε μου εμπιστοσύνη». 

- «Δηλαδή μου ζητάς να φύγουμε μαζί;», την άκουσα να λέει 
πίσω μου, καθώς άνοιγα την πόρτα της βεράντας. 
Ακουγόταν πολύ πιο ρομαντικό απ’ ότι ήταν. Οι γυναίκες 

έχουν ένα φοβερό τρόπο να ωραιοποιούν ακόμη και τις χειρότερες 
καταστάσεις όταν δεν θέλουν να τις δεχτούν.  Αυτό που γινόταν 
εδώ ήταν ότι κατέστρεφα τη ζωή της για πάντα.  

 
  



Γεωργία Ανδρουλιδάκη - Γρηγόρης Παπαδογιάννης 

  

37 

 

 
 

8. 
Στεκόμουν γυμνή απέναντι του. Έλεγε ένα σωρό χαζομάρες 

σαν παιδί που θέλει να γίνει αποδεκτό σε μια παρέα από 
συνομήλικους του. Δεν καταλάβαινα, αλλά ένιωθα ότι η 
παραμικρή ερώτηση θα ήταν καταστροφική. 

Τον πλησίασα κι άρχισα να βγάζω τα ρούχα του, ήθελα να 
μυρίσω το δέρμα του, να νιώσω οικειότητα, όπως αυτή που 
νιώθουν οι άνθρωποι που κοιμούνται χρόνια μαζί. Υπήρχε μια 
αμηχανία από μέρους του, που δεν μπορούσε να την κρύψει. 
Έπρεπε εγώ να πάρω πρωτοβουλίες, ένιωθα πως όλα εξαρτιόταν 
από μένα, η στιγμή ήταν δική μου και είτε θα την απολάμβανα είτε 
θα χανόταν για πάντα.. Αυτή η αντιστροφή των ρόλων γινόταν όλο 
και πιο ερεθιστική. Έπρεπε να σταματήσω να σκέφτομαι και να 
ακολουθήσω το ένστικτο μου. Κι αυτό έκανα. Όταν μου είπε να 
σβήσω το φως σκέφτηκα πως πρέπει να ένιωθε άσχημα για κάποιο 
λόγο, που εγώ δεν μπορούσα να καταλάβω, το έσβησα και πέσαμε 
στο κρεβάτι. Οι άντρες γίνονται πολύ ευρηματικοί όταν νιώθουν 
ανασφάλεια κι ο Έντι εκείνο το βράδυ ήταν στ’ αλήθεια πολύ 
καλός στο να αποφεύγει να μπει μέσα μου. Δεν μου είχε 
ξανασυμβεί κάποιος να παρατείνει τόσο τη συνουσία, στο βάθος 
μου άρεσε που δε συμπεριφερόταν όπως ο κλασσικός επιβήτορας, 
ήταν πρωτόγνωρο κι αλήθεια δε με ένοιαζε που θα κατέληγε, 
ήμασταν σαν έφηβοι την πρώτη τους φορά. Τελικά κατέληξε πέρα 
από κάθε προσδοκία. Από ένα σημείο και μετά ο χρόνος 
σταμάτησε κι όλα έγιναν αβίαστα κι ανθρώπινα χωρίς κανείς να 
προσπαθεί να αποδείξει κάτι. Ένιωθα ευτυχισμένη. Μεγάλη λέξη 
η ευτυχία, είχα ξεχάσει πως είναι να νιώθεις ευτυχισμένος, 
συνήθως ένιωθα απλά ικανοποίηση και λίγο αργότερα μια θλίψη 
και την ανάγκη να τρέξω μακριά, να εξαφανιστώ. Ως την επόμενη 
φορά. Μάλλον ευτυχία είχα νιώσει τελευταία φορά όταν ήμουν 
παιδί ακόμα. Δεν ήθελα, να κοιμηθώ ένιωθα το σώμα του να με 
τυλίγει και δεν ήθελα να χάσω στιγμή απ’ αυτό  το άγγιγμα. Όταν 



Γεωργία Ανδρουλιδάκη - Γρηγόρης Παπαδογιάννης 

  

38 

 

ξημέρωσε σηκώθηκα, έμεινα λίγη ώρα να τον κοιτάζω όπως 
κοιμόταν.  
  Μετά πήγα να ετοιμάσω κάτι για πρωινό πριν φύγω. Δεν 
ήθελα με τίποτα να πάω στη δουλειά, ήθελα να σταματήσει ο 
χρόνος και να μείνω μαζί του ήθελα αυτός ο κόσμος να ήταν 
διαφορετικός κι εγώ να είχα κάτι να ελπίζω, ήθελα να πιστέψω πως 
ήμουν ζωντανή. Όταν μπήκα με το δίσκο στο δωμάτιο ήταν 
ξύπνιος, χαμογελούσα σα χαζογκόμενα μα όταν με κοίταξε, τα 
μάτια του ήταν σκοτεινά. Κατάλαβα πως κάτι συνέβαινε. Μου 
έδωσε απλά οδηγίες και το έσκασε πηδώντας στον κήπο. Το 
επόμενο λεπτό έβαζα μια αλλαξιά ρούχα στην τσάντα μου και 
κατευθυνόμουν προς την έξοδο. Έριξα μια ματιά στο διαμέρισμα 
μου και στη βεράντα, η καρδιά μου πονούσε από κάποιο 
ανεξήγητο λόγο… 

Όταν βρέθηκα έξω έκανα ότι ακριβώς μου είπε, διέσχισα το 
δρόμο όσο πιο διακριτικά μπορούσα και κατευθύνθηκα εκεί που 
είχε παρκάρει. Με περίμενε, η αγωνία του ήταν ολοφάνερη και 
μόλις μπήκα ξεκίνησε φυσιολογικά, ώσπου στρίψαμε την επόμενη 
γωνιά. Μετά άρχισε να τρέχει σαν κυνηγημένος. 

- Θα μου πεις επιτέλους τι συμβαίνει; ρώτησα ανυπόμονα. 
- Αυτό που συμβαίνει είναι πως τα πράγματα πήραν εντελώς 

αντίθετη τροπή απ’ ότι περίμενα. Το αυτοκίνητο που 
υποτίθεται ότι σου έφτιαξε ο Μάικ δεν ήταν παρά ένα 
κλεμμένο, όμοιο με το δικό σου. Δυστυχώς οι μπάτσοι το 
ανακάλυψαν πολύ πιο γρήγορα απ’ ότι υπολόγιζα και αν 
μέναμε, το πιο πιθανόν είναι πως όταν πήγαινες να το 
πάρεις.. 
Δεν τον άφησα να τελειώσει τη φράση του.  

- Θα βρισκόμουν στα γραφεία ασφαλείας και τάξης να 
απολογούμαι για ένα έγκλημα που δεν είχα διαπράξει… 

Δεν μπορούσα να πιστέψω αυτό που μόλις είχα ακούσει.  
- Δηλαδή αν τα πράγματα είχαν γίνει λίγο διαφορετικά θα 

είχα σήμερα το πρωί να αντιμετωπίσω μόνη μου το νόμο; 
Πως μπόρεσες να κάνεις κάτι τέτοιο; Πόσο ανεύθυνος είσαι 



Γεωργία Ανδρουλιδάκη - Γρηγόρης Παπαδογιάννης 

  

39 

 

να παίρνεις τη ζωή του άλλου στα χέρια σου και να τη γαμάς 
για πλάκα; Ε; Έχω γαμηθεί τόσα χρόνια να φέρω τη ζωή 
μου σ’ ένα φυσιολογικό πλαίσιο κι έρχεσαι εσύ από το 
πουθενά και τα διαλύεις όλα για να περάσεις την ώρα σου! 
Σε μισώ ακούς, σε μισώ!! Σταμάτα τώρα να κατέβω από το 
γαμοαυτοκίνητο σου! ΤΩΡΑ ΑΚΟΥΣ!!! 
Δε με άκουγε, ήμουν σίγουρη πως δε με άκουγε, ούρλιαζα 

σ’ ένα παραλήρημα υστερίας. Έκλαιγα και φώναζα, ήθελα να 
ανοίξω την πόρτα και να πεταχτώ απ’ το αυτοκίνητο αλλά είχε 
κλειδώσει τις ασφάλειες, πράγμα που μ’ έκανε ακόμα πιο έξαλλη. 
Πήγα να τον χτυπήσω και με ακινητοποίησε με το ένα του χέρι 
κάνοντας ταυτόχρονα μια στραβοτιμονιά που παραλίγο να μας 
ρίξει σ’ ένα σταματημένο αυτοκίνητο. Μπήκε σ’ ένα υπόγειο 
παρκινγκ και σταμάτησε. 

Έψαχνα μάταια τρόπο να ανοίξω την ασφάλεια να βγω. 
Ήθελα να τρέξω μακριά. Με τράβηξε προς το μέρος του και 
προσπάθησε να με ακινητοποιήσει. 

- Μου γάμησες τη ζωή!! του φώναζα. 
- Ποια ζωή βρε Νάντια, Ε; Ποια ζωή; Ποιος από μας ζει; 

Θεωρείς ζωή, το λεμόνι που άφησες κάτω απ’ το δέντρο ή 
τη δουλειά που σου εξασφαλίζει τόσα ώστε να μην πεινάς; 
τώρα φώναζε αυτός. Πότε ένιωσες τελευταία φορά 
ελεύθερη ε; Πότε έκανες τελευταία φορά όνειρα; Μπορείς 
να μου απαντήσεις έστω σε μια από τις ερωτήσεις που σου 
έκανα Μις «Ευτυχισμένη Ζωή»; 
Τον κοιτούσα σα χαμένη και μόνο έκλαιγα. Δεν μπορούσα 

να πω λέξη. Κάθε του κουβέντα δυνάμωνε απλά τον πόνο στη 
καρδιά μου. Κατέβασε τον τόνο της φωνής του και είπε  
- Κανείς μας δε ζει, είμαστε όλοι νεκροί με τον ένα ή τον άλλο 

τρόπο απλά δεν έχει βρεθεί κανένας να μας το πει. 
Με αγκάλιασε σφιχτά σχεδόν προστατευτικά. 

- Έχε μου εμπιστοσύνη κάποια λύση θα βρω.  



Γεωργία Ανδρουλιδάκη - Γρηγόρης Παπαδογιάννης 

  

40 

 

Ήξερα πολύ καλά πως έλεγε ψέματα. Δεν είχε καμία λύση 
στο μυαλό του. Ούτε κι ο ίδιος πίστευε την τελευταία του 
κουβέντα. 

Δεν μπορούσα να μιλήσω ο αέρας περνούσε με δυσκολία 
απ’ το λαιμό μου κι ένιωθα ναυτία. Με κράτησε λίγα λεπτά και 
με φίλησε τρυφερά δεν ξέρω αν το ένιωθε ή αν το έκανε για να 
καλύψει την ενοχή του. ‘Ότι κι αν ήταν με έκανε να νιώσω 
καλύτερα. Μου ζήτησε τη συσκευή του κινητού μου και 
ξεκίνησε το αυτοκίνητο. Την πέταξε στον επόμενο κάδο. 

Δεν αντέδρασα καθόλου ήμουν ζαλισμένη και ανήμπορη. 
Οδήγησε λίγη ώρα ακόμα, ώσπου βρεθήκαμε στη γειτονιά που 
ήταν το συνεργείο του Μάικ. Μπήκαμε στο παρκινγκ. Μου είπε 
να περιμένω λίγο και θα γύριζε αμέσως, κλείδωσε και πάλι τις 
ασφάλειες φεύγοντας. Δεν ξέρω για ποιο λόγο το έκανε, αλλά 
σίγουρα εγώ δεν είχα πλέον το κουράγιο να δραπετεύσω. 
Ξύπνησα μετά από ώρες αν κρίνω απ’ την ώρα που έδειχνε το 
ρολόι του αυτοκινήτου. Οδηγούσε σ’ έναν περιφερειακό δρόμο 
απ’ τον οποίο δεν είχα ξαναπεράσει. Απ’ τις μεγάλες 
καλλιεργημένες εκτάσεις και τα συρματοπλέγματα που τις 
προστάτευαν κατάλαβα πως ήμασταν ήδη μακριά απ’ την 
πόλη. 
- Που πάμε; ρώτησα 
- Κάπου να είσαι ασφαλής.. ήταν η απάντηση. 

Δεν είπα τίποτε άλλο έμεινα να παρατηρώ τη διαδρομή, ο 
ήλιος ήταν ψηλά κι έκαιγε, ανάμεσα στα συρματοπλέγματα 
μπορούσα να διακρίνω τους φρουρούς των κτημάτων, να 
περιφέρονται ανάμεσα στους εργάτες κρατώντας όπλα, δήθεν για 
να προστατεύουν τους καρπούς απ’ τους κλέφτες. Κάθε νοήμων 
άνθρωπος ήξερε πως ήταν έτοιμοι  να τα χρησιμοποιήσουν για 
πολύ πιο ασήμαντους λόγους από μια κλοπή. Γύρισα και κοίταξα 
τον Έντι που οδηγούσε. Φορούσε γυαλιά ηλίου και δεν μπορούσα 
να δω τα μάτια του. 

- Νιώθω πολύ κουρασμένη.. είπα 



Γεωργία Ανδρουλιδάκη - Γρηγόρης Παπαδογιάννης 

  

41 

 

- Το ξέρω μωρό μου.. είπε χωρίς να γυρίσει το κεφάλι του 
προς το μέρος μου. 

 
  



Γεωργία Ανδρουλιδάκη - Γρηγόρης Παπαδογιάννης 

  

42 

 

 
 

9.  
Από μια άποψη δεν ήταν και τόσο άσχημα. Θα γινόταν. 

Κάποια στιγμή θα έπρεπε να τα παρατήσω. Δεν έχει νόημα να το 
παλεύεις έτσι. Αν υπάρχει ένας τρόπος να ζήσεις πραγματικά, λέω, 
αν υπάρχει, αποκλείεται να είναι μέσα στις πόλεις τους, στα 
συστήματά τους, στους χαφιέδες τους. Για μένα ήταν ζήτημα 
χρόνου. Και τώρα έφευγα επιτέλους και μάλιστα με παρέα. Δεν 
ξέρω αν θα μπορούσα να βρω καλύτερη, αλλά έτσι που την έβλεπα 
να κοιμάται απόλυτα χαλαρωμένη, ήταν σχεδόν τέλεια. Ήξερα 
γιατί. Έλειπε εκείνος ο φόβος στα μάτια που την αγρίευε. Ακόμη 
και στα καλύτερά της, όταν ήταν ξύπνια, δεν μπορούσε να 
απαλλαγεί από αυτό το άγγιγμα του φόβου που ερχόταν από 
κάπου βαθιά μέσα της. Τώρα ήταν απόλυτα ήσυχη. Τα πόδια της 
ήταν διπλωμένα στο κάθισμα και σιγά σιγά, αφού αποκοιμήθηκε 
είχε γείρει στον ώμο μου. Τα μαλλιά της έπεφταν ακατάστατα στο 
μέτωπο. Τα χείλια της ήταν μισάνοιχτα. Τα μικρά της στήθια 
ξεπρόβαλαν μέσα από το χαλαρό μπλουζάκι. Μπήκα στον 
πειρασμό να τα χαϊδέψω. Αναρωτήθηκα μήπως είχα τσιμπηθεί 
κάπως μαζί της. Έδιωξα τη σκέψη. Έτσι κι αλλιώς δεν θα κρατούσε 
πολύ. Δεν υπήρχε περίπτωση.   

Βγήκα στην Εθνική οδό με κατεύθυνση το νότο. Υπολόγιζα 
ότι είχαμε μερικές ώρες ακόμη για να δώσουν σήμα και να 
περάσουν την εικόνα της στις βάσεις δεδομένων των διοδίων, αλλά 
ποτέ δεν ξέρεις μ’ αυτούς. Λογικά θα είχαν ανακαλύψει ήδη ποια 
ήταν και θα έψαχναν το σπίτι της. Είχαν τρόπο να βρουν και τα 
δικά μου ίχνη αλλά αυτό μάλλον θα αργούσε ακόμη. Είχα στείλει 
ένα μήνυμα στον Μάικ να τα μαζεύει πάντως. Αυτό ήταν όλο που 
μπορούσα να κάνω για τον τύπο που μας έμπλεξε τόσο ανόητα. 
Τώρα, έπρεπε να βρούμε κάπου να μείνουμε. Ο θείος Μπίλι ήταν 
μια καλή λύση προς το παρόν. Θα περνούσαμε το βράδυ εκεί και 
από την επόμενη μέρα θα προσπαθούσα να βρω άκρη για να 
φύγουμε. Ύστερα από δυο ώρες ταξίδι σταμάτησα λίγο μετά τον 



Γεωργία Ανδρουλιδάκη - Γρηγόρης Παπαδογιάννης 

  

43 

 

Ισθμό σε μια μικρή καντίνα και την σκούντησα ελαφρά να 
ξυπνήσει.  

- Έλα, ξύπνα.  
- Φτάσαμε; Τι είναι εδώ; ρώτησε μόλις άνοιξε τα μάτια της. 

Ο φόβος είχε ξαναγυρίσει. 
- Τίποτε δεν είναι εδώ. Μια καντίνα στη μέση του πουθενά. 

Αλλά κάτι πρέπει να φάμε. Τι λες; 
- Δεν έχω όρεξη.  Πήγαινε εσύ αν θες.  
- Κοίτα τώρα… 

Έκλεισε πάλι τα μάτια της. Εντάξει, δεν ήταν στην 
κατάλληλη διάθεση για ταξίδι, έπρεπε να το δεχτώ. Βγήκα έξω, 
πήρα μια μπύρα, την ήπια, ύστερα πήρα άλλη μία και δυό 
σάντουιτς και ξαναμπήκα στο αυτοκίνητο. Αυτή τη φορά βγήκα 
από την Εθνική οδό. Διάλεξα ένα μικρό επαρχιακό δρόμο. Η ζέστη 
ήταν αφόρητη έξω. Φυσικό. Κάθε καλοκαίρι η θερμοκρασία 
ανεβαίνει κατά μέσο όρο δύο βαθμούς. Έτσι έλεγαν οι στατιστικές 
μέχρι πριν πέντε χρόνια.  

Πριν από πέντε χρόνια οι δυσάρεστες στατιστικές 
απαγορεύτηκαν. Μαζί με ένα σωρό άλλα πράγματα. Κάποια από 
αυτά ήταν πράγματα με τα οποία είχαμε μάθει να ζούμε –
υποφερτά- ως τότε. Τα ελεύθερα προγράμματα στο ραδιόφωνο 
και την τηλεόραση, οι ιστοσελίδες που περιείχαν απόψεις (κάθε 
άποψη είναι επικίνδυνη σύμφωνα με το καθεστώς), οι 
συγκεντρώσεις μεγαλύτερες των δέκα ατόμων, οι ροκ συναυλίες, 
οι ατομικές καλλιέργειες προϊόντων, ακόμη και σε γλάστρες, ήταν 
μερικά από αυτά τα πράγματα που αποχαιρετίσαμε μέσα σε μια 
νύχτα. Τη νύχτα που ανέλαβε η Νέα Διακυβέρνηση.  

Για τα περισσότερα από αυτά υπήρχε μια εξήγηση. Στην 
αρχή τουλάχιστον. Συνήθως λόγοι ευθυγράμμισης με Γενικούς 
Ευρωπαϊκούς Κανόνες. Αργότερα, όταν το καθεστώς πήρε το 
πράσινο φως από το Ανώτατο Ευρωπαϊκό Συμβούλιο (που έκανε 
μερικές μόνο συστάσεις για χαλάρωση κάποιων μέτρων εν ευθέτω 
χρόνω) έπαψε να δίνει εξηγήσεις για ο,τιδήποτε. Με φανερό πια 
μοχλό επιβολής της τάξης, το νεοναζιστικό κόμμα που έτσι κι 



Γεωργία Ανδρουλιδάκη - Γρηγόρης Παπαδογιάννης 

  

44 

 

αλλιώς εδώ και χρόνια ήταν στα πράγματα και είχε καταφέρει να 
ελέγχει (συνήθως με τη βία) σημαντικές περιοχές της χώρας (αν 
και δεν ήταν καν χώρα πια, ήταν μια από τις αυτόνομες περιοχές 
του Νότιου Άξονα της Ευρώπης) η Νέα Διακυβέρνηση απλώς 
πανηγύριζε για κάθε νέο παρανοϊκό της μέτρο. Πανηγύριζε για 
λογαριασμό του λαού που θα μπορούσε τώρα να κοιμάται ήσυχος 
και να προοδεύει σύμφωνα με τις επίσημες ανακοινώσεις. Τι έκανε 
όμως ο λαός;  

Αυτό που λέμε λαός ήταν μερικά εκατομμύρια ανθρώπων 
(όσοι είχαν μείνει πίσω μετά τη Μεγάλη Μετανάστευση της 
δεκαετίας του Δύο είκοσι) που ένιωθαν ευτυχισμένοι επειδή 
απλώς έβρισκαν δουλειά σε κάποια από τις τεράστιες βιομηχανίες 
του Αναπτυξιακού Σχεδίου. Μπορούσαν πια να είναι σίγουροι ότι 
θα επιβιώσουν και ελάχιστοι είχαν όρεξη να σκεφτούν κάτι 
παραπάνω. Όταν έχεις περάσει τα περισσότερα σου χρόνια μέσα 
στην πείνα, τη ζητιανιά, την κακομοιριά, την αθλιότητα μπορείς να 
νιώσεις ευτυχισμένος επειδή απλώς επιβιώνεις. Αυτό άλλωστε 
ήταν το σχέδιο. Η εξαθλίωση που ξεκίνησε στις αρχές του 21ου 
αιώνα από τη νότια Ευρώπη οδήγησε σε εκατομμύρια απώλειες. 
Όσοι επέζησαν  ήταν οι «τυχεροί». Όταν αργότερα καθεστώτα 
παρόμοια λίγο ως πολύ, και με τα ίδια πομπώδη ονόματα όπως η 
Νέα Διακυβέρνηση επωφελήθηκαν από την υποτιθέμενη 
ανάπτυξη και υποσχέθηκαν δουλειές στους εξαθλιωμένους 
κατέκτησαν εύκολα την πλειοψηφία σε εκλογές ή σε παρωδίες 
εκλογών. Κι όπου ο κόσμος έδειχνε κάποια υποτυπώδη αντίσταση 
υπήρχε παντού ένα φασιστικό κόμμα, κολλημένο σα βδέλλα στον 
κρατικό μηχανισμό για να βάζει τα πράγματα σε τάξη. Αυτή ήταν 
η τάξη που απολαμβάναμε τώρα.  

Επιλέγοντας να μεταφέρω αυθεντικούς σπόρους, να πάω 
κόντρα δηλαδή στο σχέδιο Αγροτικής Αναβάθμισης που σκόρπισε 
απλόχερα μεταλλαγμένα προϊόντα στους πεινασμένους, έγινα κάτι 
σαν τα βαποράκια των ναρκωτικών, παλιά, τότε που υπήρχαν 
παράνομα ναρκωτικά. Τώρα, κάποιες ουσίες μπορούσες να τις 
προμηθευτείς από τα Κέντρα Ευεξίας (για να είναι σίγουροι ότι θα 



Γεωργία Ανδρουλιδάκη - Γρηγόρης Παπαδογιάννης 

  

45 

 

παραμείνεις εξαρτημένος), ενώ κάποιες άλλες (αυτές που έλεγαν 
κάποτε «μαλακά» ναρκωτικά) εξαφανίστηκαν εντελώς από την 
αγορά.  

Δεν ξέρω γιατί διάλεξα να μπω σ’ αυτή την ιστορία. Δεν 
ήμουν ο τύπος του επαναστατικού έφηβου, δεν έδινα ποτέ 
ιδιαίτερη σημασία σε ιδεολογίες και θεωρίες, αυτά ήταν για μένα 
απίστευτες μαλακίες μέχρι κάποια ηλικία, αλλά κι όταν ακόμη 
κατάλαβα ότι δεν μπορούσα να ανεχτώ την αποβλάκωση, απλά 
έφυγα από εδώ, τότε ακόμη που μπορούσα. Για κάποιο λόγο όμως 
ξαναγύρισα. Εντάξει, δεν ήταν κάποιος λόγος, έτσι γενικά. Ήταν 
μια γυναίκα που για χάρη της γύρισα πίσω. Γυρίσαμε μαζί για να 
λέμε την αλήθεια. Αλλά η ιδέα ήταν δική της. 

Ύστερα η Μάντι σηκώθηκε κι έφυγε, κι εγώ κόλλησα εδώ. 
Τότε άρχισε αυτή η ιστορία με τους σπόρους. Φαντάζομαι ότι 
αλλιώς δεν θα άντεχα μια κανονική ζωή, αυτό που λένε κανονική 
ζωή στην κρατική τηλεόραση. Φυσικά τίποτε δεν έγινε έτσι, από 
τη μια στιγμή στην άλλη. Μεσολάβησαν κάτι μήνες κατάθλιψης, 
κάποιες φάσεις με υπερβολικό ποτό, cyber sex και επεισόδια με τις 
αρχές, ένα διάστημα στη φυλακή, μια προσπάθεια επανασύνδεσης 
με τα παλιά που οδήγησε σε μεγαλύτερη κατάθλιψη, ώσπου τελικά 
εμφανίστηκε στη ζωή μου ο θείος Μπίλι. Αυτός ο παλιάνθρωπος, 
που δεν ήταν καν θείος μου, έφταιγε που έμπλεξα με τους 
σπόρους. Και τώρα πήγαινα να τον συναντήσω. Αν δεν μπορούσε 
εκείνος να μας σώσει δεν θα μπορούσε κανείς.  
                                                
 

Ο θείος Μπίλι ήταν κάποτε ερωτευμένος με τη μητέρα μου. 
Άγνωστο γιατί, εκείνη προτίμησε (ήταν όλοι στην ίδια παρέα) τον 
πατέρα μου που εξαφανίστηκε ακριβώς μετά την άφιξη του τρίτου 
παιδιού. Ο Μπίλι δεν έπαψε ποτέ να πηγαινοέρχεται στο σπίτι μας 
(κατάφερε να διατηρήσει τη φιλία του με τον πατέρα μου) και ο 
ρόλος του θείου του ταίριαζε γάντι. Πολύ αργότερα έμαθα ότι ο 
τύπος ήταν ένας από τους πιο γνωστούς καθηγητές 
συνταγματολογίας και θεωρητικός που βρέθηκε απέναντι σε όλες 



Γεωργία Ανδρουλιδάκη - Γρηγόρης Παπαδογιάννης 

  

46 

 

τις καταστάσεις που οδήγησαν τη χώρα μέχρι εδώ. Κάποτε οι 
επισκέψεις του σταμάτησαν απότομα. Τότε ήμουν ακόμη μικρός 
για να καταλάβω τι σήμαινε η φράση «κατ’ οίκον περιορισμός» 
που του είχε επιβάλλει μια από τις υποτίθεται δημοκρατικές 
κυβερνήσεις μας. Ήταν πολύ έξυπνος για να τον πιάσουν για κάτι 
συγκεκριμένο αλλά και πολύ ανήσυχος για να τον αφήνουν 
ελεύθερο. Τον συνάντησα μετά από αρκετά χρόνια, στη σκοτεινή 
φάση μου. Οι θεωρίες του με κούραζαν αφάνταστα αλλά η 
πρακτική τους εφαρμογή (ένας άλλος κόσμος, βασισμένος στην 
αυτοδιαχείριση και την ελεύθερη διακίνηση ιδεών και προϊόντων) 
ασκούσαν μια περίεργη γοητεία επάνω μου. Ήταν τελικά η σανίδα 
που πάνω της πιάστηκα. Έτσι γνώρισα τους κατάλληλους 
ανθρώπους για να βγω σε αυτό που λένε τώρα παρανομία, στην 
πραγματικότητα τη μόνη επιλογή για να ζεις με κάποια στοιχεία 
αυτοσεβασμού.  

Ο θείος Μπίλι ζούσε εδώ και χρόνια στο «καταφύγιό» του, 
ένα παλιό σπίτι φτιαγμένο με πέτρα και ξύλο κοντά σ’ ένα 
μισοεγκαταλειμμένο χωριό στο νοτιοανατολικό Ταΰγετο. Είχε 
κάνει επίσημη δήλωση ότι δεν θα αναμειγνυόταν πια με την 
πολιτική ούτε θα διέδιδε με οποιοδήποτε τρόπο τις ανατρεπτικές 
θεωρίες του και έτσι τον άφησαν ήσυχο. Άλλωστε πρέπει να είχε 
περάσει πια τα εβδομήντα, αν και η ηλικία του ήταν ένα μυστικό 
που δεν μοιραζόταν με κανέναν. «Είμαι όσο χρειάζεται για να 
ανεβαίνω στο βουνό πιο γρήγορα από σένα», ήταν το αγαπημένο 
του μοτίβο. Και η αλήθεια ήταν ότι εκεί που ανέβαινε με τα γέρικα 
πόδια του δεν σκεφτόμουν καν να τον ακολουθήσω.  

Κανονικά θέλαμε λιγότερο από τέσσερις ώρες για να 
φτάσουμε. Με τους παράδρομους που ακολουθούσα από ένα 
σημείο και μετά κάναμε περισσότερες από έξι ώρες. Έτσι ήταν 
σχεδόν απόγευμα όταν έσβησα τη μηχανή και βγήκα έξω να 
συναντήσω τον γεράκο με το ψάθινο καπέλο και την μακριά λευκή 
γενειάδα που άφηνε το εργαλείο με το οποίο παίδευε κάτι φυτά 
στον κήπο του και ερχόταν να με καλωσορίσει. Μου φάνηκε λίγο 
πιο γερασμένος από την τελευταία φορά. Όταν όμως είδε τη 



Γεωργία Ανδρουλιδάκη - Γρηγόρης Παπαδογιάννης 

  

47 

 

Νάντια να βγαίνει διστακτικά από το αμάξι, τα μάτια του άνοιξαν 
διάπλατα και ξαφνικά έδειξε δέκα χρόνια νεότερος. Τουλάχιστον. 

- Καλώς ήρθες στο άντρο του Ομαδικού Έρωτα, της είπε και 
άνοιξε την αγκαλιά του. 
Είχα ξεχάσει το μοναδικό ίσως μεγάλο ελάττωμα του θείου 

Μπίλι. Τα ηλίθια αστεία του. 
 

 
  



Γεωργία Ανδρουλιδάκη - Γρηγόρης Παπαδογιάννης 

  

48 

 

 
 

10.  
Κοιμόμουν σχεδόν σ’ όλη τη διαδρομή αλλά ακόμη κι όταν 

δεν κοιμόμουν κρυβόμουν σιωπηλά πίσω από τα γυαλιά ηλίου μου. 
Όταν νιώθω θλίψη έχω ανάγκη από απομόνωση, να κλειστώ στο 
σκοτεινό δωμάτιο του μυαλού μου και να μείνω εκεί ώσπου να 
νιώσω καλύτερα. Απ’ το μυαλό μου περνούσαν διάφορα όπως τα 
αγαπημένα πράγματα που είχα αφήσει πίσω και δε θα ξανάβρισκα 
ποτέ, οι φωτογραφίες των γονιών μου και των παιδικών μου 
χρόνων, το CD player και τα CDs του πατέρα μου και τα 
ημερολόγια που έγραφα για χρόνια. Η σκέψη πως κάποιοι 
κρατικοί υπάλληλοι έσκυβαν παγερά πάνω απ’ την προσωπική μου 
ζωή ψάχνοντας τα ίχνη μου με θύμωνε και με πονούσε 
ταυτόχρονα. Μετά πάλι από το μυαλό μου περνούσαν εικόνες 
τρόμου ότι με έπιαναν και έπρεπε να υποστώ όλους τους 
εξευτελισμούς που οι φήμες έλεγαν ότι οι αστυνομία υποβάλλει 
τους κρατούμενους. Άλλη μια σκέψη ήταν πως ο Έντι ήταν ένας 
κοινός εγκληματίας όπως τον Ντικ που είχα γνωρίσει μετά το 
θάνατο της μαμάς μου. Ο Ντικ ήταν απλά ένας νταβατζής, κι εγώ 
πολύ μικρή για να ξέρω τι γινόταν στον κόσμο της νύχτας. Είχαμε 
γνωριστεί σε κάποιο κλαμπ που πήγαινα εκείνο τον καιρό. Ήταν 
όμορφος και ήξερε να πηδάει, κόλλησα πολύ εύκολα μαζί του, 
ήμουν έτσι κι αλλιώς πολύ απελπισμένη για να αξιολογήσω τον 
τρόπο ζωής του. Στην αρχή ήταν τρελά καψούρης μαζί μου, πίναμε 
διάφορα και μετά πηδιόμασταν μέχρι το επόμενο βράδυ. Ώσπου 
μια μέρα φύγαμε απ’ το κλαμπ μαζί μ’ ένα φίλο του, που κατέληξε 
τελικά στο κρεβάτι μας για κάποιο λόγο που δεν ήμουν αρκετά 
νηφάλια για να καταλάβω. Ώσπου μια μέρα ο Ντικ απλά δεν έμενε 
καν στο κρεβάτι  άφηνε τους φίλους του κι έφευγε ή πηδούσε 
καμιά άλλη γκόμενα κάπου αλλού ή κι εκεί ακόμα. Δε θυμάμαι 
πολλά από εκείνο τον  καιρό σπάνια είχα καθαρό μυαλό, κι ούτε 
που νοιαζόμουν, το μόνο που ήθελα ήταν να πεθάνω, κι επειδή δεν 
είχα το κουράγιο να το κάνω μόνη μου, άφηνα τους άλλους να 



Γεωργία Ανδρουλιδάκη - Γρηγόρης Παπαδογιάννης 

  

49 

 

διαχειρίζονται τη ζωή μου. Φυσικά ο Ντικ έβγαζε αρκετά κέρδη απ’ 
τη δική μου σιωπηλή συναίνεση κι εγώ είχα  κάποιον να με 
«προστατεύει» αν πιάνεται για προστασία η φύλαξη ενός 
εμπορεύματος. Αφού πήρε αέρα κι είδε πως οι δουλειές πήγαιναν 
καλά, άρχισε να μου κλείνει και ραντεβού απέξω, με μεγαλύτερους 
άντρες με ακόμα μεγαλύτερη τσέπη και πρωτότυπα γούστα στο 
κρεβάτι. Μερικές φορές απλά ήμουν σίγουρη ότι το πρωί θα με 
έβρισκαν νεκρή, οπότε ο στόχος μου θα είχε επιτευχθεί. Πάντα 
επιζούσα και μόλις ανάρρωνα, ξανά το προϊόν στην αγορά, δεν 
πονούσα, δεν πόνεσα ούτε μια φορά, το όριο του πόνου για μένα, 
είχε καταλυθεί με το θάνατο των γονιών μου. 

Το σίγουρο είναι πως θα είχα πεθάνει σύντομα, αν δεν 
βρισκόταν μπροστά μου ο Γουόλτερ ο διευθυντής του ξενοδοχείου 
που έκανα τα ραντεβού. Με βρήκε σε άσχημη κατάσταση μια μέρα 
και με φυγάδευσε χωρίς κανείς να πάρει είδηση, στο σπίτι του 
μέχρι να γίνω καλά κι αργότερα για ένα διάστημα σε μια άλλη 
πόλη. Δεν ήξερα γιατί το έκανε και δε ρώτησα ποτέ εκείνο τον 
καιρό. Πέρασαν τρία χρόνια να συνέλθω να γίνω πάλι κανονικός 
άνθρωπος, μου βρήκε δουλειά και το σπίτι που έμενα μέχρι 
προχτές. Φρόντισε επίσης να χαθούν τα ίχνη μου και να με 
θεωρήσουν όλοι νεκρή. Τον συναντούσα που και που και λέγαμε 
τα νέα μας. Πάντα αναρωτιόμουν γιατί τα είχε κάνει όλα αυτά για 
μένα αφού ποτέ δεν είχε ζητήσει το παραμικρό κι όταν βρήκα το 
κουράγιο να τον ρωτήσω πριν μερικά χρόνια, μου αποκάλυψε ότι 
ήταν παιδικός φίλος του πατέρα μου.  

Είχε υποψιαστεί ποια ήμουν γιατί του έμοιαζα πολύ και 
μετά είχε κάνει, όπως χαρακτηριστικά είπε «Έκανα μόνο αυτό που 
έπρεπε για να μη πεθάνεις». 

Ένιωσα απίστευτη ντροπή αλλά ο Γουόλτερ είχε ένα δικό 
του τρόπο να σε κάνει να νιώθεις όμορφα ακόμα κι αν είχαν συμβεί 
τα πιο φριχτά πράγματα. Πέθανε πέρσι από καρκίνο κι έτσι έχασα 
και τον τελευταίο «δικό μου» άνθρωπο σ’ αυτή τη ζωή. Το πιο 
σημαντικό απ’ όλα είναι ότι δεν ήθελα πια να πεθάνω. Και μόνο η 
σκέψη πως ο Έντι θα μπορούσε να με ξαναβάλει σ’ αυτό το 



Γεωργία Ανδρουλιδάκη - Γρηγόρης Παπαδογιάννης 

  

50 

 

παιχνίδι μ’ έκανε να ανατριχιάζω από τρόμο. Όμως ο Έντι δεν είχε 
το σκοτεινό βλέμμα κανενός από εκείνους που με περιστοίχιζαν 
τότε, όσο επιπόλαιος κι αν ήταν το ένστικτο μου έλεγε πως δε θα 
μου κάνει κακό. Όχι ηθελημένα τουλάχιστον. 

Περίπου το απόγευμα φτάσαμε στον προορισμό μας. Ένα 
σπιτάκι πάνω στο βουνό στη μέση του πουθενά περιστοιχισμένο 
από δέντρα κι ένα κήπο στην είσοδο. Το θέαμα όταν άνοιξα 
επιτέλους τα μάτια μου ήταν το μαγικό. Κι ο Μπίλι μ’ έσφιξε στην 
αγκαλιά του σαν αγαπημένο άνθρωπο από χρόνια.  Μου άρεσε που 
κοιτούσε τον Έντι με πατρική αγάπη. Αν δε μου τον σύστηνε ως 
θείο θα στοιχημάτιζα πως είναι ο πατέρας του. Ο Μπίλι φαινόταν 
γερός και δραστήριος αν κρίνω απ’ την κορμοστασιά του και το 
μαυρισμένο δέρμα του. 

Τα άσπρα μαλλιά στο κεφάλι τον έκαναν πιο συμπαθητικό. 
Το εσωτερικό του σπιτιού ήταν ακόμα μια έκπληξη ο χώρος ήταν 
βγαλμένος από την εποχή των παππούδων μου. Πέτρα και ξύλο 
παντού, τα έπιπλα παλιομοδίτικα αλλά συντηρημένα σαν 
καινούρια και στο χώρο που φιλοξενούσε το σαλόνι τεράστιες 
βιβλιοθήκες ασφυκτικά γεμάτες βιβλία, συμπλήρωναν τη λιτή 
διακόσμηση. Ο χώρος μ’ έκανε να νιώσω ασφάλεια. 
Ο Μπίλι με ξενάγησε περήφανος στα δωμάτια και μου εξήγησε 
πως είχε αναστηλώσει μόνος το σπίτι. Μου εξήγησε και τους 
λόγους που είχε βρεθεί εκεί χωρίς ιδιαίτερες λεπτομέρειες. Ο Έντι 
έδειχνε πολύ περήφανος για το θείο του. Για πρώτη φορά είδα στα 
μάτια του τη θέρμη που σου φέρνει η αγάπη σου για κάποιον. 

-  Θα είστε σίγουρα κουρασμένοι μετά από τόσο ταξίδι.              
Δεν πας να δείξεις στο κορίτσι μας, τα κατατόπια και μετά 
να έρθεις να βοηθήσεις το γερό θείο σου να μαγειρέψει 
κάτι, είπε προστατευτικά και συμπλήρωσε. Ο Έντι είναι 
πολύ καλός στη μαγειρική, δεν ξέρω αν έχει προλάβει να 
σου δείξει το ταλέντο του. 

- Γνωριζόμαστε πολύ λίγο, απάντησα 
- Ε τότε απόψε είναι η ευκαιρία είπε κλείνοντας μου το μάτι 

πονηρά. 



Γεωργία Ανδρουλιδάκη - Γρηγόρης Παπαδογιάννης 

  

51 

 

 
Ο Μπίλι, ο χώρος, η φύση κι η λάμψη στα μάτια του Έντι 

ήταν ότι χρειαζόμουν. Χαμογελούσα κι ο Μπίλι με τον Έντι 
χαριεντιζόταν σα να με διεκδικούσαν εξ ίσου. Η ατμόσφαιρα ήταν 
χαλαρή και το φαγητό μύριζε υπέροχα κι ήταν πεντανόστιμο. Το 
ίδιο και το κρασί και τα φρούτα. Ο Μπίλι αφιέρωσε πολύ ώρα να 
μας εξηγεί πως η νοστιμιά προερχόταν από το γεγονός ότι όλα του 
τα προϊόντα προερχόταν από σπόρους πρώτης γενιάς που είχαν 
καλλιεργηθεί με φυσικό τρόπο. Φάγαμε στην αυλή του σπιτιού 
κάτω από τα δέντρα. Υπήρχε μια μαγική ησυχία το μόνο που 
ακουγόταν ήταν οι θόρυβοι της φύσης και το κελάρυσμα του 
ποταμού, που μου εξήγησαν ότι κυλούσε κάπου παρακάτω. Ο 
Μπίλι μάλιστα υποσχέθηκε να με πάει ως εκεί το επόμενο πρωί. Η 
βραδιά έμοιαζε με οικογενειακή επανασύνδεση κι εγώ ήταν σα να 
ήμουν πάντα κομμάτι της. Ο Έντι με άγγιζε σε κάθε ευκαιρία, είχα 
ξεχάσει πόσο θυμωμένη ήμουν μαζί του και απλά το απολάμβανα. 
Μάζεψα το τραπέζι και πήγα στη κουζίνα να πλύνω τα πιάτα 
περισσότερο για να τους αφήσω μόνους.  

Όταν γύρισα ο Μπίλι έδειχνε λίγο σκυθρωπός κι έτσι 
ζήτησα οδηγίες  για να κάνω ένα μπάνιο ώστε να συνεχίσουν τη 
συζήτηση. Πριν μπω στο μπάνιο χάζεψα λίγο τη βιβλιοθήκη και 
ανακάλυψα ότι πολλά από τα βιβλία ήταν απαγορευμένα από το 
καθεστώς. Ότι κι αν ήταν εγώ ένιωθα όμορφα κι ασφαλής. Οι 
άσχημες σκέψεις είχαν για λίγο φύγει στην άκρη. 

Το μπάνιο ήταν κι αυτό άλλης εποχής, η μπανιέρα φαινόταν 
να έχει προστεθεί αργότερα άνοιξα το νερό και ξάπλωσα μέσα. Στα 
σύγχρονα σπίτι υπήρχαν μόνο ντουζιέρες και το νερό 
απαγορευόταν να τρέχει για πολύ, εδώ όμως ήταν άφθονο κι 
αποφάσισα να το εκμεταλλευτώ για να χαλαρώσω. 

Έκλεισα τα μάτια και απλώθηκα στη μπανιέρα το δροσερό 
νερό ήταν ανακουφιστικό μετά από τη ζέστη της ημέρας, ένιωσα 
τα κύτταρα μου να ζωντανεύουν. 
Με ξύπνησαν τα χέρια του, που περιφερόταν στο σώμα μου. Με 
έπλενε σα να ήμουν παιδί κι όταν άνοιξα τα μάτια μου με φίλησε 



Γεωργία Ανδρουλιδάκη - Γρηγόρης Παπαδογιάννης 

  

52 

 

με μανία. Δε μίλησε καθόλου απλά έβγαλε τα ρούχα του και 
προσπάθησε να χωρέσει κι αυτός.  

Οι κινήσεις μας είχαν μια απελπισία αλλά μια λαιμαργία 
ταυτόχρονα, σα να τελείωνε ο χρόνος κι έπρεπε να προλάβουμε 
κάτι που κανείς δεν μπορούσε να προσδιορίσει. Καταλήξαμε στο 
ξύλινο κρεβάτι που μας είχε παραχωρήσει ο Μπίλι. Από το 
παράθυρο έμπαινε το φως της νύχτας κι ο βασιλικός στο παράθυρο 
σχημάτιζε μια απροσδιόριστη σκιά στον τοίχο. Ένιωθα άδεια από 
καθετί που με φόβιζε σα να είχαν όλα κυλήσει πάνω στα σεντόνια 
μαζί με τον ιδρώτα μου.  

- Πως νιώθεις; τον ρώτησα 
- Άνθρωπος, ήταν η απάντηση, κι ήταν τόσο μεγάλη η 

σημασία της, που με δυσκολία συγκράτησα τον κόμπο που 
ανέβηκε στο λαιμό μου. Έσφιξα τα χέρια μου γύρω του κι 
αποκοιμήθηκα. 

 
  



Γεωργία Ανδρουλιδάκη - Γρηγόρης Παπαδογιάννης 

  

53 

 

 
 

11.  
Φυσικά δεν θα μπορούσαμε να μείνουμε για πάντα στο 

σπιτάκι του θείου Μπίλι. Εκείνος βέβαια δεν είχε καμιά 
αντίρρηση, αλλά όσο περνούσαν οι μέρες, για να μην πω οι ώρες, 
κινδύνευε το ίδιο με εμάς. Και δεν ήταν σε ηλικία, όσο κι αν 
παρίστανε τον τριαντάρη για τα μάτια της Νάντιας, να περάσει 
από τη δοκιμασία έστω και μιας απλής ανάκρισης στα κεντρικά 
της Ασφάλειας. Άλλωστε ποτέ δεν είναι απλή αυτή η ανάκριση, 
ιδίως όταν έχεις «προβληματικό» παρελθόν στην πλάτη σου.  

Είχαμε συζητήσει αρκετά την κατάσταση με το θείο. Η 
συμβουλή του ήταν να βγούμε από την κυκλοφορία τουλάχιστον 
για κάποιο διάστημα. Να βγεις όμως είναι μια κουβέντα. Για να 
περάσουμε τα σύνορα ούτε λόγος. Ακόμη όμως κι αν καταφέρναμε 
να βγούμε από τα όρια του Νότιου Άξονα, ήταν τόσο δικτυωμένοι 
που θα μας έβρισκαν σε όποιο κομμάτι της κεντρικής ή της βόρειας 
Ευρώπης καταφεύγαμε. Κι έπειτα ένα τόσο μεγάλο ταξίδι ήταν 
τελείως έξω από τις δυνάμεις μας.  

Το πρώτο βράδυ ο θείος μου είπε πολύ γενικά ότι υπήρχαν 
τρόποι να επιβιώσεις εκτός συστήματος. Μουρμούρισε κάτι για 
κάποια παιδιά που είχαν βρει τρόπο να ξεφεύγουν από τον έλεγχο. 
Είχαμε κάνει και παλιά ανάλογες συζητήσεις. Δεν μου είπε όμως 
ούτε πως ούτε που γινόταν αυτό. Ένιωθα πως προσπαθούσε να 
καταλάβει πόσα μπορούσα να αντέξω, πόσο αποφασισμένος 
ήμουν με άλλα λόγια. Έπαιζε ρόλο όμως ότι ήθελε λίγη παρέα, 
παρόλα τα προβλήματα που μπορεί να του δημιουργούσαμε. Έτσι 
προσπαθούσε να τραινάρει την αναχώρησή μας όσο έπαιρνε. Η 
αγάπη του για μένα είχε αποδειχτεί πολλές φορές. Αλλά κι ένα 
γεροντοκόλλημα με τη Νάντια δεν ήταν μάλλον της φαντασίας 
μου.  

Όταν κατάλαβε ότι θα φεύγαμε έτσι κι αλλιώς, έγινε πιο 
συγκεκριμένος. Μου εξήγησε ότι υπήρχε μια ομάδα ανθρώπων 
που είχε δημιουργήσει μια ελεύθερη κοινότητα σε κάποιο σημείο 



Γεωργία Ανδρουλιδάκη - Γρηγόρης Παπαδογιάννης 

  

54 

 

της Νότιας Κρήτης. Δεν μου είπε και πάλι πολλές λεπτομέρειες. 
Χρειαζόταν χρόνος για να μπορέσει να έρθει σε επαφή μαζί τους 
δεν ήταν κάτι που γινόταν συχνά. Θα τα μάθαινα στην ώρα τους. 
Όταν πήρε το οκέι μου εξήγησε το σχέδιο που είχε στο μυαλό του. 
Δεν με έπεισε απόλυτα ότι ήταν το καλύτερο που είχαμε να 
κάνουμε, δεν είχαμε όμως άλλη επιλογή. Οι φωτογραφίες μας 
υπήρχαν ήδη στο διαδίκτυο και χιλιάδες καλοθελητές που 
έμπαιναν αυθόρμητα στην υπηρεσία του καθεστώτος χωρίς καν να 
έχουν μια άμεση αμοιβή από αυτό θα ήταν έτοιμοι να μας 
καρφώσουν αν μας εντόπιζαν. Ο κλοιός γύρω μας στένευε.  

Όπως το υπολόγισε ο θείος, για ένα περίπου μήνα τα 
βήματά μας θα έπρεπε να είναι πολύ προσεκτικά. Κατά τη γνώμη 
του το αυτοκίνητό μου ήταν ήδη άχρηστο. Θα έπρεπε να το 
κάψουμε σε κάποιο ξέφωτο και να εξαφανίσουμε τα απομεινάρια. 
Έχουν τρόπους να σε εντοπίζουν από κάτι τέτοια. Το είχα ακούσει 
αλλά ήθελα να το κρατήσω μέχρι να φτάσουμε στο Γύθειο. Θα 
ήταν δύσκολο με οποιοδήποτε άλλο τρόπο. Από εκεί θα παίρναμε 
το καράβι για τα Κύθηρα. Θα μέναμε στο νησί μέχρι να βρούμε τον 
κατάλληλο τρόπο να περάσουμε στην Κρήτη. Το φέρι μποτ που 
εκτελούσε το συγκεκριμένο δρομολόγιο δεν ήταν απόλυτα 
ασφαλές αλλά ούτε ήταν εύκολο να βρούμε κάποιο άλλο τρόπο. Η 
συμβουλή του θείου ήταν να περιμένουμε, αθέατοι μέσα στους 
τουρίστες που γεμίζουν τα Κύθηρα αυτή την εποχή και όταν 
ηρεμούσαν τα πράγματα να προσπαθήσουμε να φτάσουμε στην 
Κρήτη.  

Υπήρχε πολύς δρόμος μπροστά μας και δεν ήξερα αν η 
Νάντια θα ήταν πρόθυμη να με ακολουθήσει σε όλη αυτή την 
ιστορία. Όσο περνούσαν οι  μέρες έδειχνε να με εμπιστεύεται πιο 
πολύ αλλά μπορούσα ακόμη να διακρίνω την αμφιβολία στα μάτια 
της. Δεν μπορούσα να ξέρω επίσης αν θα άντεχε εύκολα όλη αυτή 
την τεράστια αλλαγή στη ζωή της. Εντάξει, αυτό που άφηνε πίσω 
δεν ήταν κάποιος παράδεισος, ίσα που κατάφερνε να επιβιώνει 
ξεγελώντας τον εαυτό της ότι τα πράγματα θα μπορούσαν να 
φτιάξουν. Αλλά με το παρελθόν που κουβαλούσε, όσο μπορούσα 



Γεωργία Ανδρουλιδάκη - Γρηγόρης Παπαδογιάννης 

  

55 

 

να καταλάβω από τα μισόλογα που μου έλεγε, δεν υπήρχε 
περίπτωση να την αφήσουν να ζήσει υποφερτά. Ήταν 
καταδικασμένη να περάσει τα χρόνια της σε ένα ασφαλές και 
προστατευμένο περιθώριο. Ανήκε στο είδος των ανθρώπων που το 
καθεστώς χαρακτηρίζει, στα μυστικά αρχεία του απλώς 
ακίνδυνους. Δεν τους εξαφανίζει, συνήθως δεν τους ενοχλεί καν 
αλλά δεν θα τους αφήσει και ποτέ να ανέβουν ένα σκαλοπάτι σε 
μια καλύτερη ζωή. Οι Ακίνδυνοι είναι ένα είδος στο οποίο το 
καθεστώς δεν θα μπορούσε ποτέ να έχει εμπιστοσύνης. 

Υπήρχαν φορές, συνήθως τις μικρές ώρες της νύχτας που 
χαλάρωνε αρκετά για να νιώθω ότι ήταν μαζί μου από κάθε 
άποψη. Στη διάρκεια της μέρας την είχα πιάσει πολλές φορές να 
βρίσκεται κάπου μακριά, ένιωθα ότι δεν την ένοιαζε τίποτε. Είχε 
ένα τρόπο να σχηματίζει μια απόσταση ανάμεσά μας χωρίς την 
παραμικρή προσπάθεια. Ήταν σχεδόν έμφυτο. Μάλλον δεν 
έπρεπε να το πάρω προσωπικά. Ήταν ο τρόπος που είχε μάθει να 
κρατιέται μακριά από τους ανθρώπους. Είχαμε όμως αρκετά 
πρακτικά προβλήματα για να ασχοληθώ περισσότερο. 
 

- «Πόσο μακριά θα το τραβήξεις;» με ρώτησε ο Μπίλι το 
τελευταίο βράδυ.  

- «Όσο πάει, παππού» -χρόνια τώρα τον πείραζα μ’ αυτό το 
χαϊδευτικό. 

- «Είμαι ακόμη θείος σου, ξέρεις».  
- «Καλά τώρα. Πες μου τι θες να μάθεις;» 
- «Ας αρχίσουμε από τη γυναίκα. Ως πού πάει το σχέδιο;» 
- «Ως εκεί που θα είναι ασφαλής». 
- «Μετά;» 
- «Μετά, ο καθένας το δρόμο του». 
- «Είσαι σίγουρος ότι έτσι το βλέπει κι αυτή;»  
- «Θείε, μη σε πιάνει το ρομαντικό σου. Η γκόμενα είναι πιο 

γειωμένη από μένα». 



Γεωργία Ανδρουλιδάκη - Γρηγόρης Παπαδογιάννης 

  

56 

 

- «Εγώ δεν κατάλαβα κάτι τέτοιο. Την είδα κολλημένη με 
σένα. Αλλιώς, μα την πίστη μου, θα την κράταγα εδώ και θα 
περνούσε ζάχαρη». 

- «Ω, έλα τώρα, ας μιλήσουμε σοβαρά μια φορά». 
- «Ποτέ δεν ήμουνα πιο σοβαρός». 
- «Τότε καλύτερα να πάω για ύπνο. Έχουμε δρόμο αύριο». 
- «Εντάξει, εντάξει. Κάνε ό,τι νομίζεις. Αλλά είναι ξεχωριστή 

πάστα. Δεν μπορεί να μην το βλέπεις αυτό». 
- «Παππού σου είπα, αν είναι να μιλήσουμε για γκόμενες…» 
- «Κάπου κάποτε πρέπει να σταματήσεις». 
- «Κάπου, κάποτε, θα γίνει κι αυτό. Τώρα είμαστε 

μπλεγμένοι στα σκατά». 
- «Κοίτα, αν φτάσεις εκεί, αν μπεις στο κόλπο που έχουν 

φτιάξει τα παιδιά εκεί κάτω, ίσως δεν θα θες να φύγεις 
πια». 

- «Τίποτε δεν αποκλείεται», μουρμούρισα για να μην τον 
απογοητεύσω.  

- «Η κατάσταση εδώ δεν θ’ αλλάξει εύκολα. Ο κόσμος είναι 
απογοητευμένος, τσακισμένος. Αυτοί είναι πολύ δυνατοί. 
Εκεί θα μπορέσεις να κάνεις μια καινούργια αρχή».  

- «Θα το σκεφτώ», του είπα. Κατάλαβε από το ύφος μου πως 
δεν είχα όρεξη για περισσότερα.  
Ύστερα, η συζήτηση κύλησε πάλι στα παλιά.  Πολύ 

αργότερα ο θείος μου έδωσε επιτέλους μερικές οδηγίες για τη 
συνέχεια του ταξιδιού μέχρι το Μικρόκοσμο – τη μυστική 
κοινότητα που είχε δημιουργηθεί στο υποτίθεται εγκαταλειμμένο 
νησί της Γαύδου. 

Αποχαιρετίσαμε το θείο νωρίς το πρωί. Ήταν πιο ασφαλές 
να κυκλοφορούμε τέτοιες ώρες. Η απόσταση δεν ήταν μεγάλη. 
Είχαμε αλλάξει πρόχειρα βέβαια την εμφάνισή μας. Είχα κοντύνει 
τα μαλλιά της και μετά τους έδωσε μια ελαφριά κόκκινη 
απόχρωση. Από τη μεριά μου είχα αφήσει γένια και προσπάθησα 
να καλύπτω τα χαρακτηριστικά μου με ένα από τα παλιομοδίτικα 
ψάθινα καπέλα του θείου και σκούρα γυαλιά.  



Γεωργία Ανδρουλιδάκη - Γρηγόρης Παπαδογιάννης 

  

57 

 

  Ήταν βλακεία που δεν εξαφανίσαμε το αυτοκίνητο. Το 
κατάλαβα στον παλιό δρόμο που οδηγεί από τη Σπάρτη στο 
Γύθειο, όταν είδα από το καθρεφτάκι τον μπάτσο με τη λευκή 
μηχανή να πλησιάζει σαν βολίδα. Είχα μια τελευταία ελπίδα ότι 
κυνηγούσε κάποιο άλλο θήραμα. Αλλά εκείνος μας προσπέρασε, 
έκοψε ταχύτητα και άνοιξε τη γαμημένη τη σειρήνα του κάνοντας 
μας σήμα να σταματήσουμε. 

Είχα δύο επιλογές. Η μία ήταν να σταματήσω. Η άλλη να 
ανοίξω ταχύτητα και να το αφήσω στην τύχη. Το σκέφτηκα για 
λίγο, άφησα το πόδι μου από το γκάζι, ύστερα γύρισα και κοίταξα 
τη Νάντια που είχε μαζευτεί από ένστικτο στη θέση της. 

«Έχε το νου σου» της είπα. Μπορεί να ταρακουνηθούμε 
λίγο. Ύστερα πάτησα απότομα το γκάζι ελπίζοντας ο μπάτσος να 
κάνει στην άκρη. Εκείνος αιφνιδιάστηκε, δεν άλλαξε πορεία αλλά 
την τελευταία στιγμή έκανε ένα μικρό ελιγμό προς το πλάι και η 
δεξιά άκρη του προφυλαχτήρα τον βρήκε απαλά στον πίσω τροχό. 
Πρόλαβα να δω τη μηχανή να κάνει ένα τρελό οχτάρι και να σκάει 
κάτω στην άσφαλτο.  Αυτός πετάχτηκε μερικά μέτρα μακριά στα 
χωράφια.  

«Τώρα τη βάψαμε πραγματικά όμως», είπα μέσα από τα 
δόντια μου και ξεχύθηκα στο δρόμο πατώντας το γκάζι μέχρι το 
τέρμα. Η Νάντια έβγαλε μια μικρή κραυγή και διπλώθηκε στη 
θέση της κρατώντας το κεφάλι ανάμεσα στα χέρια της.  

 
  



Γεωργία Ανδρουλιδάκη - Γρηγόρης Παπαδογιάννης 

  

58 

 

 
 

12. 
Οι μέρες στο σπίτι του Μπίλι ήταν από τις πιο όμορφες της 

ενήλικης ζωής μου. Είχε βαλθεί να με ξεναγήσει στον «κόσμο του» 
με τον ενθουσιασμό εφήβου. Έδειχνε να απολαμβάνει την 
παρουσία μας κι όλο έψαχνε ευκαιρίες να μοιραστεί μαζί μας την 
καθημερινότητα του. Το μόνο που άλλαζε αυτή την ευφορία  ήταν 
οι συζητήσεις του με τον Έντι, τότε οι ρυτίδες στο πρόσωπο του 
βάθαιναν κι ο τρόπος που μας κοίταζε άλλαζε. Σ’ αυτές τις 
συζητήσεις ήμουν συνήθως απούσα. Μερικές φορές τους έχανα κι 
όταν αργότερα ρωτούσα, ο Έντι μου έλεγε αόριστα πως έψαχναν 
λύση. Παρά την ομορφιά του τοπίου, τις περιποιήσεις του Μπίλι 
και τον έρωτα που άρχιζα να νιώθω για τον Έντι, στο μυαλού μου 
υπήρχε ο φόβος του θανάτου, που δε με άφηνε ποτέ ήσυχη. Τον 
απωθούσα όσο γινόταν, αλλά μερικά πράγματα  δε γίνεται να τα 
ξεφορτωθείς, ενσωματώνονται στα κύτταρά σου και μαθαίνεις να 
ζεις μαζί τους, όπως με μια ανίατη αρρώστια. Προσπάθησα να 
συμμετέχω όσο περισσότερο μπορούσα στις ασχολίες τους αλλά 
κάποιες φορές μου έλεγαν σιωπηλά πως θα ήταν καλύτερα να 
απέχω από κάποια πράγματα. Τότε ξέφευγα με μια περιπλάνηση 
στο βουνό ή στο ποτάμι, η φύση είναι από μόνη της η καλύτερη 
συντροφιά.  

Ένα βράδυ αφού είχα μαζέψει το τραπέζι και γύρισα να 
καθίσω μαζί τους, είδα το Μπίλι θλιμμένο. Πάνω που πήγα να 
αστειευτώ, ο Έντι μου ανακοίνωσε πως νωρίς το πρωί θα φεύγαμε. 
Όταν ρώτησα για πού ο Έντι απάντησε ως συνήθως αόριστα. Μου 
την έδινε αυτή η αοριστία, δεν ήθελα να φύγω, ένιωθα καλά, ο 
Μπίλι μας αγαπούσε, με τρόμαξε για άλλη μια φορά το άγνωστο. 
Όταν είπα φωναχτά τις σκέψεις μου, από το ύφος και των δυο 
κατάλαβα πως δεν είχαμε επιλογή. Οι φόβοι μου επιβεβαιωνόταν 
για μια ακόμα φορά. Πήγα νωρίς για ύπνο. 



Γεωργία Ανδρουλιδάκη - Γρηγόρης Παπαδογιάννης 

  

59 

 

Δεν μπορούσα να κλείσω μάτι ο Έντι αργούσε. Ένιωθα να 
με κυριεύει ο φόβος πως ένα πρωί θα ξυπνούσα πάλι μόνη. Βγήκα 
έξω να τον ψάξω καθόταν μόνος στον κήπο κοιτούσε κάπου ψηλά. 

- Θα ‘ρθεις στο κρεβάτι ; 
- Ακόμα ξύπνια είσαι εσύ; 
- Δε με παίρνει ο ύπνος, φοβάμαι. 

Με κοίταξε με απορία σα να είχα ξεστομίσει μια μεγάλη 
αποκάλυψη. 

- Έλα πάμε, ξέρω έναν καλό τρόπο να σου περάσει ο φόβος, 
είπε χαριτολογώντας. 
Νωρίς το πρωί αποχαιρετήσαμε τον Μπίλι, που μας είχε 

ετοιμάσει από ένα σακίδιο με προμήθειες. Η ατμόσφαιρα ήταν 
βαριά κι οι αγκαλιές σαν αυτές που κάνεις όταν αποχαιρετάς 
κάποιον για πάντα. Κοίταξα γύρω μου να κρατήσω όσο 
περισσότερα μπορούσα από την παραμονή μου εκεί. 

Μπήκαμε στο αυτοκίνητο και ξεκινήσαμε. Κανένας δε 
μιλούσε. Σε λίγο ο Έντι άρχισε να μου εξηγεί 
- Στόχος είναι να φτάσουμε στο νοτιότερο άκρο της Ελλάδας. 

Στο νησί της Γαύδου 
- Μα αυτό είναι ακατοίκητο.. είπα 
- Κι ακόμα πιο βασική προϋπόθεση, είναι να με ακούσεις για 

λίγο χωρίς να πεις το παραμικρό, συμπλήρωσε χωρίς να 
δώσει σημασία στο σχόλιο μου. 
Μου εξήγησε το ταξίδι και τον τρόπο που θα φτάναμε στη 

Γαύδο. Το ταξίδι ακουγόταν μεγάλο κι ακόμα πιο μεγάλοι οι 
κίνδυνοι που θα μπορούσαμε να συναντήσουμε. 

- Είμαστε σε μεγάλο κίνδυνο κι είναι αναγκαίο να μου έχεις 
εμπιστοσύνη και να κάνεις ότι λέω. Επίσης μεγάλο κομμάτι 
του να τα καταφέρουμε είναι να συντονιστούμε. Αν τα 
καταφέρουμε όπως στο κρεβάτι, όλα θα πάνε καλά.. Αλλά 
πρόσεχε, μια λάθος κίνηση, μπορεί να μας στοιχίσει τη ζωή 
με τον ένα ή τον άλλο τρόπο. Θα είσαι υπάκουη και θα έχεις 
τα μάτια και τ’ αυτιά σου μόνιμα ανοιχτά. Οκ; 



Γεωργία Ανδρουλιδάκη - Γρηγόρης Παπαδογιάννης 

  

60 

 

Ήταν φανερό ότι δεν υπήρχαν περιθώρια για αντιρρήσεις, 
κούνησα καταφατικά το κεφάλι όταν ακούστηκε η σειρήνα της 
αστυνομίας. Πριν το καταλάβω είχαμε εμβολίσει έναν αστυνομικό 
και τρέχαμε να ξεφύγουμε. 

Η πορεία μας συνεχίστηκε σε κάτι αγροτικούς δρόμους. Δεν 
πέρασε πολλή ώρα κι άρχισαν να ακούγονται οι σειρήνες των 
περιπολικών κάπου μακριά  
που δεν μπορούσα να προσδιορίσω. 

Η τρελή διαδρομή μας συνεχίστηκε ώσπου φτάσαμε σ’ ένα 
εγκαταλελειμμένο χωριό. Βγήκαμε λίγο παραέξω και 
σταματήσαμε σε μια βυζαντινή εκκλησία μισογκρεμισμένη 
Κατέβηκε βιαστικά κι άρχισε να ξεφορτώνει τα σακίδια και μερικά 
άλλα πράγματα που δεν καταλάβαινα τη χρησιμότητα τους. 
Τα άφησε εκεί ακριβώς που τα ξεφόρτωσε και είπε 

- Θα φύγω, πρέπει να ξεφορτωθώ το αυτοκίνητο. Θα μείνεις 
εδώ κρυμμένη. Αν δε γυρίσω ως το πρωί, θα προσπαθήσεις 
να βρεις το δρόμο σου πίσω προς το σπίτι του Μπίλι και θα 
του πεις τι έγινε. Αν σε πιάσουν δε θα πεις ποτέ τίποτα για 
τη Γαύδο.  Πες πως πηγαίναμε στα Κύθηρα να κρυφτούμε. 
Θέλω να πιστεύω πως όλα θα πάνε καλά και θα συνεχίσουμε 
μαζί. Κρύψου καλά και μη βγεις για κανένα λόγο.  
Μου έδωσε ένα βιαστικό φιλί και χάθηκε μέσα στη σκόνη 

που άφησε πίσω το αυτοκίνητο. Έμεινα μόνη μπροστά στη 
μισογκρεμισμένη εκκλησία. Ο ήλιος είχε ήδη ανατείλει, τον 
κοίταξα βάζοντας το χέρι στα μάτια μου. Το κτίριο της παλιά 
εκκλησίας που είχα μπροστά μου είχε ένα γκρεμισμένο τοίχο 
από πού είχαν εισβάλλει χόρτα και βλάστηση, αλλά το 
μεγαλύτερο κομμάτι της κρατιόταν σε καλή κατάσταση. Το 
εσωτερικό της ήταν σχεδόν άδειο. «Δεν είναι και το καλύτερο 
μέρος να κρυφτείς αλλά τουλάχιστον θα βρω μια γωνιά που θα 
έχω τη δυνατότητα να ελέγχω την ανοιχτή της πλευρά χωρίς να 
φαίνομαι.» 

Τότε είδα μια εσοχή που κάποτε προφανώς χρησίμευε σαν 
μικρή αποθήκη. Ήταν χαμηλή και χτισμένη απ’ όλες τις 



Γεωργία Ανδρουλιδάκη - Γρηγόρης Παπαδογιάννης 

  

61 

 

πλευρές εκτός από ένα μικρό άνοιγμα. Προσπάθησα να μπω κι 
όταν είδα πως χωρούσα  άρχισα να τραβάω τα πράγματα προς 
τα κει. Τα έβαλα στο πίσω μέρος και χώθηκα κι εγώ μέσα για 
να δοκιμάσω αν γινόταν να μη φαίνομαι απέξω. Μου φάνηκε 
μια χαρά. Η ένταση μετά που έφυγε ο Έντι δε με είχε αφήσει 
να σκεφτώ.  

Κάθισα στη μέση του άδειου χώρου και κοίταξα γύρω μου. 
Οι τοιχογραφίες είχαν ξεθωριάσει απ’ το χρόνο κι η ξύλινη 
στέγη είχε αρκετές τρύπες απ’ όπου έμπαινε το φως. Άρχισα να 
κλαίω σιωπηλά. Σκεφτόμουν τον Έντι την πιθανότητα να μην 
ξαναγυρίσει την προοπτική να μην τον ξαναδώ ποτέ. Η σκέψη 
αυτή με ανατρίχιαζε ήθελα να τρέξω πίσω του. Βγήκα απ’ την 
εκκλησία κι άρχισα να κοιτάω προς την κατεύθυνση που έφυγε. 
Γύρισα πίσω κι αποφάσισα να σκέφτομαι θετικά. « Όλα θα 
πάνε καλά» «Ο Έντι θα γυρίσει και θα είναι καλά» «Τίποτα 
κακό δε θα συμβεί» Οι ώρες περνούσαν στην κρυψώνα μου σ’ 
ένα παραλήρημα τρελών και λογικών σκέψεων ώσπου τους 
άκουσα από μακριά, να έρχονται. Έκαναν θόρυβο. 

Άκουσα τις μηχανές των τζιπ τους και τα πατήματα τους, 
έξω από την εκκλησία, Είχα χωθεί όσο πιο βαθιά μπορούσα 
μέσα στην κρυψώνα  μου. 

Η καρδιά μου χτυπούσε τόσο δυνατά που νόμιζα ότι 
ακουγόταν ο αντίλαλος της προσπάθησα να ελέγξω την αναπνοή 
μου ώστε να μην ακούγεται. Δεν ξέρω πόσος χρόνος πέρασε κι 
άκουσα κάποιον να μιλά απ’ το άνοιγμα της εκκλησίας. 

- Είναι ένας ενιαίος χώρος. 
Ευτυχώς η κρυψώνα μου δε φαινόταν από κείνο το σημείο. 

Τους άκουσα αρκετή ώρα ακόμα να μιλάνε απέξω. Οι χτύποι της 
καρδιάς μου δε με άφηναν να ακούσω τι έλεγαν. Σε λίγο άκουσα 
τις μηχανές και το θόρυβο των αυτοκινήτων που απομακρύνονταν. 
Αποφάσισα να μη βγω αν δεν περνούσε πολλή ώρα. Η σκέψη μου 
πήγε πάλι στον Έντι. Κι αν τον έβρισκαν στο δρόμο κι αν τον είχαν 
ήδη πιάσει και τώρα απλά έψαχναν εμένα; Οι ώρες περνούσαν κι 
αγωνία μου μεγάλωνε. Κάποια στιγμή κοιμήθηκα κουβαριασμένη. 



Γεωργία Ανδρουλιδάκη - Γρηγόρης Παπαδογιάννης 

  

62 

 

Αυτό ήταν καλό γιατί οι ώρες πέρασαν πιο γρήγορα. Όταν 
ξύπνησα ήταν νύχτα κι ο Έντι ακόμα άφαντος. Βγήκα και κάθισα 
σε μια γωνιά έκλαιγα με λυγμούς πλέον. Δεν τον άκουσα καν που 
ήρθε και στάθηκε μπροστά μου. 

- Πάλι κλαις; Δεν είπαμε να μείνεις κρυμμένη; 
     Σήκωσα το κεφάλι και τον είδα μπροστά μου φανερά 
ταλαιπωρημένο αλλά ζωντανό. Πετάχτηκα πάνω και κρεμάστηκα 
πάνω του και τον φιλούσα.  

- Νάντια δεν έχουμε καιρό για τέτοια! Πρέπει να φύγουμε 
γρήγορα από ‘δω και να εκμεταλλευτούμε τη νύχτα. Που 
είναι τα πράγματα; 
Του έδειξα την κρυψώνα μου. 

- Μπράβο έξυπνο κορίτσι, είπε σχεδόν περήφανα. 
- Ήταν εδώ. 
- Ποιοι;  
- Ήρθαν εδώ, άκουσα τα αυτοκίνητα, πρέπει να ήταν το 

μεσημέρι. 
- Πόσοι ήταν; 
- Δεν είμαι σίγουρη, δεν μπορούσα να δω, τέσσερις πέντε 

ίσως.. 
- Ωραία σίγουρα θα έχουν χτενίσει τη γύρω περιοχή, πιθανόν 

για λίγο να είμαστε ασφαλείς. Έριξα το αυτοκίνητο σ’ ένα 
γκρεμό απ’ την άλλη μεριά μέχρι να το τσεκάρουν και να 
δουν πως είναι άδειο έχουμε λίγο χρόνο να προχωρήσουμε. 

 
  



Γεωργία Ανδρουλιδάκη - Γρηγόρης Παπαδογιάννης 

  

63 

 

 
 

13. 
Η αλήθεια είναι ότι δεν τα είχε καταφέρει και πολύ άσχημα. 

Εντάξει, ήταν ολοφάνερο ότι ο φόβος την είχε κυκλώσει όσο 
περνούσαν οι ώρες αλλά τουλάχιστον είχε σκεφτεί έξυπνα σχετικά 
με τα πράγματα. Από την άλλη την είχα βρει τελείως ακάλυπτη, αν 
τύχαινε να περάσουν κάποιοι θα την είχαν βρει και η ιστορία θα 
είχε τελειώσει. Δεν ήταν όμως αυτό το ζήτημα τώρα. 
Αναρωτιόμουν πόσο δυνατή θα ήταν το επόμενο διάστημα όταν οι 
κίνδυνοι θα πολλαπλασιάζονταν. Και πόσο εύκολα θα μπορούσε 
να με ακολουθήσει ως το τέλος. Στο κάτω κάτω το μόνο λάθος που 
είχε κάνει ήταν εκείνο το τρακάρισμα. Και τώρα ήταν 
καταζητούμενη, έχοντας στην πλάτη της και συμμετοχή σε 
επίθεση κατά αστυνομικού. Δεν ήταν πάντως ώρα να το 
συζητήσουμε και να τεστάρω τις δυνάμεις της. Έπρεπε να 
συνεχίσουμε και μάλιστα χωρίς αυτοκίνητο. Είχαμε αρκετά 
χιλιόμετρα μπροστά μας, και σίγουρα όχι από κανονικό δρόμο, για 
να φτάσουμε, το βράδυ στο Γύθειο. 

Δεν υπήρχε τρόπος να αλλάξει το βασικό σχέδιο. Απλώς δεν 
θα πηγαίναμε με το φέρι της γραμμής στα Κύθηρα, αλλά με ένα 
καΐκι.  Ο Μπίλι είχε φροντίσει να επικοινωνήσει με κάποιο φίλο 
του που θα μας έβγαζε στο νησί τα ξημερώματα της επόμενης 
μέρας. Για την ώρα έπρεπε να περπατήσουμε μέχρι το κοντινό 
χωριό που λεγόταν Λάγιο. Ο Μπίλι το είχε σημειώσει στον 
αυτοσχέδιο χάρτη ως απόλυτα ασφαλές. Το χωριό είχε μια 
περίεργη ιστορία. Για κάποιο γραφειοκρατικό λόγο το κράτος είχε 
πάρει τα χωράφια των αγροτών πριν από μερικές δεκαετίες 
αναγκάζοντάς τους να δουλεύουν για το κράτος. Οι κάτοικοι 
ξεσηκώθηκαν, το κράτος απάντησε με το γνωστό τρόπο 
στέλνοντας αστυνομικές δυνάμεις και έπειτα από πολλές 
προσπάθειες κατάφερε να ηρεμήσει την κατάσταση. Οι 
περισσότεροι έφυγαν τότε, οι υπόλοιποι συνέχισαν να φυτοζωούν 
με τα ψίχουλα που έπαιρναν για περιουσίες που τους ανήκαν εδώ 



Γεωργία Ανδρουλιδάκη - Γρηγόρης Παπαδογιάννης 

  

64 

 

και αιώνες. Η έχθρα τους για ο,τιδήποτε είχε σχέση με το κράτος 
ήταν η αιτία που δεν τόλμησαν να περάσουν το χωριό από το 
επίσημο δίκτυο ασφάλειας κι έτσι οι οθόνες παρακολούθησης δεν 
έφταναν ως εδώ. Μπήκαμε στο χωριό λίγο πριν το μεσημέρι, με τα 
σακίδιά μας παριστάνοντας τους τουρίστες. Δεν χρειάστηκε όμως 
να δώσουμε εξηγήσεις σε κανέναν. Ήταν ένα χωριό φάντασμα. 
Δεν συναντήσαμε ψυχή όσο το διασχίζαμε. Ελάχιστα σπίτια 
έδειχναν κατοικήσιμα. Ακόμη και η γριούλα στο μικρό καφενεδάκι 
ήταν λιγομίλητη. Δεν μας ρώτησε ούτε ποιοι ήμασταν ούτε από 
πού ερχόμασταν. Μας έφερε καφέ και ένα πιατάκι με λίγο τυρί, 
ελιές και ντομάτα στον καθένα, το μόνο που μπορούσε να μας 
προσφέρει. Ήταν καλύτερο από το τίποτα. Για καλό και για κακό 
δεν μείναμε πολλή ώρα στο καφενείο. Οι κάτοικοι ήταν στον 
κόσμο τους αλλά ποτέ δεν ξέρεις. Κάναμε μια μικρή βόλτα και 
ύστερα ξαπλώσαμε κάτω από ένα τεράστιο πλατάνι. Όταν έπεσε 
λίγο ο ήλιος ξεκινήσαμε για το Γύθειο. Είχαμε αρκετό δρόμο 
μπροστά μας. Ακολουθήσαμε το χωματόδρομο, το μοναδικό της 
περιοχής, που οδηγούσε στην Εθνική οδό, εκεί που είχε γίνει η 
ιστορία με τον μπάτσο και τη μηχανή του, λίγα χιλιόμετρα έξω από 
την πόλη.  

Η Νάντια δεν παραπονέθηκε ούτε μια φορά. Δεν ξέρω πόσο 
προετοιμασμένη ήταν για τέτοιες ιστορίες αλλά το σώμα της ήταν 
αρκετά γυμνασμένο και όταν τη ρώτησα μου είπε απλά και μόνο 
ότι δεν είχε πρόβλημα να περπατήσει. Δεν μιλήσαμε πολύ τις 
τελευταίες ώρες, έδειχνε αρκετά κλεισμένη στον εαυτό της αλλά 
ήταν και η κατάσταση τέτοια που δεν σήκωνε πολλές κουβέντες.   
 

Βρήκαμε σχετικά εύκολα το σπίτι του Νάσου. Ήταν ένας 
ξερακιανός πενηντάρης με το κλασικό ηλιοκαμένο πρόσωπο των 
ψαράδων. Ζούσε μόνος του σε μια μικρή παλιά μονοκατοικία με 
αυλή, κοντά στο λιμάνι. Κάποτε πρέπει να ήταν ωραίο σπίτι, τώρα 
φαινόταν εντελώς εγκαταλειμμένο. Ο Μπίλι δεν μου είχε πει 
πολλές λεπτομέρειες για τον άνθρωπο αυτό, μόνο ότι μπορούσα να 
τον εμπιστευτώ απόλυτα. Δεν ήταν χωμένος σε τίποτε παράνομο 



Γεωργία Ανδρουλιδάκη - Γρηγόρης Παπαδογιάννης 

  

65 

 

αλλά ήταν εντάξει τύπος με τους δικούς του κώδικες που δεν θα 
αρνιόταν ποτέ τη χάρη σε ένα φίλο. Απ’ ότι φαίνεται είχαν περάσει 
αρκετά μαζί με τον Μπίλι, που λάτρευε τη θάλασσα στα νιάτα του. 
Συχνά πυκνά, όταν ακόμη κατέβαινε στο Γύθειο, ο θείος 
συντρόφευε τον Νάσο στα νυχτερινά του ταξίδια.  
«Όχι πως ήξερε τι του γινόταν από ψάρεμα», μου είπε ο Νάσος. 
Είχαμε αράξει στην κουζίνα του πίνοντας λίγο κρασί μέχρι να 
περάσει η ώρα για να φύγουμε, ενώ η Νάντια είχε ξαπλώσει σ ένα 
ντιβάνι και αποκοιμήθηκε σχεδόν αμέσως.   

- «Δεν ήξερε να ξεχωρίσει την καθετή από το τσαπαρί, που 
λέει ο λόγος», συνέχισε. Ήταν οι μόνες στιγμές που είδα το 
πρόσωπό του να φωτίζεται από ένα χαμόγελο. «Αλλά του 
άρεσε του καθηγητή να βγαίνουμε στ’ ανοιχτά και να 
κοιτάει τη θάλασσα και τον ουρανό και τ’ άστρα και ν’ 
ακούει ιστορίες…» 

- «Τι ιστορίες;» 
- «Ε, να, για τη θάλασσα, για τη ζωή όπως ήταν πριν, τέτοια… 

Ύστερα έλεγε κι αυτός τα δικά του». 
- «Τι έλεγε;» 
- «Πως θα γίνει ο κόσμος καλύτερος και πως θα ζούνε ωραία 

οι άνθρωποι και τέτοια... Ξέρεις, αυτά που δεν γίνονται 
ποτέ. Παραμύθια δηλαδή. Αλλά μ’ άρεσε να τον ακούω». 

- «Αλλά δεν τον πίστευες, ε;» 
- «Ούτε λέξη. Αλλά είναι ωραίος ο καθηγητής. Πότε θα 

κατέβει προς τα δω; Σου είπε;» 
- «Δεν αφήνει εύκολα το καλύβι του. Έχει αράξει εκεί. 

Μπορεί, προς το τέλος του καλοκαιριού να το πάρει 
απόφαση». 

- «Μακάρι! Μου ‘χει λείψει ο μπαγάσας». 
- Ξύπνησα τη Νάντια λίγο πριν τα μεσάνυχτα. Σε πέντε λεπτά 

είπε ότι ήταν έτοιμη να φύγουμε χωρίς να κάνει την 
παραμικρή ερώτηση. 

- Ο Νάσος δεν χρησιμοποιούσε πια το καΐκι για ψάρεμα. 
Μόνο για βόλτα όπως έλεγε κι ο ίδιος.  



Γεωργία Ανδρουλιδάκη - Γρηγόρης Παπαδογιάννης 

  

66 

 

- «Μου έδωσαν ένα κομμάτι φραγμένο με ψάρια για να 
πηγαίνω να τα ταΐζω», είπε, κι έφτυσε με περιφρόνηση στη 
θάλασσα.  

- «Και σ’ αντάλλαγμα σου έκοψαν το ψάρεμα;» 
- «Σε κανέναν δεν αφήνουν να ψαρέψει. Τα μαζεύουν όλα οι 

εταιρείες. Αν πάει κάνα ανθρωπάκι να ψαρέψει, πέφτει 
πρόστιμο και μετά σου παίρνουν και το καράβι, τη βάρκα, 
ό,τι έχεις».  

- «Άρα, βγαίνεις μόνο για βόλτα». 
- «Μόνο για την πλάκα μου. Και για να πάω απέναντι». 

Μου εξήγησε ότι καμιά φορά πεταγόταν ως τα Κύθηρα για 
να βρει κάτι παλιά φιλαράκια.  Δεν το έκανε συχνά. Η απόσταση 
ήταν αρκετά μεγάλη και το σκαρί του καϊκιού δεν ήταν και από τα 
πιο κατάλληλα για τέτοιες αποστάσεις. Για μας όμως θα έκανε μια 
εξαίρεση. Και με την ευκαιρία θα έμενε μια δυο μέρες στα Κύθηρα. 
Φυσικά δεν υπήρχε περίπτωση να δεχτεί λεφτά. Ο Μπίλι με είχε 
προειδοποιήσει να μην μπω καν στον κόπο. «Να πας με τα νερά 
του. Αν αγριέψει ο Νάσος δεν το ‘χει σε τίποτε να σας πετάξει στη 
θάλασσα», είχε πει ο γερο θείος γελώντας κάτω από τα μουστάκια 
του. 

- «Δεν έχεις κανένα δικό σου;» τον ρώτησα κάποια στιγμή. 
- «Έχω, έχω», απάντησε και γύρισε αλλού το βλέμμα. 
- «Γυναίκα, παιδιά;». 
- «Απ’ όλα έχω». 
- Κάτι στον τόνο του δεν με έπειθε.  
- «Και πού είναι;» 
- «Εδώ γύρω», είπε και ανέβασε ταχύτητα. 

Το «εδώ γύρω» θα μπορούσε να είναι οπουδήποτε στον 
κόσμο. Δεν τον ρώτησα τίποτε άλλο. Το καΐκι τώρα πήγαινε πιο 
γρήγορα τώρα αλλά τα νερά δεν ήταν κάλμα όπως στην αρχή. 
Μόλις ξεμακρύναμε λίγο από τον κόλπο και ανοιχτήκαμε στο 
πέλαγος τα σκαμπανεβάσματα είχαν γίνει πιο έντονα. Η Νάντια 
τα ‘χε καταφέρει παλικαρίσια στη στεριά αλλά στη θάλασσα δεν 
ήταν τόσο εύκολα τα πράγματα. Ξάπλωσε σ’ έναν πάγκο δίπλα μας 



Γεωργία Ανδρουλιδάκη - Γρηγόρης Παπαδογιάννης 

  

67 

 

και έμεινε ακίνητη με τα μάτια κλειστά. Είχε ένα προβληματάκι με 
τη θάλασσα. Το πρόσωπο της ήταν κάτασπρο και όταν τη ρωτούσα 
απαντούσε με μισόλογα. Δεν ήξερα τι άλλο να κάνω, της ψιθύριζα 
ότι όπου να ‘ναι θα καλμάριζε η θάλασσα, ότι δεν θα πηγαίναμε 
άλλο κόντρα, ότι θα φτάναμε σύντομα, σε μια δύο ώρες ίσως. Στην 
πραγματικότητα δεν ήμουν σίγουρος για τίποτε απ’ όλα αυτά. 
Απλώς ήθελα να της δώσω λίγο κουράγιο. Με στενοχωρούσε να τη 
βλέπω έτσι.  

- «Είστε παντρεμένοι;» με ρώτησε κάποια στιγμή ο Νάσος. 
Με ξάφνιασε γιατί ως τότε δεν είχε κάνει την παραμικρή 
ερώτηση για μας ή για το πώς βρεθήκαμε εκεί. Το μόνο που 
ήξερε ήταν πως ερχόμασταν από το φίλο του τον καθηγητή 
και θέλαμε να πάμε στα Κύθηρα. Φυσικά δεν ήταν βλάκας, 
καταλάβαινε ότι κάποιο πρόβλημα θα υπήρχε για 
προτιμήσουμε να θαλασσοπνιγόμαστε μέσα στη νύχτα από 
το να πάρουμε το φέρι μποτ. Ως τώρα όμως είχε κρατήσει 
τις απορίες για τον εαυτό του. 

- «Όχι. Δεν είμαστε παντρεμένοι», του είπα. 
- «Ούτε το ’χετε σκοπό;» 

Έριξα μια ματιά στη Νάντια. Φαντάζομαι ότι θα ήταν το 
τελευταίο που θα της περνούσε από το μυαλό. Αυτό ίσχυε και για 
μένα άλλωστε. Ακουγόταν σαν ανέκδοτο.  

- «Όχι», του απάντησα, «δεν σκεφτόμαστε τέτοια». 
- «Καλύτερα», είπε ο Νάσος.  

Δεν ξαναμιλήσαμε για πολλή ώρα, μέχρι που είδαμε από 
μακριά να αχνοφέγγουν τα πρώτα φώτα από τα Κύθηρα.  Θα 
βγαίναμε από τη βόρεια πλευρά στο λιμανάκι της Αγίας Πελαγίας.  
Κοίταξα τα σκοτεινά νερά. «Πλησιάζουμε», του είπα.  

- «Μμμ», έκανε. Ποιος ξέρει τι σκεφτόταν.  
- «Και τι έγινε τελικά με τα ψάρια;» ρώτησα, έτσι για να πω 

κάτι. 
- «Ποια ψάρια;» 
- «Αυτά που σε βάλανε να ταΐζεις». 
- «Α, αυτά. Τους άνοιξα την πόρτα και φύγανε».  



Γεωργία Ανδρουλιδάκη - Γρηγόρης Παπαδογιάννης 

  

68 

 

 
 

14. 
Η περιπέτεια σ’ όλο της το μεγαλείο. Αν κάποιος μου έλεγε 

πριν μερικά χρόνια πως θα περπατούσα κυνηγημένη ανάμεσα σε 
βουνά και λαγκάδια το λιγότερο που θα απαντούσα, θα ήταν να 
κοιταχτεί σε κάποιον από τους ψυχιάτρους που σου έδιναν τα 
ψυχοφάρμακα με την ευκολία που πιτσιρίκα αγόραζα τσίχλες. 
Καλύτερα να μη γελιόμαστε όμως, δεν υπήρχε φάρμακο ούτε καν 
ναρκωτικό να σε κάνει χαρούμενο στις σύγχρονες πόλεις. Πιστεύω 
πως οι άνθρωποι δε νιώθουν πια τίποτα, κινούνται μηχανικά και 
ζουν γιατί αναπνέουν. Απλά αρνούνται να δουν πως είναι ζωντανοί 
νεκροί, πρόβατα στα πόδια του συστήματος. Είναι κι αυτός ένα 
τρόπος να αντέχεις τη μιζέρια σου. Κι ακόμα κι αν εσύ δεν το 
σκεφτείς μόνος σου σίγουρα υπάρχει κάποιος τρόπος να στο 
«χορηγήσουν». Από την ώρα που είδα τον Έντι μπροστά μου, κάτι 
φωτίστηκε μέσα μου. Κάτι άλλαξε. Σα να άρχισε να ξεφτίζει το 
σκοινί που με έδενε με τον τρόμο. Η μακριά πεζοπορία ήταν 
ιδανική για να αναθεωρήσω τα δεδομένα μου. Πιστεύω πως ήταν 
κι οι κουβέντες του Μπίλι όσο καιρό μείναμε μαζί του. Ο 
διαφορετικός τρόπος ζωής που είχα ζήσει έστω και λίγο. Αν 
πέθαινα αύριο θα είχε απλά επισπευσθεί μια διαδικασία που θα 
γινόταν έτσι κι αλλιώς κάποτε. Η πεζοπορία δε με πείραζε καθόλου 
αγαπούσα τη φύση κι εδώ τίποτα δε θύμιζε το τεχνητό φυσικό 
κόσμο που είχαν επιβάλλει γύρω μας. Εδώ καμιά κυβέρνηση δεν 
έκανε κουμάντο, εδώ η αρχή και το τέλος οριζόταν από άλλα 
μέτρα. Είχα αρχίσει να απολαμβάνω την παρανομία που κατά 
κάποιο τρόπο μου είχε επιβληθεί. 

Σ’ όλη τη διαδρομή δε μιλήσαμε πολύ. Ήθελα να του πω τις 
σκέψεις μου. 

Ένιωθα έναν ενθουσιασμό κι ήθελα να τον μοιραστώ. 
Επέλεξα να μην το κάνω. Η σκέψη πως μπορεί να με προσγείωνε 
με κάποιο πολύ ρεαλιστικό και λογικό σχόλιο κράτησε το στόμα 
μου κλειστό και τα πόδια μου δυνατά. 



Γεωργία Ανδρουλιδάκη - Γρηγόρης Παπαδογιάννης 

  

69 

 

Το σπίτι του Νάσου ήταν ένα απλό δείγμα της παρακμής 
που μας είχαν καταδικάσει κι ο ίδιος έμοιαζε βυθισμένος σ΄ ένα 
σκοτεινό σύννεφο όπως οι περισσότεροι που ήξερα. Βρήκα ένα 
ντιβάνι εύκαιρο και κοιμήθηκα. Δεν θα άφηνα κανένα να με 
γυρίσει στην προηγούμενη μου ζωή, ούτε καν με το βλέμμα του.  

Το ταξίδι προς τα Κύθηρα δεν ήταν αυτό που θα έλεγες 
ιδανικό, είχα μια απίστευτη ναυτία κι ο καημένος ο Έντι 
προσπαθούσε να βρει κάτι καλό να με ηρεμήσει. Ήθελα να του πω 
να με αφήσει στην ησυχία μου μέχρι να φτάσουμε αλλά αν άνοιγα 
το στόμα μου μάλλον δε θα κατάφερνα να μιλήσω. Μου άρεσε που 
ήταν περιποιητικός κι έδειχνε να νοιάζεται αλλά σίγουρα δεν ήταν 
η στιγμή να το απολαύσω. Κάποια στιγμή που τον ρώτησε ο Νάσος 
αν είμαστε παντρεμένοι βρέθηκε σε μεγάλη αμηχανία ο καημένος. 
Ήθελα να του ρίξω ένα καθησυχαστικό βλέμμα αλλά η κατάσταση 
μου δεν το επέτρεπε. Τώρα βέβαια που το ξανασκέφτομαι αν ποτέ 
σκεφτόμουν να παντρευτώ θα ήταν… Όλο μαλακίες σκέψεις κάνω 
μου είναι αρκετό που είμαστε μαζί τα υπόλοιπα είναι σενάρια για 
ρομαντικές ταινίες και τέτοιες ταινίες δε γυρίζονται πια. Όταν 
αρχίσαμε να βλέπουμε τα φώτα από μακριά ο Νάσος έστριψε λίγο 
το καΐκι και μας άφησε λίγο παράμερα σε μια ερημική παραλία με 
την υπόσχεση να έρθει το πρωί «αφού τσεκάρει πως τα πράγματα 
είναι ήσυχα» όπως είπε. 

Μας εξήγησε πως λίγο πιο πέρα υπήρχε μια καλύβα που τη 
χρησιμοποιούσαν παλιά οι ψαράδες και πως θα μπορούσαμε να 
βρούμε κατάλυμα για τη νύχτα και για όσο χρειαζόταν ώσπου να 
έρθει να μας ξαναβρεί. Άφησε να εννοηθεί πως κανείς δεν 
ασχολιόταν με κείνο το μέρος πια. Κατεβήκαμε βρέχοντας τα 
πόδια μας. Ένιωσα μια παράξενη ευφορία στην επαφή μου με το 
νερό. Πάντα την αγαπούσα τη θάλασσα. Περπατήσαμε ως την 
καλύβα που ήταν κρυμμένη ανάμεσα σε δυο βράχους προφανώς 
γιατί το σημείο ήταν απάνεμο. Η κατάσταση βέβαια  στο 
εσωτερικό της ήταν άσχημη κι ας μην μπορούσα να δω σχεδόν 
τίποτα κάτι μου έλεγε πως τη δεδομένη στιγμή το σκοτάδι ήταν 
προς όφελος μου. Ο Έντι πρακτικός ως συνήθως άρχισε να μαζεύει 



Γεωργία Ανδρουλιδάκη - Γρηγόρης Παπαδογιάννης 

  

70 

 

ότι μπορούσε και του φαινόταν χρήσιμο για να ξαπλώσουμε. 
Τελικά έφτιαξε κάτι που θύμιζε κρεβάτι κι εγώ έστρωσα πάνω τους 
υπνόσακους. Ξάπλωσε χωρίς δεύτερη σκέψη. Δεν είχε κοιμηθεί 
καθόλου το προηγούμενο βράδυ. Έκανε μια χαρακτηριστική 
κίνηση και με τράβηξε κοντά του. Αποφάσισα να μιλήσω. 

- Πάμε να κάνουμε ένα μπάνιο στη θάλασσα, μας έχει φάει η 
σκόνη κι η ταλαιπωρία τόσες ώρες. 
Δεν μπορούσα να τον δω καθαρά το λιγοστό φως που 

έμπαινε ίσα που φώτιζε τα μάτια του. 
- Εσύ πριν λίγο ήσουν ετοιμοθάνατη 
- Τώρα είμαι καλά και θέλω να κολυμπήσω, έλα πάμε.. 

Σηκώθηκε βαριεστημένα ξέρω πως το έκανε περισσότερο 
για να είναι κοντά, μη μου συμβεί κάτι, παρά γιατί ήθελε στ’ 
αλήθεια να κολυμπήσει. 
Απ’ τη μεριά μου είχα καλή διάθεση κι ήθελα να του τη μεταδώσω 
αν γινόταν. Ξέρω πως πέρασε καλά. Το ένιωσα. Γελούσε, σίγουρα 
ένιωθε καλά. Τον πήρε ο ύπνος αμέσως . Ήθελα να του πω πολλά 
αλλά έτσι κι αλλιώς φοβόμουν. Έμεινα να σκέφτομαι τι ήταν αυτό 
που με φόβιζε κι όταν άνοιξα τα μάτια μου είχε ήδη ξημερώσει. Δεν 
ήταν δίπλα μου. Σηκώθηκα να τον ψάξω. Έριξα μια ματιά γύρω 
μου κάτι παλιές καρέκλες πεσμένες κάτω, σκισμένα  δίχτυα  
σωριασμένα παντού, παραγάδια διαλυμένα και μια λάμπα 
πετρελαίου πεσμένη στο έδαφος. Ήταν καθισμένος στην παραλία 
και πετούσε πέτρες στο νερό. Υπό άλλες συνθήκες, ίσως σε μια 
άλλη εποχή αυτή να ήταν μια εικόνα συνηθισμένη, για μας όμως 
ήταν ένα σπάνιο είδος ζωής. Ειλικρινά δεν ήξερα κατά πόσο ο Έντι 
με το κυνικό χιούμορ και την τάση να μιλάει ρεαλιστικά για όλα, 
μπορούσε να απολαύσει αυτή τη μικρή πολυτέλεια που μας 
προσφερόταν χωρίς καν να την έχουμε ζητήσει. 

- Είναι όμορφα εδώ, είπα με ενθουσιασμό. 
- Ναι, απάντησε σα να μην το είχε προσέξει. 
- Θύμωσα, ένιωθα ότι από λεπτό σε λεπτό θα έλεγε κάτι που 

θα με βύθιζε ξανά στον συνηθισμένο μου κόσμο. 



Γεωργία Ανδρουλιδάκη - Γρηγόρης Παπαδογιάννης 

  

71 

 

- Μα πες μου δε νιώθεις τίποτα; Ώρες ώρες αναρωτιέμαι 
μήπως είσαι κανένα από ‘κείνα τα ρομπότ που μοιάζουν με 
ανθρώπους. 

- Μπορεί και να είμαι, που ξέρεις; 
- Δεν είσαι, εγώ σε αγγίζω κι είσαι ζεστός, το βλέπω τα μάτια 

σου. 
- Νάντια δεν είναι ώρα για ρομαντικές διαπιστώσεις. Αν έχω 

εκτιμήσει κάτι σ’ εσένα είναι ο ρεαλισμός σου. Σε παρακαλώ 
μη… 
Δεν τον άφησα να τελειώσει μου ‘ρχόταν να του ρίξω μια 

μπουνιά στα μούτρα. 
- Ώστε αυτό έχεις εκτιμήσει σ’ εμένα ε; 
- Έχεις κι ωραίο κώλο συμπλήρωσε με αυθάδεια και ξέσπασε 

σε γέλια. 
- Είσαι μαλάκας είπα κι άρχισα να φεύγω για να μην του ρίξω 

τη μπουνιά. 
- Κι εσύ συνεχίζεις να έχει ωραίο κώλο φώναξε γελώντας 

τρανταχτά. 
Μπήκα στο νερό κι αποφάσισα πως δε θα του ξαναμιλούσα 

ώσπου να φτάσουμε στη Γαύδο. Μόνο τα βασικά, ότι χρειαζόταν 
για να επιβιώσουμε κι οι δυο. «Τι ανόητη που είμαι. Θέλει απλά να 
με ξεφορτωθεί. Του είμαι παντελώς αδιάφορη και ρίχνει που και 
που και κανένα πήδημα να περνάει η ώρα». Βγήκα απ’ το νερό και 
κατευθύνθηκα προς την καλύβα με κοιτούσε και χαμογελούσε 
διασκέδαζε τον προφανή θυμό μου. «Αναίσθητος! Εντελώς 
αναίσθητος» σκέφτηκα κι άρχισα να μαζεύω την καλύβα 
περισσότερο για να εκτονώσω το θυμό μου και να μην αρχίσω να 
κλαίω. 

 
  



Γεωργία Ανδρουλιδάκη - Γρηγόρης Παπαδογιάννης 

  

72 

 

 
 

15.  
Τα παιχνίδια στην καλύβα, ήταν το ωραιότερο κομμάτι του 

ταξιδιού. Αν κάποιος μας άκουγε, θα νόμιζε ότι τσακωνόμασταν 
όλη την ώρα. Δεν ήταν όμως έτσι. Ήταν μόνο ερωτικά παιχνίδια. 
Έτσι τουλάχιστον το κατάλαβα εγώ. Μπορεί στο σπιτάκι του θείου 
Μπίλι οι συνθήκες να ήταν καλύτερες αλλά τώρα είχαμε γνωριστεί 
αρκετά για να μπορούμε να παίζουμε ο ένας με τον άλλο. Δεν ξέρω, 
μπορεί και να μην ήταν έτσι ακριβώς.  

Το ίδιο βράδυ πάντως, ο Νάσος ήρθε και μας βρήκε λίγο 
προτού φύγει για να μας πει ότι τουλάχιστον στην Αγία Πελαγία 
κανείς δεν μας έψαχνε. Θα μπορούσαμε να βρούμε ένα δωμάτιο 
για λίγες μέρες. Ευτυχώς είχα αρκετά χρήματα μαζί μου, για 
κάρτες δεν γινόταν λόγος. Είχα φροντίσει να κάψω την προσωπική 
κάρτα που είναι απαραίτητη για όλες τις συναλλαγές όταν 
ξεφορτώθηκα το αυτοκίνητο. Λένε ότι όταν τη χάσεις ή στη 
στερήσει το κράτος δεν έχεις αύριο. Από μια άποψη είχαν δίκιο. Το 
δικό μας αύριο έπρεπε να είναι μακριά από όλους αυτούς τους 
μηχανισμούς αλλιώς απλά δεν θα υπήρχε αύριο.  

Σύμφωνα με το σχέδιο που είχε φτιάξει ο θείος θα ερχόταν 
κάποιος σε επαφή μαζί μας τις επόμενες μέρες για να μας 
βοηθήσει να πάμε από τα Κύθηρα στην Κρήτη. Είχα μόνο το email 
του ανθρώπου που θα μας βοηθούσε, ο θείος θα μιλούσε μαζί στο 
τηλέφωνο, τα δικά μας κινητά ήταν, φυσικά, εντελώς άχρηστα, ο 
πιο εύκολος τρόπος για να μας εντοπίσουν όπου κι αν 
βρισκόμασταν. Το δικό της είχα φροντίσει να το εξαφανίσω από 
την αρχή αυτής της ιστορίας, ακόμη θυμάμαι το ύφος της όταν το 
πέταξα.  

Έτσι λοιπόν βρήκαμε δωμάτιο σε μια μικρή πανσιόν, 
δίνοντας ψεύτικα ονόματα. Το γεγονός ότι πλήρωσα από πριν το 
αντίτιμο για πέντε μέρες στην πανσιόν βοήθησε να μη μας κάνουν 
πολλές ερωτήσεις. Ήταν ένα όμορφο λευκό σπιτάκι, η πανσιόν 
είχε καμιά δεκαριά τέτοια, με μπλε βαμμένα παράθυρα και μια 



Γεωργία Ανδρουλιδάκη - Γρηγόρης Παπαδογιάννης 

  

73 

 

τεράστια βουκαμβίλια που σκέπαζε με τα κόκκινα λουλούδια της 
όλο το μπροστινό μέρος. Είχε και θέα στη θάλασσα. Θα 
μπορούσαμε να είμαστε ένα συνηθισμένο ζευγάρι που 
απολαμβάνει τις καλοκαιρινές του διακοπές. Και τις περισσότερες 
ώρες έτσι νιώθαμε. Φυσικά αποφύγαμε τις πολλές βόλτες στο 
μικρό χωριό, βγαίναμε μόνο για τα απαραίτητα, αλλά αυτό δεν μας 
ένοιαζε ιδιαίτερα. Είχαμε αρκετά να κάνουμε στο μικρό δροσερό 
δωμάτιο, άλλωστε. Η Νάντια είχε απίστευτη διάθεση για έρωτα. 
Πρακτικά δεν σταματούσαμε ποτέ. Δεν μπορώ να ξέρω τι ήταν 
αυτό που μας κόλλησε σαν στρείδια τον έναν πάνω στον άλλο, σ’ 
εκείνο το δωμάτιο που έβλεπε στην πάντα γαλήνια θάλασσα στο 
λιμανάκι της Αγίας Πελαγίας. Μπορεί να ήταν και ο φόβος για 
κείνο το αύριο. Ακόμη κι οι ψευτοτσακωμοί, οι παιδιάστικοι θυμοί 
της, τα νάζια και τα νεύρα της εξαφανίστηκαν. Βυθιστήκαμε σε μια 
παράξενη ερωτική νιρβάνα και μείναμε έτσι, διατηρώντας μια 
πολύ αχνή επαφή με τον έξω κόσμο για τρεις μέρες. Αργότερα, θα 
θυμόμουν ξανά και ξανά αυτές τις μέρες, όπως κι εκείνη στην 
καλύβα, σαν κάτι πολύ ξεχωριστό στη ζωή μου. Τότε όμως ακόμη 
δεν το ήξερα. Ένιωθα, κι εκείνη το ίδιο, είμαι σίγουρος γι’ αυτό, ότι 
θα συνεχίζονταν για πάντα.  

Το πρωί της πέμπτης μέρας αποφάσισα να χρησιμοποιήσω 
το ίντερνετ της μικρής πανσιόν για να δω αν υπήρχαν μηνύματα. 
Είχα στείλει το δικό μου μήνυμα την πρώτη μέρα αλλά ο Μπίλι με 
είχε προειδοποιήσει να έχω υπομονή. Αυτές οι δουλειές δεν θα 
μπορούσαν να κανονιστούν σε μια ή δυό μέρες. Ήταν ζήτημα 
τύχης. 

Κι όμως υπήρχε ένα μήνυμα. Ο Σάμπι, αυτό ήταν το όνομα 
του τύπου που μου απάντησε από τη διεύθυνση που είχα στείλει το 
μήνυμα, έγραφε απλά να περιμένουμε σ’ ένα λιμανάκι στην άλλη 
μεριά του νησιού, τα μεσάνυχτα της Κυριακής. Το σκάφος λεγόταν 
Wind dancer κι αυτό ήταν όλο. Έτσι, το πρωί της Κυριακής φύγαμε 
από την Αγία Πελαγία και πήραμε το λεωφορείο για την 
τουριστική πλευρά του νησιού, το Καψάλι. Φροντίσαμε να 
μείνουμε μακριά από τα πολυσύχναστα μέρη μέχρι να βραδιάσει 



Γεωργία Ανδρουλιδάκη - Γρηγόρης Παπαδογιάννης 

  

74 

 

για να μη δώσουμε στόχο. Ψάχνοντας στο ίντερνετ δεν είχα δει 
καμιά είδηση που να μας, τίποτε σχετικό με τον μπάτσο και τη 
μηχανή αλλά έτσι χειρίζονται υποθέσεις όπως η δική μας. Δεν 
βγάζουν πολλά στοιχεία προς τα έξω για δύο λόγους. Ο ένας είναι 
ότι οποιαδήποτε πράξη γίνεται ενάντια στο καθεστώς και δείχνει 
ότι υπάρχει έστω και μικρή αντίσταση είναι απαγορευμένη. Ο 
δεύτερος είναι πως όταν δεν κοινοποιείς κάποια στοιχεία για 
ανθρώπους που καταδιώκεις είναι πιο εύκολο να τους σβήσεις από 
το χάρτη όταν τελικά τους βρεις.  

Καθίσαμε σε ένα απόμερο κομμάτι της προκυμαίας 
πίνοντας μπύρες και περιμένοντας να φτάσει η ώρα. Από το 
σημείο που ήμασταν μπορούσαμε να δούμε οποιοδήποτε σκάφος 
έμπαινε στο λιμάνι, είτε ήταν μικρό βαρκάκι είτε κρουαζιερόπλοιο. 
Ως τα μεσάνυχτα δεν είχαμε δει κανένα με το όνομα που ψάχναμε 
αλλά λίγα λεπτά μετά τις δωδεκάμισι το είδα να μπαίνει στον 
κολπίσκο. Ήταν ένα σχετικά μικρό γιοτ, που θα μπορούσε να 
μεταφέρει δέκα ίσως και λίγα περισσότερα άτομα, και ήταν 
σίγουρα πολύ πιο ακριβό απ’ ό,τι θα φανταζόμουν. Έμοιαζε, και 
μάλλον ήταν από αυτά τα πολύ γερά και γρήγορα σκαριά που 
μεταφέρουν τους πλούσιους στα λιμάνια όλου του κόσμου. 
Αναρωτήθηκα τι δουλειά είχαμε εμείς μ’ αυτό αλλά δεν 
μπορούσαμε να κάνουμε πίσω τώρα. Έπρεπε να πλησιάσουμε και 
να δούμε τι παιζόταν εκεί. Το σκάφος έδεσε στο λιμάνι, ένας 
γεροδεμένος μελαχρινός άντρας έδεσε το σκοινί στο κάβο, άπλωσε 
τη σκάλα, αλλά κανείς από τους επιβάτες, αν είχε μέσα επιβάτες, 
δεν βγήκε έξω. Ο άντρας ξαναμπήκε μέσα. Περιμέναμε για λίγη 
ώρα. Έκανα νόημα στη Νάντια και πλησιάσαμε με αργό βήμα 
περίπου όπως ένα ζευγαράκι που περνάει την ώρα του χαζεύοντας 
τα σκάφη. Ακριβώς τη στιγμή που σταθήκαμε απέναντι στο 
κατάμαυρο Wind dancer ο μελαχρινός άντρας ξαναβγήκε. Ήταν 
μαζί με μια ψηλή γυναίκα με κοντά κομμένα ξανθά μαλλιά βγήκε 
στο κατάστρωμα. Κοιταχτήκαμε. Είχε ένα έντονο βλέμμα, σκληρό 
θα μπορούσες να πεις, σου προκαλούσε περίεργα συναισθήματα. 



Γεωργία Ανδρουλιδάκη - Γρηγόρης Παπαδογιάννης 

  

75 

 

Κάτι είπε στον άντρα που κατέβηκε και απομακρύνθηκε προς το 
λιμάνι. 

- Ο Σάμπι; ρώτησα στ’ αγγλικά την ξανθιά. Υπάρχει κάποιος 
Σάμπι; 

- Ποιος είσαι εσύ; 
- Είμαστε οι φίλοι του Μπιλ.  

Μας κοίταξε λίγο και ύστερα μου έδωσε το χέρι της για να 
με βοηθήσει να ανεβώ. Το κράτησα για λίγο αλλά ύστερα το 
άφησα. Δεν ήθελα να δείξω άσχετος με σκάφη και τέτοια. 
Βοήθησα τη Νάντια ν’ ανεβεί μετά από μένα. 

- Πες μου τα ονόματά σας, είπε η ξανθιά, μόλις ανεβήκαμε. 
- Της τα είπα.  
- Οκέι, είπε μόνο.  
- Ο Σάμπι; ξαναρώτησα 
- Εντάξει. Εγώ σου έστειλα το μέιλ. Συνήθως υπογράφω 

Σάμπι. Είμαι η Σαμπίνε.  
Σταθήκαμε για λίγο αμήχανοι εκεί πάνω κι ύστερα η ξανθιά 

είπε: «Ελάτε μέσα. Ας μη χάνουμε καιρό». Δεν μου άρεσε πολύ ο 
τόνος της. Πάντως έχει τέλειο σώμα, σκέφτηκα, καθώς την 
ακολουθούσαμε μέσα στο σκάφος.  

Μέσα στο σαλονάκι του σκάφους υπήρχαν δυο ζευγάρια 
όλοι τους γύρω στα πενήντα ίσως και παραπάνω. Η Σαμπίνε μας 
σύστησε σαν τους φίλους της που θα ταξίδευαν ως την Κρήτη. 
Συστηθήκαμε και ανταλλάξαμε χειραψίες. Ήταν ένα ζευγάρι 
καναδών και ένα ζευγάρι Γάλλων, δεν θα τους έλεγες και πολύ 
συμπαθητικούς, έδειχναν από μακριά πλούσιοι και 
καλοζωισμένοι. Όπως καταλάβαμε αυτοί είχαν νοικιάσει το γιοτ 
για τις διακοπές τους στην Ελλάδα, η Σαμπίνε, Γερμανίδα φυσικά, 
ήταν κάτι σαν ξεναγός τους και ο μελαχρινός, ο Πέντρο, ήταν ο 
καπετάνιος του γιοτ που έκανε και όλες τις υπόλοιπες δουλειές. Τα 
δυο ζευγάρια ήταν έτοιμα να βγουν στο νησί για ένα βραδινό ποτό. 
Εμείς θα μέναμε μέσα και θα τους περιμέναμε.  

- Η κοπέλα μπορεί να ξεκουραστεί για λίγο κάτω στην 
κουκέτα, είπε η Σαμπίνε.  



Γεωργία Ανδρουλιδάκη - Γρηγόρης Παπαδογιάννης 

  

76 

 

Η Νάντια με κοίταξε. Έμοιαζε λίγο απρόθυμη να φύγει 
αλλά τελικά ακολούθησε τη Σαμπίνε κάτω.  

- Εσύ;  με ρώτησε φεύγοντας. 
- Ο Γιάννης (αυτό ήταν το όνομά μου όσο θα μέναμε στο γιοτ, 

για τη Νάντια ήταν το Μαρία) θα μείνει λίγο να μιλήσουμε, 
είπε η Σαμπίνε. 

- Προσπάθησε να κοιμηθείς, της είπα, θα ‘ρθω μετά να σε δω. 
- Η Σαμπίνε ξαναγύρισε σε μερικά λεπτά.  
- Θες μια μπύρα; με ρώτησε. Κούνησα το κεφάλι μου 

καταφατικά. Έβγαλε δυο μπύρες από το ψυγείο και τις 
ακούμπησε στο τραπέζι. Οι κινήσεις της ήταν γρήγορες και 
άνετες. Έμοιαζε να γνωρίζει τα κατατόπια σαν να 
βρισκόταν στο δωμάτιό της.  

- Γνωρίζεις τον Μπίλι; τη ρώτησα όταν κάθισε. 
- Είναι φίλος φίλων, είπε αόριστα. Ξέρεις γερμανικά, έτσι δεν 

είναι; 
- Ναι, είπα λίγο έκπληκτος. Είχα ζήσει κάποια χρόνια στη 

Γερμανία. 
- Θα μιλάμε γερμανικά, είπε κοφτά. 

Υπάκουσα φυσικά. Είχε ένα στυλ που δεν ήταν εύκολο να 
της φέρεις αντίρρηση. Άλλωστε εξαρτιόμασταν απόλυτα από 
αυτήν τώρα πια.  

- Λοιπόν, η ιστορία είναι ότι εσείς έχετε μπλεξίματα και 
θέλετε να έρθετε μαζί μας ως τη Γαύδο.  

- Ναι. 
- Δεν ξέρω τι έχετε κάνει και δεν με νοιάζει. Οι τύποι που 

έχουν το γιοτ δεν θα δημιουργήσουν πρόβλημα, εκτός αν 
πέσουμε σε κάποιο έλεγχο ή κάτι τέτοιο. Για καλό και για 
κακό θα μιλάμε γερμανικά. Το σχέδιο είναι να μας αφήσουν 
στη Γαύδο. Ύστερα θα συνεχίσουν το ταξίδι τους στην 
Κρήτη. Ξέρουν ότι στο νησί είναι απαγορευμένη η 
πρόσβαση αλλά δεν τους πειράζει να μας αφήσουν αρκεί να 
κάνουμε γρήγορα. Οι απαγορεύσεις σ’ αυτή τη χώρα τους 



Γεωργία Ανδρουλιδάκη - Γρηγόρης Παπαδογιάννης 

  

77 

 

διασκεδάζουν. Γι’ αυτούς είστε δυο ακόμη θεότρελοι 
Έλληνες. 

- Κι εσύ;  
- Εγώ έχω κάποιους που θέλω να δω εκεί.  
- Ξέρεις τι γίνεται στο νησί; 
- Ξέρω πολύ καλά. Εσύ; 
- Νομίζω ότι ξέρω. 
- Πες μου. 
- Ο κόσμος πιστεύει ότι το νησί είναι μολυσμένο από 

πυρηνικά απόβλητα. Γι’ αυτό και έχει κηρυχθεί ακατοίκητο. 
Αλλά ήταν μόνο ένα τρικ που έκαναν οι Ρώσοι που ζούσαν 
εκεί για να μην έχουν κανέναν πάνω από το κεφάλι τους. 
Υποτίθεται ότι έφυγαν αλλά στην πραγματικότητα 
ξαναγύρισαν μαζί με κάποιους Έλληνες που δεν 
γουστάρουν να ζουν όπως οι υπόλοιποι σ’ ένα δικτατορικό 
καθεστώς. 

- Οκέι. Πάνω κάτω έτσι είναι.  
- Άρα θα κατεβείς μαζί μας εκεί;  
- Ναι. 
- Πες μου για σένα. 
- Δεν υπάρχει λόγος να σου λέω ιστορίες. Απλώς θα σας πάω 

εκεί. Εντάξει τώρα. Θα κάνω μια βουτιά στη θάλασσα. Εσύ 
μπορείς να ξεκουραστείς.  
Απομακρύνθηκε για λίγο κι ύστερα ξαναγύρισε. Φορούσε 

ένα μικροσκοπικό μαγιό. Είχε πολύ μεγάλο στήθος συγκριτικά με 
το αδύνατο αλλά καλοφτιαγμένο σώμα της. Έμεινα λίγο να την 
κοιτάω. 

- Να ‘ρθω μαζί σου; 
- Πήγαινε να κάνεις παρέα στη γυναίκα σου, καλύτερα, 

απάντησε. Η φωνή της είχε έναν ελαφρά ειρωνικό τόνο.  
- Δεν είναι γυναίκα μου, της είπα. 

Αλλά η Σαμπίνε έκανε μεταβολή χωρίς να μου δώσει 
σημασία και απομακρύνθηκε προς τα έξω. Οι τρόποι της ήταν 
ψυχροί αλλά το κορμί της έτσι όπως λικνιζόταν καθώς έφευγε, 



Γεωργία Ανδρουλιδάκη - Γρηγόρης Παπαδογιάννης 

  

78 

 

προκαλούσε εντελώς αντίθετη εντύπωση. Ένιωσα ξαφνικά να 
ιδρώνω.  

«Έχει τέλειο σώμα», είπα μέσα μου για άλλη μια φορά. 
Τέλειωσα τη μπύρα μου και μετά σκέφτηκα ότι έπρεπε να δω τι 
γινόταν η Νάντια. Για κάποιο λόγο είχα ξεχάσει εντελώς την 
ύπαρξή της.  

 
  



Γεωργία Ανδρουλιδάκη - Γρηγόρης Παπαδογιάννης 

  

79 

 

 
 

16. 
Δεν ξέρω τι με είχε πιάσει και προσπαθούσα να βάλω τάξη 

στην καλύβα. 
Ήμουν θυμωμένη κι αυτό έμοιαζε σαν την καλύτερη 

εκτόνωση εκείνη τη στιγμή. Τα παλιά δίχτυα θρυμματίζονταν με 
το που τα έπιανα, σίγουρα αυτό το μέρος είχε ζήσει και καλύτερες 
μέρες, όπως όλος ο κόσμος άλλωστε. Απ’ το μυαλό μου πέρασαν 
εικόνες από το παρελθόν μυρωδιές ξεχασμένες και οικογενειακές 
διακοπές. Με κυρίευσε πάλι εκείνη η μελαγχολία, υποθέτω κανείς 
δεν μπορεί να απαλλαγεί για πάντα από το παρελθόν του. Δεν 
άκουσα τον Έντι που μπήκε είχα την πλάτη γυρισμένη στην 
είσοδο.  

- Μα τι κάνεις εκεί; είπε με απορία  
Είχα αποφασίσει να μην του μιλήσω ξανά ως τη Γαύδο αλλά 

εκείνη τη στιγμή μου φάνηκε γελοία απόφαση. Γύρισα προς το 
μέρος του. 

- Εκτονώνω το θυμό μου! είναι μια πανάρχαια μέθοδος να 
σου περνάνε τα νεύρα. 

- Ξέρω μια καλύτερη! είπε πονηρά 
Έκανα πως δεν άκουσα, καμιά όρεξη δεν είχα για πονηρά 

υπονοούμενα. Γύρισα και συνέχισα να ανακατεύω τα ξεχασμένα 
αντικείμενα. 

- Και γατί είσαι θυμωμένη; Δεν έχω καταλάβει γιατί θύμωσες 
πριν, είπε. 
Έκανε αφόρητη ζέστη και δε φυσούσε καθόλου ένιωθα να 

με πνίγει η ατμόσφαιρα της καλύβας.  
- Πάμε να καθίσουμε έξω, κάτω από κανένα δέντρο δεν 

αντέχω τη ζέστη, είπα και κατευθύνθηκα προς τα έξω 
προσπερνώντας τον. Ξάπλωσα κάτω απ’ τον ίσκιο ενός 
δέντρου. Ήρθε και ακούμπησε αναπαυτικά το κεφάλι του 
στην κοιλιά μου και γύρισε λίγο το κεφάλι ώστε να με 
κοιτάει. 



Γεωργία Ανδρουλιδάκη - Γρηγόρης Παπαδογιάννης 

  

80 

 

- Λοιπόν; ρώτησε αλλά αυτή τη φορά η ερώτηση δε σήκωνε 
να μην την απαντήσω. 

- Με θυμώνει αυτή σου η τάση να αντιμετωπίζεις τα 
πράγματα με την ψυχρότητα του γιατρού απέναντι σ΄ ένα 
ξοφλημένο ασθενή. 
Σήκωσε λίγο το κεφάλι να με κοιτάξει καλύτερα κι ήταν 

ξεκάθαρο πως δεν καταλάβαινε το λόγο που τον κατηγορούσα. 
- Νάντια δεν καταλαβαίνω λέξη απ’ όσα λες. Πότε σε 

αντιμετώπισα έτσι; 
- Είσαι απόμακρος, είμαστε μαζί κι εσύ είσαι αλλού. 

Αισθάνομαι ότι σου είμαι απλά ένα βάρος το οποίο ανέχεσαι 
έως ότου το ξεφορτωθείς όταν επιτέλους φτάσουμε στον 
προορισμό μας. Αισθάνομαι  αναλώσιμη. 
Είπα πολλά ακόμα, απ’ το στόμα μου ξεχύθηκε ένα ποτάμι 

ανασφάλειες. Ήθελα να του πω πως ήμουν ερωτευμένη κι αντί γι’ 
αυτό ξεστόμιζα ένα σωρό κατηγορίες. Τα μάτια του είχαν ανοίξει 
διάπλατα κι ήταν δύσκολο να κρύψει τη δυσφορία που φαινόταν 
να τον κυριεύει όσο εγώ συνέχιζα. Άλλαξε θέση και κάθισε 
οκλαδόν απέναντι μου ήταν φανερό ότι επιδίωκε περισσότερη 
αμεσότητα στην οπτική επαφή. Όταν σταμάτησα να μιλάω πήρε 
βαθιά ανάσα σήκωσε λίγο τους ώμους κι ακούμπησε τα χέρια του 
στα γόνατα του. 

- Άκου Νάντια η αλήθεια είναι πως δεν είχα σχεδιάσει τίποτα 
απ’ όσα συμβαίνουν τον τελευταίο καιρό. Αν με ρωτήσεις θα 
σου πω πως δεν είχα χώρο στη ζωή μου για κανένα θηλυκό. 
Απ’ την άλλη δεν μπορώ να μην αναγνωρίσω την ευθύνη 
μου απέναντι στην τροπή που πήρε η ζωή σου. Κι αυτή είναι 
μεγάλη. Θέλω να είσαι ασφαλής. Στην αρχή το έκανα απλά 
από υποχρέωση τώρα πια δεν είναι τόσο απλό. Σε 
νοιάζομαι, βλέπω τη θλίψη που κουβαλάς κι είναι σα να 
βλέπω ένα κομμάτι του εαυτού μου. Έχεις ένα ρεαλισμό που 
εκτιμώ ιδιαίτερα κι αναγνωρίζω πως μέχρι τώρα τα έχεις 
καταφέρει καλά δεδομένων τον αντίξοων συνθηκών. Για 
μένα αυτά είναι αρκετά για να θέλω να είμαι μαζί σου. Θα 



Γεωργία Ανδρουλιδάκη - Γρηγόρης Παπαδογιάννης 

  

81 

 

ήταν ωραίο να ζήσουμε μια ρομαντική ιστορία με καλό 
τέλος, αλλά ακόμα κι αν οι συνθήκες ήταν ιδανικές πάλι δε 
θα μπορούσα να στο υποσχεθώ. Γιατί απλά κανείς δεν ξέρει 
την εξέλιξη μιας ερωτικής ιστορίας μέχρι να τη ζήσει. 
Πήγα να μιλήσω αλλά με σταμάτησε, το αυστηρό ύφος του 

με κοιτούσε με απόλυτη ηρεμία κατευθείαν στα μάτια. Σταμάτησα 
καταπίνοντας τον αέρα που προοριζόταν για να βγει προς τα έξω. 

- Έχω λοιπόν μπει σ΄ ένα παιχνίδι μαζί σου με κάποια βασικά 
δεδομένα όσον αφορά τον άνθρωπο που έχω δίπλα μου και 
ξαφνικά έχω μπροστά μου τη χειρότερη εκδοχή που θα 
επέλεγα για συνταξιδιώτη, πόσο μάλλον για σύντροφο. Ένα 
ανασφαλές κακομαθημένο κορίτσι που αισθάνεται πως όλο 
το σύμπαν περιστρέφεται γύρω του και πως πρέπει είναι η 
πηγή για κάθε συναίσθημα του άλλου, πράγμα το οποίο δεν 
είναι μόνο εγωιστικό αλλά και κακόγουστο. Κι εκεί μένω να 
αναρωτιέμαι αν έχω εκτιμήσει σωστά τη γυναίκα που 
οικειοθελώς αγκαλιάζω τα βράδια. Δε θα σου πω να 
χαλαρώσεις, ούτε και τι να κάνεις είναι σημαντικό να είσαι 
ο εαυτός σου. Αν θέλεις να είσαι ένα κοριτσάκι, είναι 
δικαίωμα σου αλλά να ξέρεις πως δεν γουστάρω να πηδάω  
πιτσιρίκια. Αν θες λοιπόν να παίξουμε αυτό το παιχνίδι θα 
γίνει ανάμεσα σε ενήλικες με απόλυτη συναίσθηση των 
συνεπειών που μπορεί να έχει ένας έρωτας. Αν όχι, πάλι θα 
σε συνοδεύσω ως τη Γαύδο και θα φροντίσω να πάνε όλα 
καλά όπως θα κάνω κι αν πάμε σα ζευγάρι. 
Έπεσε σιωπή. Δεν πήρε λεπτό τα μάτια του απ’ τα δικά μου. 

Όταν πήρα εγώ πρώτη το βλέμμα μου μακριά, περισσότερο από 
αμηχανία, σηκώθηκε σχεδόν αθόρυβα και μπήκε στην καλύβα. 
Ήταν φανερά απογοητευμένος από όσα είχαν γίνει. Το είδα στο 
περπάτημα του. 

Έμεινα να σκέφτομαι όσα είχαν ειπωθεί κι απ’ τις δυο 
μεριές. Τα λόγια που μου είχε πει θα μπορούσαν να είναι και δικά 
μου, τα καταλάβαινα απόλυτα. 



Γεωργία Ανδρουλιδάκη - Γρηγόρης Παπαδογιάννης 

  

82 

 

Δεν ήξερα γιατί είχα συμπεριφερθεί μ’ αυτό τον τρόπο λίγο 
νωρίτερα ίσως ήταν που ήθελα να ζήσω ένα παραμύθι, ίσως η 
ανάγκη μου για ελπίδα γινόταν από μόνη της τροχοπέδη. Αν πριν 
ένιωθα ερωτευμένη μαζί του τώρα τον αγαπούσα. Ο τρόπος που 
είχε μιλήσει είχε περισσότερη ειλικρίνεια  απ’ όση είχα γνωρίσει σ’ 
όλους μαζί τους άντρες που είχαν περάσει απ’ τη ζωή μου. 

Ξαναμπήκα στην καλύβα. Είχε ξαπλώσει ανάσκελα και 
κοιτούσε την οροφή. Έσκυψα πάνω και του μετέφερα ένα φιλί με 
τα δυο μου δάχτυλα στα χείλη. Με τράβηξε απότομα προς το μέρος 
του και με φίλησε. Ήταν κιόλας μεσημέρι. 

Η αρχική μου ανασφάλεια έδωσε τη θέση της σε μια 
απολαυστική  ηρεμία άνευ προηγουμένου.  Σίγουρα ο Έντι είχα 
καταφέρει να εξαφανίσει τον κακό μου εαυτό κι αυτό του το 
χάρισμα, τον έκανε περισσότερο ακαταμάχητο από κάθε άντρα 
που είχα γνωρίσει. Όταν φτάσαμε στην Αγία Πελαγία κάθε ίχνος 
διένεξης είχε χαθεί. Το μικρό δωμάτιο που μας φιλοξένησε έγινε 
καταφύγιο από την προηγούμενη μας ζωή κι απ’ το φόβο του 
αύριο. Δεν είμαι σίγουρη για το πώς ακριβώς ένιωθε, αλλά το 
σίγουρο ήταν πως πέσαμε με τα μούτρα σ’ ένα ατελείωτο παιχνίδι 
έρωτα επινοώντας καμιά φορά αστεία ερωτικά καβγαδάκια, που 
κατέληγαν σε τρανταχτά γέλια. Έμοιαζε με διασκεδαστικό 
παιχνίδι που ίσως μας έκανε να νιώθουμε σαν «κανονικό ζευγάρι».                  
Ο χρόνος κύλησε αργά ως την ώρα που πήρε το μήνυμα για το 
επόμενο        μας ταξίδι κι εμείς τον απολαύσαμε λεπτό προς λεπτό. 
Πολύ καλό για να ‘ναι αληθινό θα έλεγε κάποιος. Εγώ όμως το 
έζησα, ήμουν εκεί κι είχα αποφασίσει να μην αφήσω κανένα 
αρνητικό συναίσθημα να μου στερήσει το δικαίωμα μου στην 
ευτυχία. Όλα έμοιαζαν ιδανικά ως τη στιγμή  που ανεβήκαμε στο 
wind dancer, το σκάφος που θα μας πήγαινε στη Γαύδο Παρόλο 
που μου είχε πει πως θα συναντούσαμε κάποιον άντρα, μας 
υποδέχτηκε μια  ξανθιά ονόματι Σαμπίνε. Αν με ρωτήσει κάποιος, 
θα πω πως αν έβαζαν φωτογραφίες στα λήμματα των λεξικών, η 
δικιά της θα έπρεπε να είναι στη λέξη σεξοβόμβα. 



Γεωργία Ανδρουλιδάκη - Γρηγόρης Παπαδογιάννης 

  

83 

 

Η Σαμπίνε ήταν η προσωποποίηση της σεξουαλικότητας κι 
είχε και το ανάλογο στυλ για να το υποστηρίξει, ύφος αδιάφορο 
και λίγες κουβέντες.  

Η συνταγή της επιτυχίας σε Cup-D. Παρατηρούσα  το 
πρόσωπο του Έντι όταν την κοιτούσε και είμαι σίγουρη πως ο 
λαιμός του θα είχε ήδη ξεραθεί τα πρώτα τρία λεπτά της 
συνάντησης. Έτσι μετά από μερικές γρήγορες συστάσεις βρέθηκα 
μόνη σε μια από τις καμπίνες του πολυτελούς σκάφους κι ο Έντι 
έμεινε πάνω μαζί της. Το ταξίδι ως τη Γαύδο θα ήταν σύντομο 
οπότε αποφάσισα να μην αφήσω το σαράκι της ζήλιας να μου 
χαλάσει το όμορφο κλίμα που είχε δημιουργηθεί ανάμεσα σ’ εμένα 
και σ’ εκείνον τις προηγούμενες μέρες. Φυσικά από το να 
αποφασίσεις κάτι μέχρι να το εφαρμόσεις, υπάρχει κάποια 
απόσταση κι όσο ο Έντι αργούσε να κατέβει η λογική σκέψη δεν 
έφτανε για να κατευνάσει το συναισθήματα ανασφάλειας που 
θέριευαν μέσα μου. Όταν επιτέλους ήρθε, δηλαδή μερικούς αιώνες 
μετά (σα να πέρασαν αιώνες μου φάνηκε), είχε μια αμηχανία και 
μια προσποιητή άνεση. Δεν τον αδικώ, ίσως κι εγώ στη θέση του 
να ένιωθα άτυχος αν δεν μπορούσα να απολαύσω ένα δώρο εξ’ 
ουρανού με την άνεση του Δον Ζουάν. 

- Λοιπόν τι έγινε; τον ρώτησα  
- Τίποτα μωρέ να μου εξήγησε τις λεπτομέρειες του ταξιδιού. 

Εσύ όλα καλά; Βολεύτηκες; ρώτησε  
- Ναι μια χαρά κάνει λίγο ζέστη αλλά εντάξει. Πότε θα 

ξεκινήσουμε; Ρώτησα με τη σειρά μου. 
- Δε μου το ξεκαθάρισε αυτό υποθέτω το πρωί αφού οι 

επιβάτες βγήκαν βόλτα στο νησί. 
Υπήρχε μια ψυχρότητα και μια αμηχανία στην ατμόσφαιρα. 

Ο Έντι ήταν ανήσυχος ένιωθα πως δεν τον χωρούσε ο τόπος.  
- Όμορφη η Γερμανίδα. Δηλαδή τι όμορφη η γυναίκα είναι 

κανονική σεξοβόμβα, είπα 
- Ε, να σου πω δεν είχα το μυαλό μου τώρα στη Γερμανίδα. 

Έχω και την αγωνία να φτάσουμε στη Γαύδο και να είναι 
όλα καλά ξέρεις. 



Γεωργία Ανδρουλιδάκη - Γρηγόρης Παπαδογιάννης 

  

84 

 

Φυσικά κι έλεγε ψέματα. Την είχε μετρήσει πόντο πόντο και 
της είχε κάνει και ακτινογραφία κάτω απ’ τα ρούχα. ήταν μάταιο 
να πάθω κρίση ζήλιας, δε θα  ωφελούσε κανένα, άλλωστε ήταν 
πολύ πιο όμορφη από ‘μενα όσο κι αν με πείραζε η συγκεκριμένη 
διαπίστωση. Αν επέλεγε να «διασκεδάσει» μαζί της θα ήταν μεν 
ανθρώπινο, αλλά απ’ την άλλη και το τέλος της εφήμερης σχέσης 
μας. Εγώ προσωπικά δε θα τον άλλαζα με τον πιο όμορφο άντρα 
του κόσμου. 

Αλλά πάλι αυτό ήταν δική μου επιλογή. Τον κοίταξα στα 
μάτια και του έδωσα ένα πεταχτό φιλί. 

- Θα πέσω για ύπνο έχω ανάγκη από ξεκούραση. Εσύ τι θα 
κάνεις; ρώτησα δήθεν αδιάφορα. 

- Λέω ν’ ανέβω στο κατάστρωμα να πιώ καμιά μπύρα. Δεν 
νυστάζω και πολύ, είπε εξίσου αδιάφορα. 

- Οκ λοιπόν, είπα και γύρισα πλευρό… 

 
  



Γεωργία Ανδρουλιδάκη - Γρηγόρης Παπαδογιάννης 

  

85 

 

 
 

17.  
Προσπάθησα να συνέλθω λίγο. Βγήκα έξω στο κατάστρωμα 

του σκάφους. Ο κρύος αέρας της νύχτας ίσως καθάριζε λίγο το 
μυαλό μου. Προσπάθησα να βάλω τα πράγματα σε μια σειρά.  

Ήμασταν κυνηγημένοι, ίσως και επικηρυγμένοι από τις 
αρχές, θα υπήρχε ίσως και κάποια αμοιβή για εμάς, όχι τίποτε 
τρομερό, αλλά πάντως η ασφάλεια έψαχνε να μας βρει. Είχαμε 
βρεθεί σ’ ένα σκάφος ανάμεσα σε άγνωστους ανθρώπους, και 
τώρα θα πηγαίναμε κάπου αλλού σ’ ένα μέρος που δεν είχαμε 
ξαναδεί. Αυτό ήταν το σχέδιο τουλάχιστον. Να πάμε σε μια 
εναλλακτική κοινότητα, σε ένα μυστικό τόπο, να ξεκινήσουμε μια 
καινούργια ζωή. Ίσως και να φτιάξουμε ένα καλύτερο κόσμο. Όλα 
αυτά ήταν πολύ σοβαρά πράγματα. Το επανέλαβα αυτό μερικές 
φορές.  

Ύστερα την είδα να ανεβαίνει από μια πλάγια σκάλα στο 
σκάφος. Οι σταγόνες του νερού κυλούσαν από τα κοντά ξανθά 
μαλλιά της. Κυλούσαν στο πανέμορφο στήθος της, κυλούσαν σε 
όλο της το κορμί. Ήθελα να γευτώ αυτές τις σταγόνες. 
Λαχταρούσα να την απελευθερώσω από αυτό το ηλίθιο μαγιό που 
δεν άφηνε τα μάτια μου να χορτάσουν το κορμί της όσο ήθελα. 
Ήθελα να την ξαπλώσω εκεί πάνω στο κατάστρωμα και να χωθώ 
μέσα της ακόμη κι αν ήταν το τελευταίο πράγμα που θα έκανα 
στον κόσμο. Πήγα κοντά της. 

- Θες να σε βοηθήσω; ρώτησα. 
Ακούστηκε τελείως ηλίθιο. Σε τι θα μπορούσα να βοηθήσω 

εγώ αυτή την γυναίκα με τις απίστευτες αναλογίες που έδειχνε 
εντελώς αυτάρκης, και κάθε της κίνηση ανάδινε αυτοπεποίθηση 
και δύναμη; 

Μου έριξε ένα βλέμμα.  
- Σου είπα να πας στη γυναίκα σου, είπε, και με προσπέρασε. 

Πήγαινε να κοιμηθείς. 



Γεωργία Ανδρουλιδάκη - Γρηγόρης Παπαδογιάννης 

  

86 

 

Την ακολούθησα μέσα στο σκάφος. Ο πειρασμός να 
απλώσω τα χέρια μου και να την αγκαλιάσω ήταν ακαταμάχητος.  

- Δεν είναι γυναίκα μου, δεν έχω καμία σχέση μαζί της. 
Απλώς έτυχε να ταξιδεύουμε μαζί.  

- Και τι μου το λες; 
- Επειδή με ρώτησες.  
- Δεν σε ρώτησα τίποτα.  

Προχώρησε προς τα μέσα. Στριμώχτηκα μαζί της στο στενό 
διάδρομο που οδηγούσε μάλλον στο δωμάτιό της.  

- Μ’ αρέσεις, της είπα. Θέλω να σε γνωρίσω. 
- Κοίτα, όταν έχω όρεξη ν’ ακούσω μαλακίες θα σου το πω. 

Καληνύχτα. 
Μπήκε μέσα σ’ ένα δωμάτιο και έκλεισε την πόρτα πίσω 

της. Στάθηκα λίγο απέξω και περίμενα. Δεν ξέρω κι εγώ τι. Άκουσα 
τον ήχο της ντουζιέρας από μέσα. Αναρωτήθηκα αν είχε αφήσει 
την πόρτα ανοιχτή. Έβαλα το χέρι μου στο πόμολο αλλά 
σταμάτησα. Κάτι επιτέλους ξύπνησε μέσα μου, κάτι σαν 
αυτοσεβασμός ίσως, και παράτησα την προσπάθεια. Κατέβηκα 
κάτω στην κουκέτα. Η Νάντια άνοιξε τα μάτια της μόλις με είδε.  

- Δεν κοιμήθηκες ακόμη; τη ρώτησα. Με εκνεύριζε πολύ ο 
τρόπος που με κοιτούσε.  

- Πρέπει οπωσδήποτε να κοιμηθώ; ρώτησε. 
- Τι να σου πω. Κάνε ό,τι νομίζεις. 

Στο λιγοστό φως της κουκέτας μου φάνηκε πολύ χλωμή και 
ταλαιπωρημένη. Είχε γδαρσίματα στα χέρια και στα πόδια από την 
πεζοπορία στα βουνά. Τις τελευταίες μέρες τρώγαμε ελάχιστα. 
Είχε αδυνατίσει και δεν της πήγαινε καθόλου. Μέσα μου ένιωσα 
ένα είδος ντροπής για το παρουσιαστικό της. Δεν μπορούσα να 
μην την συγκρίνω με τη Σαμπίνε. Η Γερμανίδα έμοιαζε να παίζει 
τον κόσμο στα δάχτυλα ενώ η Νάντια ήταν σαν φτωχή συγγενής 
από το χωριό που για πρώτη φορά έμπαινε σε γιοτ. Αναρωτήθηκα 
πως ήταν δυνατό να τη βρίσκω γοητευτική μέχρι πριν από λίγες 
ώρες. Ξάπλωσα στο πάτωμα και έκλεισα τα μάτια.  Άκουσα ομιλίες 
από πάνω και σε λίγο ένιωσα το σκάφος να ξεκινάει. 



Γεωργία Ανδρουλιδάκη - Γρηγόρης Παπαδογιάννης 

  

87 

 

- Δε θέλεις να ξαπλώσεις μαζί μου; είπε η Νάντια ύστερα από 
λίγο.  

- Όχι, είναι στενά εκεί πέρα. Κοιμήσου. 
- Δεν θέλω να κοιμηθώ ακόμη.  
- Ω, εντάξει, παράτα με, είπα νευριασμένος.  

Δεν ξαναμίλησε. Ύστερα από λίγο κατάλαβα ότι είχε 
αποκοιμηθεί. Προσπάθησα να συγκεντρωθώ στις σκέψεις μου. 
Αύριο θα φτάναμε στη Γαύδο. Δεν ένιωθα ούτε κρύο ούτε ζέστη. 
Αν όλα πήγαιναν καλά θα άφηνα κάπου τη Νάντια. Θα αρκούσε 
να ξέρω ότι ήταν ασφαλής. Δεν της είχα υποσχεθεί τίποτε 
παραπάνω.  

Ένας καλύτερος κόσμος… Το μόνο που ονειρευόμουν αυτή 
τη στιγμή ήταν να μείνω στο νησί μόνο εγώ κι η Σαμπίνε. Αυτός 
ήταν ο μοναδικός καλύτερος κόσμος που με ενδιέφερε. Πέρασε 
πολλή ώρα μέχρι να καταφέρω να κοιμηθώ.   

Το πρωί ξύπνησα αποφασισμένος να δείξω ένα 
διαφορετικό πρόσωπο. Καταλάβαινα ότι είχα χάσει λίγο το μυαλό 
μου. Αλλά δεν ήταν σοβαρός ο τρόπος που φέρθηκα και δεν θα με 
έβγαζε πουθενά. Έπρεπε να μαζευτώ κάπως, να βάλω ένα 
χαλινάρι στα συναισθήματα που μου προκαλούσε η Γερμανίδα και 
τουλάχιστον μέχρι να φτάσουμε στη Γαύδο να συμπεριφερθώ 
ήρεμα και λογικά. Χάιδεψα το πρόσωπο της Νάντιας που άνοιξε 
τα μάτια της. Στο πρωινό φως έδειχνε πιο όμορφη. Δεν είχε καμιά 
σχέση με τη φωτιά που έβγαζε η Σαμπίνε αλλά στο κάτω κάτω δεν 
υπάρχει μόνο το σεξ στη ζωή. Είχα κάποια πράγματα να κάνω μαζί 
με τη Νάντια και έπρεπε να της φερθώ σωστά. Οι κινήσεις μου από 
δω και πέρα θα ήταν πολύ προσεκτικές. 

- Καλημέρα μωρό, της είπα. 
- Καλημέρα. 
- Είσαι καλύτερα; 
- Απλώς λίγο ζαλισμένη ακόμη. 
- Πάω να δω αν υπάρχει καφές να σου φέρω. 
- Δεν υπάρχει πρόβλημα, θα ‘ρθω μαζί σου. 



Γεωργία Ανδρουλιδάκη - Γρηγόρης Παπαδογιάννης 

  

88 

 

Ντύθηκε μέσα σε λίγα λεπτά και με ακολούθησε μέχρι το 
σαλόνι του γιοτ. Οι άλλοι είχαν καθίσει ήδη και έπιναν καφέ. 
Ένιωσα λίγο αμήχανος εκεί μέσα, κυρίως για την εμφάνισή μας. 
Μοιάζαμε με ταλαιπωρημένους φτωχοτουρίστες. Η Νάντια πρέπει 
να ένιωσε κάτι ανάλογο και έπιασε το χέρι μου. Αυτό απλώς 
μεγάλωσε την αμηχανία μου.  

- Καλημέρα, είπα. 
- Καλημέρα, είπε η Σαμπίνε.  

Το βλέμμα της έπεσε στα ενωμένα χέρια μας. Με κοίταξε μ’ 
ένα ειρωνικό βλέμμα. Φορούσε ένα πολύ κοντό φόρεμα που 
αποκάλυπτε ως επάνω τα τεράστια πόδια της. Από πάνω φορούσε 
μόνο το σουτιέν από το μαγιό. 

Οι υπόλοιποι απλώς κούνησαν το κεφάλι τους και 
συνέχισαν τη συζήτηση που είχαν. Ο Νέιθαν, ο καναδός που 
πρέπει να ήταν ο αρχηγός της παρέας τους, ίσως απλά ο πιο 
λεφτάς, μας έκανε νόημα να καθίσουμε.  

- Υπάρχει καφές στο μπουφέ, είπε η Σαμπίνε. Πήγαινε να 
φέρεις στη γυναίκα σου.  
Με νευρίαζε ο τρόπος που μου μιλούσε. Έκανα ό,τι μου 

είπε. 
- Λοιπόν, ποια είναι η ιστορία σας, ρώτησε η Φρανσίν. Ήταν 

μια μικρόσωμη γυναίκα με γυαλιά, γύρω στα πενήντα. Το 
ρυτιδιασμένο δέρμα της είχε καεί από την ηλιοθεραπεία σε 
μερικά σημεία. Δεν θα την έλεγες και καλλονή. 

- Απλώς ταξιδεύουμε και είχαμε σκοπό να φτάσουμε στη 
Γαύδο, είπα.  

- Ά, Έλληνες τουρίστες, είπε η Φρανσίν. Ακούστηκε σαν να 
έλεγε κάτι αστείο. Η άλλη γυναίκα, η καναδέζα, άφησε ένα 
μικρό γελάκι. Ήταν ψηλή και τετράπαχη. Φορούσε κάτι 
χρυσά μπιχλιμπίδια και στα δυο της χέρια. 

- Γνωρίζατε από πριν τη Σαμπίνε; ρώτησε ο Νέιθαν. 
- Είναι απλώς φίλοι φίλων, με πρόλαβε η Γερμανίδα. Δεν 

τους είχα ξαναδεί. Αλλά είναι χαριτωμένο ζευγάρι, δεν 
είναι;  



Γεωργία Ανδρουλιδάκη - Γρηγόρης Παπαδογιάννης 

  

89 

 

- Α, ναι, ναι, συμφώνησαν κι οι άλλοι.  
- Α, ο έρωτας, είπε η χοντρή. Η Ελλάδα δεν έχει καθόλου 

λεφτά αλλά είναι γεμάτη έρωτα.  
Ακούστηκαν μερικά γέλια. Μου έδιναν πραγματικά στα 

νεύρα έτσι όπως μας κοιτούσαν σα να ήμασταν ζωάκια από κάποιο 
τσίρκο. Ευχαρίστως θα τους πέταγα στη θάλασσα. Τους είχαμε 
ανάγκη όμως. Τέλειωσα βιαστικά τον καφέ. 

- Αν δεν σας πειράζει, θα γυρίσουμε στην κουκέτα, είπα. 
Είμαστε λίγο… ζαλισμένοι από το ταξίδι. 

- Οκέι, κανένα πρόβλημα, είπε ο Νέιθαν. Ο Πέντρο λέει ότι 
θα φτάσουμε στο νησί σας το απόγευμα. Θα σας αφήσουμε 
εκεί μαζί με τη Σαμπίνε και θα φύγουμε. Δεν μας αρέσουν 
τα μολυσμένα νησιά. 

- Δεν παθαίνεις κάτι επειδή απλώς θα πας εκεί, είπε η 
Σαμπίνε. 

- Φυσικά, φυσικά, γλυκιά μου, της είπε ο Νέιθαν. Αλλά 
έχουμε να δούμε άλλα πράγματα. Η Σαμπίνε είναι πολύ 
καλή ξεναγός, είπε, γυρνώντας σε εμάς που είχαμε ήδη 
σηκωθεί από το τραπέζι. 

- Μαζί της θα είστε ασφαλείς, συνέχισε. Το ύφος του ήταν 
ολοφάνερα ειρωνικό.  

- Η Σαμπίνε είναι θησαυρός, είπε ο Γάλλος που δεν είχε 
μιλήσει ως τώρα. Αρκεί να μην απλώνει κανείς τα χέρια του 
πάνω της.  
Μου έκλεισε το μάτι. Ευχήθηκα μέσα μου να τον 

ξανασυναντήσω κάπου αλλού. Κάπου που να μπορώ να του σπάσω 
τα μούτρα με την ησυχία μου. Κατεβήκαμε κάτω. Η Νάντια δεν 
έδειξε να έχει διάθεση για κουβέντες. Ξάπλωσε, έκλεισε τα μάτια 
και μου είπε: 

- Μπορείς να φύγεις τώρα. Δεν θέλω να σου γίνομαι 
πρόβλημα. Πήγαινε να γνωριστείς καλύτερα με… 

- Ω, βούλωσέ το πια. Δε βλέπεις πως μας φέρονται; Είναι τα 
κλασικά πλούσια κτήνη που διασκεδάζουν με τους 
«ιθαγενείς». Δεν θέλω να τους ξαναδώ στα μάτια μου. 



Γεωργία Ανδρουλιδάκη - Γρηγόρης Παπαδογιάννης 

  

90 

 

- Ναι; Είσαι σίγουρος; Έχω δει τι ακριβώς ψάχνουν τα μάτια 
σου.  

- Παράτα με, της είπα. Το τελευταίο που ήθελα ήταν να μου 
κάνει σκηνές εκεί μέσα. «Όλα είναι στο μυαλό σου. Φέρεσαι 
σαν γυναικούλα», είπα 

- Είσαι τόσο μαλάκας ώρες ώρες. Νομίζεις ότι δεν 
καταλαβαίνω πως πήγες να της την πέσεις κατευθείαν χτες 
το βράδυ; Νομίζεις ότι γεννήθηκα χτες; Μάλλον σε έφτυσε 
όμως. Κι έτσι έγινες το ανέκδοτο αυτών των γουρουνιών.  

- Δεν ξέρεις τι σου γίνεται, είπα. Είχε απόλυτο δίκιο βέβαια 
και αυτό με έκανε έξαλλο.  

- Άκου, το απόγευμα θα φτάσουμε στη Γαύδο και θα 
τελειώσει η ιστορία, είπε. Δεν θα έχεις άλλες υποχρεώσεις 
με το… πακέτο σου. 

- Σύμφωνοι, της είπα. Ο καθένας θα πάρει το δρόμο του. 
Οπότε ας σταματήσουμε να λέμε μαλακίες. 
Δεν είπαμε τίποτε άλλο. Η Νάντια γύρισε από το άλλο 

πλευρό κι εγώ ανέβηκα στην επάνω κουκέτα και έμεινα εκεί 
ξαπλωμένος για αρκετή ώρα προσπαθώντας να μη σκέφτομαι 
τίποτα. 

Γύρω στο μεσημέρι βγήκα έξω. Στο σαλόνι ήταν μόνο οι δυο 
γκιόσες και έπαιζαν χαρτιά. Κούνησα το κεφάλι μου και βγήκα έξω 
στο κατάστρωμα. Η Σαμπίνε ήταν ξαπλωμένη μπρούμυτα σε μια 
σεζλόνγκ. Οι άντρες ήταν ξαπλωμένοι στην άλλη άκρη του 
σκάφους και κουβέντιαζαν. Πλησίασα κοντά της. Γύρισε προς το 
μέρος μου. Φορούσε μόνο ένα ψάθινο καπέλο και το σλιπάκι της. 
Τα στήθια της ήταν όπως τα είχα φανταστεί. Απίστευτα στητά για 
το μέγεθός τους. Έστρεψα λίγο το βλέμμα προς τη θάλασσα και 
της είπα: 

- Κοίτα, συγνώμη, φέρθηκα λίγο σαν μαλάκας χτες. Ίσως 
είχα πιεί λίγο. Θα ‘θελα να μιλήσουμε. 

- Τι θες να πούμε; 
- Για τη Γαύδο. Έχεις ξαναπάει εκεί; Τι ακριβώς γίνεται στο 

νησί; 



Γεωργία Ανδρουλιδάκη - Γρηγόρης Παπαδογιάννης 

  

91 

 

- Θα δεις και μόνος σου, μου είπε. Πάντως δεν υπάρχει καμιά 
μόλυνση. Μη φοβάσαι. 

- Δεν φοβάμαι, της είπα, κι ένιωσα το θυμό να με πλημμυρίζει 
πάλι. Δεν φοβάμαι. Απλώς θέλω να ξέρω πως είναι. 

- Θα δεις, είπε πάλι.  
Κάθισα κάτω, δίπλα στη σεζλόνγκ.  

- Εσύ θα μείνεις εκεί;  
- Εγώ πάω να βρω τον φίλο μου εκεί, είπε. Ο Γιοχάνες είναι 

κολλημένος μ’ αυτή την ιστορία. Θα μείνω λίγες μέρες και 
θα φύγω πάλι.  

- Οκέι, είπα. Έχουν φτιάξει κάποιο χωριό; Πού μένουν; 
- Θα σε πάω ως εκεί που μένουν. Ύστερα βρείτε μόνοι σας 

την άκρη. Εσύ και η γυναίκα σου. 
- Δεν είναι… 

Σήκωσε το χέρι της και το έβαλε στα χείλια μου.  
- Εντάξει, εντάξει. Δεν δίνω δεκάρα τι κάνετε. Ξέρω καλά 

τους Έλληνες σαν και σένα. Όταν δουν ένα ωραίο μουνί 
ξεχνάνε τα πάντα. Πήγαινε να της κάνεις παρέα. 

- Πιστεύεις ότι είσαι ωραίο μουνί; Αυτό είσαι; Τα έχω 
γραμμένα τα μουνιά σαν και σένα λοιπόν, της είπα. Η φωνή 
μου ακούστηκε βραχνή.  
Χαμογέλασε για πρώτη φορά. Ανασηκώθηκε και έσκυψε 

λίγο προς το μέρος μου. Η σκούρα καφέ ρώγα της σχεδόν άγγιζε 
το πρόσωπό μου.  

- Είσαι πολύ σκληρός άντρας. Πήγαινε να παίξεις τώρα με το 
μωρό σου. 
Με κοίταξε από πάνω ως κάτω και συμπλήρωσε:  

- Απ’ ό,τι βλέπω θα περάσει καλά.  
Σηκώθηκα επάνω και έφυγα προς το εσωτερικό του πλοίου. 

Πίσω μου ακουγόταν το γέλιο της.  
 

 
  



Γεωργία Ανδρουλιδάκη - Γρηγόρης Παπαδογιάννης 

  

92 

 

 
 

18. 
Η ζήλια μοιάζει με αρρώστια. Μπορεί να σου φάει τα 

σωθικά χωρίς καν να το καταλάβεις. Φυσικά και ζήλευα, ποιος δε 
θα ζήλευε άλλωστε τόσο υπέροχες αναλογίες και τόση 
αυτοπεποίθηση. Αυτό όμως που με πείραζε, δεν ήταν τα δικά μου 
συναισθήματα για ‘κείνη όσο του αγαπημένου μου (βέβαια τη 
δεδομένη στιγμή δεν τον αγαπούσα καθόλου, αντίθετα ευχόμουν 
να πάθει γάγγραινα στο επίμαχο σημείο). Ο Έντι είχε 
μεταμορφωθεί σ’ ένα ανώριμο κι ευερέθιστο κοκοράκι. Με 
κοιτούσε με αδιαφορία, μην πω με αποστροφή κι όσο η Γερμανίδα 
τον έφτυνε τόσο πιο επιθετικός γινόταν. Θα αναρωτηθεί κανείς 
πως το ήξερα εγώ, αφού ήμουν κλεισμένη στην καμπίνα μου, την 
περισσότερη ώρα. Το έβλεπα στις αντιδράσεις του κι όχι μόνο 
εκείνου αλλά και όλων των άλλων πάνω στο σκάφος. Υπήρχε μια 
διάχυτη ειρωνεία κι αυτή τον θύμωνε ακόμα περισσότερο. 
Προσωπικά ένιωθα παρείσακτη από κάθε άποψη. Μόλις είχα βγει 
από το ντους όταν εμφανίστηκε στην καμπίνα. Η πίεση του θα 
πρέπει να είχε ανέβει στα όρια του εγκεφαλικού. Ήταν 
κατακόκκινος. Έκανα σα να μην ήταν εκεί κι έφτιαξα όσο 
καλύτερα μπορούσα τα μαλλιά μου. Άρχισα να μαζεύω σιγά σιγά 
τα πράγματα (είχα ακούσει την άγκυρα να πέφτει πράγμα που 
σήμαινε ότι είχαμε φτάσει στον προορισμό μας). Όταν ήμουν 
έτοιμη φόρεσα ένα χαριτωμένο φορεματάκι που μου είχε κάνει 
δώρο στα Κύθηρα κι έκανα να βγω έξω. 

- Που πας; ρώτησε με απορία 
- Πάνω. Βαρέθηκα τόσες ώρες κλεισμένη εδώ μέσα. 
- Κάτσε καλύτερα εδώ μέχρι να ετοιμαστώ κι εγώ, σ’ ένα 

λεπτό ν’ ανεβούμε μαζί.  
Με κοιτούσε μ’ ένα παρακλητικό βλέμμα σα να μην ήθελε 

να αντιμετωπίσει μόνος του, αυτό που τον περίμενε στο 
κατάστρωμα. Δεν είπα τίποτα. Κάθισα στην άκρη της κουκέτας και 
τον κοιτούσα καθώς ετοίμαζε τα πράγματα του. Το κοινό μας 



Γεωργία Ανδρουλιδάκη - Γρηγόρης Παπαδογιάννης 

  

93 

 

ταξίδι είχε πάρει τέλος. Θα μπορούσα να νιώθω λύπη, όμως εγώ 
δεν ένιωθα τίποτα. Μέσα μου υπήρχε μια ευθεία γραμμή σαν 
εκείνες στο καρδιογράφημα την ώρα που ο άρρωστος πεθαίνει. 
Ανεβήκαμε μαζί στο κατάστρωμα. Με βοήθησε με τα πράγματα 
μου. Η εικόνα με αποζημίωσε για όλη την ταλαιπωρία που είχα 
περάσει τον τελευταίο καιρό. 

Γαλαζοπράσινα νερά σαν εκείνα που έβλεπα τόσα χρόνια 
στα όνειρα μου. Πλησιάζαμε σιγά σιγά στο λιμανάκι που φαινόταν 
εγκαταλειμμένο όπως και τα κτίρια που μπορούσα να δω. Το νησί 
δεν είχε σχεδόν καθόλου βλάστηση και φαινόταν ακατοίκητο. 
Στην προκυμαία περίμενε ένας ψηλός, ξανθός άντρας με 
μαυρισμένο δέρμα και ανοιχτά γαλάζια μάτια. Ήταν πολύ 
όμορφος κι είχε κορμοστασιά άγριου αλόγου. Υπό άλλες συνθήκες 
μπορεί να ξέμενα λίγο να τον χαζέψω όμως εκείνη τη στιγμή το 
τελευταίο πράγμα που μ’ ένοιαζε ήταν ν’ ασχοληθώ μαζί του. 
Χαιρετηθήκαμε αδιάφορα με τους επιβάτες και αρχίσαμε να 
κατεβαίνουμε απ’ το σκάφος. Η Σαμπίνε πρώτη, έπεσε στην 
αγκαλιά του άντρα που στεκόταν στην άκρη της προκυμαίας. Το 
τελειωτικό χτύπημα για τον Έντι. Δεν ήθελα να τον κοιτάξω και 
κυρίως ευχόμουν να μην τολμήσει να κάνει κάτι τρυφερό προς 
εμένα. Ευτυχώς παρέμεινε παγοκολόνα να κοιτάει το ζευγάρι. 
Μετά από μια παύση κατεβήκαμε κι εμείς. Η Σαμπίνε μας σύστησε 
στον Γιοχάνες ο οποίος ήταν πρόσχαρος και φιλικός. Σε αντίθεση 
με τον Έντι που μιλούσε και κοιτούσε δήθεν βαριεστημένα. Τα 
κτίρια γύρω απ’ το λιμάνι φώναζαν εγκατάλειψη, ένα τοπίο 
νεκρικό με φόντο το Λυβικό Πέλαγος. Αργότερα μου εξήγησαν ότι 
είχαν αφήσει το μπροστινό μέρος του παλιού μικρού χωριού να 
φαίνεται έτσι για να μην τραβούν την προσοχή των πλοίων ή 
σκαφών που περνούσαν από ‘κει, αυτό σε συνδυασμό με την 
ιστορία για τη ραδιενέργεια τους είχε εξασφαλίσει κατά κάποιο 
τρόπο την απομόνωση που επιθυμούσαν. 

Το σκάφος άρχισε να απομακρύνεται κι εμείς 
ακολουθήσαμε το Γιοχάνες και τη Σαμπίνε που περπατούσαν 
μπροστά. Πίσω απ’ τα παλιά κτίρια μας κι αφού περπατήσαμε 



Γεωργία Ανδρουλιδάκη - Γρηγόρης Παπαδογιάννης 

  

94 

 

αρκετά μας περίμενε μια έκπληξη, ένα μικρό χωρίο γεμάτο ζωή 
ξετυλίχτηκε μπροστά στα μάτια μας. Παιδιά έπαιζαν τριγύρω. 
Κανονικά παιδιά, με λαμπερά μάτια και σκονισμένα ρούχα. Στην 
πόλη σπάνια έβλεπε κανείς παιδιά. Κι αν καμιά φορά συναντούσες 
κανένα στο Σούπερ Μάρκετ έβλεπες στα άδεια παιδικά του μάτια 
το μέλλον του κόσμου μας. Είχα μείνει άφωνη να κοιτάω τριγύρω 
όταν μια γυναικεία φωνή με επανάφερε στην πραγματικότητα. 
Ήταν μια γυναίκα γύρω στα 35 με καφέ μάτια και ήρεμα 
χαρακτηριστικά στο πρόσωπο. Στο γοφό της στήριζε ένα μωρό. 

- Καλώς ορίσατε! Είμαι η Άννα, είπε και μ’ έσφιξε στην 
αγκαλιά της σα να με ήξερε πάντα, σα να ήμουν η φίλη της 
που είχε καιρό να δει. Μύριζε σαπούνι και λεβάντα και το 
μωρό στην αγκαλιά της ανάδινε μια μυρωδιά από γάλα. 
Δίπλα της στεκόταν ένας άντρας, γερό σκαρί με χοντρά 

κόκαλα και φαρδιές πλάτες. Είχε μακριά μαλλιά και γένια και 
χαμογελούσε εγκάρδια.  

- Είμαι ο Δημήτρης, σας περιμέναμε με αγωνία, είπε και μας 
έσφιξε έναν έναν στην αγκαλιά του.  
Η Άννα ήταν γιατρός κι ο Δημήτρης μηχανολόγος ήταν 

ζευγάρι και είχαν πρόσφατα αποκτήσει το μωρό που κρατούσε η 
Άννα στην αγκαλιά της. 

-  Το ξέρεις ότι ήρθατε στο νησί της Καλυψώς; με ρώτησε ο 
Δημήτρης. 

- Αλήθεια λες; 
- Είναι απλώς μια εκδοχή… Ότι εδώ βρισκόταν η περίφημη 

Καλυψώ που φιλοξένησε τον Οδυσσέα. Αλλά μας αρέσει να 
την πιστεύουμε. 

- Πάμε, τα παιδιά έχουν ταλαιπωρηθεί πολύ, πάμε να τους 
βολέψουμε και σιγά σιγά θα μιλήσουμε  για όλα είπε 
χαμογελαστά η Άννα. 
Πέρασε το ελεύθερο της χέρι στον αγκώνα μου και 

αρχίσαμε να περπατάμε. Δίπλα μας περπατούσε ο Δημήτρης με 
τον Έντι. Έκαναν χειρονομίες που έδειχναν πως συζητούσαν. 



Γεωργία Ανδρουλιδάκη - Γρηγόρης Παπαδογιάννης 

  

95 

 

Κοίταζα γύρω μου, τα πετρόχτιστα σπιτάκια, τις καλύβες  και τους 
ανθρώπους που περιφερόταν τριγύρω. 

- Ταλαιπωρηθήκατε πολύ απ’ ότι μου είπε ο Δημήτρης είπε η 
Άννα 

- Ναι δεν έχουμε περάσει και λίγα τον τελευταίο καιρό, είπα. 
- Ο Μπίλι είπε στο Δημήτρη ότι δεν μπορείς να γυρίσεις πίσω. 

Είναι αλήθεια; ρώτησε με ενδιαφέρον. 
- Ναι μάλλον δεν μπορώ πια να γυρίσω πίσω, είπα χωρίς να 

ξέρω ακριβώς σήμαινε αυτό.. 
Η Άννα και η Σαμπίνε ανέλαβαν να μου δείξουν το μέρος. 

Η κυρίως κοινότητα που φιλοξενούσε και τους περισσότερους 
ανθρώπους ήταν πολύ καλά κρυμμένη από τον έξω κόσμο. 
Υπήρχαν κι άλλοι απ’ όσο μου είπαν, που είχαν επιλέξει να ζουν 
λίγο πιο μακριά, σε διάφορα σημεία του νησιού. Η βασική αρχή 
απ’ όσο κατάλαβα μετά τη σύντομη ενημέρωση που μας έκανε ο 
Γερμανός φίλος της Σαμπίνε, ήταν ότι ο καθένας πρόσφερε 
ανάλογα με τις δυνατότητες και τις γνώσεις του. Κατά τα άλλα δεν 
υπήρχαν ιδιαίτεροι κανόνες. Η Άννα ήταν καλοκάγαθη και 
πρόσχαρη ήθελε να με κάνει να αισθανθώ σα στο σπίτι μου. Απ’ 
την άλλη η Σαμπίνε με κοιτούσε σε κάθε ευκαιρία υποτιμητικά. 
Ειλικρινά δεν μπορούσα να καταλάβω το λόγο για την προφανή 
της αντιπάθεια. Ξαφνικά από κει που δεν το περίμενα καθόλου η  
Άννα με ρώτησε 

- Ο Μπίλι είπε στο Δημήτρη πως είσαστε ζευγάρι με τον Έντι 
έτσι δεν είναι; 
Ξαφνιάστηκα με τη ερώτηση  

- Ε, ήμασταν... απάντησα αόριστα. 
Με κοίταξαν και οι δυο με ενδιαφέρον η κάθε μια βέβαια 

για τους δικούς της λόγους. Η Άννα συνέχισε 
- Ο Μπίλι σε αγαπάει πολύ. Μας παρακάλεσε να σε 

προσέχουμε. 
- Ο Μπίλι είναι υπέροχος άνθρωπος. Τον ξέρετε; ρώτησα 



Γεωργία Ανδρουλιδάκη - Γρηγόρης Παπαδογιάννης 

  

96 

 

- Προσωπικά όχι, είναι όμως από τους ανθρώπους που μας 
στηρίζουν εξ αποστάσεως. Για πες μου τώρα γιατί είσαι 
θλιμμένη είναι ο χωρισμός σου με τον Έντι η αιτία; συνέχισε 
Η Άννα φυσικά δε θα μπορούσε να ξέρει ότι η αιτία του 

χωρισμού μου με τον Έντι στεκόταν δίπλα της. 
- Μπα, απάντησα βιαστικά είμαι ταλαιπωρημένη κι έχουμε 

περάσει πολλά τον τελευταίο καιρό  οι δυο μας. Μάλλον 
αυτό φταίει. Ο Έντι είναι καλός και μ’ έχει βοηθήσει πολύ 
αλλά μάλλον έχει φτάσει η ώρα να πάρει καθένας το δρόμο 
του. 

- Δεν μπορούσα να πιστέψω αυτά που έλεγα, απ’ τον 
πληγωμένο μου εγωισμό, απλά άνοιγα το πεδίο στη 
Γερμανίδα. Η οποία φαινόταν να ακούει με ενδιαφέρον τα 
όσα έλεγα. Είχε νυχτώσει για τα καλά κι ένα ευχάριστο 
δροσερό αεράκι φυσούσε. 

- Καλύτερα να γυρίσουμε πίσω είπε η Σαμπίνε είναι αργά και 
φαίνεσαι κουρασμένη. Ήταν η πρώτη φορά που μου μίλησε 
με κάποιο τόνο συμπάθειας. Γυρίσαμε πίσω. Τον Έντι τον 
είχα χάσει εντελώς. 
Κοίταζα γύρω να τον δω κάπου αλλά πουθενά. Ήταν ο 

μόνος άνθρωπος που είχα, κακά τα ψέματα, οι υπόλοιποι εκτός της 
Άννα μου ήταν άγνωστοι ακόμα. Ένιωθα πολλή μοναξιά καθώς 
περνούσα την πόρτα της καλύβας που μου παραχώρησαν για το 
βράδυ. Ήταν το πρώτο βράδυ μετά από πολύ καιρό που θα 
κοιμόμουν μόνη. 

 
  



Γεωργία Ανδρουλιδάκη - Γρηγόρης Παπαδογιάννης 

  

97 

 

 
 

19.  
Το νησί ήταν όμορφο ή τουλάχιστον έτσι έμοιαζε από 

μακριά. Πλησιάζοντας έβλεπες μόνο κάτι μισογκρεμισμένα 
σπιτάκια. Ακόμη και το παλιό λιμανάκι όπου θα μας άφηναν, χωρίς 
καν να δέσει το σκάφος, φαινόταν εγκαταλειμμένο. Αυτό όμως, 
απ’ ό,τι έλεγε ο Μπίλι τουλάχιστον, ήταν μόνο η βιτρίνα. Για να 
μην πλησιάζουν οι «κακοί».  

- Πιστεύεις ότι κινδυνεύουμε από αυτούς τους μαλάκες στο 
σκάφος; ρώτησα τη Σαμπίνε. Τώρα που είχαμε φτάσει πια 
δεν υπήρχε λόγος να τους πω αλλιώς. Εννοώ να μας 
καρφώσουν.  

- Ήμασταν όρθιοι στο κατάστρωμα και κοιτούσαμε προς την 
ακτή.  

- Μπα, είναι τόσο ζώα που δεν ενδιαφέρονται καθόλου για το 
τι κάνουμε. Αυτά τα θεωρούν ηλιθιότητες των Ελλήνων. Και 
τους Έλληνες τους μετράνε για μικρά παιδιά, στην 
καλύτερη περίπτωση. 

- Ναι, το είδα αυτό, της είπα.  
Μου έκανε εντύπωση η γνώμη που είχε για τους μαλάκες 

του γιοτ. Στο κάτω κάτω όμως αυτή δεν ήταν παρά μια υπάλληλός 
τους όσο κρατούσε το ταξίδι.  

- Μόνο ο Πέντρο θα μπορούσε να καρφώσει κάτι αλλά δεν 
θα το κάνει ποτέ. 
Ο Πέντρο; Τον είχα ξεχάσει αυτόν. Ο καπετάνιος. Με τι τον 

κρατούσε άραγε; Ήταν αφοσιωμένος στην αντίσταση στη Νέα 
Διακυβέρνηση ή μήπως ήταν αφοσιωμένος στη Σαμπίνε; Το 
δεύτερο φαινόταν πιο λογικό. Και πόσο μακριά είχε πάει η 
ιστορία;  

- Οκέι, είπα. 
- Μην ανησυχείς, αυτοί δεν μπορούν καν να προφέρουν το 

όνομα του νησιού. Κι εγώ δυσκολευόμουν στην αρχή.  
- Πόσο καιρό θα μείνεις;  



Γεωργία Ανδρουλιδάκη - Γρηγόρης Παπαδογιάννης 

  

98 

 

- Καμιά βδομάδα, ίσως κάτι παραπάνω. Μέχρι να τελειώσει 
το ταξίδι του ο Wind dancer και να επιστρέψουν από εδώ. 
Ελπίζω να γυρίσουν δηλαδή.  

- Μετά;  
- Μετά θα γυρίσω στον Βερολίνο για να περάσω εκεί το 

χειμώνα. Έχω δουλειά εκεί. Ένα μπαράκι με μια φίλη. 
- Κι ο δικός σου; Πώς το ανέχεται αυτό; 
- Γιατί να μη το ανεχτεί; Δεν σου μοιάζει καθόλου. 
- Α, ναι; Πώς μοιάζει δηλαδή; 
- Πολλά ρωτάς. Θα τον δεις. Θα σου αρέσει.  

Το ύφος που πήρα με τα τελευταία λόγια της την έκανε να 
χαμογελάσει – ήταν η δεύτερη φορά. Δεν υπήρχε ούτε μία στο 
εκατομμύριο να μου αρέσει ο κρεμανταλάς της. Η σκέψη του μου 
έφερνε αναγούλα. Τουλάχιστον όμως είχαμε κάνει κάποιου είδους 
συζήτηση. 

- Ετοιμάσου, μου είπε σε λίγο. Πήγαινε να φέρεις το κορίτσι 
σου… Εκείνη την άσχετη κοκαλιάρα τέλος πάντων. 
Πραγματικά της άρεσε να με δουλεύει. 

 
Οι τύποι αποχαιρέτισαν την Σαμπίνε και σ’ εμάς απλώς μας 

έριξαν ένα αδιάφορο βλέμμα. Το σκάφος απομακρύνθηκε με 
μεγάλη ταχύτητα. Φοβόντουσαν μη κολλήσουν τίποτε, τα 
γουρούνια. 

Η Σαμπίνε κατέβηκε πρώτη. Φορούσε ένα λευκό πουκάμισο 
που στρίμωχνε αρκετά το στήθος της και ένα χακί παντελονάκι. 
Στην πλάτη της είχε ένα μικρό σακίδιο. Οι κινήσεις της ήταν άνετες 
όπως πάντα. Έδειχνε λίγο πιο βιαστική μόνο. Στην ακτή την 
περίμενε ο γκόμενός της. Τον ξεχώριζες αμέσως, οι άλλοι ήταν 
ντόπιοι. Τα σπίτια στην ακτή ήταν ένα σκηνικό. Έπρεπε να 
προχωρήσουμε αρκετά για να φτάσουμε στον καταυλισμό. 
Πήραμε ένα καρόδρομο που ξεκινούσε από την άμμο. Οι 
υπόλοιποι προχώρησαν μπροστά εγώ τους ακολουθούσα. Η 
Νάντια άρχισε τις δημόσιες σχέσεις. Γιατί όχι; Εγώ δεν είχα όρεξη 
για πολλά πολλά. Απλώς τους ακολουθούσα. Ήταν βραδάκι πια 



Γεωργία Ανδρουλιδάκη - Γρηγόρης Παπαδογιάννης 

  

99 

 

όταν μπήκαμε μέσα. Δεν μπορούσες να διακρίνεις τίποτε από το 
δρόμο, τα δέντρα που λες και είχαν φυτρώσει εκεί επίτηδες, 
έκρυβαν τη θέα. Έβλεπες ότι υπήρχαν άνθρωποι εκεί κοντά μόνο 
αν έβγαινες σε ένα συγκεκριμένο σημείο από το δρόμο και πάλι 
έτσι όπως ήταν μισοκρυμμένα κάτω από ένα λοφάκι έπρεπε να 
πλησιάσεις αρκετά. Ήταν αχυρένιες καλύβες και μικρά ορθογώνια 
σπιτάκια. Μερικά ήταν λίγο πιο μεγάλα αλλά κανένα δεν έμοιαζε 
με κανονικό νησιώτικο σπίτι. Μπορεί να υπήρχαν κι εδώ πλούσιοι 
και φτωχοί, ποιος ξέρει. 

 
 

Ήταν ένας κλασικός ασπρουλιάρης. Το δέρμα του βέβαια 
ήταν αρκετά ηλιοψημένο, άλλωστε η θερμοκρασία στο νησί πολύ 
συχνά το καλοκαίρι ξεπερνούσε τους 40 βαθμούς. Είχε όμως τα 
χαρακτηριστικά του βορειοευρωπαίου. Πρέπει να ήταν 
μικρότερος από μένα, γύρω στα εικοσιοχτώ τον υπολόγιζα. Δεν 
ήταν πάντως εντελώς φλούφλης, το σώμα του ήταν αρκετά 
γυμνασμένο. Φορούσε ένα λευκό πουκάμισο και ένα χακί 
παντελονάκι, όπως ακριβώς και η Σαμπίνε. Τι στα κομμάτια, στολή 
ήταν; Η Σαμπίνε πάντως, αφού του έδωσε ένα φιλί στα μάγουλα 
εξαφανίστηκε πίσω από κάτι καλύβες. Αυτή δεν χρειαζόταν 
κατήχηση. Εμείς όμως έπρεπε να κάνουμε το μάθημά μας. Και θα 
το έκανε ο γκόμενος της Σαμπίνε. Δεν ξέρω ποιος το αποφάσισε 
αλλά δεν είχαμε άλλη επιλογή.  

Το πρώτο πράγμα που μας ρώτησε ήταν αν είχαμε φέρει 
κάποιες συσκευές επικοινωνίας μαζί μας, ο,τιδήποτε. Αν είχαμε 
κινητά οποιουδήποτε είδους έπρεπε να τα παραδώσουμε. Δεν θα 
τα ξαναβλέπαμε. Εμείς πάντως είχαμε φροντίσει να απαλλαγούμε 
από αυτά εδώ και μέρες. Αν είχαμε λάπτοπ ή οποιοδήποτε είδος 
υπολογιστή πάλι έπρεπε επίσης να το παραδώσουμε στη μικρή 
παράγκα που έπαιζε το ρόλο του γραφείου υποδοχής. Αυτά θα μας 
τα έδιναν ξανά κάποια στιγμή. Έπρεπε όμως να τα ελέγξουν. Δεν 
ήταν παράλογο. Έπρεπε να παίρνουν κάποια μέτρα. Ο τύπος δεν 
έμοιαζε ούτε με ηγέτη ούτε με γκουρού. Είχε σχεδόν μόνιμα ένα 



Γεωργία Ανδρουλιδάκη - Γρηγόρης Παπαδογιάννης 

  

100 

 

χαμόγελο στα χείλη του αλλά δεν έμοιαζε με τους 
αποβλακωμένους των διαφόρων αιρέσεων που κάποτε 
τριγυρνούσαν στους δρόμους των μεγαλουπόλεων. Από την άλλη 
δεν έδειχνε να έχει και κάποιο φοβερό ενθουσιασμό μέσα του. Δεν 
είχε καμιά σχέση με πολεμιστή. Έμοιαζε περισσότερο με 
βιβλιοπώλη ή υπάλληλο της κοινωνικής πρόνοιας, κάτι τέτοιο. 
Αλλά βέβαια κανείς δεν μου είχε πει ότι εδώ ζούσαν κομάντος που 
εκπαιδεύονταν για να ρίξουν το καθεστώς. Ο θείος είχε μιλήσει για 
μια μυστική εναλλακτική κοινότητα.  

- Θέλετε να ξεκουραστείτε πρώτα και να τα πούμε μετά; 
ρώτησε ο Γιοχάνες.  
Όχι, δεν θέλαμε. Θέλαμε να μάθουμε που είχαμε έρθει.  

- Οκέι, είπε. Ας καθίσουμε. 
Καθίσαμε γύρω από ένα τραπέζι από καρυδιά κάτω από ένα 

μεγάλο δέντρο που ο κορμός του περνούσε μέσα από το τραπέζι. 
Άνθρωποι πηγαινοέρχονταν, άντρες και γυναίκες, κάθε ηλικίας, 
μας κοιτούσαν αλλά δεν σταματούσαν να μας μιλήσουν. Δεν 
έδειχναν εχθρικοί πάντως. Έδειχναν ο καθένας να έχει τη δουλειά 
του. Αυτό είπε κι ο Γιοχάνες από την αρχή. 

- Ο καθένας από μας έχει τη δουλειά του εδώ πέρα. Καθένας 
βοηθάει με τον τρόπο του.  

- Κι αν δε θέλει; 
- Αν δε θέλει, δεν θα φάει, είπε ο Γιοχάνες χαμογελώντας 

ήρεμα. Κανείς δεν σε πιέζει να κάνεις κάτι εδώ αλλά και 
κανείς δεν σου προσφέρει τίποτε αν δεν το κερδίσεις με 
κάποιο τρόπο. Υπάρχει μια βασική αρχή και είναι πολύ 
απλή: μην κάνεις στον άλλο τίποτε που δεν θα ήθελες να 
σου κάνει. Από κει και μετά, φυσικό είναι να μην μπορούν 
όλοι να κάνουν τα ίδια πράγματα. Άλλοι δουλεύουν 
περισσότερο και άλλοι λιγότερο. Όταν συνηθίσεις την 
ατμόσφαιρα που υπάρχει εδώ καταλαβαίνεις ότι δεν θα 
κερδίσεις τίποτε αν τεμπελιάζεις. Κανείς δεν θα κάνει τη 
δουλειά σου.  

- Κι αν δεν θες να κάνεις τίποτε; Αν δεν γουστάρεις ας πούμε. 



Γεωργία Ανδρουλιδάκη - Γρηγόρης Παπαδογιάννης 

  

101 

 

- Κοιτάξτε, εδώ το κλειδί είναι: ήρθαμε για να κάνουμε τη 
ζωή πιο απλή όχι πιο πολύπλοκη. Αυτό είναι το κλειδί. Δεν 
προσπαθούμε να επιβάλλουμε κανόνες προσπαθούμε να 
απαλλαγούμε, να ελευθερωθούμε αν θέλετε, από τα λάθη 
του παρελθόντος. Αυτό είναι όλο. Ευτυχώς δεν ξεκινήσαμε 
από το μηδέν. Οι ρώσοι που έζησαν εδώ για χρόνια, μερικοί 
είναι ακόμη εδώ, θα τους δείτε, έφτιαξαν υποδομές σε 
πολλά πράγματα και έκαναν τη ζωή μας πιο εύκολη. Αυτό 
ήταν και το σχέδιό τους άλλωστε. Φυσικά η ιδέα να 
τρελάνουν τους ανιχνευτές πυρηνικής ενέργειας ήταν 
μεγαλοφυής… Σ’ αυτούς χρωστάμε πάρα πολλά. 
Το πρόσωπο του φωτίστηκε καθώς θυμόταν τους Ρώσους 

του.  
- Καλά, κι αν κάποιος θέλει αλλά δεν μπορεί να βοηθήσει σε 

τίποτε; ρώτησε η Νάντια. 
- Δεν υπάρχει αυτό, της είπε χαμογελώντας πάντα ο τύπος. 

Όλοι μπορούν να κάνουν κάτι. Ακόμη και τα παιδιά. 
Εννοείται ότι δεν τα πιέζουμε καθόλου, ιδίως αυτά. Αλλά 
είναι καλό παράδειγμα. Εκπαιδεύονται μέσα από ένα 
σύστημα αλληλοδιδακτικής στο οποίο μπορεί να συμμετέχει 
όποιος θέλει. Ποιος μπορεί να είναι τόσο ανίκανος που να 
μην έχει κάτι να πει ή να μάθει στα παιδιά; 

- Εγώ πάντως δεν θα ήθελα να μπλέξω με παιδιά, είπα. 
- Εντάξει, αλλά κάτι θα υπάρχει που θα ξέρεις. Κι αν δεν 

υπάρχει κάτι, θα μάθεις για ένα διάστημα κοντά σε κάποιον 
άλλο. 

- Και μέχρι τότε θα μένω σε καλύβα; 
- Τι εννοείς; 
- Είδα ότι δεν μένετε όλοι στα ίδια σπίτια. Άλλοι έχουν 

κανονικά σπίτια κι άλλοι μένουν σε καλύβες. Τι είναι αυτό; 
Υπάρχουν τάξεις κι εδώ;  

- Υπάρχουν άνθρωποι που δεν μπορούν να μείνουν σε 
καλύβα. Δεν το αντέχει η υγεία τους. Αυτοί έχουν κάποια 
προτεραιότητα. Το καταλαβαίνεις αυτό, έτσι δεν είναι; 



Γεωργία Ανδρουλιδάκη - Γρηγόρης Παπαδογιάννης 

  

102 

 

- Οκέι, είπα. Τα λεφτά έχουν κάποια σημασία εδώ; 
Καταλάβαινα που το πήγαινε αλλά μου άρεσε να του 

μπαίνω. Δεν είχε όμως πολύ γούστο γιατί ο τύπος δεν τσίμπαγε 
καθόλου.  

- Τα λεφτά; 
- Ναι, αν έχω εγώ λεφτά, μπορώ να ζήσω καλύτερα; 
- Δεν το νομίζω. Αν έχεις λεφτά και βγαίνεις στον έξω κόσμο, 

κάτι που δεν το συνιστούμε πάντως, μπορείς να αγοράσεις 
κάτι που το έχει ανάγκη η κοινότητα και να μας το φέρεις.  

- Δηλαδή δεν σας αρέσουν τα λεφτά; 
- Πιστεύετε σε κάτι; ρώτησε βιαστικά η Νάντια. Με κοιτούσε 

λες και είχα πει κάτι τρομερό.  
- Εννοείς σε θρησκείες και παρόμοια; 
- Ναι. 
- Ο καθένας είναι ελεύθερος να πιστεύει ότι θέλει. Δεν 

υπάρχει καταπίεση σε αυτά. Αρκεί να σου αρέσει να ζεις 
εδώ, να δέχεσαι κάποιους βασικούς κανόνες, να βοηθάς 
τους υπόλοιπους και να πιστεύεις σε κάτι καλύτερο. 

- Είναι κάπως φλου όλα αυτά, είπα. 
- Όταν ζήσεις εδώ θα τα καταλάβεις καλύτερα. Ελπίζω να 

σου αρέσει. Και τώρα αν δεν σε πειράζει θα πάρω τη Νάντια 
να της δείξω που θα μένει. 

- Α, μια στιγμή, δεν μας είπες τίποτε για τα ζευγάρια; Πώς 
παίζεται το παιχνίδι εδώ; 

- Η απάντηση είναι η ίδια. Ό,τι αρέσει στον καθένα.  
- Υπάρχουν γάμοι; Υπάρχουν νόμιμα παιδιά; 
- Υπάρχει ελευθερία να νιώσεις όπως θες αρκεί να μην 

καταπιέζεις τον άλλο. Το νόμιμο είναι πολύ σχετικό. 
Προτιμάμε να έχουμε ευτυχισμένα παιδιά. Είναι πιο 
σημαντικό, δεν νομίζεις.  

- Εντάξει, μουρμούρισα. Θα τα δούμε όλα αυτά. Αν δεν μου 
αρέσει η ατμόσφαιρα, όπως τη λες… 

- Είσαι ελεύθερος να φύγεις.  



Γεωργία Ανδρουλιδάκη - Γρηγόρης Παπαδογιάννης 

  

103 

 

Και θα το κάνω, σκέφτηκα. Πρέπει να προσπαθήσετε πολύ 
για να με πείσετε ότι εδώ είναι ο καλύτερος κόσμος. Εντάξει, δεν 
είναι χάλια, αλλά δείχνουν όλα πολύ ξενέρωτα για τα γούστα μου. 
Ποια ήταν όμως τα γούστα μου; Είδα από μακριά τη Σαμπίνε να 
μιλάει με μια μελαχρινή γυναίκα. Δεν άκουγα τι έλεγαν. Στην 
παρέα τους προστέθηκε και η Νάντια. Απομακρύνθηκαν και οι 
τρεις μαζί. Ώρες ήταν τώρα να γίνουν και φίλες αυτές οι δυο, είπα 
μέσα μου. Δεν μου άρεσε καθόλου αυτή η προοπτική. Λες και είχε 
κάποια σημασία. Απόψε θα κοιμόμουν μόνος μου. Αυτό ήταν το 
μόνο σίγουρο. Και κάτι μέσα μου μού έλεγε ότι θα έπρεπε να το 
συνηθίζω από δω και πέρα. Αυτό που με απασχολούσε τώρα 
πάντως ήταν να μάθω πότε θα ερχόταν το καραβάκι που θα με 
έπαιρνε από δω.  

 

 
  



Γεωργία Ανδρουλιδάκη - Γρηγόρης Παπαδογιάννης 

  

104 

 

 
 

20. 
Έχει περάσει σχεδόν ένας χρόνος από την άφιξη μου στο 

νησί. Σα να ‘ταν χτες μου φαίνεται κι όμως έχουν συμβεί τόσα 
πολλά. Θα έχω πάντα να ευγνωμονώ την απροσεξία για την τωρινή 
μου ζωή, το δίχως άλλο και την επιπολαιότητα του Έντι. Αν και 
οδηγήθηκα εδώ χωρίς πολλές επιλογές δε θα άλλαζα ούτε λεπτό 
από τη νέα μου ζωή. Σίγουρα δεν είμαι πια ο ίδιος άνθρωπος. Το 
νησί μ’ έμαθε την προσφορά και την ελπίδα, μα κυρίως μου θύμισε 
την ανθρωπιά και την αλληλεγγύη. Θα μου πεις μια χούφτα 
άνθρωποι είμαστε,  αλλά εγώ ελπίζω πως κάποια μέρα δε θα 
είμαστε τόσο λίγοι. 

Τους κανόνες τους φτιάχνουν οι άνθρωποι κι αν 
απελευθερωθείς απ’ το σαράκι της εξουσίας το μόνο σίγουρο είναι 
πως δεν έχει ανάγκη από ιδιαίτερους κανόνες. Η ζωή είναι τόσο 
απλή και τόσο όμορφη συνάμα. 

Καμιά φορά φοβάμαι πως ίσως μας βρουν κι αυτό όνειρο 
τελειώσει, όμως προτιμώ να σκέφτομαι πως ακόμα κι αν συμβεί 
κάτι τέτοιο θα είναι απλά για να αποδείξουμε στον υπόλοιπο 
κόσμο ότι καμιά φορά ακόμα και οι ουτοπίες γίνονται 
πραγματικότητα.  

Η ζωή εδώ δεν είναι εύκολη. Κάποιος συνηθισμένος στις 
βολές της τεχνολογικής προόδου σαστίζει μπροστά στο μόχθο που 
χρειάζεται για να απολαύσεις μια ζουμερή  σαλάτα ή να γεμίσεις 
ένα καλάθι μυρωδάτα φρούτα. Εδώ έμαθα ότι η τεχνολογία έγινε 
για να μας υπηρετεί κι όχι για να την υπηρετούμε. Όσα δε 
φτιάχνουν τα χέρια τα φτιάχνουν τα μηχανήματα έχουμε νερό απ’ 
την αφθονία του Λυβικού το οποίο αφαλατώνουμε με τις πιο 
σύγχρονες μεθόδους ζεσταινόμαστε από τον ήλιο και παράγουμε 
ενέργεια από τον αέρα χωρίς να έχουμε ξεχάσει την αξία της 
φωτιάς. Αν ένα άγονο νησί σαν τη Γαύδο μπορεί να προσφέρει 
τόσα πολλά, είναι σίγουρο πως το ανθρώπινο είδος έχει κάνει 



Γεωργία Ανδρουλιδάκη - Γρηγόρης Παπαδογιάννης 

  

105 

 

κάποιο μεγάλο λάθος αφού ο κόσμος μαστίζεται από πείνα και 
φτώχια. 

Έχουμε ότι και οι άνθρωποι των πόλεων, μόνο που δε μας 
έρχεται ουρανοκατέβατο εμείς είμαστε που του δίνουμε ζωή. Όλοι 
μαζί, χωρίς διακρίσεις, χωρίς να μπαίνει η συνεισφορά στη 
ζυγαριά της ματαιοδοξίας παλεύουμε συνολικά να διορθώσουμε 
τα λάθη που μας απομόνωσαν απ’ τον υπόλοιπο  κόσμο ή αλλιώς 
αυτά που απομόνωσαν τον άνθρωπο από τη  φύση,  θα έλεγα με 
λίγα λόγια πως δίνουμε μια καθημερινή μάχη με τον εγωισμό και 
τη ματαιοδοξία μας. Εξασκούμαστε στην ομαδικότητα χωρίς να 
ξεχνάμε πως η ατομικότητα είναι αυτή που κάνει καθένα μας 
ξεχωριστό. Γελάμε πολύ και δε χάνουμε ευκαιρία να γιορτάσουμε 
πίνουμε όχι για να ξεχάσουμε αλλά για να απολαύσουμε την 
προσφορά των αμπελιών μας τραγουδάμε και χορεύουμε γιατί η 
ζωή δεν μπορεί να είναι μόνο μόχθος μαθαίνουμε τα παιδιά μας 
ότι η ζωή είναι όμορφη. 

 Όταν έφυγε ο Έντι ένιωσα στ’ αλήθεια χαμένη, μόνη δεν 
μπορώ να πω πως ένιωσα, υπήρχαν τόσα πολλά να μάθω και τόσοι 
άνθρωποι που με αγκάλιασαν με αγάπη και αποδοχή που η 
μοναξιά ήταν το τελευταίο που με απασχόλησε. Εκείνος είπε ότι 
δεν μπορούσε να ζήσει σ’ έναν τέτοιο κόσμο, του φαίνονταν πολύ 
καλός για να είναι αληθινός. Πιστεύω πως βαθιά μέσα του 
φοβήθηκε να αντιμετωπίσει την ανθρώπινη πλευρά του που θα τον 
έκανε ευάλωτο. Ότι κι αν ήταν ένα από τα πρώτα πράγματα που 
έμαθα εδώ πέρα, ήταν να σέβομαι τις επιλογές των άλλων. Γύρω 
στον ένα μήνα μετά την άφιξη μου, κάτι είχε αλλάξει μέσα μου. Η 
αλήθεια είναι πως ένιωθα και μικρές αδιαθεσίες πράγμα που 
αρχικά απέδωσα στην ταλαιπωρία και την αλλαγή του τρόπου 
ζωής μου. Μια μέρα η Άννα με ρώτησε πότε είχα κάνει την 
τελευταία μου αντισυλληπτική ένεση. Στις πόλεις οι γεννήσεις 
ήταν απόλυτα ελεγχόμενες. Κάθε κορίτσι ή γυναίκα σε 
αναπαραγωγική ηλικία ήταν υποχρεωμένη να κάνει μια 
αντισυλληπτική ένεση κάθε 6 μήνες, αν δεν πήγαινες ερχόντουσαν 
και σ έπαιρναν από το σπίτι για να την κάνεις. Αν αποφάσιζες ότι 



Γεωργία Ανδρουλιδάκη - Γρηγόρης Παπαδογιάννης 

  

106 

 

ήθελες να κάνεις παιδί έπρεπε να υποβάλλεις αίτημα και να 
υποβληθείς σε εξονυχιστικό έλεγχο ώσπου να σου εγκριθεί η 
περιβόητη «άδεια κυήσεως». Θυμήθηκα τότε ότι η επόμενη μου 
ένεση ήταν να γίνει μερικές μέρες μετά το τροχαίο και φυσικά δεν 
την έκανα  ποτέ. Δε θα ξεχάσω ποτέ τη χαρά στα μάτια της Άννας 
όταν μου ανακοίνωσε τις υποψίες της, που σύντομα βέβαια 
επιβεβαιώθηκαν. Κρίμα που ο Έντι είχε φύγει ήδη, ίσως να του 
έδινε μια ελπίδα η προοπτική της πατρότητας.  

Ο γιος μου είναι  δυο μηνών, είναι ένα υγιές μωρό και ήδη 
έχει αρχίσει να χαμογελάει η αλήθεια είναι πως μοιάζει αρκετά 
στον Έντι. Κάποιες φορές τον σκέφτομαι, ειδικά μέρες σαν τη 
σημερινή που περιμένουμε κάποιο καράβι να φέρει κάτι ή κάποιο 
νέο από τον έξω κόσμο. Μέσα μου βαθιά πιστεύω πως κάποια μέρα 
θα γυρίσει,  μάλλον όμως κάνω λάθος. Το μόνο που εύχομαι είναι 
να είναι καλά όπου και να ‘ναι. 
  



Γεωργία Ανδρουλιδάκη - Γρηγόρης Παπαδογιάννης 

  

107 

 

 
  



Γεωργία Ανδρουλιδάκη - Γρηγόρης Παπαδογιάννης 

  

108 

 

 
 
 
ΒΙΟΓΡΑΦΙΚΑ 
 
Γεωργία Ανδρουλιδάκη  
Ζω, ονειρεύομαι και μεγαλώνω τα 2 παιδιά μου στο Ηράκλειο της 
Κρήτης. Θα ήθελα να έχω σπουδάσει Αστρονομία ή Ανθρωπολογία 
αλλά αυτό το αποφάσισα αφού τελείωσα τις σπουδές μου στη 
Διοίκηση Επιχειρήσεων και στη Αγγλική Γλώσσα. Είμαι 
εργασιομανής αλλά μόνο από ανάγκη, αν είχα επιλογή θα ήμουν 
σίγουρα Επαγγελματίας Τουρίστας. Γράφω για λόγους 
ψυχοθεραπείας και είναι σίγουρο πως αν δεν είχα κερδίσει το 1ο 
βραβείο ποίησης στο διαγωνισμό του περιοδικού Fortezza μάλλον 
δε θα χρειαζόταν ποτέ να γράψω αυτό το βιογραφικό. Το "σπίτι" 
μου στα καλά και στα άσχημα ήταν και παραμένει το 
alhtissa.blogspot.com κι όταν νιώθω περισσότερη αυτοπεποίθηση 
το eyelands.gr 
 
Γρηγόρης Παπαδογιάννης 
Σπούδασε νομικά, δημοσιογραφία και σκηνοθεσία 
κινηματογράφου, εργάστηκε ως αθλητικογράφος αρχικά και 
αργότερα ως επιμελητής κειμένων σε εφημερίδες και περιοδικά.  
Εργάστηκε ακόμη ως βοηθός σκηνοθέτη στο θέατρο και το σινεμά. 
Ασχολήθηκε με την κριτική ταινιών και βιβλίων σε έντυπα και  
ηλεκτρονικά περιοδικά. 
Βιβλία του: «Στον ύψιστο, ενταύθα» (κόμικ, 1986),  
«Οι Καταστάσεις», (θεατρικό, πρώτο βραβείο στο διαγωνισμό 
νέων θεατρικών συγγραφέων του υπουργείου πολιτισμού, 1992) 
«Σνιφ» (μυθιστόρημα, 2008). Τον Ιούνιο του 2011 κυκλοφόρησε η 
συλλογή διηγημάτων του «Η πόλη πέρα απ' το ποτάμι». Από τη 
συλλογή αυτή κάποια διηγήματα δημοσιεύτηκαν σε ανθολογίες 
και περιοδικά στις Ηνωμένες Πολιτείες. 
  



Γεωργία Ανδρουλιδάκη - Γρηγόρης Παπαδογιάννης 

  

109 

 

 
 
  



Γεωργία Ανδρουλιδάκη - Γρηγόρης Παπαδογιάννης 

  

110 

 

 
 
 
 

 
 
 
 
 
 
 
 
 
 
 
 
 
 

Η επιμέλεια της έκδοσης και του εξωφύλλου 
έγινε από τον Κώστα Θερμογιάννη 

 
kthermoyiannis@outlook.com 

www.nthermo.com 
www.tovivlio.net 

 
 

[Αναφορά προέλευσης - 
Μη Εμπορική Χρήση - 

Παρόμοια Διανομή] 
 

 
 Διανέμεται ελεύθερα με άδεια Creative Commons 

Η αρχική εικόνα που χρησιμοποιήθηκε για το εξώφυλλο είναι από το   
Flickr του χρήστη i k o 

http://www.flickr.com/photos/emiliano-iko/9066891052/ 

mailto:kthermoyiannis@outlook.com
www.nthermo.com
www.tovivlio.net


Γεωργία Ανδρουλιδάκη - Γρηγόρης Παπαδογιάννης 

  

111 

 

 

Μια ιστορία στο όχι μακρινό μέλλον διαδραματίζεται 
μπροστά στα μάτια του αναγνώστη με 
κινηματογραφικό ρυθμό θυμίζοντας ένα 
καλογυρισμένο φιλμ νουάρ. Κυνηγημένοι από το 
σύστημα που είναι κυρίαρχο ακόμα και στις πιο μύχιες 
σκέψεις των ανθρώπων της εποχής, οι ήρωες 
προσπαθούν να δραπετεύσουν για να βρεθούν σε έναν 
τόπο προστατευμένο κι ελεύθερο. Ένα ταξίδι γεμάτο 
δράση, θα καταφέρουν όμως να ξεφύγουν; 
 
 
 
 
 
 
 
 
 
 

Η νουβέλα αυτή γράφτηκε για τις 

Ιστορίες με δυο όψεις 


