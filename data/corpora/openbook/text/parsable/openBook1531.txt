











































0 
 

  



1 
 

 

 

Μάριος Μητσόπουλος 

 

 

 

 

 

 

Ταξιδιώτης από το παρελθόν 

 

 

 

 

 

 

Το βιβλίο διανέμεται ελεύθερα στο 

διαδίκτυο  

 



2 
 

1. H περιπέτεια ξεκινά 

 

 

   «Άραγε η μοίρα μας να βρίσκεται γραμμένη εκεί 

πάνω, σε κάποιο από τα αστέρια που λάμπουν στον 

νυχτερινό ουρανό;» 

«Όχι μικρέ, η μοίρα σου βρίσκεται γραμμένη εδώ», 

απάντησε ένας ηλικιωμένος άντρας στον εγγονό του 

και άνοιξε τα χέρια του κοιτώντας τις παλάμες του. 

«Θες να πεις πως εμείς καθορίζουμε την πορεία της 

ζωής μας;» 

«Κάθισε και θα σου πω μία ιστορία που όμοιά της 

δεν έχεις ξανακούσει. Είμαι σίγουρος πως το 

ερώτημά σου θα απαντηθεί».  

 

   Πριν πάρα πολλά χρόνια, όταν ήμουν λίγο 

μεγαλύτερος από σένα, ζούσα σε ένα χωριό χωμένο 

μέσα στα πανύψηλα βουνά του Βορρά. Εκεί που το 

χιόνι είναι πυκνό και καλύπτει με το πέπλο του το 

έδαφος για πολλούς μήνες το χρόνου, ζούσα μαζί 

με την οικογένειά μου.  

   Ο πατέρας μου ήταν σιδεράς στο επάγγελμα και 

η μητέρα μου, όπως όλες οι γυναίκες της εποχής, 

έμενε στο σπίτι για να προσέχει το νοικοκυριό. Εγώ 

για κάποια χρόνια πήγα στο σχολείο και όταν 

μεγάλωσα αρκετά δούλεψα στο πλάι ενός εμπόρου. 

Κάθε μέρα ακολουθούσαμε κάτι  μικρά δρομάκια 

που βρίσκονταν μετέωρα μεταξύ των πανύψηλων 

βουνών και τρομακτικών γκρεμών και 



3 
 

τροφοδοτούσαμε διπλανά χωριά με αγαθά όπως 

σιτάρι, αλάτι και τα λοιπά.  

   Κάθε βράδυ, όταν επέστρεφα με τον έμπορο, 

πήγαινα στο σπίτι για να βρω τον πατέρα μου να 

έχει βολευτεί στην πολυθρόνα του και να καπνίζει 

ένα από εκείνα τα τσιγάρα που τόσο πολύ 

αγαπούσε. Η μητέρα ετοίμαζε το φαγητό και ύστερα 

όλοι καθόμασταν σε εκείνο το φτωχικό τραπέζι για 

να φάμε, να πιούμε, να πούμε ιστορίες και να 

τραγουδήσουμε.  

   Μπορεί η ζωή που σου περιγράφω να ακούγεται 

βαρετή, αλλά ήταν πραγματικά όμορφη, καθαρή 

όσο και ο αέρας που αγκάλιαζε κάθε πρωινό τις 

κορυφές των πέτρινων γιγάντων. Στον Βορρά όλα 

έδειχναν να κυλούν αργά, λες και είχαν 

συμφιλιωθεί με το χρόνο που στο πέρασμά του δεν 

αφήνει τίποτε αναλλοίωτο. Αλήθεια έτσι δεν είναι; 

Όταν δεν ανησυχείς για το πόσο γρήγορα θα 

μεγαλώσεις ή το πόσο αδυσώπητα σου φέρονται τα 

χρόνια που περνούν, απολαμβάνεις περισσότερο τη 

στιγμή. Και έτσι γεμίζεις με μία εύφορη 

ευχαρίστηση που φεύγοντας αφήνει πίσω της μία 

γλυκιά θύμηση, παρά με μία αγωνία και 

στεναχώρια για όλα εκείνα που έφυγαν και δεν 

πρόκειται ποτέ ξανά να γυρίσουν. 

   Πολύ σύντομα θα ερχόμουν αντιμέτωπος με 

πράγματα τόσο τρομερά που θα με έκαναν να 

αγαπήσω ακόμη περισσότερο εκείνο το χωριουδάκι, 

εκείνη την ασήμαντη τελεία χωμένη βαθιά μέσα σε 



4 
 

ένα από τα μεγαλύτερα θαύματα που έχει να 

επιδείξει ο κόσμος.  

«Τι είδες παππού;». 

«Μην ανυπομονείς. Θα πάρει ώρα μέχρι να σου 

αποκαλύψω αυτά που είδα. Έχε όμως τα αυτιά σου 

ανοιχτά γιατί πρόκειται να σου διηγηθώ μία ιστορία 

αλλόκοτη από την αρχή μέχρι το τέλος». 

   Όλα ξεκίνησαν μία μέρα που επισκέφθηκε το 

χωριό μας ένας άνδρας, αλλιώτικος από τους 

Βόρειους με τους οποίους είχα συνηθίσει να 

συναναστρέφομαι. Μπήκε στο χωριό και κάθισε σε 

ένα πεζούλι δίπλα μου για να ξαποστάσει. Ήταν 

ψηλός, γεροδεμένος και είχε βλέμμα γερακίσιο. 

Αυτό το βλέμμα δεν μπορώ να το ξεχάσω με τίποτα. 

Φορούσε ένα καπέλο με μεγάλο γείσο και από κάτω 

ξεπρόβαλλε η λάμψη των ματιών του, μία λάμψη 

που υποδήλωνε σβελτάδα. Γύρισε και με κοίταξε 

από πάνω μέχρι κάτω. 

«Ξέρεις κανέναν που να έχει κάρο εδώ γύρω;», 

ρώτησε με φωνή μπάσα που υποδήλωνε σιγουριά 

και διαπνεόταν από ευγένεια.  

«Δεν πρόκειται να βρεις πολλούς», απάντησα. «Δύο 

είναι όλοι και όλοι. Ο ένας είναι γέρος και έχει 

σταματήσει εδώ και χρόνια να ταξιδεύει. Ο άλλος 

είναι το αφεντικό μου. Έχει ένα μικρό κάρο και με 

αυτό μεταφέρουμε διάφορα εμπορεύματα στα 

διπλανά χωριά». 

«Που μπορώ να βρω το αφεντικό σου;» 

Κοίταξα στον ουρανό και είδα τον ήλιο να βρίσκεται 

στην δύση του. Έντυνε τα βουνά με χρώματα  μελιά 



5 
 

που στο βάθος του ορίζοντα γίνονταν ρόδινα. 

«Λογικά τώρα θα βρίσκεται στο σπίτι του και θα 

πίνει την αγαπημένη του μπύρα». 

«Μπορείς να με οδηγήσεις εκεί;» 

«Κανένα πρόβλημα», αποκρίθηκα δίχως δεύτερη 

σκέψη. Δεν ξέρω αν έφταιγε η φωνή του ή ηρεμία 

στις κινήσεις του, άλλα κάτι πάνω σε αυτόν τον 

άντρα με είχε κάνει να τον συμπαθήσω παρόλο που 

είχα μιλήσει μαζί του για κάνα πεντάλεπτο.  

Εκείνος σηκώθηκε, τράβηξε την άκρη του καπέλου 

του προς ένδειξη ευγνωμοσύνης  και συστήθηκε, 

«Με λένε Μόργκαν». 

«Τζακ», απάντησα και έτεινα το χέρι μου για να τον 

χαιρετίσω. 

   Κατηφορίσαμε προς το σπίτι του αφεντικού μου 

και στη διάρκεια της μικρής μας βόλτας είδα πως ο 

άντρας κουβαλούσε μία μεγάλη βαλίτσα. Πέταξα 

δυο τρεις κλεφτές ματιές, αλλά δεν κοίταξα επίμονα 

για να μη φανώ περίεργος. «Μελετώ την φύση και 

αυτή μου η μελέτη απαιτεί να κουβαλώ μαζί μου 

πολλά σύνεργα», απάντησε εκείνος προς 

ευχαρίστηση της περιέργειάς μου που δεν είχε 

εκδηλωθεί με λόγια. Ντράπηκα λίγο, κούνησα το 

κεφάλι καταφατικά και δεν ξανακοίταξα προς το 

μέρος του ταξιδευτή.  

   Όταν φτάσαμε στο σπίτι, βρήκα το αφεντικό να 

κάθεται  έξω από την πόρτα και να χαζεύει στο 

κενό. 

«Από εδώ ο κύριος Μόργκαν, θέλει να σου μιλήσει». 



6 
 

«Καλησπέρα, ονομάζομαι Τσαρλς. Τι με θέλετε;», 

ρώτησε το αφεντικό μου με μία ευγένεια και 

τυπικότητα που τον διακατείχε τις περισσότερες 

φορές.  

«Ο φίλος μας ο Τζακ μου είπε πως είστε ο μόνος 

που έχει κάρο σε αυτό το χωριό. Χρειάζομαι τη 

βοήθειά σας». 

«Τι ακριβώς θέλετε;». 

«Βλέπετε είμαι μελετητής. Θέλω να ανέβω στις 

κοιλάδες που κρύβονται στην κορυφή του βουνού 

και να ερευνήσω ορισμένα πετρώματα». 

«Το κάρο τι το χρειάζεστε;». 

«Πιστεύω πως εκεί θα πάρω πολλές απαντήσεις για 

διάφορα επιστημονικά ερωτήματα που έχουν τεθεί 

εδώ και πολλά χρόνια. Ίσως χρειαστεί να φέρω 

πίσω κάποια από τα πετρώματα για τα οποία 

μίλησα και ένα είναι σίγουρο, δεν μπορώ να τα 

κουβαλήσω μόνος μου». 

«Πως ήρθατε μέχρι εδώ;», ρώτησα τον κύριο 

Μόργκαν. 

«Με τα πόδια, δεν ήταν δύσκολο, ειδικά αυτήν την 

περίοδο που ο καιρός είναι ήπιος. Όπως προείπα 

όμως, το πρόβλημά μου είναι το κατέβασμα με ένα 

βαρύ φορτίο». 

«Δεν ξέρω τι να σας πω», αποκρίθηκε ο Τσαρλς. 

«Δεν έχω να προσθέσω τίποτε άλλο. Αν δεν είστε 

πρόθυμος, θα σεβαστώ αυτή σας την επιθυμία 

απόλυτα. Θα περπατήσω λίγο ακόμη και θα 

επισκεφθώ το επόμενο χωριό. Ίσως εκεί να βρω 



7 
 

κάποιον περισσότερο πρόθυμο για να συζητήσουμε 

για το ταξίδι και την αμοιβή». 

«Αμοιβή;», ρώτησε εκστασιασμένος ο Τσαρλς. Ο 

ταξιδευτής είχε μιλήσει μαζί του για τόσο λίγο και 

είχε παρόλα αυτά καταφέρει να βρει το αδύνατο 

σημείο του, το χρήμα. 

«Μα βέβαια. Δεν πιστεύω να νομίζατε πως θα με 

βοηθούσατε σε αυτή την αποστολή δίχως να 

ανταμειφθείτε για τον κόπο σας».   

Από εκείνη την στιγμή η κουβέντα πήρε την 

κατεύθυνση που επιθυμούσε ο κύριος Μόργκαν. Οι 

δύο άντρες συζήτησαν για λίγο ακόμα και 

κανόνισαν όλες τις λεπτομέρειες του ταξιδιού. 

«Αύριο το πρωί αναχωρούμε», φώναξε γεμάτος 

όρεξη ο Τσαρλς. 

   Με το πέρας της συζήτησης βοήθησα τον κύριο 

Μόργκαν να βρει το πανδοχείο για να περάσει τη 

νύχτα. Μου είπε πως η κουβέντα με τον Τσαρλς 

ήταν ευχάριστη και εγώ κατάλαβα πως μιλούσε για 

το χούι που είχε με το χρήμα και το πως αυτό 

αποκαλύφθηκε. Του εξήγησα πως αυτό το 

καπρίτσιο δεν το εμπόδιζε να είναι ένας άριστος 

επαγγελματίας και καθόλα αξιοπρεπής άνθρωπος. 

Ευχαριστημένος από την απάντηση που του έδωσα, 

με χαιρέτησε για να μπει στο πανδοχείο και κάπου 

εκεί οι δρόμοι μας χώρισαν.  

   Πήγα σπίτι, κάθισα στο τραπέζι με τους γονείς 

μου και τους ενημέρωσα πως θα έλειπα για λίγο 

παραπάνω από το φυσιολογικό γιατί θα βοηθούσα 

έναν μελετητή στην έρευνα που θα έκανε ψηλά 



8 
 

στην κορυφή, στις κρυμμένες κοιλάδες. Ύστερα 

ετοίμασα ένα σακίδιο με κάποιες προμήθειες και 

ένα δυο εργαλεία που ίσως να φαίνονταν χρήσιμα 

και πήγα για ύπνο. Με περίμενε μεγάλη μέρα. 

 

 

2. Τα μυστικά των κρυμμένων κοιλάδων 

 

 

   O ήλιος δεν είχε προλάβει καλά-καλά να υψωθεί 

πάνω από τις βουνοκορφές όταν βρήκα τους δύο 

άντρες. Ο κύριος Μόργκαν στεκόταν σιωπηλός και 

κοιτούσε τον Τσαρλς να φορτώνει το κάρο και να 

προετοιμάζει το άλογο που θα το έσερνε. Πλησίασα 

τον ξένο με όρεξη για να συζητήσουμε, αλλά το 

αφεντικό μου με φώναξε για να βοηθήσω. Μέσα σε 

λίγα λεπτά όλα ήταν έτοιμα. Είχαμε μαζί μας 

αρκετό νερό και τρόφιμα, είχαμε φορτώσει την 

τσάντα του κυρίου Μόργκαν και σιγά-σιγά όλο και 

απομακρυνόμασταν από το χωριό μου. 

Ανηφορίζαμε και αφήναμε πίσω μας το νοτιότερο 

σύνορο του Βορρά με τον υπόλοιπο κόσμο. 

   Το δρόμο που πήραμε εκείνη την ημέρα τον είχα 

δει άπειρες φορές. Ήξερα κάθε ιδιοτροπία του 

εδάφους, κάθε στροφή και κάθε παγίδα. Είναι 

όμως αξιοπερίεργο πώς ο κύριος Μόργκαν 

αντιμετώπιζε τη διαδρομή. ακριβώς με τον ίδιο 

τρόπο με εμένα. Δεν εντυπωσιάστηκε από το 

υψόμετρο, ούτε από τα γεράκια και τους αετούς 



9 
 

που πετούσαν σε μικρή απόσταση πάνω από τα 

κεφάλια μας.  

«Έχετε ξαναταξιδέψει στο Βορρά;», ρώτησα τότε. 

«Όχι είναι η πρώτη φορά. Έχω ταξιδέψει όμως σε 

μέρη στο Νότο που ήταν δέκα φορές πιο ψηλά από 

αυτό εδώ». 

«Μα στο Βορρά δεν έχουμε τα ψηλότερα βουνά;», 

ρώτησε απορημένος ο Τσαρλς. 

«Έχετε τον πιο άγριο καιρό, μα όχι και τα πιο 

απόκρημνα ή ψηλά βουνά». 

   Κουβέντα στην κουβέντα η ώρα πέρασε. Το κρύο 

άρχισε να γίνεται έντονο και ο αέρας όλο και πιο 

αραιός. Φτάναμε στην κορυφή, εκεί που βρισκόταν 

κρυμμένη από τα μάτια του πολιτισμού η πρώτη 

κοιλάδα. 

   Αυτό ήταν το μαγικό με τις κοιλάδες. Ανέμενες να 

αντιμετωπίσεις κάποιο εμπόδιο που θα σε απέτρεπε 

από το να φτάσεις στην ψηλή κορυφή που με τη 

μυτερή της άκρη λάβωνε τον ουρανό και αντ’αυτού 

ερχόσουν αντιμέτωπος με μικρές λιμνούλες 

στολισμένες τριγύρω με τα ομορφότερα των 

λουλουδιών.  

   Ξαφνικά είδα τα μάτια του κύριου Μόργκαν να 

ανοίγουν διάπλατα. Είμαι σίγουρος πως δεν είχε 

δει κάτι ανάλογο στο Νότο. 

«Σταματήστε εδώ», φώναξε με τόνο προστακτικό και 

πήδησε από το κάρο για να γίνει ένα με την φύση 

που πριν από αμέτρητα χρόνια είχε βρεθεί, σε 

εκείνο ακριβώς το σημείο, σε δημιουργικό 

οργασμό. Άρχισε να ψαχουλεύει στις όχθες από τις 



10 
 

λιμνούλες, μερικές από τις οποίες δεν ήταν 

μεγαλύτερες από το άνοιγμα ενός πηγαδιού. 

Κοιτούσε διάφορες πέτρες, κάποιες από αυτές τις 

πετούσε πίσω αδιάφορος και μερικές τις κρατούσε. 

Αφού είχε μαζέψει αρκετές κάθισε πάνω σε ένα 

βραχάκι και άρχισε να τις μελετά με έναν 

μεγεθυντικό φακό που είχε βγάλει από την τσάντα 

του.  

«Ενδιαφέρον», ψιθύρισε, συζητώντας περισσότερο 

με τον εαυτό του παρά με εμάς. 

«Τι βλέπεις;», τον ρώτησα. 

«Γιατί δεν μου λες πρώτα τι βλέπεις εσύ;». 

«Πέτρες, πολύ γυαλιστερές και λείες, όχι σαν αυτές 

που έχω συνηθίσει να βλέπω εδώ και κει όλα αυτά 

τα χρόνια». 

«Πολύ σωστά φίλε μου, αυτά είναι βότσαλα  και τα 

βρίσκουμε στη θάλασσα. Έχεις δει ποτέ την 

θάλασσα από κοντά;». 

«Όχι». 

«Δεν υπάρχει λόγος να χρονοτριβούμε. Ας 

κατευθυνθούμε ακόμη πιο ψηλά, στις επόμενες 

κοιλάδες». 

   Παρατηρούσα την συμπεριφορά του κύριου 

Μόργκαν από όταν είχαμε συστηθεί την 

προηγούμενη ημέρα. Ήταν ήρεμος, ιδιαίτερα 

ευγενικός και συγκρατημένος. Μόλις είδε όμως 

εκείνες τις πέτρες όλα άλλαξαν. Έγινε ανυπόμονος 

και ενθουσιώδης, λες και ήταν μικρό παιδί. Προς 

ευχαρίστηση της ανυπομονησίας του ξεκινήσαμε 

άμεσα για την επόμενη κοιλάδα. Πλέον ο ήλιος 



11 
 

βρισκόταν στο υψηλότερο σημείο του και φώτιζε 

όσο πιο δυνατά μπορούσε την αναζήτησή μας, 

όποια και αν ήταν αυτή. 

   Μόλις φτάσαμε στο επόμενο σημείο έρευνας, ο 

κύριος Μόργκαν άρχισε πάλι να κοιτά για διάφορα 

βότσαλα εδώ και εκεί. Πήγε επιπλέον και σε ένα 

σημείο που η κοιλάδα συναντούσε το τοίχωμα του 

βουνού και άρχισε να αποσπά διάφορα τμήματα με 

τη βοήθεια ενός σκαρπέλου και ενός σφυριού. Η 

λάμψη στα μάτια του γινόταν όλο και πιο δυνατή. 

Χαμογέλασε δυνατά, με όλη την ψυχή του και τότε 

φώναξε, «Εύρηκα!».   

«Τι βρήκες πάλι;», αναστέναξε ο Τσαρλς που αυτή η 

αναζήτηση είχε αρχίσει να τον κουράζει». 

«Κοιτάξτε εδώ», είπε και μας έδωσε να δούμε ένα 

τμήμα που είχε αποσπάσει από τον βράχο. Πάνω 

του ήταν χαραγμένο κάτι σαν κέλυφος από 

σαλιγκάρι. 

«Ποιος το σκάλισε αυτό;», ρώτησα. 

«Κανείς. Αυτό είναι απολίθωμα αμμωνίτη». 

«Τι;», ρώτησε μπερδεμένος ο Τσαρλς. 

«Αυτό το αποτύπωμα που βλέπετε εδώ 

σχηματίστηκε από έναν αμμωνίτη που πέθανε  

ακριβώς σε αυτό το σημείο». 

«Απίστευτο!», ψέλλισα έκθαμβος. 

«Πότε έζησε αυτός ο οργανισμός;». 

«Πριν από πάρα πολλά χρόνια. Και ξέρετε ποιο 

είναι το μοναδικό της όλης υπόθεσης; Το φυσικό 

περιβάλλον του ήταν η θάλασσα». 

«Η θάλασσα;». 



12 
 

«Ναι, η θάλασσα. Αυτό το εύρημα αποδεικνύει τη 

θεωρία όλων εκείνων που υποστηρίζουν πως κάποτε 

ο Βορράς ήταν βυθισμένος κάτω από τα νερά του 

ωκεανού». 

«Αυτό είναι πολύ χαζό», αποκρίθηκε ο Τσαρλς και 

συνέχισε, «Είμαστε πολύ ψηλά για να φτάσει έως το 

μέρη μας το νερό της θάλασσας». 

«Τώρα είμαστε πολύ ψηλά φίλε μου, τώρα. Πριν 

από εκατομμύρια χρόνια τα πράγματα ήταν 

αλλιώς». 

«Και πως ζούσαν οι άνθρωποι σε αυτά τα μέρη τα 

παλιά χρόνια;». 

«Άνθρωποι; Δεν υπήρχαν άνθρωποι τότε». 

Ο ταξιδευτής μας αποκάλυπτε όλο και πιο 

παράξενα πράγματα. Κουβαλούσε γνώσεις που 

υπερέβαιναν τη λογική μας.  

«Πρέπει να πάμε και πιο ψηλά. Δεν ξέρω τι άλλο 

μπορεί να βρούμε στην επόμενη κοιλάδα». 

«Όχι, όχι. Δεν πρόκειται να πάμε στην επόμενη 

κοιλάδα», είπε φοβισμένος ο Τσαρλς. 

«Γιατί;». 

«Εκεί κατοικούν τα πνεύματα του βουνού. Δεν 

κάνει να τα πλησιάζουμε και να τα ενοχλούμε. 

Είναι οξύθυμα και θα μας τιμωρήσουν». 

«Δεν γίνεται να πιστεύετε τέτοιες δεισιδαιμονίες». 

«Δεν πρόκειται περί ενός μύθου ή μιας τρελής 

ιστορίας. Τα πνεύματα είναι αληθινά». 

«Δεν γίνεται να μου αρνηθείτε τώρα. Πρόκειται για 

την ανακάλυψη της ζωής μου». 



13 
 

«Συγγνώμη, αλλά δεν πρόκειται να ανέβω 

παραπάνω». 

«Εσύ Τζακ τα φοβάσαι τα πνεύματα;», με ρώτησε 

και κάρφωσε επάνω μου τα μάτια του. 

«Ναι».     

«Σκέψου όμως. Από τη μία έχεις τα πνεύματα και 

από την άλλη ένα από τα μεγαλύτερα μυστήρια της 

ιστορίας της γης. Θα έρθεις αντιμέτωπος με 

αλήθειες που μέχρι χθες δεν ήξερες καν πως 

μπορούν να υπάρχουν». 

Εκείνα τα τελευταία του λόγια κάτι ξύπνησαν μέσα 

μου. Θα έλεγα πως ήταν η ανάγκη για εξερεύνηση, 

η ανάγκη να δω κάτι πέρα από τα καθημερινά. 

Σκέφτηκα για λίγο, αλλά βαθιά μέσα μου η 

απόφαση είχε παρθεί. Έγνεψα καταφατικά το 

κεφάλι μου. «Εντάξει θα σε βοηθήσω», αποκρίθηκα 

ύστερα και είδα τον κύριο Μόργκαν να με 

καλωσορίζει στον κόσμο της ανακάλυψης με ένα 

πλατύ χαμόγελο.  

«Είσαι τρελός και θα πάρεις στο λαιμό σου το 

παιδί», φώναξε ο Τσαρλς. Προσπάθησε να με 

μεταπείσει, διηγήθηκε τρομερές ιστορίες για να μας 

φοβίσει, αλλά στο τέλος δεν τα κατάφερε.  

«Πολύ καλά. Έχετε τρεις ώρες. Εγώ θα περιμένω 

εδώ και εσείς θα συνεχίσετε με τα πόδια. Δεν είναι 

τίποτα, μιλάμε για δρόμο είκοσι λεπτών. Αν δεν 

φανείτε μέσα στη διορία που σας δίνω, παίρνω το 

κάρο και φεύγω και να δω πως θα γυρίσετε πίσω 

μέσα στη νύχτα», αποκρίθηκε απογοητευμένος.  



14 
 

   Αφήσαμε πίσω μας τον Τσαρλς και 

κατευθυνθήκαμε ακόμη πιο ψηλά. Είχε δίκιο, δεν 

μας πήρε πολύ ώρα να φτάσουμε. Το θέαμα ήταν 

ίδιο. Η ανυπομονησία που διακατείχε τον 

μελετητή, σύντομα άρχισε να ξεθωριάζει. Δεν βρήκε 

τίποτε το παράξενο ή το καινούργιο. Έψαξε 

εξονυχιστικά όλο το χώρο εκτός από μια σπηλιά, 

αυτήν την άφησε για το τέλος. Μέσα της, έλεγαν οι 

μύθοι, κατοικούσαν τα πνεύματα του βουνού. 

Δίχως όμως να λογαριάζουμε τους θρύλους της 

περιοχής, μπήκαμε και αρχίσαμε να ψάχνουμε. 

   Το σπήλαιο ήταν στενόμακρο και όσο 

προχωρούσαμε προς τα μέσα το σκοτάδι γινόταν 

όλο και πιο δυνατό. Με οδηγό ένα κερί κοιτούσαμε 

αριστερά και δεξιά μα δεν βρήκαμε τίποτα. Τα 

τοιχώματα της σπηλιάς ήταν καλυμμένα με ένα 

πυκνό στρώμα υγρασίας ή οποία βάραινε και την 

ατμόσφαιρα. Στο τέλος της σπηλιάς υπήρχε μία 

λιμνούλα. Ο κύριος Μόργκαν μάζεψε τα μανίκια 

του και έβαλε μέσα το χέρι του για να τραβήξει μία 

πέτρα και τότε ήταν που συνέβη το μοιραίο. 

«Τι έγινε παππού;». 

   Μία αόρατη δύναμη τον τίναξε πίσω και 

προσγειώθηκε με το κεφάλι του στο σκληρό 

έδαφος. Έτρεξα κοντά του για να δω αν είναι καλά 

και κατάλαβα πως είχε χάσει τις αισθήσεις του. Τον 

άφησα για λίγο και με προσεκτικά βήματα 

προσπάθησα να προσεγγίσω τη λίμνη για να δω αν 

υπήρχε κάτι στα νερά της. Όσο πλησίαζα ένα 

δυνατό φως θέριευε μέσα της. Μέσα σε λίγη ώρα το 



15 
 

σπήλαιο ήταν πιο φωτεινό από την κοιλάδα. 

Ζαλιζόμουν και η όρασή μου είχε θολώσει μα με 

μία αποφασιστική κίνηση πήδησα και βρέθηκα 

στην άκρη της λιμνούλας. Το φως κυριολεκτικά με 

κατάπιε. Πλέον δεν μπορούσα να διακρίνω ούτε το 

στέρεο έδαφος που πατούσαν τα πόδια, ούτε τον 

κύριο Μόργκαν, ούτε τα τοιχώματα της σπηλιάς. 

Άρχισα να τρέχω δίχως προσανατολισμό και 

ξαφνικά βγήκα στην κοιλάδα. 

 

 

3. Ξένος σε ξένο τόπο 

 

 

   Αντίκρισα όμως μία κοιλάδα πολύ διαφορετική. 

Ο αέρας δεν ήταν τόσο καθαρός, η ατμόσφαιρα 

ήταν γκρίζα, όχι όμως όπως όταν πρόκειται να 

βρέξει, και τα λουλούδια λιγοστά. Το γρασίδι ήταν 

ταλαιπωρημένο και πάνω από το κεφάλι μου δεν 

πετούσαν πια τα γεράκια και οι αετοί. Τι μου είχε 

συμβεί, που ήμουν; Κατευθύνθηκα προς τα κάτω 

για να βρω τον Τσαρλς μα δεν ήταν εκεί. Ήμουν 

σίγουρος όμως πώς όχι τρεις, αλλά ούτε μία ώρα 

δεν είχε περάσει. Συνέχισα να κατηφορίζω.  

   Πλέον όμως, η διαδρομή μου φαινόταν 

διαφορετική. Τα χωμάτινα δρομάκια ήταν 

στρωμένα με ένα υλικό που τα έκανε σκληρά σαν 

πέτρα. Τα δε φυτά είχαν εξαφανιστεί. Έβλεπα τις 

σάρκες του βουνού εκτεθειμένες στο κρύο και στον 

αέρα. Πουθενά πρασινάδα, ούτε δέντρα ούτε 



16 
 

θαμνάκια. τίποτα. Τη θέση τους είχαν πάρει κάτι 

πανύψηλες κολόνες που ενώνονταν μεταξύ τους με 

σύρματα. Κάποια στιγμή, εκεί που περπατούσα, 

άκουσα ένα βουητό που γινόταν όλο και πιο 

δυνατό. Γύρισα για να δω πίσω μου και έμεινα 

έκθαμβος. 

«Τι ήταν;» 

   Ένα κατακόκκινο, μεταλλικό κάρο κατευθυνόταν 

πάνω μου με τεράστια ταχύτητα. Τελευταία στιγμή 

έστριψε και ο οδηγός με έβρισε στην γλώσσα που 

μιλάμε και τώρα. Το κάρο δεν το έσερναν άλογα 

ούτε βόδια. Δεν ξέρω από πού έβρισκε όλη αυτήν 

την ενέργεια για να κινείται τόσο γρήγορα.  

   Περπατώντας πια στην άκρη του δρόμου, 

συνέχισα να κατευθύνομαι προς το χωριό μου. 

Ξάφνου μία σκιά απλώθηκε πάνω μου. Σήκωσα το 

βλέμμα μου στον ουρανό και τότε είδα ένα όχημα 

που πετούσε. Ήταν σαν τεράστιο πουλί με άκαμπτα 

φτερά, καμωμένο και αυτό από μέταλλο. Πίσω του 

άφηνε κάτασπρες γραμμές που έμεναν στον αέρα 

όπως μένει το μελάνι πάνω στο χαρτί.  

   Άρχισα να παραδέχομαι μέσα μου αυτό που είχα 

συνειδητοποιήσει πρότερα, δεν βρισκόμουν στην 

εποχή μου, μάλλον είχα βρεθεί στο μέλλον. 

«Απίστευτο! Έχεις ταξιδέψει στο μέλλον παππού;» 

Ναι, μα ποτέ μου δε θα μάθω πως. Ο Τσαρλς είχε 

δίκιο. Δεν ξέρω αν ήταν τα πνεύματα ή κάτι άλλο, 

μα κάτι το μαγικό κατοικούσε στην τρίτη κοιλάδα. 

Μπορεί να ενοχλήθηκε από την παρουσία του 



17 
 

κύριου Μόργκαν και τη δική μου και έτσι χτύπησε 

αυτόν και εξόρισε εμένα σε μέρη αλλιώτικα.  

   Σε εκείνον τον ξένο τόπο που πριν από λίγη ώρα 

ήξερα την κάθε ιδιοτροπία του, συνέχισα να 

περιπλανιέμαι και μετά από σχεδόν δύο μέρες 

έφτασα σε μία πόλη. Είχα στερηθεί το νερό και το 

φαγητό και βρισκόμουν σε ημιλιπόθυμη 

κατάσταση. Παρόλα αυτά η προσοχή μου ήταν πιο 

οξεία από ποτέ. Γινόταν διαφορετικά να μου πεις; 

Μπροστά μου ορθώνονταν πανύψηλα κτίρια, γκρίζα 

και αφιλόξενα στην όψη, μέσα στα οποία δεν 

κατοικούσε μία ή δυο οικογένειες, αλλά πολύ 

περισσότερες.  

   Περιπλανήθηκα στους δρόμους εκείνης της 

μουντής πόλης για πάνω από μία μέρα. Μπορεί να 

μην ήξερα τίποτα για την τεχνολογία των ανθρώπων 

του μέλλοντος, αλλά είχα αρχίσει να κατανοώ 

πολλά για την συμπεριφορά τους. Εκείνες τις 

στιγμές σκεφτόμουν πως δεν πρέπει να είναι και η 

καλύτερη. Οι περισσότεροι με κορόιδευαν για την 

εμφάνιση και τα ρούχα μου και κανείς δεν 

στεκόταν ούτε λεπτό για να με βοηθήσει ή να μου 

δώσει οδηγίες. Καταπώς φαίνεται η πουκαμίσα μου 

και το φαρδύ παντελόνι φτιαγμένο από μαλλί δεν 

έδιναν και την καλύτερη εντύπωση.  

   Θυμάμαι πως κάποια στιγμή τα πόδια μου δεν 

μπορούσαν πλέον να με βαστάξουν και έτσι 

κατέρρευσα. Όταν άνοιξα τα μάτια μου βρήκα τον 

εαυτό μου σε ένα κάτασπρο δωμάτιο, 

περιτριγυρισμένο από παράξενα μηχανήματα. 



18 
 

Κάποιες νοσοκόμες βρισκόταν πάνω από το κεφάλι 

μου και με εξέταζαν. Ύστερα κράτησαν σημειώσεις 

σε κάτι σαν τετράδιο και το έδωσαν σε έναν γιατρό. 

Βρισκόμουν σε ένα νοσοκομείο που ήταν αλλιώτικο 

από αυτά που είχα δει πίσω στην πατρίδα. 

Τουλάχιστον με φρόντισαν. Βέβαια μπορούσαν να 

κάνουν και αλλιώς; Είτε μιλάμε για μέλλον είτε για 

παρελθόν το νοσοκομείο δεν παύει να είναι 

νοσοκομείο. 

   Έμεινα εκεί μέσα τέσσερις ημέρες. Σιγά-σιγά 

γνώρισα και τις νοσοκόμες και κάποια στιγμή μία 

από αυτές με ρώτησε από πού είμαι. Της απάντησα 

πως είμαι από το παρελθόν και εκείνη γέλασε. Όσο 

όμως αποκάλυπτα πράγματα για τον τόπο μου τόσο 

άρχισαν να συμφιλιώνονται με την ιδέα πως είμαι 

όντως από το παρελθόν. Σύντομα έγινα η μασκότ 

του νοσοκομείου. Όλο και περισσότεροι ασθενείς, 

γιατροί ή νοσοκόμες έρχονταν στο δωμάτιό κου για 

να ακούσουν κάποια από τις ιστορίες μου. 

Διηγούμουν την καθημερινότητά μου και εκείνοι 

έβλεπαν να ξεφυλλίζονται μπροστά τους οι σελίδες 

ενός βιβλίου ιστορίας.  

   Θυμάμαι πως όταν ήμουν έτοιμος να φύγω, οι 

άνθρωποι του νοσοκομείου επικοινώνησαν με τις 

αρχές. 

«Τι είναι οι αρχές;» 

Θα έλεγα πως είναι κάτι σαν και τους δικούς μας 

φύλακες. Από το νοσοκομείο, λοιπόν, με πήραν και 

με πήγαν σε ένα κτήριο που βρίσκονταν όλο 

γραφεία σαν και αυτά που έχουν εδώ οι 



19 
 

βιβλιοθηκάριοι. Διάφοροι τύποι με κουστούμια, 

που έμοιαζαν λιγάκι με τις δικές μας επίσημες 

φορεσιές, με κεραυνοβολούσαν με ερωτήσεις. Με 

αντιμετώπιζαν λες και είμαι μεσσίας. Όταν με 

ρώτησαν πως βρέθηκα εκεί, εγώ τους διηγήθηκα 

αυτά που διηγήθηκα και σε σένα. Τους αποκάλυψα 

πως εκεί που ήταν η πόλη κάποτε βρίσκονταν τα 

νερά του ωκεανού και εκείνοι γέλασαν με την 

καρδιά τους. 

«Σιγά την ανακάλυψη. Αυτό το ξέρουμε εδώ και 

κάμποσες γενιές», φώναξε εύθυμα ένας άντρας.  

   Για να μην στα πολυλογώ, σε σύντομο χρονικό 

διάστημα μου βρήκαν σπίτι και έναν βοηθό που θα 

έκανε την ένταξή μου σε εκείνη την κοινωνία πιο 

ομαλή. Πολύ γρήγορα όλοι μιλούσαν για εμένα, τον 

άνθρωπο από το παρελθόν. 

   Με έδειξαν κιόλας σε μία συσκευή που προβάλει 

κινούμενες εικόνες τραβηγμένες από την 

πραγματική ζωή. Την έλεγαν τηλεόραση και 

αποτελούσε έναν από τους πιο διαδεδομένους 

τρόπους διασκέδασης.  

«Θα πέρασες ωραία στο μέλλον». 

Μέχρι ενός σημείου θα έλεγα πως περνούσα 

παραπάνω από ωραία. Είχα πλέον συνηθίσει και 

απολάμβανα τους καρπούς της προηγμένης 

τεχνολογίας. Υπήρχαν στιγμές που μου έλειπε το 

χωριό και η οικογένειά μου, αλλά ο ενθουσιασμός 

μου για το άγνωστο, η αγάπη για την απόκτηση όλο 

και περισσότερης γνώσης για εκείνο τον τόπο με 



20 
 

έκανε να συνεχίζω να ζω στο μέλλον ευτυχισμένος. 

Ώσπου έφτασε εκείνη η μέρα, ξέσπασε πόλεμος. 

   «Πόλεμος; Πολεμούν και στο μέλλον μεταξύ τους 

οι άνθρωποι;». 

Δυστυχώς ναι. Σε εκείνο μου το ταξίδι 

συνειδητοποίησα πως πάντα θα πολεμούν. Δεν 

πρόκειται να αλλάξουν ποτέ. Όσα χρόνια και αν 

περάσουν, όσες αλλαγές και αν συμβούν θα βρουν 

κάτι για να τσακωθούν. Αυτή είναι η φύση μας, 

είμαστε ζώα που συχνά παραμερίζουμε στην άκρη 

τη λογική και υποκινούμαστε από τα πιο 

πρωτόγονα ένστικτα. Κάποια στιγμή πρέπει να 

μάθουμε να τα ελέγχουμε μα δεν πρόκειται. Αυτό 

το ξύπνημα της άγριας φύσης μέσα μας, μας κάνει 

να νιώθουμε καλά, αλλά δεν θα έπρεπε. 

   Αυτή τη φορά η αφορμή του πολέμου ήταν η 

διαμάχη δύο κρατών για τον έλεγχο 

πλουτοπαραγωγικών πηγών.  

«Δηλαδή όπως πολεμούν στις μέρες μας οι 

άνθρωποι για τον έλεγχο χρυσορυχείων ας πούμε;». 

Ακριβώς. Αν και δεν το περίμενα ο πόλεμος πήρε 

μεγάλες διαστάσεις. Πλήθος κόσμου 

στρατολογήθηκε για να πολεμήσει με όπλα που δεν 

είχα ξαναδεί. Τις πρώτες μέρες υπήρχε 

ενθουσιασμός, αλλά σιγά-σιγά άρχισε να 

μετατρέπεται σε άγχος και αυτό σε φόβο και ο 

φόβος σε απόγνωση.  

   Ο πόλεμος διήρκεσε μήνες και τα κράτη άρχισαν 

να εξαντλούνται, οι στρατιώτες λιγόστευαν μα 

έπρεπε να δοθούν και άλλες μάχες. Με μία 



21 
 

αστραπιαία απόφαση άρχισε να στρατολογείται 

πλήθος πολιτών, ανάμεσά τους και εγώ. Όταν το 

έμαθα απελπίστηκα. Αν το κράτος αμυνόταν, αν 

προστάτευε τα σύνορά του, θα ήμουν πρόθυμος να 

βοηθήσω. Αλλά όλα σε εκείνον τον πόλεμο γίνονταν 

για τα λεφτά.  

   Μέσα σε εκείνες τις καταστάσεις που λάβαιναν 

χώρα κατάλαβα πως οι άνθρωποι του μέλλοντος δεν 

έχουν προοδεύσει περισσότερο από εμάς. 

«Μα πως γίνεται αυτό; Τόση ώρα δε μου μιλούσες 

για όλα εκείνα τα τεχνολογικά θαύματα με τα οποία 

ήρθες αντιμέτωπος;». 

Ναι, προόδευσαν τεχνολογικά, μα δεν έμαθαν από 

τα λάθη μας. Η ιστορία μας βλέπεις είναι 

αιματοβαμμένη από τους πολέμους που έχουν 

γίνει ανά τους αιώνες. Εκείνοι είχαν τη δύναμη να 

βάλουν ένα τέλος, αλλά δεν το έκαναν. Αντ’αυτού 

ανέπτυξαν τις στρατηγικές τους, την ισχύ των όπλων 

τους και κλιμάκωσαν την ένταση της μάχης. 

   Βρέθηκα σε αρκετά πεδία μαχών και είδα τους 

ανθρώπους του μέλλοντος να μάχονται λιγότερο 

μανιασμένα απ’ό,τι εμείς. Κρατούσαν στα χέρια 

τους όμως τόσο καταστροφικές δυνάμεις που 

μπορούσαν να διαλύσουν δεκάδες αντίπαλους 

στρατιώτες μέσα σε λίγα λεπτά.  

«Όλη η μανία είχε μεταφερθεί στα όπλα». 

Ακριβώς. Είμαι τυχερός που γλύτωσα από αυτή την 

μανία. Σκέφτομαι ώρες-ώρες τι συνέβη τότε που 

ταξίδεψα στο μέλλον και γελάω. Σε εκείνον τον 



22 
 

κόσμο ήμουν ο λιγότερο προσαρμοσμένος 

άνθρωπος μα κατάφερα και επιβίωσα.  

«Τι έκανες όταν τέλειωσε ο πόλεμος;». 

Έζησα για λίγο ακόμη στο μέλλον. Είδα τους 

ανθρώπους του να στέκονται ξανά στα πόδια τους 

και ύστερα έφυγα για να επιστρέψω στην δικιά μου 

πατρίδα, εδώ που ανήκω πραγματικά.   

«Πως επέστρεψες;». 

 

 

4. Η επιστροφή 

 

 

   Γύρισα πίσω στις κρυμμένες κοιλάδες, βρήκα την 

σπηλιά και μπήκα. Στο τέλος της βρισκόταν η 

λίμνη. Στάθηκα στην άκρη της και είδα τη φιγούρα 

μου να καθρεφτίζεται στα νερά της μα τίποτε δεν 

συνέβη. Εκείνο το διάχυτο φως που με είχε πάρει 

στην αγκαλιά του και με είχε μεταφέρει στον χρόνο 

δεν εμφανίστηκε. Περίμενα εκεί παγωμένος από 

την αγωνία ώρες ολόκληρες μα τίποτα δεν άλλαξε. 

Η σκέψη του ότι θα εγκλωβιζόμουν στο μέλλον 

μέχρι το τέλος της ζωής μου με έκανε να φοβηθώ. 

   Οι σκέψεις μου άρχισαν να σκοτεινιάζουν, να 

γίνονται ένα με εκείνη τη μολυσμένη ατμόσφαιρα. 

Έπεσα στα γόνατα και άρχισα να κλαίω γοερά. 

Νομίζω πως είχα δει περισσότερα από όσα 

μπορούσε να αντέξει ένας νεαρός της ηλικίας μου. 

Τότε, την ύστατη ώρα της απελπισίας μου, εκείνο το 

φως που με είχε μεταφέρει εκεί έκανε την 



23 
 

εμφάνισή του. Με αγκάλιασε για ακόμη μία φορά 

και με έλουσε με ελπίδα. Θυμάμαι ένα χέρι να 

βγαίνει μέσα από το φως και να με χαϊδεύει στο 

μάγουλο. 

«Μη κλαις άλλο», μου είπε μία γλυκιά και ζεστή 

γυναικεία φωνή. 

«Θα με γυρίσεις πίσω;». 

«Ναι, αρκετά έμεινες σε αυτόν τον τόπο». 

«Συγγνώμη που μόλυνα το σπίτι σου με την 

παρουσία σου», αποκρίθηκα καθώς ήμουν 

σίγουρος πως συνομιλούσα με ένα από τα 

πνεύματα του βουνού.  

«Ίσως ήμουν λίγο αυστηρή που σε εξόρισα σε τούτο 

τον τόπο. Είναι πιο τρομακτικός και από τα πιο 

τρελά μου όνειρα. Πρέπει όμως να ξέρεις ένα 

πράγμα. Η φύση είναι κάτι πολύ πιο ισχυρό απ’ό’τι 

φαντάζεστε εσείς οι θνητοί. Προσπαθείτε να 

εξηγήσετε τα πάντα γύρω από αυτήν, αλλά κάποια 

πράγματα είναι ως έχουν. Ας μείνει και κάτι 

μυστήριο, έτσι για να έχετε να δίνετε τροφή στην 

φαντασία σας». 

Ακούγοντας πως το πνεύμα ήταν πιο φιλικό απ’ό’τι 

περίμενα, αποκρίθηκα, «Είσαι πολύ άτακτη. Θα 

μπορούσες να με είχες απλώς τρομάξεις από το να 

με στείλεις εδώ». 

«Όταν νευριάζω δεν σκέφτομαι καθαρά», είπε εκείνο 

και του ξέφυγε ένα γέλιο. 

«Τέλος έκανα μία ακόμη ερώτηση». 

«Τι παππού;». 



24 
 

«Προς τα πού οδεύει ο κόσμος μας. Είδα σε εκείνον 

το χωροχρόνο διάφορα πράγματα, κάποια από τα 

οποία ήταν πολύ καταστροφικά. Τόσο πολύ που 

δεν θα έπρεπε να υπάρχουν». 

«Τι σου απάντησε;». 

«Ο κόσμος μας δεν έχει προδιαγεγραμμένη μοίρα. 

Θα οδεύσει προς τα εκεί που εμείς, οι κάτοικοί του 

θέλουμε. Και θα έρθει μία μέρα μακρινή, τόσο 

μακρινή που θα έχουν περάσει χιλιάδες γενιές, 

που θα πάψει να υπάρχει. Αλλά μέχρι τότε εμείς 

θα είμαστε οι κύριοι της πορείας του». 

«Περίεργα τα λόγια του πνεύματος. Ξέρεις δεν 

μπορούμε να ελέγξουμε τα πάντα». 

«Δεν έχεις άδικο. Καλύτερα όμως να προσπαθήσεις 

και να μην τα καταφέρεις, παρά να πεις πως έτσι 

έχουν τα πράγματα. Γιατί τότε θα σε έχει καταπιεί 

το σύμπαν και θα έχεις γίνει ένα μηδενικό πριν την 

ώρα σου. Γι’αυτό εγγονέ μου, πρέπει να σηκώνουμε 

το χέρι ψηλά στον ουρανό και να κλείνουμε νοητά 

στην παλάμη μας τα άστρα και όχι να τα 

αντιμετωπίζουμε σαν κάτι το μακρινό». 

«Τι εννοείς;». 

«Βλέπεις εγώ δεν μπορώ να ελέγξω την έκρηξη ενός 

ηφαιστείου, για παράδειγμα. Όταν όμως 

μεταφέρθηκα στο μέλλον κατάφερα να βγω νικητής 

και να μην παραδοθώ στις αγκάλες εκείνου του 

πολέμου που τόσο άγνωστος και πρωτοφανής ήταν 

για εμένα. Αν πεθάνω από το ηφαίστειο έχει καλώς, 

αλλά εκεί δεν υπήρχε κανένας λόγος να παραδώσω 

τη μοίρα μου στα χέρια κάποιου άλλου. Έτσι 



25 
 

ενάντια στα προγνωστικά αποφάσισα να την αλλάξω 

και να γυρίσω πίσω. Αποφάσισα να πεθάνω στην 

πατρίδα μου όταν θα έρθει η ώρα μου και όχι όταν 

το αποφασίσει κάποιος άλλος». 

«Δεν ξέρω τι να πω». 

«Δεν χρειάζεται να πεις τίποτε. Κάποια μέρα θα 

καταλάβεις». 

   «Και τι έγινε όταν γύρισες πίσω;». 

«Βρήκα τον κύριο Μόργκαν να με ψάχνει. Είχε 

συνέλθει βλέπεις και ανησυχούσε για το που θα 

μπορούσα να έχω πάει;». 

«Μα που ήσουν με ρώτησε;» και συνέχισε, 

«Καλύτερα να φύγουμε από εδώ. Ίσως ο Τσαρλς να 

είχε δίκιο. Υπάρχει κάτι το παράξενο στην 

ατμόσφαιρα». 

«Κύριε Μόργκαν είστε ένας μελετητής της ιστορίας 

της γης. Για λίγες στιγμές εδώ που κάπου αλλού 

μεταφράζονται σε μήνες, υπήρξα και εγώ ένας 

τέτοιος. Μόνο που δεν μελέτησα το παρελθόν, αλλά 

το μέλλον». 

«Μήπως χτύπησες και εσύ στο κεφάλι;», ρώτησε 

σαστισμένος. 

«Μπα δεν νομίζω», αποκρίθηκα και έβγαλα από την 

τσέπη μου ένα αντικείμενο, που είχα φέρει από το 

μέλλον, για να του δείξω. 

   Εκείνος έμεινε έκθαμβος. Νομίζω είναι από τα 

ελάχιστα άτομα που πίστεψαν πραγματικά πως 

είχα ταξιδέψει στο μέλλον. Κάναμε πολύ καλή 

παρέα όλα αυτά τα χρόνια. Μου έμαθε πολλά για 

την ιστορία της γης και εγώ του έμαθα αρκετά για 



26 
 

το μέλλον. Νομίζω πως ώρες-ώρες με ζήλευε. Ήθελε 

να επιστρέψει στην σπηλιά για να πείσει το πνεύμα 

να τον στείλει στο παρελθόν, όμως η λογική και 

εκείνες οι ιστορίες του Τσαρλς, που πλέον έμοιαζαν 

αληθινές, τον κρατούσαν πίσω, εκεί που 

πραγματικά ανήκε, στο παρόν. 

   Δυστυχώς ο παλιόφιλος έφυγε από τούτο τον 

κόσμο πριν λίγο καιρό. Ελπίζω εκεί που πήγε τώρα 

να βρήκε το παρελθόν που τόσο πολύ αγάπησε 

όταν βρισκόταν στη ζωή. 

«Λυπάμαι. Εσύ ξαναπήγες στην σπηλιά των 

πνευμάτων ή ακολούθησες τη στάση του;». 

«Θυμάσαι το ηφαίστειο για το οποίο σου μίλησα 

προ ολίγου;». 

«Ναι». 

«Καλύτερα αυτό, παρά εκείνο το κατεργάρικο 

πνεύμα». 

 


