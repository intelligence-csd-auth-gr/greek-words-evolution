













































Creative Commons – “Some Rights Reserved” : Καπου αναμεσα στην ολοκληρωτικη κατοχυρωση πνευματικών δικαιωμάτων και το συνεχες 






 

1. Εισαγωγή................................................................................................................4 

2. Οι άδειες χρήσης. ..................................................................................................5 

2.1. Δικαιώματα ....................................................................................................5 

2.2. Κύριες άδειες χρήσης ....................................................................................6 

2.3. Δευτερεύουσες άδειες ..................................................................................7 

3. Η διαδικασία. .........................................................................................................8 

4. Συνοψίζοντας .........................................................................................................9 

5. Αναφορές, σχετικοί συνδέσμοι. ..........................................................................10



 

1. Εισαγωγή 

Με την διάδοση του διαδικτύου και γενικότερα των νέων μέσων μετάδοσης 

πληροφορίας τέθηκε ένα μεγάλο ζήτημα για τα πνευματικά δικαιώματα και την 

κατοχύρωση τους. Οι απόψεις διαφέρουν και διίστανται και πολλές φορές αγγίζουν 

το ακραίο. Στο ένα άκρο έχουμε το όραμα του πλήρους ελέγχου: ένας κόσμος στον 

οποίον η παραμικρή χρήση έργων ελέγχεται και προστατεύεται από αντίστοιχους 

νόμους, κανόνες και υπηρεσίες (all rights reserved). Στο άλλο άκρο έχουμε το όραμα 

της πλήρης αναρχίας: ένας κόσμος στον οποίο οι δημιουργοί και οι αποδέκτες των 

έργων τους απολαμβάνουν την πλήρη ελευθερία αλλά αφήνονται τρωτοί στην 

εκμετάλλευση. Η ισορροπία , ο συμβιβασμός και η μετριοπάθεια αποτελούσαν 

κάποτε τις πρωταρχικές αξίες ενός συστήματος πνευματικών δικαιωμάτων  που θα 

ενίσχυαν την προστασία και την πρωτοτυπία εξίσου. Πλέον οι αξίες αυτές 

κινδυνεύουν. 

Εδώ έρχεται η πρωτοβουλία των Creative Commons. Ξεκίνησε το 2001 με σκοπό την 

δημιουργία αδειών πνευματικής ιδιοκτησίας οι οποίες επιτρέπουν την ελεύθερη 

χρήση έργων από το κοινό ενώ ταυτόχρονα κατοχυρώνουν και προστατεύουν και 

επιφυλάσσουν κάποια δικαιώματα (some rights reserved). Οι άδειες αυτές 

αφορούν περισσότερο πνευματικά έργα καλλιτεχνικής φύσης και διάδοση τους στο 

διαδίκτυο. 

Ο στόχος των Creative Commons συνοψίζεται ως εξής: την δημιουργία ενός 

πλαισίου λογικών και ευέλικτων πνευματικών δικαιωμάτων ως απάντηση στους –

όλο και περισσότερο‐ περιοριστικούς de facto κανόνες. 

Η δράση της πρωτοβουλίας είναι εθελοντική και μη κερδοσκοπική. Πυρήνας της 

είναι μια ομάδα ειδικών σε νομικά θέματα διαδικτύου. 



2. Οι άδειες χρήσης. 

2.1. Δικαιώματα 

Οι άδειες που εκδίδει ηλεκτρονικά η πρωτοβουλία επιτρέπουν την ελεύθερη χρήση 

των έργων από το κοινό, δίνοντας όμως την δυνατότητα στον δημιουργό να 

κατοχυρώσει ή όχι κάποια δικαιώματα. Τα δικαιώματα αυτά συνοψίζονται ως εξής: 

 Attribution. (απόδοση προέλευσης). Ο δημιουργός επιτρέπει στο κοινό την 

αντιγραφή, διάδοση, παρουσίαση και εκτέλεση του έργου του – και των έργων που 

προκύπτουν από τη χρήση του‐ υπό τον όρο ότι θα παρουσιάσουν την ταυτότητα 

του ως δημιουργό με τον τρόπο που αυτός ορίζει. Για παράδειγμα, ως φωτογράφος 

δίνω τις φωτογραφίες μου δωρεάν προς χρήση, αρκεί ο χρήστης να αναφέρει το 

όνομα μου.   

 

Non‐commercial (μη εμπορεύσιμη).Ο δημιουργός επιτρέπει την αντιγραφή, 

διάδοση, παρουσίαση και εκτέλεση του έργου του – και των έργων που προκύπτουν 

– αλλά για μη εμπορικούς σκοπούς μόνο. Για παράδειγμα, ως φωτογράφος 

επιτρέπω να χρησιμοποιήσεις τις φωτογραφίες μου, αλλά όχι να πουλήσεις 

αντίγραφα.  

 

No Derivative Works (όχι παράγωγα έργα). Ο δημιουργός επιτρέπει την 

αντιγραφή, διάδοση, παρουσίαση και εκτέλεση του έργου του αλλά όχι την 

παραλλαγή και χρησιμοποίηση του έργου ως πρώτη ύλη για παραγωγή νέων έργων. 

Για παράδειγμα, ως μουσικός διαθέτω το έργο μου δωρεάν αλλά δεν επιτρέπω την 

χρήση της μελωδίας σε νέα κομμάτια (remix).  

 

Share Alike (εξίσου άδεια). Ο δημιουργός επιτρέπει την αντιγραφή, διάδοση, 

παρουσίαση και εκτέλεση έργων παραγόμενων με χρήση του δικού του μόνο αν 

υπάρχει άδεια χρήσης του παραγόμενου έργου ίδια με την δικιά του. 

 



2.2. Κύριες άδειες χρήσης 

Ο δημιουργός επιλέγοντας ένα ή περισσότερα δικαιώματα να καταχωρίσει 

διαμορφώνει την άδεια χρήση του έργου του, με την εξαίρεση τους δυο 

τελευταίους όρους που δεν συμβιβάζονται στην ίδια άδεια χρήσης.  

 

 Attribution Non‐commercial No Derivatives (by‐nc‐nd)

Πρόκειται για την πιο περιοριστική άδεια προς χρήση, που επιτρέπει την ελεύθερη 

διάδοση έργων. Η άδεια αυτή συνήθως αποκαλείται η άδεια χρήσης της δωρεάν 

διαφήμισης εφόσον επιτρέπει στο κοινό την ελεύθερη διάδοση του έργου αρκεί να 

αναφέρουν το όνομα του δημιουργού, αλλά δεν μπορούν να αλλάξουν το έργο ή να 

το χρησιμοποιήσουν για εμπορικούς σκοπούς. 

 Attribution Non‐commercial Share Alike (by‐nc‐sa)

Η άδεια χρήσης αυτή επιτρέπει στο κοινό την χρήση του έργου για παραγωγή νέου 

για μη εμπορικούς σκοπούς αρκεί να αναφερθεί το όνομα του δημιουργού. Κάθε 

νέο έργο θα πρέπει να διατίθεται υπό ίσους όρους με το αρχικό, οπότε 

απαγορεύεται και η εμπορική χρήση των παράγωγων έργων. 

 

 Attribution Non‐commercial (by‐nc)

Η άδεια χρήσης αυτή επιτρέπει στο κοινό την χρήση του έργου για παραγωγή νέου 

για μη εμπορικούς σκοπούς αρκεί να αναφερθεί το όνομα του δημιουργού, αλλά τα 

παράγωγα έργα δεν είναι αναγκαίο να διατίθενται υπό τους ίδιους όρους με το 

αρχικό. 

  

 Attribution No Derivatives (by‐nd)

Η άδεια αυτή επιτρέπει την διάδοση του έργου, για εμπορικούς και μη σκοπούς, 

υπό τον όρο ότι αναφέρεται το όνομα του δημιουργού και το έργο χρησιμοποιείται 

ακέραιο.  

 

 



 Attribution Share Alike (by‐sa)

Η άδεια αυτή επιτρέπει την χρήση του έργου για παραγωγή νέου, ακόμη και για 

εμπορικούς σκοπούς, υπό τον όρο ότι θα αναφερθεί το όνομα του δημιουργού και 

το νέο έργο θα έχει τους ίδιους όρους χρήσης. Η άδεια αυτή συχνά συγκρίνεται με 

την άδεια χρήσης λογισμικού ανοικτού κώδικα. 

  

 Attribution (by)

Η άδεια αυτή επιτρέπει την οποιαδήποτε μετέπειτα χρήση του έργου με μοναδικό 

όρο την αναφορά στον δημιουργό. Πρόκειται για την πιο «ανοικτή» άδεια χρήσης, 

με την έννοια ότι επιτρέπει οποιαδήποτε χρήση από το κοινό. 

Όλες οι παραπάνω άδειες έχουν κάποια κοινά χαρακτηριστικά και όρους. 

επιτρέπουν στον δημιουργό να διατηρήσει τα δικαιώματα πνευματικής ιδιοκτησίας 

για το έργο του. ταυτόχρονα ανακοινώνουν ότι τα δικαιώματα τρίτων όσο αναφορά 

την ίση χρήση, πρώτης πώλησης και ελευθερίας της έκφρασης δεν θα επηρεαστούν 

από την παρούσα άδεια χρήσης. Κάθε άδεια χρήσης απαιτεί από το κοινό στο οποίο 

απευθύνεται να πάρει την άδεια του δημιουργού για την τέλεση ενεργειών που δεν 

επιτρέπονται από το κείμενο της άδειας χρήσης. Επίσης σε κάθε αντίγραφο του 

έργου θα πρέπει οποιαδήποτε  σήμανση πνευματικής ιδιοκτησίας (π.χ. λογότυπο) 

να παραμείνει αναλλοίωτο και κάθε αντίγραφο θα πρέπει να συνδέεται με την 

άδεια χρήσης που συνοδεύει το πρωτότυπο. Απαγορεύεται από το κοινό η αλλαγή 

των όρων χρήσης κατά την διάδοση του έργου, που έχει ορίσει ο δημιουργός καθώς 

και η χρήση της τεχνολογίας για τον περιορισμό τρίτων στην νόμιμη χρήση του 

έργου. ακόμη κάθε άδεια χρήσης επιτρέπει στο κοινό (υπό τους όρους που θέτει ο 

δημιουργός) την αντιγραφή, διάδοση, δημοσιά προβολή και εκτέλεση, την προβολή 

μέσω διαδικτύου και την τροποποίηση του τύπου του έργου (format) ως αυτούσιο 

αντίγραφο. Τέλος όλες οι άδειες χρήσης ισχύουν παγκοσμίως, διαρκούν όσο και τα 

πνευματικά δικαιώματα του δημιουργού και δεν αναιρούνται. 

2.3. Δευτερεύουσες άδειες 

Πέρα από τις έξι βασικές υπάρχουν και μερικές δευτερεύουσες οι οποίες έχουν πιο 

ειδική εφαρμογή. Συνοπτικά, 



• Sampling+ : Σειρά αδειών χρήσης που αναφέρεται στην δειγματοληψία 

(sampling) μουσικών κομματιών και χρήση των δειγμάτων για παραγωγή 

νέας μουσικής 

• Public Domain Dedication: άδεια χρήσης με την οποία ο δημιουργός 

απαρνείται κάθε δικαίωμα πνευματικής ιδιοκτησίας του έργου του 

 

• Founders Copyright: άδεια χρήσης με την οποία ο δημιουργός απαρνείται 

κάθε δικαίωμα πνευματικής ιδιοκτησίας του έργου του, μετά από 14 ή 28 

χρόνια. 

• Music Sharing license: άδεια χρήσης που αφορά τους μουσικούς και τους 

όρους με τους οποίους διανέμουν, ή μάλλον μοιράζουν, την μουσική τους 

στο κοινό. 

 

• Developing Nations license: άδεια χρήσης η οποία επιτρέπει στον 

δημιουργό να θέσει λιγότερους περιοριστικούς όρους χρήσης του έργου του 

σε χώρες που θεωρούνται από την παγκόσμια τράπεζα, χώρες χαμηλού 

εισοδήματος. 

 

Τέλος, για το λογισμικό υπάρχουν οι άδειες GNU GPL και GNU LGPL. Θα πρέπει να 

σημειωθεί ότι για τις παραπάνω ειδικές άδειες δεν ισχύουν οι γενικοί όροι και 

κανόνες που αναφέρθηκαν παραπάνω και ισχύουν ειδικοί κανόνες. 

3. Η διαδικασία. 

Για την κατοχύρωση των αδειών αυτών από οποιοδήποτε δημιουργό, ο δημιουργός 

θα πρέπει να εισέλθει στον δικτυακό τόπο της πρωτοβουλίας και ακολουθώντας τα 

βήματα που περιγράφονται εκεί, να επιλέξει την άδεια που ο ίδιος θεωρεί 

κατάλληλη. Η άδεια εμφανίζεται στο δικτυακο τόπο του δημιουργού ως εικονίδιο 

και καλύπτει όλα τα έργα που εμφανίζονται σ’αυτό. Επίσης παρέχεται νομικό 

κείμενο κατοχύρωσης και υποστήριξης της άδειας το οποίο μπορεί να 

χρησιμοποιηθεί σε οποιοδήποτε, θεωρητικά,  δικαστήριο. 



 

4. Συνοψίζοντας 

Θα μπορούσε κάνεις να αναρωτηθεί, γιατί Creative Commons; γιατί να επιτρέψω 

την εν μέρει ελεύθερη αντιγραφή και διάδοση του έργου μου ενώ μπορώ να 

διατηρήσω, με τα συμβατικά νομικά εργαλεία, την πλήρη κυριότητα του; Τι θα 

κερδίσω; 

Το κέρδος που προκύπτει από μια τέτοια κίνηση δεν είναι τόσο υλικό όσο κοινωνικό 

και ηθικό. Προσπαθεί να βγάλει την δημιουργία, την έκφραση και την τέχνη (άρα 

μαζί και το design) από τα στεγνά πλαίσια της εμπορευματοποίησης των πάντων και 

τις κερδοφορίας από τα πάντα. Μιλώντας για «τέχνη» και «έργο», μιλάμε για 

τρόπους έκφρασης και επικοινωνίας του δημιουργού με το κοινό. Η ανάπτυξη του 

διαδικτύου κάνει αυτή την επικοινωνία πιο εύκολη και άμεση αλλά ταυτόχρονα 

έφερε και κανόνες που την περιορίζουν και αρκετές φορές την καθιστούν 

«παράνομη». Τα Creative Commons δεν αφορούν τις εταιρείες ως διαχειριστές 

έργων και πως αυτές θα προστατεύσουν τα λιγότερο πνευματικά και περισσότερο 

εμπορικά δικαιώματα των έργων που διαχειρίζονται, αλλά τους δημιουργούς τους 

ίδιους και πως αυτοί ορίζουν την σχέση τους με το απευθυνόμενο κοινό ένα προς 

ένα. 



 

5. Αναφορές, σχετικοί συνδέσμοι. 

http://creativecommons.org/  ‐ Ο δικτυακός τόπος της πρωτοβουλίας 

http://www.deviantart.com/ ‐ Δικτυακή κοινότητα καλλιτεχνών που έχει 

ενσωματώσει το σύστημα κατοχύρωσης δικαιωμάτων Creative Commons 

http://www.thecorporation.com/ ‐ Ο δικτυακός τόπος του ντοκιμαντέρ των  Mark 

Achbar, Jennifer Abbott και Joel Bakan, που μιλάει για τις πολυεθνικές εταιρείες με 

μια πολύ καλή αναφορά στα πνευματικά δικαιώματα και το κυνήγι τους. 

http://www.mattin.org/ ‐ Ο δικτυακός τόπος ισπανού καλλιτέχνη και ακτιβιστή ο 

οποίος διανέμει την μουσική του δωρεάν. Στον τομέα essays κείμενο του με 

απόψεις κατά της κίνησης των Creative Commons και υπέρ της κίνησης Anti – 

Copyright (το κείμενο είναι γραμμένο στα ισπανικά) 

 

 

http://creativecommons.org/
http://www.deviantart.com/
http://www.mattin.org/

	Εισαγωγή 
	2. Οι άδειες χρήσης. 
	2.1. Δικαιώματα 
	2.2. Κύριες άδειες χρήσης 
	2.3. Δευτερεύουσες άδειες 
	3. Η διαδικασία. 
	4. Συνοψίζοντας 
	5. Αναφορές, σχετικοί συνδέσμοι. 


