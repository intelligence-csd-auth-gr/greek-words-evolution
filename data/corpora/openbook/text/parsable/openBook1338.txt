




































ΕΚΠΑΙΔΕΥΣΗ ΜΟΥΣΟΥΛΜΑΝΟΠΑΙΔΩΝ 2002-2004 

ΕΠΕΑΕΚ II ΜΕΤΡΟ 1.1 ΕΝΕΡΓΕΙΑ 1.1.1 

•ΟΙΗΣΗΣ: ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ/ΕΛΚΕ 

ΒΥΠΕΥΘΥΝΗ ΕΡΓΟΥ: ΚΑΘΗΓΗΤΡΙΑ ΑΝΝΑ ΦΡΑΓΚΟΥΔΑΚΗ 

ΊΡΑΞΗ ΧΡΗΜΑΤΟΔΟΤΕΙΤΑΙ ΑΠΟ ΚΟΙΝΟΤΙΚΟΥΣ ΠΟΡΟΥΣ (ΕΥΡΩΠΑΪΚΟ ΚΟΙΝΩΝΙΚΟ ΤΑΜΕΙΟ) ΚΑΙ 

ΠΟΡΟΥΣ ΚΑΤΑ 75% ΚΑΙ 25% ΑΝΤΙΣΤΟΙΧΑ, ΣΕ ΣΧΕΣΗ ΜΕ ΤΟ ΣΥΝΟΛΙΚΟ 

ΠΡΟΫΠΟΛΟΓΙΣΜΟ ΤΟΥ ΕΡΓΟΥ 

Εκπαίδευση Μουσουλμανοπαίδων 2002-2004 

Διδακτικές προτάσεις για 
το μάθημα της λογοτεχνίας 

Επιμέλεια: 

Βενετία Αποστολίδου & Ελένη Χοντολίδου 

Β Γυμνασίου 

ΑΘΗΝΑ 2004 







Διδακτικές προτάσεις 
για το μάθημα της λογοτεχνίας 

Β' Γυμνασίου 



ΠΡΟΓΡΑΜΜΑ ΕΚΠΑΙΔΕΥΣΗΣ ΜΟΥΣΟΥΛΜΑΝΟΠΑΙΔΩΝ 2002-2004 

ΕΠΕΑΕΚII ΜΕΤΡΟ 1.1 ΕΝΕΡΓΕΙΑ 1.1.1 

ΦΟΡΕΑΣ ΥΛΟΠΟΙΗΣΗΣ: ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ 

ΑΘΗΝΩΝ/ΕΛΚΕ 

ΥΠΕΥΘΥΝΗ ΕΡΓΟΥ: ΑΝΝΑ ΦΡΑΓΚΟΥΔΑΚΗ 

ΑΝΑΠΛΗΡΩΤΗΣ ΕΠΙΣΤΗΜΟΝΙΚΟΣ ΥΠΕΥΘΥΝΟΣ ΕΡΓΟΥ: ΘΑΛΕΙΑ ΔΡΑΓΩΝΑ 

Η ΠΡΑΞΗ ΣΥΓΧΡΗΜΑΤΟΔΟΤΕΙΤΑΙ ΑΠΟ ΚΟΙΝΟΤΙΚΟΥΣ ΠΟΡΟΥΣ (ΕΥΡΩΠΑΪΚΟ 

ΚΟΙΝΩΝΙΚΟ ΤΑΜΕΙΟ) ΚΑΙ ΕΘΝΙΚΟΥΣ ΠΟΡΟΥΣ ΚΑΤΑ 75% ΚΑΙ 25% 

ΑΝΤΙΣΤΟΙΧΑ, ΣΕ ΣΧΕΣΗ ΜΕ ΤΟ ΣΥΝΟΛΙΚΟ ΠΡΟΫΠΟΛΟΓΙΣΜΟ ΤΟΥ ΕΡΓΟΥ 

Δράση - Δημιουργία «εναλλακτικού» εκπαιδευτικού υλικού για το μάθημα της λογοτεχνίας 

Α' και Β' Γυμνασίου: 

Επιστημονικές υπεύθυνες δράσης: ΒΕΝΕΤΙΑ ΑΠΟΣΤΟΛΙΔΟΥ 

ΕΛΕΝΗ ΧΟΝΤΟΛΙΔΟΥ 

Συγγραφική ομάδα: Δημήτρης Αδαμίδης, Χρήστος Δανιήλ, Μαρία Ζωγραφάκη, 

Μαρία Κελεπούρη, Γρηγόρης Πασχαλίδης, Αντιγόνη Τσαρμποπούλου 

Παραγωγή: ΚΟΙΝΟΠΡΑΞΙΑ ΤΩΝ ΕΤΑΙΡΕΙΩΝ «MULTIMEDIA Α.Ε.», «ΕΛΛΗΝΙΚΑ 

ΓΡΑΜΜΑΤΑ Α.Ε.» & «ΕΚΤΥΠΩΣΕΙΣ IRIS Α.Ε.Β.Ε.» 

ISBN 960-8313-92-9 



ΠΡΟΓΡΑΜΜΑ ΕΚΠΑΙΔΕΥΣΗΣ ΜΟΥΣΟΥΛΜΑΝΟΠΑΙΔΩΝ 2002-2004 

Διδακτικές προτάσεις 
για το μάθημα 

της λογοτεχνίας 

Β' Γυμνασίου 

Βενετία Αποστολίδου & Ελένη Χοντολίδου 

Αθήνα 2004 





ΠΕΡΙΕΧΟΜΕΝΑ 

Εισαγωγή 9 

Ενότητα 1η: Το ταξίδι: εμπειρία ζωής και εμπειρία ανάγνωσης 13 

Σκοϊΐοθεσία της ενότητας 17 

Δεξιότητες των μαθητών 18 
Περιεχόμενο διδασκαλίας 18 

Βιβλιογραφία για τον εκπαιδευτικό 33 

Δραματοποίηση λογοτεχνικών κειμένων 34 

Προτάσεις για δραματοποίηση λογοτεχνικών κειμένων 

με θέμα το ταξίδι 36 

Ενότητα 2η: Η περιπέτεια της ενηλικίωσης 39 

Σκοποθεσία της ενότητας 44 

Δεξιότητες των μαθητών 44 

Περιεχόμενο διδασκαλίας 44 

Βιβλιογραφία για τον εκπαιδευτικό 59 

Προτάσεις για δραματοποίηση λογοτεχνικών κειμένων 

με θέμα την ενηλικίωση 60 

Ενότητα 3η: Εικόνα και λόγος: το οπτικο-ακουστικό 

αφήγημα 63 

Σκοποθεσία της ενότητας 67 

Δεξιότητες των μαθητών 68 

Περιεχόμενο διδασκαλίας 68 

Βιβλιογραφία για τον εκπαιδευτικό 76 

Για την τέχνη και τις τεχνικές του κινηματογράφου 77 

7 





ΕΙΣΑΓΩΓΗ 

Η διδασκαλία της λογοτεχνίας στο πλαίσιο του Προγράμματος «Εκ­

παίδευση Μουσουλμανοπαΐδων 2002-2004» συνιστά μια κοινωνική και 

παιδαγωγική πρόκληση. Ποια μπορεί να είναι η θέση του μαθήματος 

της λογοτεχνίας στο διδακτικό πρόγραμμα των Γυμνασίων της Θράκης; 

Σε μια εποχή κατά την οποία το μάθημα της λογοτεχνίας τείνει να έχει 

μια μάλλον περιφερειακή, έκκεντρη θέση μέσα στο όλο και περισσότε­

ρο προσανατολιζόμενο στις επιστήμες και στην τεχνολογία σύγχρονο 

σχολείο, η διδασκαλία του στους μειονοτικούς μαθητές, με δεδομένη 

την ατελή γνώση τους της ελληνικής γλώσσας αλλά και την πολιτισμική 

διαφορά τους, μοιάζει να το καθιστά ακόμα πιο περιθωριακό, σχεδόν 

οριακό, όσον αφορά είτε στη σκοπιμότητα είτε στην ίδια τη βιωσιμότη­

τα του. 

Ωστόσο, όπως έχει δείξει και η εμπειρία από τα ποικίλα προγράμ­

ματα μειονοτικής εκπαίδευσης που έχουν αναπτυχθεί διεθνώς, το μά­

θημα της λογοτεχνίας μπορεί να αποτελέσει προνομιακό μέσο για την 

καλλιέργεια του ήθους και των αξιών της πολυπολιτισμικής κοινωνίας-

της κοινωνίας, δηλαδή, στην οποία όλες οι διαφορετικές πολιτισμικές 

ταυτότητες και παραδόσεις συνυπάρχουν, συνδιαλέγονται και δημι­

ουργούν χωρίς αποκλεισμούς ή στιγματισμούς. Είναι σε αυτήν ακριβώς 

τη βάση που πιστεύουμε ότι το μάθημα της λογοτεχνίας έχει ένα ζωτι­

κό ρόλο μέσα στο εκπαιδευτικό πρόγραμμα των μουσουλμάνων μαθη­

τών της Θράκης, ότι μπορεί να συμβάλει, με το δικό του τρόπο, στην 

πραγματοποίηση του θεμελιακού γενικού στόχου αυτού του προγράμ­

ματος: να γίνουν, δηλαδή, οι μαθητές αυτών των σχολείων ικανοί να 

ενταχθούν και να συμβάλουν, ισότιμα και δημιουργικά, στις κάθε εί­

δους διαδικασίες, εξελίξεις και θεσμούς που διαμορφώνουν και μετα­

μορφώνουν καθημερινά τόσο το άμεσο, όσο και το ευρύτερο οικονομι­

κό, κοινωνικό, πολιτικό και πολιτισμικό περιβάλλον τους. 

Ειδικότερα, ένας από τους βασικούς σκοπούς του προγράμματος 

«Εκπαίδευση Μουσουλμανοπαΐδων 2002-2004» είναι η ενίσχυση της 

ελληνομάθειας των μουσουλμάνων μαθητών οι οποίοι, καθώς δεν 

έχουν την ελληνική ως μητρική γλώσσα, φθάνουν στο Γυμνάσιο με πο­

λύ ελλιπή γνώση της ελληνικής γλώσσας, με αποτέλεσμα να μην μπο­

ρούν να ανταποκριθούν καθόλου στην ανάγνωση εκτενών κειμένων. Η 

αδυναμία αυτή τους εμποδίζει να ολοκληρώσουν την υποχρεωτική εκ-

9 



παίδευση, καθώς η ανάγνωση και η κατανόηση είναι απαραίτητο εργα­
λείο για όλα τα μαθήματα του σχολείου. Το μάθημα της λογοτεχνίας 
λοιπόν, είναι ένα κρίσιμο μάθημα γιατί μπορεί να ασκήσει τους αλλό­
γλωσσους μαθητές στη δημιουργική ανάγνωση και να βελτιώσει το γε­
νικό αναγνωστικό τους επίπεδο. 

Οι διδακτικές προτάσεις που θα βρείτε ανεπτυγμένες παρακάτω 
έχουν πάρει υπόψη τους γενικούς και ειδικούς σκοπούς του επίσημου 
Αναλυτικού Προγράμματος για το μάθημα της λογοτεχνίας και, σε κα­
μιά περίπτωση, δεν σκοπεύουν να αντικαταστήσουν το σύνολο της δι­
δακτέας ύλης του μαθήματος. Ο ρόλος τους είναι υποστηρικτικός, ειδι­
κά για τους μουσουλμάνους μαθητές, στους οποίους απευθύνονται και 
τις ανάγκες των οποίων παίρνουν υπόψη τους, προκειμένου να τους 
δώσουν κίνητρα για ανάγνωση και λογοτεχνικά κείμενα ειδικά επιλεγ­
μένα γι' αυτούς. 

Τα λογοτεχνικά κείμενα που προτείνονται είναι οργανωμένα σε θε­
ματικές ενότητες, όπως και στο εν χρήσει ανθολόγιο Κείμενα Νεοελλη­
νικής Λογοτεχνίας της Β' Γυμνασίου. Οι ενότητες που καταρτίσαμε είναι 
τρεις: 

Η πρώτη ενότητα έχει τον τίτλο Το ταξίδι: εμπειρία ζωής και εμπειρία 
ανάγνωσης. Στεγάζει κείμενα που αναφέρονται στο ταξίδι ως μια πολύ­
μορφη εμπειρία ζωής, με έκδηλο το στοιχείο της περιπέτειας και της 
φαντασίας. Επιδιώκει να ανοίξει τους ορίζοντες των μειονοτικών μαθη­
τών γνωρίζοντας τους άλλους τόπους και άλλες κουλτούρες. Η δεύτερη 
ενότητα έχει τον τίτλο Η περιπέτεια της ενηλικίωσης και περιλαμβάνει 
κείμενα που ασχολούνται με τα προβλήματα της εφηβικής ηλικίας. Κα­
θώς οι μαθητές της Β' Γυμνασίου βρίσκονται πλέον στην εφηβεία, ένα 
ισχυρό κίνητρο για ανάγνωση αλλά και μια ουσιαστική βοήθεια για τη 
συγκρότηση της ταυτότητας τους μπορεί να είναι λογοτεχνικά κείμενα 
που παρουσιάζουν ποικίλα πορτρέτα εφήβων σε διαφορετικά πολιτι­
σμικά συμφραζόμενα. Η τρίτη, τέλος, ενότητα έχει τον τίτλο Εικόνα και 
λόγος: το οπτικό-ακουστικό αφήγημα και αποτελεί συνέχεια, κατά κάποιον 
τρόπο, της πρώτης ενότητας της Α' Γυμνασίου Λόγος και εικόνα: Τα κό­
μικς. Αυτήν τη φορά η έμφαση δίνεται στην παράλληλη μελέτη λογοτε­
χνικών και οπτικο-ακουστικών αφηγημάτων που προέρχονται από τον 
κινηματογράφο και την τηλεόραση. Χρησιμοποιούμε την κινηματογρα­
φική και τηλεοπτική εικόνα για να προάγουμε την ελληνομάθεια τους 
με προσιτούς τρόπους και να τους φέρουμε κοντά στις αξίες και τις 
αναζητήσεις της ελληνικής κοινωνίας. 

10 



Κάθε διδακτική ενότητα έχει την ακόλουθη δομή: 

α) Προτάσσεται μια εισαγωγή που εκθέτει την προβληματική του 

είδους των κειμένων που προτείνονται και την παιδαγωγική τους χρη­

σιμότητα. Επίσης, αναδεικνύει, όπου είναι δυνατόν, δυνατότητες συν­

δυασμού των κειμένων του σχολικού ανθολογίου με εκείνα του προτει­

νόμενου υλικού, έτσι ώστε οι μουσουλμάνοι μαθητές να περνούν στα­

διακά από μικρότερα, απλούστερα κείμενα σε ολοένα μεγαλύτερα και 

συνθετότερα ως προς τη γλώσσα και το περιεχόμενο. 

β) Περιγράφονται οι διδακτικοί σκοποί και οι δεξιότητες που επι­

διώκουμε να καλλιεργήσουν οι μαθητές. 

γ) Παρατίθενται τα κείμενα που προτείνουμε να διαβάσουν οι μα­

θητές, συνήθως χωρισμένα σε κατηγορίες ανάλογα με το είδος τους. 

δ) Αναλύεται η μέθοδος διδασκαλίας, η οποία αναπτύσσεται σε φά­

σεις και περιγράφονται οι δραστηριότητες που προτείνονται για τους 

μαθητές. Οι δραστηριότητες κατανέμονται σε κάθε φάση και σε κάθε 

κείμενο ξεχωριστά. 

ε) Παρατίθεται βιβλιογραφία για τον εκπαιδευτικό. 

Κάθε ενότητα, όμως, μπορεί να απαιτεί επιπλέον βοηθητικό υλικό. 

Ειδικότερα: Στην τρίτη ενότητα Εικόνα και λόγος: Το οπτικό-ακουστικό 

αφήγημα παρατίθεται μια έκθεση των βασικών κωδίκων και συμβάσεων 

του κινηματογράφου για να εξοικειωθεί ο εκπαιδευτικός με το είδος 

αυτό της οπτικής αφήγησης, το οποίο, παρότι δημοφιλές, αποτελεί ένα 

μυστήριο ως προς την τεχνική του. Στις άλλες ενότητες παρατίθενται 

ξεχωριστά προτάσεις για δραματοποίηση ορισμένων κειμένων, καθό­

σον η δραματοποίηση είναι ένα αποτελεσματικό μέσον ερμηνείας του 

κειμένου και έκφρασης της ανταπόκρισης των μαθητών, ειδικά εκείνων 

που έχουν γλωσσικές δυσκολίες. 

Ένα ζήτημα που πρέπει ακόμη να διευκρινιστεί είναι πώς θα έρ­

θουν τα κείμενα που προτείνουμε στα χέρια των μαθητών. Κρίσιμος εί­

ναι, στο σημείο αυτό, ο ρόλος της σχολικής βιβλιοθήκης. Το Πρόγραμ­

μα «Εκπαίδευση Μουσουλμανοπαΐδων 2002-2004» περιέλαβε στις δρά­

σεις του την κατάρτιση σχολικών βιβλιοθηκών (ή την ενίσχυση όσων 

υπήρχαν) στα σχολεία με αμιγή μουσουλμανικό πληθυσμό αλλά και σε 

αρκετά μεικτά σχολεία (συνολικά είκοσι δύο) στους νομούς Ξάνθης και 

Ροδόπης. Στις βιβλιοθήκες αυτές περιλαμβάνονται τα βιβλία που προ­

τείνουμε στις παρακάτω διδακτικές προτάσεις, σε πολλαπλά μάλιστα 

αντίτυπα. Θεωρούμε απαραίτητο να τονίσουμε την πολιτισμική σημα­

σία που αποκτά για τους μειονοτικούς μαθητές η χρήση της βιβλιοθή-

11 



κης, ο δανεισμός βιβλίων και η ανάγνωση βιβλίων στο σπίτι. Ο τρόπος 

εργασίας που προτείνουμε οδηγεί στη βιβλιοθήκη και αυτό είναι ένα 

στοιχείο της πρότασης μας που θα πρέπει να ενισχυθεί ιδιαίτερα από 

τους εκπαιδευτικούς. 

Παρ’ όλα αυτά, ετοιμάσαμε και ένα φάκελο για τους μαθητές που 

περιλαμβάνει μερικά ενδεικτικά κείμενα από όσα προτείνουμε. Ο λό­

γος ύπαρξης αυτού του φακέλου είναι καθαρά πρακτικός: σκοπεύει να 

βοηθήσει στη διεξαγωγή του μαθήματος σ' εκείνα τα σχολεία της Θρά­

κης που δεν έχουν βιβλιοθήκες αλλά και να απαλλάξει τους εκπαιδευ­

τικούς από το άχθος της συνεχούς παραγωγής αντιγράφων. Ωστόσο, ο 

φάκελος αυτός με τα λογοτεχνικά κείμενα για το μαθητή δεν αποτελεί 

ανθολόγιο και δεν πρέπει, από κεκτημένη ταχύτητα, να αντιμετωπιστεί 

ως τέτοιο. Δεν επιδιώκει να δεσμεύσει τους καθηγητές παρά μόνο να 

τους βοηθήσει. Ο εκπαιδευτικός κάθε τάξης είναι εκείνος που θα απο­

φασίσει ποια κείμενα από το φάκελο και ποια κείμενα από τη βιβλιοθή­

κη είναι κατάλληλα για τους δικούς του μαθητές. 

Με τις διδακτικές μας προτάσεις για το μάθημα της λογοτεχνίας 

στα γυμνάσια της Θράκης επιδιώκουμε να ανοίξουμε στους εκπαιδευ­

τικούς ένα δρόμο ευέλικτο και σαφή, ο οποίος οπωσδήποτε απαιτεί και 

ανάληψη πρωτοβουλιών από την πλευρά τους, έτσι ώστε να πετύχουν 

αυτό που χρόνια θεωρούνταν ακατόρθωτο: να λειτουργήσει η λογοτε­

χνία στις τάξεις με παιδιά που η μητρική τους γλώσσα δεν είναι η ελλη­

νική· να λειτουργήσει θα πει να κερδίσει το ενδιαφέρον τους για την 

ανάγνωση, παρ’ όλες τις γλωσσικές δυσκολίες, και να τους δώσει τα κί­

νητρα να παράγουν το δικό τους λόγο. 

12 



ΕΝΟΤΗΤΑ In 

ΤΟ ΤΑΞΙΔΙ: ΕΜΠΕΙΡΙΑ ΖΩΗΣ 
ΚΑΙ ΕΜΠΕΙΡΙΑ ΑΝΑΓΝΩΣΗΣ 

Βενετία Αποστολίδου 

Δημήτρης Αδαμίδης & Μαρία Ζωγραφάκη 





Εισαγωγή1 

Η μετακίνηση από τον ένα τόπο στον άλλο γεννά ελπίδες και προσ­
δοκίες στον καθένα μας ότι θα εισέλθει σ' έναν άγνωστο κόσμο, και­
νούργιο και διαφορετικό και ότι θα του δοθεί, ίσως, η ευκαιρία να βιώ­
σει πρωτόγνωρες, θαυμαστές εμπειρίες. Η μετακίνηση και η παραμονή 
σε άγνωστους τόπους μας δίνει την ευκαιρία να αποκτήσουμε γνώσεις 
για άλλους πολιτισμούς, να θέσουμε σε δοκιμασία τα πιστεύω μας, τις 
συνήθειες μας και τις προκαταλήψεις μας και να γνωρίσουμε, τελικά, 
τον εαυτό μας καλύτερα. Το ταξίδι είναι λοιπόν μια κρίσιμη πολιτισμική 
εμπειρία σε όλες τις εποχές και ως τέτοια αντιμετωπίζεται σε αυτή την 
ενότητα. Το ταξίδι υπήρξε πάντοτε μια εμπειρία που ερέθιζε τη φαντα­
σία των ανθρώπων, από τα πολύ παλιά χρόνια έως σήμερα, και έχει τρο­
φοδοτήσει μια μεγάλη ποικιλία κειμένων, αρχής γενομένης από την 
Οδύσσεια, που εξιστορούν ταξίδια, όλα επενδυμένα με τα όνειρα, τις 
προσδοκίες και την περιέργεια, τη νοσταλγία, τα προβλήματα και τους 
φόβους των ανθρώπων. 

Προτείνουμε η Β' Γυμνασίου να ξεκινήσει τις αναγνώσεις της με αυ­
τήν τη θεματική ενότητα, με την οποία προσδοκούμε οι μειονοτικοί μα­
θητές να ανοίξουν τους ορίζοντες τους, γνωρίζοντας άλλους τόπους 
και άλλες κουλτούρες. Πρόκειται για μια ενότητα η οποία καλεί σε δια-
θεματική προσέγγιση και απαιτεί τη συνεργασία γνώσεων και δεξιοτή­
των από άλλα μαθήματα, όπως η γεωγραφία και η ιστορία. Επιδιώκου­
με, επομένως, να λειτουργήσει και ως ένα καλό ερέθισμα για την εμπέ­
δωση και τη διεύρυνση των γνώσεων των άλλων μαθημάτων. 

Οι πολλαπλές εκδοχές του ταξιδιού μέσα στο χρόνο, η διαφορετική 
κάθε φορά σκόπευση και αναγκαιότητα του, η οικονομική, πολιτική, θρη­
σκευτική, γνωστική αλλά και ψυχαγωγική του διάσταση, καθώς και η τυ­
χοδιωκτική του πλευρά, υπήρξαν ικανές αφορμές για την παραγωγή 
πλήθους κειμένων, σε ποικίλα είδη λόγου, αλλά και εικαστικών και κινη­
ματογραφικών έργων. Από αυτό το πλούσιο υλικό επιλέγουμε κείμενα τα 

1. Η παρούσα εισαγωγή δανείζεται ιδέες και φράσεις από τις εισαγωγές της Βι-

κτωρίας Καπλάνη στις αντίστοιχες διδακτικές ενότητες που ετοίμασε για το Δημοτικό 

και το Γυμνάσιο. Βλ. Αποστολίδου Βενετία, Καπλάνη Βικτωρία & Ελένη Χοντολίδου 

(επιμ.) (2000). Διαβάζοντας λογοτεχνία στο σχολείο... μια νέα πρόταση διδασκαλίας. Αθή­

να: Τυπωθήτω - Γ. Δαρδανός, σο. 99-101, 249-252. 

15 



οποία επιδιώκουμε να καλύπτουν δύο απαραίτητα κριτήρια: να είναι ελ-
κυστικά και κατανοητά για τους μειονοτικούς μαθητές αλλά και να ξεδι-
πλώνουν τις περισσότερες πλευρές και εκδοχές του ταξιδιού ως αυτό 
που είναι: μια σύνθετη εμπειρία ζωής. Ταυτόχρονα επιδιώκουμε, με τη 
βοήθεια των δραστηριοτήτων που προτείνουμε, η ανάγνωση των κειμέ-
νων που μιλούν για το ταξίδι να αποβεί γοητευτική και παιγνιώδης, να 
ψυχαγωγήσει τους μαθητές αλλά και να τους μάθει για τα είδη και τις πα-
ραμέτρους ενός ταξιδιού, για τη ζωή σε άλλες χώρες και σε άλλους πολι-
τισμούς, εξοικειώνοντας τους με την ιδέα του άλλου, του διαφορετικού. 

Στην εκπαίδευση αλλά και στη φιλολογία, όταν γινόταν, έως πρό­
σφατα, λόγος περί ταξιδιού, το μυαλό πήγαινε στο είδος εκείνο που ονο­
μάζεται «ταξιδιωτικές εντυπώσεις».2 Στα Κείμενα Νεοελληνικής Λογοτε­
χνίας της Β' Γυμνασίου υπάρχει θεματική ενότητα που επιγράφεται «Τα-
ξιδιωτικά» και περιλαμβάνει αποσπάσματα από ταξιδιωτικές εντυπώ­
σεις γνωστών πεζογράφων όπως ο Κώστας Ουρανής, ο Γιώργος Θεοτο-
κάς ή ο Νίκος Καζαντζάκης. Το κειμενικό αυτό είδος έχει οπωσδήποτε 
την αξία του και μας έχει δώσει εξαιρετικά δείγματα περιγραφικής δει-
νότητας. Ωστόσο, η έλλειψη μυθοπλασίας που το χαρακτηρίζει και η εμ-
μονή του σε σημεία και θέματα που θα συγκινούσαν κυρίως έναν ενήλι-
κα, μαζί με τη λεπτοδουλεμένη αλλά δύσκολη γλώσσα που χρησιμοποι-
εί, δεν το κάνουν το πλέον κατάλληλο για την παρούσα ενότητα και τους 
μειονοτικούς μαθητές. Όπως φαίνεται παρακάτω στη μέθοδο (Β' Φά-
ση), το είδος των ταξιδιωτικών εντυπώσεων και τα συγκεκριμένα κείμε-
να του ανθολογίου αποτελούν ένα, ανάμεσα σε άλλα, είδος ταξιδιού με 
το οποίο επιδιώκουμε να εξοικειώσουμε τους μαθητές μας. Ταυτόχρονα 
όμως, στο ανθολόγιο υπάρχουν και κάποια άλλα κείμενα, ενταγμένα σε 
διαφορετικές ενότητες, τα οποία σχετίζονται με το ταξίδι, στην ευρεία 
μορφή με την οποία το αντιμετωπίζουμε εδώ. Π.χ., δύο κείμενα του 
Καρκαβίτσα και του Ουράνη που αναφέρονται στη ζωή των ναυτικών 
συνομιλούν με τα ποιήματα του Νίκου Καββαδία που χρησιμοποιούμε 

2.Ένα πρόσφατο μελέτημα της Αγγέλας Καστρίνάκη, «Αταξίδευτη λογοτεχνία. Μια 

πρώτη περιήγηση» στον τ. της ιδίας, Η λογοτεχνία, μια σκανταλιά, μια διαφυγή ελευθερίας. 

Αθήνα: Πόλις, 2003, σσ. 242-271, διερευνά το θέμα του ταξιδιού στη μυθοπλαστική λο­

γοτεχνία και διατυπώνει την υπόθεση εργασίας ότι «το ταξίδι, η μετακίνηση, έχει ελάχι­

στη μοίρα στις [νεοελληνικές] λογοτεχνικές αφηγήσεις του 20ου αιώνα» (σ. 242). Και 

από τη δική μας έρευνα για σχετικά κείμενα επιβεβαιώνεται η υπόθεση αυτή. Μόνο με­

τά το 1990 εμφανίζονται αρκετά μυθοπλαστικά κείμενα με θέμα το ταξίδι. 

16 



στην Α' Φάση και, επομένως, θα τα εντάξουμε εκεί. Επίσης, τα δημοτικά 
τραγούδια της ξενιτιάς εντάσσονται σε μια κοινή ενότητα που επιγράφε­
ται «Το ταξίδι της ξενιτιάς και της προσφυγιάς» (βλ. Β' Φάση). 

Έμφαση, οπωσδήποτε, δίνεται σε κείμενα που χρησιμοποιούν το 
ταξίδι ως αφηγηματικό πλαίσιο μιας μυθοπλασίας, με έκδηλο το στοι­
χείο της περιπέτειας, της επαφής με τον άλλο και τελικά της αλλαγής 
που συντελείται στον ταξιδιώτη. Έτσι, ξεκινώντας από το ταξίδι ενός 
σύγχρονου παιδιού, επιστρέφουμε πίσω στα ταξίδια των μεγάλων θα-
λασσοπόρων-εξερευνητών που άλλαξαν την εικόνα του πλανήτη, κά­
νουμε βουτιά στον κόσμο της φαντασίας με μεγάλα κλασικά έργα, όπως 
η Οδύσσεια, Τα ταξίδια του Γκιούλιβερ και Ο μικρός πρίγκηπας, επιστρέ­
φουμε ξανά στη σκληρή πραγματικότητα του οδυνηρού ταξιδιού της 
ξενιτιάς και της προσφυγιάς, προβληματιζόμαστε για το ταξίδι του 
αγρότη της παραδοσιακής κοινωνίας που μένει απραγματοποίητο ως 
απωθημένο (Βιζυηνός), κάνουμε το γύρο του κόσμου με τον άγγλο αρι­
στοκράτη Φιλέα Φόγκ, για να καταλήξουμε σε ένα προσκύνημα... στη 
Μέκκα. 

Η ενότητα αυτή δεν μπορεί να εκπληρώσει τους σκοπούς της αν 
δεν δημιουργηθεί στην τάξη ένα κλίμα ενθουσιασμού, γοητείας και μά­
θησης γύρω από το ταξίδι. Με τη βοήθεια χαρτών, εικόνων, ημερολο­
γίων, ταξιδιωτικών οδηγών, βιβλίων γνώσεων, θα εμπλακούμε στα ταξί­
δια των κειμένων και ελπίζουμε να έχουν και οι μαθητές μας αναγνω­
στικές εμπειρίες τόσο έντονες, όσο είναι και τα πραγματικά ταξίδια για 
τους ταξιδιώτες. 

Σκοποθεσία της ενότητας 

Να κατανοήσουν οι μαθητές ότι το ταξίδι είναι μια κρίσιμη 
εμπειρία ζωής. 

Να γνωρίσουν άλλους κόσμους και άλλους πολιτισμούς. 
Να καλλιεργήσουν την ανοχή προς το διαφορετικό. 
Να καταλάβουν ότι ένα ταξίδι δεν μας μαθαίνει πράγματα μόνο 

για άλλους αλλά και για τον εαυτό μας. 
Να αντιληφθούν τα είδη και τους ποικίλους στόχους των διαφό­

ρων ταξιδιών. 
Να κατανοούν τα δεδομένα, τις δυσκολίες και τις ιδιαιτερότητες 

κάθε ταξιδιού και ιδίως τη σχέση του με την εποχή στην οποία πραγμα-

17 



τοποιεΐται, δηλαδή τα ήθη, τα μεταφορικά μέσα, την ανάπτυξη της τε­

χνολογίας. 

Να οξύνουν την παρατηρητικότητα τους στα δικά τους ταξίδια. 

Δεξιότητες των μαθητών 

Να αναγνωρίζουν και να περιγράφουν οι μαθητές τα ταξίδια που 

υπάρχουν μέσα στα λογοτεχνικά κείμενα ως προς τις διάφορες παραμέ­

τρους τους: σκοπός, μέσα, διάρκεια, έκβαση (επιτυχής ή όχι και γιατί). 

Να αναγνωρίζουν τα διάφορα πολιτισμικά στοιχεία που υπάρ­

χουν μέσα στα κείμενα που μιλούν για ταξίδια και να προσδιορίζουν 

την ιστορικότητα τους. 

Να συλλέγουν φωτογραφίες και πληροφορίες για διάφορους τό­

πους αξιοποιώντας τις γνώσεις τους από τη γεωγραφία και την ιστορία. 

Να διαβάζουν και να σχεδιάζουν χάρτες. 

Να προετοιμάζουν το δικό τους φανταστικό ταξίδι παίρνοντας 

υπόψη όλες τις παραμέτρους. 

Περιεχόμενο διδασκαλίας 

Αναζητούμε κείμενα που να περιγράφουν ένα ολοκληρωμένο (με 

αρχή, μέση και τέλος) ταξίδι που να φέρνει τον ταξιδιώτη -και τον ανα­

γνώστη- σε επαφή με άλλους πολιτισμούς και να πλουτίζει τα βιώματα 

και τις γνώσεις του. Να αποτελεί, δηλαδή, μια σημαντική εμπειρία ζωής. 

Ποιήματα-τραγονόια 

Νίκος Καββαδίας, «Γράμμα στον ποιητή Καίσαρα Εμμανουήλ», «Οι 

προσευχές των ναυτικών», «Οι γάτες των φορτηγών». Από τη συλ­

λογή Μαραμπού. Αθήνα: Αγρα 1990. 

Κ.Π. Καβάφης, «Ιθάκη». Ποιήματα Αθήνα:Ίκαρος 1978. 

Δημοτικά τραγούδια της ξενιτιάς, Κείμενα Νεοελληνικής Λογοτεχνίας, Β' 

Γυμνασίου, ΟΕΔΒ, σσ. 209-212. 

Διηγήματα 

Ανρΐ Μισώ, «Ο Plume ταξιδεύει», περ. Το Δέντρο, τχ. 31-32 (Ιούν.-Αύγ. 

1997), σσ. 189-190. 

18 



Αποσπάσματα από μυθιστορήματα 
και ταξιδιωτικά κείμενα 

Ουΐλιαμ Σάρογιαν (1994). «Πατροπαράδοτες συμβουλές για τους Αμε­

ρικάνους που ταξιδεύουν», στο Το όνομα μου είναι Αράμ/μτφρ. Κυ­

ριάκος Ντελόπουλος. Αθήνα: Καστανιώτης, σσ. 125-127. 

Αντουάν ντε Σαιντ Εξυπερύ (χχ). Ο μικρός πρίγκηπας/μτφρ. Στρατής 

Τσίρκας. Αθήνα: Ηριδανός, σσ. 36-60 (α' έκδοση 1940). 

Στα ίχνη του Οδυσσέα, αφήγηση: Marie-Therese Davidson. Αθήνα: Ερευ­

νητές, 2003, σσ. 41-49, 53-61, 65-71, 75-83. 

ΛΐτσαΨαραύτη (1987). Το διπλό ταξίδι. Αθήνα: Πατάκης, σσ. 72-81, 91-103. 

Ιμπν Μπαττούτα (1990). Ταξίδια στην Ασία και την Αφρική 1325-1354. 

Αθήνα: Στοχαστής, κεφ. 1 (Το προσκύνημα στη Μέκκα), σσ. 50-55. 

Τζόναθαν Σουΐφτ (1994). Τα ταξίδια του Γκιούλιβερ/μτφρ. Ν. Ορφανΐδης 

και Λ. Πολενάκη. Αθήνα: Άγκυρα, σσ. 14-27, 51-58. 

Από τα Κείμενα Νεοελληνικής Αογοτεχνίας 

Ανδρέας Καρκαβίτσας, «Η θάλασσα», σσ. 9-11. 

Κώστας Ουρανής, «Συλλογιέμαι τους ναυτικούς», σσ. 13-14. 

Θεμιστοκλής Αθανασιάδης-Νόβας, «Στις ερημιές της Λαπωνΐας», σσ. 

292-297. 

Νίκος Καζαντζάκης, «Δίπλωμα ανθρώπου», σσ. 298-302. 

Ολόκληρα βιβλία 
Ταξίδια των μεγάλων εξερευνητών (βιβλία γνώσεων με λογοτεχνική 

αφήγηση) 

Το ταξίδι του Μάρκο Πόλο, Αθήνα: Αμμος 

Το ταξίδι του Μαγγελάνου 

Το ταξίδι του Κολόμβου 

Το ταξίδι του Κουκ 

Γεώργιος Βιζυηνός (2002). Το μόνο ταξίδι της ζωής του, διασκευή Κ. Πού-

λος, Αθήνα: Παπαδόπουλος. 

ΛεμπλάνΛουΐζ (1998). ΗΣοφί ταξιδεύει. Αθήνα: Κέδρος. 

Ιούλιος Βερν (1999). Ο γύρος του κόσμου σε 80 μέρες. Αθήνα: Ερευνη­

τές. 

Jonathan Swift (1998). Τα ταξίδια του Γκιούλιβερ, μετφρ. Μαρία Παππά. 

Αθήνα: Παπαδόπουλος. 

19 



Χέρμαν Μέλβιλ (2000). Μόμπι Ντικ /διασκευή Μαρία Αγγελΐδου. Αθή­

να: Παπαδόπουλος. 

Francisco Coloane (1998). Το τελευταίο ναυτάκι. Αθήνα: Ό π ε ρ α . 

ΛΐτσαΨαραύτη (2000). Αρωμα καλοκαιριού. Αθήνα: Πατάκης. 

Πόλυ Μηλιώρη (1990). Σηκώστε τις βαλίτσες ξεκινάμε. Αθήνα: Οδυσσέας. 

Έριχ Κέστνερ (1988). Ο Αιμίλιος και οι ντετέκτιβ. μτφρ. Άλκης Γουλιμής. 

Αθήνα: Πατάκης. 

Μέθοδος 

Α' Φάση: Πριν από την ανάγνωση 

Ευαισθητοποίηση γύρω από το ταξίδι. Συζήτηση για προσωπικά ή οι­

κογενειακά μας ταξίδια. Φέρνουμε στην τάξη έντυπο ταξιδιωτικό υλικό: 

διαφημιστικά φυλλάδια ταξιδιωτικών γραφείων, ταξιδιωτικούς οδηγούς, 

φωτογραφίες από άλλους τόπους. Τα βλέπουμε, προσπαθούμε να μαντέ­

ψουμε τις λεπτομέρειες, συζητάμε για τις επιθυμίες μας για ταξίδια. Κά­

νουμε μια ιστορική αναδρομή στα μεταφορικά μέσα και καταγράφουμε, σε 

δύο στήλες, τα παλαιότερα και τα σύγχρονα μέσα μεταφοράς (αερόστατο, 

τριήρης, καραβέλα, κάρο, ποταμόπλοιο και αυτοκίνητο, τρένο, αεροπλάνο, 

υπερωκεάνιο, διαστημόπλοιο). Επίσης μπορούμε να θέσουμε την ερώτη­

ση «Αν οδηγούσατε κάποιο μέσο μεταφοράς ποιο θα θέλατε να είναι αυτό;» 

Μπορούμε, επίσης, να ακούσουμε τραγούδια που μιλούν για ταξί­

δια και να διαβάσουμε ποιήματα του Καββαδία. Τρία παραδείγματα από 

το Μαραμπον. 

Παράδειγμα Ιο 

«Οι προσευχές των ναυτικών» 

Ενδεικτικές δραστηριότητες: 

Στα καράβια βρίσκονται άνθρωποι από πολλές χώρες με διαφο­

ρετικές γλώσσες και θρησκείες. Τους εμποδίζει αυτό στο να συ­

νεργαστούν και να συνυπάρξουν; Τι φαντάζεστε ότι είναι αυτό 

που τους ενώνει; 

Γιατί νομίζετε ότι οι άνθρωποι νιώθουν την ανάγκη να προσευχη­

θούν κατά τη διάρκεια των ταξιδιών; 

Είστε πάνω σε ένα τέτοιο καράβι, λίγο πριν τον ύπνο. Περιγράψ­

τε τις εικόνες που βλέπετε γύρω σας. 

20 



Αν βάζατε μουσική σε αυτό το ποίημα, πώς θα ήταν αυτή; 
Ακούστε τη μελοποίηση του ποιήματος και προσπαθήστε να 
σκεφτείτε αν ταιριάζει με τα λόγια και το ύφος του. 

Παράδειγμα 2ο 

«Οι γάτες των φορτηγών» 

Ενδεικτικές δραστηριότητες: 

Τι ρόλο παίζει η γάτα στη ζωή των ναυτικών στα καράβια; Με τι 
την παρομοιάζει ο ποιητής; 
Τι παθαίνουν οι γάτες στα φορτηγά; Τι πρέπει να κάνουν τότε οι 
ναύτες και πώς νιώθουν μετά; 
Πώς φαίνεται να είναι η ζωή στα καράβια;Έχετε συγγενείς ή γνω­
στούς που ταξιδεύουν; Αν ναι, προσπαθήστε να βρείτε αυτούς ή 
κάποια μέλη της οικογένειας τους και να τους βάλετε να σας διη­
γηθούν κάποιες ιστορίες από τη ζωή τους στα καράβια. 
Αν βάζατε μουσική σε αυτό το ποίημα, πώς θα ήταν αυτή; Ζωη­
ρή, μελαγχολική; Γιατί; 
Ακούστε τη μελοποίηση του ποιήματος και προσπαθήστε να 
σκεφτείτε αν ταιριάζει με τα λόγια και το ύφος του. 

Παράδειγμα 3ο 

«Γράμμα στον ποιητή Καίσαρα Εμμανουήλ» 

Ενδεικτικές δραστηριότητες: 

Γιατί ο ποιητής στέλνει ένα γράμμα σε έναν άλλο ποιητή, τον 
Καίσαρα Εμμανουήλ; Ποια είναι η αφορμή; Τι του προτείνει ως 
σωτηρία; 
Φανταστείτε ότι είστε μέλος του πληρώματος. Περιγράψτε τις 
όμορφες αλλά και τις δύσκολες στιγμές αυτού του ταξιδιού. 
Είστε το βράδυ στη βάρδια και ακούτε παράξενες ιστορίες, σαν 
παραμύθια. Μπορείτε να μας αφηγηθείτε μία; 
Μπορείτε να ζωγραφίσετε μια εικόνα από αυτό το ταξίδι; 
Ακούστε τη μελοποίηση του ποιήματος και προσπαθήστε να 
σκεφτείτε αν ταιριάζει με τα λόγια και το ύφος του. 

Στο σημείο αυτό, μιας και έχουμε μπει στο κλίμα της ζωής των ναυτι­
κών, μπορούμε να διαβάσουμε και τα δύο κείμενα από τα Κείμενα Νεοελ­
ληνικής Λογοτεχνίας, «Η θάλασσα» και «Συλλογιέμαι τους ναυτικούς». 

21 



Επίσης, μπορούμε να διαβάσουμε το ποίημα του Κ.Π. Καβάφη 
«Ιθάκη». 

Ενδεικτικές δραστηριότητες: 

Ποιος μιλάει στο ποίημα; Σε ποιον; 
Ποιοι είναι οι σταθμοί που αναφέρονται στο ταξίδι αυτό; Πείτε 
δυο λόγια για τον καθένα. 
Μπείτε στη θέση ενός ταξιδιώτη· βιάζεστε να φτάσετε στον προ­
ορισμό σας; Αν ναι, γιατί; Αν όχι, γιατί; 

Επίσης, μπορούμε να διαβάσουμε δύο πολύ μικρά πεζά κείμενα: 
1) Του Ουΐλλιαμ Σάρογιαν, «Πατροπαράδοτες συμβουλές για τους 

Αμερικάνους που ταξιδεύουν». Σχετικές ερωτήσεις: 
Γιατί ο θείος δίνει στον ανιψιό όλες αυτές τις συμβουλές; 
Ο ανιψιός τις ακολουθεί; Αν όχι, γιατί; 
Συζητήστε ποιους κινδύνους κρύβει ένα ταξίδι και πότε περνάμε 
καλά σε ένα ταξίδι. 

2) Του Ανρΐ Μισώ, «Ο Plume ταξιδεύει». Σχετικές ερωτήσεις: 
Πώς φαντάζεστε τον Plume; 
Γιατί οι άλλοι του φέρονται περιφρονητικά; 
Ο Plume έχει πολλές απογοητεύσεις στο ταξίδι του. Τελικά του 
αρέσει να ταξιδεύει ή όχι και γιατί; 
Φανταστείτε ότι είστε σε ταξίδι και σας τυχαίνει μια αναποδιά. 
Πώς αντιδράτε; 

Β'Φάση: Εξοικείωση με το ταξίδι ως μια ολοκληρωμένη 

αφήγηση. Γνωριμία με διάφορα είδη ταξιδιού 

Είναι η σημαντικότερη φάση. Περιλαμβάνει κείμενα ολόκληρα αλ­
λά μικρά στο μέγεθος ή αποσπάσματα/Εχει μεγάλη διάρκεια γιατί περι­
λαμβάνει πολλά υποστάδια. Η κάθε τάξη, ανάλογα με τις δυνατότητες 
της, μπορεί να προχωρήσει σε όσα περισσότερα στάδια μπορεί. Τα στά­
δια αναφέρονται παρακάτω με σειρά δυσκολίας των κειμένων. 

1. Το σύγχρονο ταξίδι 

Λουΐξ Λεμιιλάν, Η Σοφί ταξιδεύει 

Το βιβλίο αυτό, καθώς είναι μικρό, μπορεί να διαβαστεί ολόκληρο 
μέσα στην τάξη και να αποτελέσει μια καλή εισαγωγή για τις παραμέ-

22 



τρους και τις φάσεις ενός ταξιδιού. Η συζήτηση μπορεί να περιστραφεί 

γύρω από τις εξής ερωτήσεις: 

Ποια συναισθήματα διακατέχουν τη Σοφΐ και τ ' αδέρφια της πριν 

από την αναχώρηση; 

Ποιες είναι οι βασικές εμπειρίες που είχε η Σοφΐ στο Παρίσι; 

Τι έμαθε από το ταξίδι αυτό; 

Ποια η σημασία των δώρων που έφερε στ' αδέρφια της; 

2. Το ταξίδι ως εξερεύνηση 

Χρησιμοποιούνται τα τέσσερα βιβλία: Το ταξίδι του Κολόμβου, του 

Μαγγελάνου κ.λπ. Χωρίζουμε την τάξη σε ομάδες, κάθε ομάδα παίρνει 

ένα. Καθώς όλα τα βιβλία της σειράς έχουν την ίδια δομή, η κάθε ομάδα 

θα παρουσιάσει το βιβλίο της με τις εξής δραστηριότητες: 

Το πορτρέτο του θαλασσοπόρου-ήρωα. Τι γνωρίζουμε γι' αυτόν; 

Ποιος ήταν ο στόχος του ταξιδιού; 

Τα καράβια με τα οποία έγινε το ταξίδι. Τι γνωρίζουμε γι' αυτά; 

Χάρτης της πορείας. Κυριότεροι σταθμοί. Κυριότερα γεγονότα. 

Οι λαοί που συναντούν. Τι γνωρίζουμε για τον πολιτισμό τους; 

Πώς τους φέρονται οι Ευρωπαίοι; 

Αποτελέσματα του ταξιδιού. 

Επιλέξτε ένα επεισόδιο του ταξιδιού που σας έκανε εντύπωση 

και μιλήστε γι' αυτό ή δραματοποιήστε το. 

3. Το φανταστικό ταξίδι 

Ο μικρός πρίγκηπας, Οδύσσεια, Τα ταξίδια του Γκιούλιβερ. Εδώ μπορεί 

είτε να χωριστεί η τάξη στα τρία και κάθε ομάδα να πάρει ένα από τα 

τρία βιβλία είτε, όλη η τάξη μαζί, να ασχοληθεί με ένα από τα τρία. 

Αντουάν ντε Σαιν Εξυιιερύ, Ο μικρός πρίγκηπας, σσ. 36-60. 

Ο αφηγητής παθαίνει μια βλάβη στο αεροπλάνο του και πέφτει 

στην έρημο της Σαχάρας. Εκεί συναντά το μικρό πρίγκιπα, ένα μικρό 

ανθρωπάκι. Σιγά σιγά καταλαβαίνει ότι προέρχεται από έναν άλλο πλα­

νήτη, ο οποίος είναι λίγο μεγαλύτερος από ένα σπίτι. Στον πλανήτη αυ­

τό υπάρχουν τρία ηφαίστεια και ένα τριαντάφυλλο. Ο μικρός πρίγκιπας 

έχει εγκαταλείψει τον πλανήτη του, εξαιτίας των προβλημάτων που 

έχει με το λουλούδι του, αναζητώντας ένα φίλο. Στο απόσπασμα μας θα 

δούμε τον αποχαιρετισμό τους και την περιπλάνηση του μικρού πρίγκι­

πα σε έξι πλανήτες, μέχρι να φτάσει στη Γη. 

23 



Ποιες προετοιμασίες κάνει ο μικρός πρίγκιπας για να φύγει από 

τον πλανήτη του; Συζητήστε πώς νιώθουμε όταν ετοιμαζόμαστε 

να φύγουμε από το σπίτι μας και τον τόπο μας για πολύ καιρό. 

Πώς αποχαιρετούμε τ ' αγαπημένα μας πρόσωπα; 

Φανταστείτε ότι αναχωρείτε για ένα έρημο νησί. Ποια αντικείμε­

να θα θέλατε να πάρετε; Προσοχή, να μη διαλέξετε περισσότερα 

από το μικρό πρίγκιπα, πέντε όλα κι όλα... Γράψτε ένα μικρό κεί­

μενο για να ονομάσετε αυτά τα αντικείμενα και να δικαιολογήσε­

τε γιατί σας φαίνονται αναγκαία, απαραίτητα. 

Αφήνοντας τον πλανήτη του ο μικρός πρίγκιπας επισκέπτεται 

καταρχήν έξι άλλους πλανήτες πάνω στους οποίους ζει κάθε φο­

ρά ένα πρόσωπο. Μπορείτε να βάλετε τα πρόσωπα με τη σειρά 

που τα συναντάει; 

Βρείτε για τον κάθε κάτοικο που συναντά ο μικρός πρίγκιπας το 

αντικείμενο που τον χαρακτηρίζει. Μπορείτε να βοηθηθείτε από 

το ίδιο το κείμενο, τις ζωγραφιές που υπάρχουν αλλά και από τη 

φαντασία σας. 

Βρείτε μια λέξη για το κάθε πρόσωπο που θα μπορούσε να δείξει 

τι αντιπροσωπεύει ο μικρός πρίγκιπας γι' αυτό. 

Βρείτε μέσα στο κείμενο μία φράση που θα μπορούσε να είναι 

καθοριστική για κάθε προσωπικότητα. 

Θα θέλατε να ταξιδέψετε μαζί με το μικρό πρίγκιπα στους έξι 

πλανήτες; Σε ποιον πλανήτη θα προτιμούσατε να μείνετε; 

Ποιο πρόσωπο σάς φαίνεται πιο αστείο και γιατί; 

Προσπαθήστε να ζωντανέψετε τις έξι συναντήσεις. Να παίξετε 

τις έξι σκηνές, προσθέτοντας όπου θέλετε και δικά σας λόγια στη 

συνάντηση. Προσπαθήστε όμως να είναι μέσα στο πνεύμα του 

προσώπου, όπως μας το περιγράφει ο συγγραφέας. 

Στο τέλος του ταξιδιού του στους διαφορετικούς πλανήτες ο μι­

κρός πρίγκιπας βρήκε ό,τι έψαχνε; Εκπλήρωσε το σκοπό τον 

οποίο είχε θέσει; 

Φανταστείτε ότι έχουμε ένα μαγικό χαλί και πετάμε μαζί με το 

μικρό πρίγκιπα. Φτιάξτε μια μικρή ιστορία που να περιγράφει το 

πέταγμα και τη συνάντηση με ένα έβδομο πρόσωπο, όποιο θέλε­

τε. Το πρόσωπο αυτό μπορεί να είναι υπαρκτό ή όχι. Αφήστε τη 

φαντασία σας να τρέξει. 

Γίνετε εσείς ο μικρός πρίγκιπας και διηγηθείτε το ταξίδι σας στο 

τριαντάφυλλο σας. 

24 



Διαλέξτε ένα πρόσωπο από τις ιστορίες και διηγηθείτε τη συνά-

ντηση με το μικρό πρίγκιπα σαν να την περιέγραφε το πρόσωπο 

αυτό στο ημερολόγιο του. 

Οδύσσεια - Οι περιπέτειες στη θάλασσα 

Αποσπάσματα: 

«Οι πρώτες συμφορές του Οδυσσέα» (σσ. 41-49), «Καινούργιες πε-

ριπέτειες» (σελ. 53-61), «Στη χώρα των νεκρών» (σσ. 65-71), «Οι τελευ-

ταίες παγίδες» (σσ. 75-83). 

Στα παραπάνω κεφάλαια ο Οδυσσέας εξιστορεί στο βασιλιά των 

Φαιάκων τις περιπέτειες του μέχρι να βρεθεί στη χώρα των Φαιάκων. 

Να καταγράψετε τις περιπέτειες του ταξιδιού του με χρονολογι-

κή σειρά. 

Στη συνέχεια να αξιολογήσετε τους σταθμούς του ταξιδιού του: 

ποιες περιπέτειες θεωρείτε πιο επικΐνδυνες/δύσκολες, που απο­

μάκρυναν τον Οδυσσέα από το στόχο του ταξιδιού του και ποιες 

ευνοϊκές; Να αιτιολογήσετε την εκτίμηση σας. 

ΠΕΡΙΠΕΤΕΙΕΣ-
ΣΤΑΘΜΟΙ 
ΤΟΥ ΤΑΞΙΔΙΟΥ 

ΠΟΛΥ 
ΕΠΙΚΙΝΔΥΝΗ 

ΛΙΓΟΤΕΡΟ 
ΕΠΙΚΙΝΔΥΝΗ 

ΕΥΝΟΪΚΗ 

Κίκονες • 

Λωτοφάγοι • 

κ.λπ. 

Ο Οδυσσέας αφηγείται με περισσότερες λεπτομέρειες τις τρεις 

παρακάτω περιπέτειες του ταξιδιού του: 

• Κύκλωπες 

• Κίρκη 

• Νησί του Ήλιου 

Να παρουσιάσετε στην τάξη μια από τις περιπέτειες αυτές με τη 

βοήθεια της εικονογράφησης και των ένθετων πληροφοριών που δίνει 

το βιβλίο. (Σε ποιον τόπο βρέθηκαν. Ποιον εχθρό/πρόβλημα/δυσκολΐα 

συνάντησαν εκεί. Πώς το αντιμετώπισαν. Ποιο ήταν το αποτέλεσμα της 

περιπέτειας.) 

Αν ταξιδεύατε με το καράβι του Οδυσσέα, ποια χώρα θα σας προ­

καλούσε την περιέργεια να ανακαλύψετε; Γιατί; 

25 



Πώς θα οργανώνατε την παραμονή σας εκεί; (Πόσο καιρό θα μέ­

νατε, ποια σχέση θα δημιουργούσατε με τους κατοίκους της, τι 

θα αποφεύγατε, τι θα φοβόσασταν περισσότερο, τι θα μαθαίνατε 

από αυτούς κ.λπ.) 

Αν μπορούσατε να κρατήσετε ένα ενθύμιο από κάθε σταθμό του 

ταξιδιού σας με τον Οδυσσέα, τι θα ήταν αυτό; Γιατί; 

ΠΕΡΙΠΕΤΕΙΕΣ-
ΣΤΑΘΜΟΙ ΤΟΥ ΤΑΞΙΔΙΟΥ 

ΕΝΘΥΜΙΟ 

π.χ. Λωτοφάγοι Ένα λωτό 

Τξόναθαν Σουΐφτ, Τα ταξίδια τον Γκιούλιβερ 

Ο εκπαιδευτικός μπορεί στην αρχή να τους δείξει τη συντομευμένη 

εικονογραφημένη έκδοση του Παπαδόπουλου και να τους διηγηθεί το 

βασικό καμβά της ιστορίας. Τα κείμενα που θα διαβάσουν και οι δρα­

στηριότητες θα γίνουν από την έκδοση της Αγκυρας. Κεφάλαιο Δεύτε­

ρο (σσ. 22-26) και Κεφάλαιο Έκτο (σσ. 51-58). 

Ο Γκιούλιβερ για τους Λιλιπούτειους ήταν γίγαντας και οι Λιλιπού­

τειοι γι' αυτόν ήταν νάνοι. 

Με ποιον τρόπο ο βασιλιάς και οι αξιωματούχοι του κατάφεραν 

να λύσουν τα προβλήματα που δημιουργήθηκαν από την άφιξη 

και την παραμονή του Γκιούλιβερ στη χώρα τους; (Η μεταφορά 

του - η διατροφή του - η επικοινωνία - ο ύπνος - η ένδυση) 

Ο Γκιούλιβερ γνωρίζει ένα διαφορετικό λαό και πολιτισμό. Να 

παρουσιάσετε: 

• τον τρόπο γραφής τους 

• τον τρόπο ταφής των νεκρών 

• τη δικαιοσύνη και τους νόμους 

• τον τρόπο ανατροφής των παιδιών. 

Ποιες από τις συνήθειες της χώρας αυτής σας φαίνονται παράξε­

νες και ποιες οικείες; 

Αν είχατε βρεθεί και σεις στη φανταστική αυτή χώρα θα θέλατε 

να μείνετε και να γνωρίσετε το λαό των Λιλιπούτειων ή θα θέλα­

τε να δραπετεύσετε; Γιατί; 

Αν είχατε βρεθεί και σεις στη χώρα της Λιλιπούτης ποιες θετικές 

και ποιες αρνητικές αναμνήσεις θα είχατε από την επαφή σας με 

το λαό και τον πολιτισμό των Λιλιπούτειων; 

26 



4. Το απραγματοποίητο/αδύνατο ταξίδι 

Γεώργιος Βιζυηνός, Το μόνο ταξίδι της ζωής τον 

Ο ήρωας άκουγε από μικρός ιστορίες για την Κωνσταντινούπο­

λη.Οταν τελικά πήγε εκεί τι εντύπωση του έκανε; Επαληθεύτη­

καν οι προσδοκίες του; Αν εσείς έχετε επισκεφτεί την Κωνστα-

ντινούπολη, διηγηθείτε τις εντυπώσεις σας. 

Ο παππούς διηγείται στον ήρωα ένα σωρό παραμύθια και μύ-

θους. Διαλέξτε κάποιον από αυτούς και, με τη βοήθεια είτε βι-

βλίων με παραμύθια είτε της φαντασίας σας, διηγηθείτε τον ολο­

κληρωμένα. 

Ποια είναι τα απραγματοποίητα ταξίδια του παππού; Τι συμπε-

ράσματα βγάζετε για τα ταξίδια που έκαναν οι άνθρωποι στις πα-

λιές εκείνες εποχές; 

Περιγράψτε και σχολιάστε τη μοναδική ταξιδιωτική εμπειρία του 

παππού. Πώς τελικά ολοκληρώθηκε; 

Σκεφτείτε ένα ταξίδι πολύ δύσκολο να πραγματοποιηθεί (ένα 

«αδύνατο» ταξίδι) και περιγράψτε πώς το φαντάζεστε. 

5. Το ταξίδι της ξενιτιάς και της προσφυγιάς 

Εδώ μπορεί η τάξη να χωριστεί στα δύο και η μία ομάδα να ασχο­

ληθεί με τα δημοτικά τραγούδια της ξενιτιάς (από τα Κείμενα Νεοελ­

ληνικής Λογοτεχνίας) ενώ η άλλη με το απόσπασμα από το βιβλίο της 

Λΐτσας Ψαραύτη, Το διπλό ταξίδι, σσ. 72-81, 91-103. Για τα δημοτικά 

τραγούδια να χρησιμοποιηθούν οι ερωτήσεις π ο υ δίνει το εγχειρίδιο. 

Τα συγκεκριμένα αποσπάσματα από το βιβλίο της Ψαραύτη μιλούν 

για το ταξίδι της προσφυγιάς από τη Σάμο στην Παλαιστίνη τον καιρό 

του Β' Παγκόσμιου πολέμου και τις δυσκολίες της εγκατάστασης στο 

προσφυγικό στρατόπεδο στη Γάζα. 

Ό τ α ν σ' έναν τόπο γίνεται πόλεμος, οι άνθρωποι έρχονται σε ένα 

τρομερό δίλημμα: να μείνουν ή να φύγουν; Σκεφτείτε τα υπέρ και 

τα κατά της κάθε λύσης. 

Τι παίρνουν μαζί τους οι άνθρωποι όταν φεύγουν σε καιρό πολέ-

μου; 

Ποια συναισθήματα κυριαρχούν στο ταξίδι της προσφυγιάς; 

Ποιες δυσκολίες συναντούν οι πρόσφυγες όταν φτάνουν στον ξέ-

νο τόπο, συνήθως ένα στρατόπεδο προσφύγων; 

27 



Πώς φαντάζεστε ότι θα εξελιχθεί η ζωή της οικογένειας των προ­
σφύγων στο βιβλίο; 
Συγκεντρώστε πληροφορίες για τη Γάζα: την ιστορία της, τα ση­
μερινά της προβλήματα. 

6. Το ταξίδι ως προσκύνημα 

Ιμπν Μπαττούτα, «Προσκύνημα στη Μέκκα», σσ. 50-55. 
Να σχεδιάσετε στο χάρτη την πορεία του προσκυνητή από τη 
Δαμασκό-Μεδΐνα-Μέκκα. 
Για κάποιους σταθμούς της πορείας ιστορούνται κάποιοι θρύλοι 
(π.χ. κοιλάδα του αλ-Ουκχαγιουντΐρ, Μπαντρ, μοναστήρι Ρα-
μπΐ). Να διαλέξετε έναν από αυτούς τους τόπους, να βρείτε πλη­
ροφορίες για την ιστορία που λέγεται γι' αυτόν και να τη διηγη­
θείτε. 
Να μπείτε στη θέση ενός προσκυνητή και να περιγράψετε τα αι­
σθήματα του όταν επισκέπτεται τις ιερές πόλεις. 
Το προσκύνημα στη Μέκκα ήταν η κύρια αιτία ταξιδιού των μου­
σουλμάνων για πολλούς αιώνες. Να βρείτε πληροφορίες σχετικά 
με τα καραβάνια των προσκυνητών. Πώς οργανωνόταν το ταξίδι 
τους; Τι εμπειρίες είχαν κατά τη διάρκεια του; 

7. Τα ταξίδια των συγγραφέων 

Θεμιστοκλής Αθανασιάδης-Νόβας, «Ένα μήνα στο Βόρειο Πό­
λο», Ν. Καζαντζάκης, «Δίπλωμα ανθρώπου», Κείμενα Νεοελληνικής 
Λογοτεχνίας. 

Γ Φάση: Ανάγνωση ολόκληρων μυθιστορημάτων 

κατά ομάδες 

Στη φάση αυτή μπορούν να αξιοποιήσουν οι μαθητές ό,τι έμαθαν 
από τα διάφορα είδη ταξιδιών. Περιλαμβάνει ολόκληρα μυθιστορήμα­
τα, όχι πολύ μεγάλα, που έχουν ως κύριο θέμα το ταξίδι και το καθένα 
είναι διαφορετικό είδος ταξιδιού. Προτείνουμε να χωριστούν οι μαθη­
τές σε ομάδες και να διαλέξει κάθε ομάδα ένα βιβλίο. Παρακάτω προ­
τείνονται δραστηριότητες για κάποια από αυτά. 

28 



Λίτσα Ψαραύτη, Άρωμα καλοκαιριού 

Δραστηριότητες: 

Να κάνετε το ημερολόγιο του ταξιδιού της Φαίδρας και του 

Έρικ, όπου θα καταγράφονται οι χώρες, οι πόλεις και οι βασικές 

πληροφορίες της μετακίνησης τους. (Ο πίνακας μπορεί να 

εμπλουτιστεί από την ομάδα και να παρουσιαστεί στην τάξη με 

τη βοήθεια χάρτη, τουριστικών οδηγών, φωτογραφιών από το 

μάθημα της Γεωγραφίας). 

Π.χ. 

Χώρα Πόλεις Αξιοθέατα, 
θεάματα, 
εικόνες 
της πόλης 

Ξεναγός Μεταφορικά 
μέσα 

• Ταϊλάνδη • Μπανγκόγκ • Ναοί • 0 φοιτητής • Τρίκυκλη 

• Βουδιστικά Λουν μοτοσικλέτα 

μοναστήρια • Βάρκα 

• Η πλωτή • Τρένο 

αγορά του 

ποταμού 

• Το σχολείο 

των 

ελεφάντων 

κ.λπ. 

Ο Έρικ και η Φαίδρα γνωρίζουν στην Ταϊλάνδη και «την άλλη 

όψη της πόλης, μακριά από τους αστραφτερούς ναούς και τα μο­

ντέρνα κτίρια, εκεί που ζούνε οι άνθρωποι των καναλιών» (σ. 27). 

Τι σας φάνηκε ξένο/περίεργο από τις εικόνες της καθημερινής 

ζωής και τι οικείο (Π.χ., από το ταϊλανδέζικο νοικοκυριό, από 

την αγροτική ζωή, από τη διασκέδαση). 

Μπαλί (σσ. 59-98): Να συγκεντρώσετε και να παρουσιάσετε στην 

τάξη συνήθειες από την καθημερινή ζωή των Μπαλινέζων, όπως 

τη γνωρίζουν ο Έρικ και η Φαίδρα από το νεαρό Μπαλινέζο ξε­

ναγό τους: 

29 



Π.χ. 

Κατοικία Φαγητό Ψυχαγωγία Ζώα Αντικείμενα 

Πώς είναι 
φτιαγμένα 

Τι τρώνε, 
πώς τρώνε 

Πώς 
διασκεδάζουν 
μικροί και 
μεγάλοι 

Ξύλινα 

σπίτια 

Ρύζι, 

τηγανητό 

κοτόπουλο 

χέλια, 

βατράχια, 

φρούτα 

Κοκορομαχίες, 

χαρταετοί, 

θρησκευτικό 

θέατρο, 

θέατρο 

σκιών 

Πίθηκοι Ομπρέλες από 

μπανανόφλουδες 

Η Φαίδρα και ο Έρικ συμμετέχουν σε δύο γιορτές στο Μπαλί: 

στην τελετή ενηλικίωσης μιας Μπαλινέζας (σσ. 74-76) και στην 

κηδεία ενός Μπαλινέζου («Μια χαρούμενη κηδεία», σσ. 93-98). 

Τι σας έκανε εντύπωση σ' αυτές τις τελετές; Να τις συγκρίνετε με 

αντίστοιχες τελετές που γνωρίζετε: ποιες διαφορές ή ομοιότητες 

βρίσκετε; 

Τα παιδιά γνωρίζουν σε ένα πλωτό εστιατόριο στο Χονγκ Κονγκ 

την κινέζικη κουζίνα (σσ. 104-107) και στο εστιατόριο «Το άνθος 

του λωτού» στο Τόκιο την ιαπωνική κουζίνα (σσ. 124-125). Μέσα 

από τις σελίδες αυτές αλλά και με τη βοήθεια βιβλίων μαγειρικής 

να παρουσιάσετε μερικά κινεζικά ή ιαπωνικά φαγητά. Θα θέλατε 

να δοκιμάσετε μια τέτοια κουζίνα; 

Ποιες πληροφορίες για τη σύγχρονη ιστορία των χωρών που επι-

σκεφτήκαμε μέσα από το βιβλίο μπορούμε να συγκεντρώσουμε; 

(Π.χ. Ιαπωνΐα-Ναγκασάκι: πυρηνική βόμβα τον Αύγουστο του 

1945) 

Με βάση τις περιγραφές της Φαίδρας να ζωγραφίσετε δύο εικό-

νες που να δείχνουν τις αντιθέσεις αυτών των χωρών που επι-

σκέφτηκαν τα παιδιά. Π.χ., το Χονγκ Κονγκ (μια πολυπληθής με-

γαλούπολη με ουρανοξύστες, λιμάνι, φεριμπότ, μοντέρνα κτίρια) 

και ένα φτωχό ψαροχώρι στους πρόποδες της πόλης (σσ. 99-105) 

ή μια έρημη παραλία στο Μπαλί (σσ. 61-65). 

30 



Μετά από κάθε ταξίδι φεύγουμε με καινούργιες εικόνες αλλά και 
με καινούργιες απορίες για τους τόπους που γνωρίσαμε. Για κάθε 
χώρα/περιοχή που γνωρίσατε μέσα από το βιβλίο ποιες ερωτή­
σεις (απλές ή πιο σύνθετες) σας δημιουργήθηκαν και θα θέλατε 
να τις απευθύνετε σε κάποιον ντόπιο; 

Π.χ. 

Χώρα Ερωτήματα 

Μπαλί Πώς είναι η ζωή ενός νεαρού Ταϊλανδού μοναχού; 

Γιατί «πουλάνε» τα παιδιά τους μερικοί Ταϊλανδοί 

και πώς ζούνε μακριά από τους γονείς τους; 

Χονγκ Κονγκ Πώς ζει μια οικογένεια σε μια βάρκα 

στον κόλπο του Χονγκ Κονγκ; 

Ιαπωνία Πόση είναι η μόλυνση της ατμόσφαιρας στο Τόκιο 

και γιατί οι περαστικοί κοιτούν μετρητές 

της μόλυνσης; 

Ποια από τα προϊόντα που χρησιμοποιούμε εμείς 

κατασκευάζονται στην Ιαπωνία; (Σόνι, Μιτσουμπΐσι) 

Συγκεντρώστε αντικείμενα καθημερινής χρήσης από κάθε σταθ­
μό του ταξιδιού των παιδιών που σας έκαναν εντύπωση. Μπορεί­
τε με αυτά να ετοιμάσετε ένα παιχνίδι για την τάξη, όπου το κα­
θένα θα αντιστοιχεί σε μια χώρα/μια πόλη/μια περιοχή/ή ένα πε­
ριστατικό του ταξιδιού. 

Τετράγωνα «μαξιλάρια» Εθνικό Μουσείο 

από πορσελάνη Σιγκαπούρης 

χαρταετοΐ-δράκοι Μπαλί 

φουστάνι από μπατίκ Μπαλί 

κινέζικα ξυλάκια Χονγκ Κονγκ 

μαργαριτάρια (στρείδια) Κιότο (Ιαπωνία) 

Κ.Ο.Κ. 

31 



Ποια από τις χώρες που επισκέφτηκαν η Φαίδρα και ο Έρικ θα 

θέλατε να επισκεφτείτε και σεις; Γιατί; 

Εριχ Κέσντερ, Ο Αιμίλιος και οι ντετέκτιβ 

Φανταστείτε ότι είστε ένας φίλος του Αιμίλιου. Περιγράψτε τις 

συνθήκες στις οποίες ζει ο Αιμίλιος και η μητέρα του. 

Είστε ο μικρός Αιμίλιος και γράφετε στο ημερολόγιο σας μια σε­

λίδα για το ταξίδι που σχεδιάζετε να κάνετε στο Βερολίνο: Τι πε­

ριμένετε από αυτό, ποια είναι τα συναισθήματα σας; 

Είστε επιβάτης στο βαγόνι όπου μπαίνει ο Αιμίλιος. Περιγράψτε 

τις εντυπώσεις σας από τον Αιμίλιο και τους άλλους συνταξιδιώ­

τες σας. 

Δραματοποιήστε τη σκηνή μέσα στο τρένο που ξυπνά ο Αιμίλιος 

και αντιλαμβάνεται ότι του έχουν κλέψει τα χρήματα. 

Ποια είναι η πρώτη γνωριμία του Αιμίλιου με το Βερολίνο; Εσείς 

έχετε ποτέ βρεθεί σε μια μεγάλη πόλη; Τι σας έκανε εντύπωση; 

Να φέρετε εικόνες του Βερολίνου, αν είναι δυνατόν από την επο­

χή στην οποία εκτυλίσσεται η ιστορία. 

Περιγράψτε τα πρόσωπα που συμμετέχουν στην ομάδα των παι­

διών που προσπαθεί να βοηθήσει τον Αιμίλιο. Τι ρόλο παίζει το 

καθένα; Ποιο σας φαίνεται ποιο αστείο; Σε ποιο θα θέλατε να 

μοιάσετε; 

Πώς ανταμείβεται στο τέλος ο Αιμίλιος; Τι κάνει με τα χρήματα 

που κερδίζει; 

Ιούλιος Βερν, Ο γύρος τον κόσμον σε 80 μέρες 

Ποιες χώρες επισκέπτονται οι ήρωες; Να σχεδιάσετε πάνω σε 

έναν παγκόσμιο χάρτη τη διαδρομή που ακολουθούν. 

Με ποια μεταφορικά μέσα ταξιδεύουν οι ήρωες; Εσείς έχετε τα­

ξιδέψει με αυτά τα μέσα; Αν ναι, διηγηθείτε την εμπειρία σας, αν 

όχι, περιγράψτε ένα φανταστικό ταξίδι. 

Να κοιτάξετε προσεκτικά τις πληροφορίες αλλά και τις εικόνες 

που υπάρχουν, π.χ. στο κεφάλαιο XI (σσ. 71-83) και είναι σχετι­

κές με το σιδηρόδρομο. Φαίνεται δύσκολη ή εύκολη η κατα­

σκευή του; Γράψτε μια παράγραφο, προσπαθώντας να περιγρά­

ψετε τις δυσκολίες. 

Πώς αντιδρούν οι δύο βασικοί ήρωες (ο Φιλέας Φογκ και ο Πα­

σπαρτού) στις καθυστερήσεις και τα εμπόδια; Φανταστείτε ότι 

είστε στη θέση τους. Πώς θα αντιδρούσατε εσείς; 

32 



Τι πληροφορίες σας δίνει το κείμενο αλλά και το συμπληρωματι­

κό υλικό για μια πόλη, π.χ. για το Χονγκ Κονγκ (σσ. 139-145); 

Βρείτε σε μια εγκυκλοπαίδεια πληροφορίες για την πόλη και 

γράψτε μια μικρή παράγραφο παρουσιάζοντας το Χονγκ Κονγκ 

τότε και σήμερα. 

Κοιτάξτε την εικόνα στη σ. 255 και φανταστείτε ότι ταξιδεύετε με 

τη σχεδία στο χιόνι... Διηγηθείτε την ιστορία σαν να είστε μέλος 

της παρέας. Περιγράψτε τις σκέψεις και τα συναισθήματα τα δι­

κά σας αλλά και τις αντιδράσεις των άλλων προσώπων. 

Προσπαθήστε να περιγράψετε το Φιλέα Φογκ μέσα από τις πρά­

ξεις και τη συμπεριφορά του. 

Ποιο ήταν τελικά το κέρδος του ταξιδιού για το Φιλέα Φογκ; Νο­

μίζετε ότι άξιζε τον κόπο; 

Δ' Φάση: Μετά την ανάγνωση 

Μια σίγουρη δραστηριότητα γι' αυτήν τη φάση είναι να σχεδιάσει η 

τάξη το δικό της φανταστικό ταξίδι: πού θα πάει και γιατί, τι θα βρει 

εκεί (συλλογή πληροφοριών), ετοιμασία του ταξιδιού, απρόοπτα που 

μπορεί να συμβούν, τέλος του ταξιδιού. 

Βιβλιογραφία για τον εκπαιδευτικό 

Ταξιδιωτικά, Βασική Βιβλιοθήκη, τ. 22. Αθήνα: 1956. Εισαγωγή Στέλιος 

Ξεφλούδας. 

Πανάρετου Αννΐτα (1995). Η ελληνική ταξιδιωτική λογοτεχνία. Εισαγωγή, 

τ. 1. Αθήνα: Επικαιρότητα. 

Maria Alzira Seixo (2000). Η σημασία τον ταξιδιού στη μυθιστορηματική 

γραφή (Ίταλο Καλβίνο, Κρΐστα Βολφ, Ζοζέ Σαραμάγκου). Αθήνα: 

ΚΝΕ, ΕΙΕ. 

Καστρινάκη Αγγέλα (2003). «Αταξΐδευτη λογοτεχνία. Μια πρώτη περιή­

γηση» στον τ. της ίδιας, Η λογοτεχνία, μια σκανταλιά, μια διαφυγή 

ε^θερίας. Αθήνα: Πόλις, σσ. 242-271. 

Περ. Το Δέντρο, αφιέρωμα «Γραφές της περιπλάνησης», τχ. 31-32 

(Ιούν.-Αύγ. 1987) και τχ. 33 (Σεπτ. 1987). Επίσης αφιέρωμα με το 

ίδιο θέμα στο τχ. 62 (καλοκαίρι 1991). 

33 



ΔΡΑΜΑΤΟΠΟΙΗΣΗ ΛΟΓΟΤΕΧΝΙΚΩΝ ΚΕΙΜΕΝΩΝ 
Αντιγόνη Τσαρμποπούλου 

Η χρήση του θεατρικού αυτοσχεδιασμού και της δραματοποίησης 

γενικότερα στο μάθημα της λογοτεχνίας εξυπηρετεί πολλαπλούς γνω­

στικούς και παιδαγωγικούς στόχους, καθώς προωθεί την ερευνητική 

εργασία που διεξάγεται κατά τη διάρκεια της διδασκαλίας. Η δραματο­

ποίηση, ωστόσο, προϋποθέτει κατάλληλη μεθόδευση για να μπορέσουν 

να αξιοποιηθούν δημιουργικά οι θεατρικές συμβάσεις και οι διάφορες 

σκηνικές τεχνικές στη διδακτική πράξη. Συγκεκριμένα, ιδιαίτερη έμφα­

ση δίνεται στα εξής στοιχεία: 

Τα θέματα των κειμένων καθώς και οι πηγές-το υλικό τροφοδότησης 

που θα χρησιμοποιηθεί να βρίσκονται κοντά στις εμπειρίες των μα­

θητών ή να υπάρχει τρόπος σύνδεσης με τη ζωή και το περιβάλλον 

τους (να τους «αφορούν»). 

Η δημιουργία κατάλληλης ατμόσφαιρας στην τάξη και η εισαγωγή 

των παιδιών στην ομαδική εργασία να γίνεται σταδιακά και με τη 

χρήση θεατρικών παιχνιδιών (παιχνίδια προθέρμανσης, γνωριμίας, 

εμπιστοσύνης και συνεργασίας, σωματικής έκφρασης κ.λπ.).3 

Η θεατρική γλώσσα και τα σκηνικά μέσα να χρησιμοποιούνται με 

σκοπό να εμβαθύνουν οι μαθητές στις «αναγνώσεις» των κειμένων. 

Ο συνδυασμός οποιωνδήποτε στοιχείων υποκριτικής, σκηνοθεσίας, 

οργάνωσης της ομάδας, δημιουργικότητας, αντίληψης του χώρου, 

χρήσης των φωτισμών κ.λπ. έχει ως βασικό εργαλείο τον αυτοσχεδια­

σμό, είτε αυτός περιοριστεί σε μια σκηνή είτε εξελιχθεί σε απόπειρα 

δραματοποίησης μεγαλύτερου τμήματος του κειμένου. 

Θα πρέπει να αναφερθεί ότι για να πετύχει ένας αυτοσχεδιασμός 

είναι απαραίτητο να δίνονται σαφείς πληροφορίες, να μπαίνουν όρια 

και περιορισμοί, να έχει συγκεκριμένο θέμα και στόχο κάθε φορά. Στη 

φάση αυτή, επίσης, αξιοποιούνται τα διάφορα παιχνίδια χαρακτήρων 

και ρόλων για να προσεγγίσουμε τα πρόσωπα των κειμένων ή να διε­

ρευνηθούν οι στάσεις των μαθητών απέναντι στα θέματα που εξετάζο­

νται. 

Πολύ χρήσιμες, επίσης, είναι κάποιες τεχνικές οι οποίες προτεΐνο-

3. Βλ. Γκόβας, Νίκος (2002). Για ένα νεανικό δημιουργικό θέατρο, ασκήσεις-παιχνί-

όια-τεχνικές. Αθήνα: Μεταίχμιο. 

34 



νται συχνά στα παραδείγματα δραματοποίησης που παραθέτουμε στο 
τέλος των διδακτικών ενοτήτων: 

Δάσκαλος «σε ρόλο», όπου ο εκπαιδευτικός συμμετέχει σε έναν αυ­
τοσχεδιασμό και υποδύεται κάποιο πρόσωπο που έχει επιλέξει προ­
σεκτικά (συνήθως κάποιος από θέση «ισχύος», π.χ. έναν ενήλικα 
ήρωα, ένα γονιό, ένα δημοσιογράφο, έναν ειδικό κ.λπ.) έτσι ώστε να 
μην αμφισβητούνται οι περιορισμοί που θέτει ή οι ανατροπές που 
προκαλεί και να μπορεί να παρεμβαίνει για να αυξήσει τη δραματική 
ένταση και να προωθήσει τη δράση, να θέσει ερωτήματα και να κα­
τευθύνει την ομάδα χωρίς να χρειάζεται να διακόψει. 
Οι δυναμικές εικόνες (λέγονται και παγωμένες/ακΐνητες εικόνες-φω-
τογραφΐες, ταμπλό κ.ά.). Πρόκειται για αυτοσχεδιασμούς όπου τα 
μέλη της ομάδας, ατομικά ή σε σύνολο, καλούνται να φτιάξουν με τα 
σώματα τους μια «ακίνητη εικόνα» με αφορμή μια φωτογραφία,4 ένα 
στίχο, μια ανάμνηση, ένα γεγονός, μια άποψη κ.ά. Οι εικόνες αυτές, 
που είναι γεμάτες δυναμική ενέργεια, μπορούν να αποτελέσουν ση­
μαντικό εργαλείο έρευνας ενός θέματος ή ενός χαρακτήρα και να 
βοηθήσουν τους μαθητές να επικεντρώσουν την προσοχή τους σε 
μια λεπτομέρεια, να αναπτύξουν μια αφήγηση ή να αυξήσουν τη δρα­
ματική ένταση (η δράση παγώνει και κάποιος αφηγείται κάτι). Τέλος, 
μπορούν να συμβάλουν στη δραματοποίηση ολόκληρων έργων κα­
θώς επιτρέπουν να παιχτούν γρήγορα και συμπυκνωμένα. 
Οι τεχνικές του Forum Theatre όπου οι θεατές μετατρέπονται σε 
«δρώντες θεατές» και μπορούν να παρέμβουν σε μια δυναμική εικό­
να, μια σκηνή ή και ολόκληρο το έργο και να προτείνουν αλλαγές. Οι 
προτάσεις αυτές παίζονται αντί να κατατίθενται φραστικά. Οι τεχνι­
κές αυτές βρίσκουν μεγάλη εφαρμογή σε θεατροπαιδαγωγικά προ­
γράμματα καθώς βοηθούν να γίνει κατανοητό γιατί μερικοί άνθρωποι 
αντιδρούν με τον τρόπο που αντιδρούν, πώς μπορεί να δημιουργηθεί 
αντιπαράθεση απόψεων μέσα από μορφές θεάτρου, πώς το θέατρο-
δράμα βοηθά να βρεθούν λύσεις και να διερευνηθούν και τα συνεπα­
κόλουθα μιας απόφασης. 

Επομένως, στη μεθόδευση της δραματοποίησης λογοτεχνικών κει­
μένων χρήσιμο είναι να υπάρχουν πάντοτε τα στοιχεία: 

α) της δημιουργίας (κάτι δημιουργείται ατομικά ή ομαδικά), 

4. Στη φάση αυτή μπορούν να χρησιμοποιηθούν καχ οχ φωτογραφίες π ο υ περχέ-

χονταχ στο φάκελο του μαθητή. 

35 



β) της παρουσίασης (η δημιουργία παρουσιάζεται στους υπόλοι­
πους) και 

γ) της ανταπόκρισης (η παρουσίαση σχολιάζεται, ανατροφοδοτεί­
ται και ξαναδουλεύεται). 

Επιπλέον, καθώς το θέατρο είναι χώρος συνάντησης όλων των τε­
χνών, οι μαθητές μας θα πρέπει να συμμετέχουν στις δραστηριότητες 
ανάλογα με τις ατομικές τους ικανότητες και τον ιδιαίτερο τρόπο έκ­
φρασης τους. Εκείνο που είναι σημαντικό, τέλος, και πρέπει να αξιο­
ποιηθεί, ιδιαίτερα σε συνθήκες διαπολιτισμικής εκπαίδευσης, είναι οι 
δυνατότητες που προσφέρει το θέατρο, μέσα από παιγνιώδεις δραστη­
ριότητες και ποικίλες επικοινωνιακές ευκαιρίες, για παραγωγή λόγου 
και νοηματοδότηση των κειμένων. 

Βιβλιογραφία για τον εκπαιδευτικό 

Γκόβας Νίκος (2002). Για ένα νεανικό δημιουργικό θέατρο, ασκήσεις-παι-
χνίδια-τεχνικές. Αθήνα: Μεταίχμιο. 

Wooland Brian. (1999). Η διδασκαλία του Δράματος στο Δημοτικό Σχολείο 
/μτφ. Ελένη Ι. Κανηρά. Αθήνα: Ελληνικά Γράμματα. 

ΠΡΟΤΑΣΕΙΣ ΓΙΑ ΔΡΑΜΑΤΟΠΟΙΗΣΗ 
ΛΟΓΟΤΕΧΝΙΚΩΝ ΚΕΙΜΕΝΩΝ 

ΜΕ ΟΕΜΑ ΤΟ ΤΑΞΙΔΙ 
Αντιγόνη Τσαρμποπούλου 

Ως εισαγωγή σε όλα τα κείμενα της ενότητας μπορούμε να ζητή­
σουμε από τους μαθητές να παραστήσουν το μεταφορικό μέσο με το 
οποίο θα επιθυμούσαν να ταξιδέψουν αυτοσχεδιάζοντας με τα σώματα 
τους και προσθέτοντας τους ήχους που ταιριάζουν (κρατώντας όσο εί­
ναι δυνατόν έναν κοινό ρυθμό σαν καλοκουρδισμένη μηχανή). Οι μαθη­
τές θεατές κάθε φορά «μπαίνουν» σε όποιο από αυτά θέλουν και ανα­
κοινώνουν έναν προορισμό για να ταξιδέψουν. Συμβουλευόμαστε το 
χάρτη για να δούμε αν επέλεξαν σωστό μεταφορικό μέσο. 

Επιπλέον, οι μαθητές μπορούν να φτιάξουν «ακίνητες εικόνες» που 

36 



θα παρουσιάζουν σκηνές αναχώρησης ή επιστροφής από το ταξίδι κά­
ποιων προσώπων (ή και ηρώων των βιβλίων που διαβάζουν). Οι εικό­
νες μπορούν να ζωντανέψουν για μισό λεπτό και να διεξαχθεί διάλογος 
ξεκινώντας με ορισμένη από πριν ερώτηση, π.χ. 

-Μήπως ξέχασες τίποτα; 

-Πώς πέρασες; 

Συζητούμε όλοι μαζί για τις απαντήσεις και τις αντιδράσεις των 
προσώπων κατά το ζωντάνεμα της εικόνας και αναρωτιόμαστε για τους 
σκοπούς του ταξιδιού τους ή για πιθανά προβλήματα που υπήρξαν 
κ.λπ., προσπαθώντας να αναπτύξουμε αφηγηματικά τα αρχικά στιγμιό­
τυπα που παρουσίασαν οι μαθητές (χρησιμοποιώντας τις δικές τους 
ιδέες ή πληροφορίες από τα κείμενα). 

Πρόταση δραματοποίησης του βιβλίου 

Η Σοφί ταξιδεύει της ΛουίζΛεμπλάν 

Η «φωτογραφία» που περιγράφεται παραπάνω μπορεί να αναφέ­
ρεται στη σκηνή της αναχώρησης της Σοφί καθώς την αποχαιρετούν τα 
μέλη της οικογένειας της ή μπορούν να «παίξουν» τη σκηνή αυτή αυτο­
σχεδιάζοντας και με βάση τα όσα αναφέρονται στο κείμενο. 

Ας φανταστούν ότι η Σοφί πριν ξεκινήσει το ταξίδι της στο Παρί­
σι διεξάγει μια μικρή έρευνα για τα μέρη που αξίζει να επισκεφτεί (μπο­
ρούν και να ζωγραφίσουν τα μέρη που, τελικά, της κάνουν εντύπωση 
και να τα εκθέσουν στην τάξη). Να προετοιμάσουν παρόμοιες ερωτή­
σεις για ένα δικό τους ταξίδι. Ο δάσκαλος σε ρόλο ταξιδιωτικού πρά­
κτορα αναλαμβάνει να λύσει τις απορίες τους ή σε ρόλο βιβλιοθηκάριου 
να βοηθήσει την έρευνα τους. 

Η Σοφί επισκέπτεται τον πύργο του Αιφελ και εντυπωσιάζεται. 
Να κάνουν μια μικρή έρευνα για τα ψηλότερα κτίρια του κόσμου, πό­
τε χτίστηκαν, πού βρίσκονται κ.λπ. και να τα παρουσιάζουν παίζοντας 
το ρόλο ξεναγού στην υπόλοιπη τάξη ή σαν να παίρνουν συνέντευξη 
από κάποιον «ειδικό» (μαθητής σε ρόλο που έχει προετοιμαστεί σχε­
τικά). 

Στο Παρίσι η Σοφί γνωρίζει τον Αμπντούλ, ένα παιδί από την 
Αφρική. Να επιλέξουν μια σύγχρονη μεγαλούπολη και να αναφέρουν 

37 



πιθανούς τόπους καταγωγής ανθρώπων που νομίζουν ότι μπορεί να 

συναντήσουν σε αυτήν. Πώς βρέθηκαν και για πόσο καιρό είναι στην 

πόλη αυτή, γιατί επέλεξαν να ζήσουν ή να ταξιδέψουν εκεί; κ.λπ. Να 

αυτοσχεδιάσουν μια σκηνή σε ένα πολυσύχναστο μέρος της πόλης 

όπου τα πρόσωπα αυτά με τη δράση τους δείχνουν κάτι αντιπροσωπευ­

τικό από τις καθημερινές τους δραστηριότητες. 

Επιστρέφοντας η Σοφί στον Καναδά ανακαλύπτει ότι ξέχασε το 

δώρο του αδερφού της. Τελικά, βρίσκει δώρα για όλη την οικογένεια 

της αξιοποιώντας αυτά που έμαθε και έζησε στο ταξίδι της. Αν οι μαθη­

τές βρίσκονταν στη θέση της και επέστρεφαν από κάποιο μέρος (όποιο 

διαλέξουν) τι από αυτά που έμαθαν θα μπορούσαν να «χαρίσουν» στην 

οικογένεια τους και στους φίλους τους; (Π.χ. ένα χορό στα αδέρφια 

τους ή ένα άγνωστο παιχνίδι, μια ζωγραφιά στη μητέρα τους, ένα ανέκ­

δοτο, μια συνταγή, ένα τραγούδι κ.λπ.). Ο εκπαιδευτικός βοηθά τα παι­

διά να ψάξουν δώρα και, στη συνέχεια, οργανώνεται ένας αυτοσχεδια­

σμός στην τάξη προσφέροντας τα δώρα τους στους συμμαθητές τους οι 

οποίοι δεν γνωρίζουν κάθε φορά τι θα τους χαρίσουν οι υπόλοιποι 

(μπορούν να δουλέψουν ατομικά ή να συνεργαστούν σε ομάδες). 

38 



ΕΝΟΤΗΤΑ 2η 

Η ΠΕΡΙΠΕΤΕΙΑ 
ΤΗΣ ΕΝΗΛΙΚΙΩΣΗΣ 

Αντιγόνη Τσαρμποπούλου, 
Μαρία Κελεπούρη & Ελένη Χοντολίδου 





Εισαγωγή1 

Η εφηβική ηλικία είναι ίσως η πιο δραματική σε αλλαγές (σωματι­
κές, προοπτικής, κοινωνικές) και αισθήματα περίοδος στη ζωή του αν­
θρώπου. Δεν είναι τυχαίο που οι μη δυτικές κοινωνίες διατηρούν ακόμη 
συγκεκριμένες τελετές μύησης των παιδιών στην ενηλικίωση. Και δεν 
είναι καθόλου τυχαίο πως η εφηβική ηλικία (όπως άλλωστε και η παιδι­
κή) είναι ορισμένη με διαφορετικό τρόπο στο δικό μας πολιτισμό απ' 
ό,τι σε άλλους. Η εφηβεία στη Δύση είναι ιδιαίτερα παρατεταμένη και 
μακρόχρονη, πράγμα που καθιστά τη μελέτη της απαραίτητη. 

Η εφηβεία είναι το πέρασμα από την παιδική ηλικία στην ενηλικίω­
ση και, ως πέρασμα, είναι μια περίοδος αμφίσημη και δυσθυμική. Τα 
παιδιά με δυσκολία αλλά και περισσή χαρά εγκαταλείπουν την παιδικό­
τητα τους για να εισέλθουν με ορμή σε κάτι που δεν γνωρίζουν, που 
τους φοβίζει αλλά ταυτόχρονα και τους γοητεύει. Οι ενήλικες αντιμετω­
πίζουν τους εφήβους άλλοτε ως παιδιά και άλλοτε ως ενήλικες. Και στις 
δύο περιπτώσεις αποτυγχάνουν. Και δεν θα μπορούσε να γίνει αλλιώς: 
οι έφηβοι ανήκουν και εδώ και εκεί. Όταν τους αντιμετωπίζουν ως παι­
διά, νιώθουν θιγμένοι γιατί είναι ενήλικες. Όταν απαιτούν από αυτούς 
να είναι ενήλικες νοσταλγούν την ήδη χαμένη τους παιδική ηλικία. 

Οι Κοινωνικές Επιστήμες (Ψυχολογία, Παιδαγωγική αλλά και η Κοι­
νωνική Ανθρωπολογία) έχουν ασχοληθεί συστηματικά με την περιγραφή 
και την ερμηνεία της ηλικιακής αυτής φάσης. Εις πείσμα όλων αυτών 
των επιστημονικών και ενίοτε εκλαϊκευμένων προσεγγίσεων με μορφή 
συνταγών, κάποιες φορές, η περιπέτεια της ενηλικίωσης είναι πάντοτε 
γεμάτη απρόβλεπτες εκρήξεις, θυμούς, αναιτιολόγητα κλάματα, πλατω­
νικούς έρωτες, ορμητικές πρώτες ανιχνεύσεις του ερωτισμού και του 
σώματος, αγωνιώδεις απόπειρες γνωριμίας του εαυτού και του άλλου 
φύλου, απόπειρες αποστασιοποίησης αλλά και προσέγγισης των γονιών. 
Δεν είναι πια παιδιά αλλά ούτε ενήλικες, ούτε άντρες ούτε γυναίκες, δεν 

1. Η ενότητα αυτή σε μεγάλο βαθμό στηρχ'ζεταχ στχς ενότητες «Νεανχκή πεζογρα-

φχ'α Ι: Μυθχστόρημα με ήρωες εφήβους καχ νέους σε μχα πορεχ'α προς την ενηλχκχ'ωση 

καχ Π: Πορτρέτα εφήβων σε κοχνωνχκά καχ χστορχκά συμφραζόμενα» π ο υ σχεδχ'ασαν η 

Λχ'να Κουντουρά καχ η Αντχγόνη Τσαρμποπούλου στον τόμο: Ομάδα Έρευνας γχα τη 

Δχδασκαλχ'α της Λογοτεχνχ'ας (2000). Διαβάζοντας λογοτεχνία στο σχολείο: μια νέα πρότα­

ση διδασκαλίας (επχμ.) Βενετχ'α Αποστολχ'δου, Βχκτωρχ'α Καπλάνη καχ Ελένη Χοντολχ'-

δου Αθήνα: Τυπωθήτω - Γχώργος Δαρδανός, σσ. 225-234 καχ 275-281. 

41 



έχουν επάγγελμα, δεν ταυτίζονται πια με την οικογένεια τους που μέχρι 

πρότινος αγαπούσαν. Ό λ α αυτά τους γεμίζουν ανησυχία, δεν ξέρουν τι 

θέλουν, τι τους ευχαριστεί, δεν ξέρουν πώς να διαχειριστούν τα συναι­

σθήματα τους. Ό λ α σε αναβρασμό, όλα σε αμφισβήτηση και αμφιθυμία, 

όλα σε κίνηση.Όλα στην υπηρεσία της συγρότησης του εαυτού. Πορεία 

που τελειώνει με το τέλος της περιπέτειας της ίδιας της ζωής. 

Τη λογοτεχνία την έχει απασχολήσει πολύ έντονα η ηλικία αυτή, σε 

ξεχωριστό είδος, το bildungsroman, το μυθιστόρημα μαθητείας ή διάπλα­

σης, τόσο στην κλασική του εκδοχή, όσο και σ' αυτό που έχει περιγρα­

φεί ως αποκλίσεις του. Αλλά και η νεανική λογοτεχνία στις μέρες μας, 

ελληνική και ξένη, έχει δώσει πολλά δείγματα κειμένων που μιλούν για 

παιδιά που μεγαλώνουν και αφήνουν την παιδική ηλικία, για μικρούς 

εφήβους, για μεγαλύτερους εφήβους, για σχεδόν ενηλίκους που είναι 

και λίγο έφηβοι ακόμη. Εδώ θα θέλαμε να σημειώσουμε πως στην ενό­

τητα αυτή δεν εξετάζουμε αποκλειστικά κείμενα μαθητείας ή διάπλα­

σης. Η θεματική των κειμένων αυτών (διηγήματα, νουβέλες, μυθιστο­

ρήματα) είναι πολύ πλούσια.Όλα τα θέματα, που μπορούν να απασχο­

λήσουν τα παιδιά που μεγαλώνουν, παρελαύνουν μέσα από τις σελίδες 

των κειμένων αυτών, τα οποία, βεβαίως, έχουν ήρωες παιδιά στην επί­

πονη πορεία τους προς την ενηλικίωση. Συχνά, στα κείμενα υπάρχει 

μια προβληματική κατάσταση την οποία ο έφηβος έχει να αντιμετωπί­

σει και το τέλος της ιστορίας συμπίπτει, τις περισσότερες φορές, με την 

επίλυση του προβλήματος. 

Από την πλούσια αυτή θεματική εμείς συγκροτήσαμε τέσσερις επι­

μέρους θεματικές ενότητες: 

Σχολική ζωή σήμερα και παλαιότερα (όλα τα θέματα που σχετίζονται με 

τη ζωή των παιδιών και των εφήβων στο σχολείο: εκπαιδευτικοί, συμμα­

θητές, «κοπάνες», αταξίες, ποινές και αμοιβές, κρίσεις στην τάξη). 

Φιλΐα-σχέσεις με συνομηλίκους (φιλίες μεταξύ ομοφύλων αλλά και 

ετερόφυλων, μαλώματα, ταυτίσεις, απογοητεύσεις). 

Σχέσεις με το άλλο φύλο (έρωτες πλατωνικοί ή πραγματικοί, φαντασιώ­

σεις και επιθυμία για επαφή με το άλλο φύλο, ματαιώσεις) και, τέλος, 

Οικογένεια-σχέσεις με ενηλίκους (σχέσεις με γονείς αλλά και άλλους 

ενηλίκους, οικογένειες αγαπημένες, οικογένειες σε διάσταση, οικο­

γένειες σε συνθήκες προσφυγιάς). 

Δύο θεμελιώδεις θεσμοί, η οικογένεια και το σχολείο, και δύο πλευ­

ρές της κοινωνικοποίησης των παιδιών που περνούν από την εφηβεία 

στο δρόμο τους για την ενηλικίωση, η φιλία και ο έρωτας, είναι οι βασι-

42 



κοΐ άξονες των θεμάτων μας. Οι ενότητες αυτές δεν σημαίνει καθόλου 

πως «στεγανοποιούν» τα κείμενα που έχουμε επιλέξει. Αντιθέτως, πολ­

λά κείμενα «ανήκουν» και μπορούν να ταξινομηθούν σε περισσότερες 

από μία κατηγορίες. Εξάλλου, τα θέματα που πραγματεύονται τα κείμε­

να μας ή καλύτερα το πλαίσιο στο οποίο διαδραματίζονται τα κείμενα, 

προσφέρεται και για άλλες κατηγοριοποιήσεις: ντύσιμο, παραβατική 

συμπεριφορά, μετανάστευση κ.λπ. Τα θέματα αυτά τα συζητούμε καθέ­

τως σε όλες τις τέσσερις βασικές θεματικές που επιλέξαμε να έχουμε 

για την ενότητα μας. 

Είναι πολύ βασικό να παρατηρήσουμε πως μέσα από τα κείμενα αυ­

τά οι έφηβοι αναγνώστες βρίσκουν διέξοδο στα προβλήματα που τους 

απασχολούν. Διαβάζουν για θέματα που νόμιζαν μέχρι τη στιγμή της 

ανάγνωσης ότι απασχολούν μόνο αυτούς. Ταυτίζονται με τους ήρωες, 

αποφορτΐζονται από την ένταση που κουβαλούν μέσα τους. Ξεσπούν 

τη θλίψη τους, ανακουφίζουν το θυμό τους, ακουμπούν τη φανταστική 

ή πραγματική μοναξιά τους. Απενοχοποιούνται για καταστάσεις πολύ 

γνωστές στην εφηβική ηλικία, όπως λ.χ. αυτήν του μυθώδους ψέματος 

το οποίο, όταν αρχίσει, δεν μπορεί να σταματήσει με τίποτε και παρα­

σύρει τον έφηβο σαν χιονοστιβάδα. 

Μέσα από τα κείμενα αυτά οι έφηβοι επιχειρούν να συγκροτήσουν 

την ταυτότητα τους. Εάν ισχύει για την ενήλικη ζωή μας η αλήθεια ότι 

συγκροτούμαστε από πολλαπλές ταυτότητες, στην εφηβική μας ζωή η 

κατάσταση αυτή μπορεί να περιγραφεί με τη φράση «το ασταθές εκκρε­

μές των ταυτοτήτων». Αυτό δεν σημαίνει, σε καμία περίπτωση, πως η 

λογοτεχνία και ακόμη περισσότερο η διδασκαλία της στην τάξη από το 

φιλόλογο μπορεί ή και θέλουμε να υποκαταστήσει την ανάγκη της ψυ­

χολογικής υποστήριξης κάποιων εφήβων από ειδικούς ψυχολόγους. Η 

παραπομπή των εφήβων μαθητών και μαθητριών από έναν ευαίσθητο 

φιλόλογο σε ψυχολόγο, όταν ο έφηβος είναι σε κρίση και η κατάσταση 

του μοιάζει να είναι χωρίς καμία ισορροπία, είναι μια διαδικασία πολύ 

σοβαρή για να τη χειριστεί ο φιλόλογος στο μάθημα της λογοτεχνίας. 

Τα κείμενα που μιλούν για εφήβους συγκροτούν ποικίλα εφηβικά 

πορτρέτα ανάλογα με τις κοινωνικές, οικονομικές, ιστορικές συνθήκες 

στις οποίες ζουν οι έφηβοι ήρωες τους. Η παράθεση πολλών και διαφο­

ρετικών πορτρέτων και η συγκριτική τους μελέτη οδηγούν στην καλύ­

τερη γνώση του εαυτού μας και των άλλων. Η ενότητα αυτή καλλιεργεί 

πολλές κοινωνικές δεξιότητες και καλύπτει ανάγκες οι οποίες θεωρού­

νται πρωταρχικές για την εφηβική ηλικία. 

43 



Σκοποθεσία της ενότητας 

Να καλλιεργηθεί η αυτοσυνειδησία των μαθητών και να ενισχυ­

θούν οι έφηβοι μαθητές κατά τη διαδικασία απόκτησης ταυτότητας 

στην εφηβική ηλικία. 

Να κατανοήσουν οι μαθητές ότι ανάλογα με το χώρο, το χρόνο, 

τις οικογενειακές και φιλικές σχέσεις, τον κοινωνικό περίγυρο, τις ιδι­

αίτερες κλίσεις κ.λπ. του κάθε νέου προκύπτουν ποικίλα εφηβικά πορ­

τρέτα τόσο μέσα στα κείμενα όσο και στην ίδια τη ζωή. 

Να γνωρίσουν τα προβλήματα της παλαιότερης αλλά και της 

σύγχρονης εποχής και να αντιληφθούν τις επιπτώσεις τους στους αν­

θρώπους και ειδικότερα στους νέους. 

Δεξιότητες των μαθητών 

Να σχολιάζουν την πιθανή ταύτιση τους με τον ήρωα ή την ηρωί­

δα, καθώς και την πιθανή απόρριψη της συμπεριφοράς τους. 
Να μπορούν να αιτιολογούν τις διαφορές ή ομοιότητες που πα­

ρουσιάζουν μεταξύ τους τα διάφορα εφηβικά πορτρέτα. 

Να επισημαίνουν τους συγκρουόμενους κώδικες συμπεριφοράς 

και τις αξίες που εκφράζονται από μεγαλύτερους σε ηλικία ήρωες ή 

ήρωες του άλλου φύλου. 

Να διατυπώνουν προτάσεις και πιθανές λύσεις τόσο για τα προ­

βλήματα που αντιμετωπίζει ο έφηβος των κειμένων, όσο και για τις επι­

λογές που πρέπει να πραγματοποιήσει. 

Περιεχόμενο διδασκαλίας 

Αποσπάσματα 

Βλαχοπούλου, Στέλλα (2001). Το γραμματοκιβώτιο. Αθήνα: Εστία, σσ. 40-

42, 57-60, 86-101. 

Ζΐσκιντ, Πάτρικ (1991). Το καλοκαίρι του κ. Ζόμερ/μτφ. Μαρία Αγγελΐδου. 

Αθήνα: Ψυχογιός, σσ. 43-85. 

Ιωαννΐδης, Ι.Δ. (2001). Χωρίς κοτσάνι. Αθήνα: Κέδρος, σσ. 30-33, 86-

91. 

Narayan, R.K. (2001). ΟΣουάμι και οι φίλοι/μτφ. Μαρία Κονδύλη. Αθήνα: 

Μεταίχμιο, σσ. 27-37, 70-77. 

44 



Νέστλινγκερ, Κριστΐνε (1992). Πέρα για πέρα Σούζι/μτφ. Μαρία Αγγελΐ-

δου. Αθήνα: Καστανιώτης, σσ. 36-42, 44-51, 53-59, 142-151. 

Οζ, Αμος (2001). Σούμχι/μτφ. Χρυσούλα Παπαδοπούλου. Αθήνα: Κα­

στανιώτης, σσ. 13-18, 81-84. 

Πρέσσλερ, Μύριαμ (1986). Πικρή σοκολάτα/'μτφ. Νάντα Βαλαβάνη. Αθή­

να: Πατάκης, σσ. 38-43. 

Σαρή, Ζωρζ (1995). Ε.Π Αθήνα: Πατάκης, σσ. 144-146. 

Σαρογιάν, Ουΐλιαμ (1994). Το όνομα μου είναι Αράμ/μτφ. Κυριάκος Ντε-

λόπουλος. Αθήνα: Καστανιώτης, σσ. 92-101, 114-124. 

Φουρνιέ, Αντρέ-Πωλ (1978[1975]). Το κοτσύφι μου κι εγώ/μτφ. Ελένη Δ. 

Κόκου. Αθήνα: Κέδρος, σσ. 9-12, 17-21, 76-81. 

Ολόκληρα κείμενα 
Ζέη,Άλκη (2002). Η Κωνσταντίνα και οι αράχνες της. Αθήνα: Πατάκης. 

Μάστορη, Βούλα (1991). Στο Γυμνάσιο. Αθήνα: Πατάκης. 

Μερικά, Λένα (2000). Με κύμινο και αγάπη. Αθήνα: Κέδρος. 

Μπλουμ, Τζούντι (1998). Αρκεί να είμαστε μαξί/μτφ. Μόνικα Βαξεβάνη. 

Αθήνα: Κέδρος. 

Μόργκενστερν, Σούζι & Αλιγιά (1992). Τέρμα! Εδώ κατεβαίνουν όλοι/μτφ. 

Μαρούλα Κλιάφα. Αθήνα: Καστανιώτης. 

Ναμιόκα, Λένσεϊ (2001). Με κιμονό και ψηλά τακούνια/μτφ. Ματΐνα Κά-

ραλη. Αθήνα: Κέδρος 

Νέστλινγκερ, Κριστΐνε (1986). Ο Λούκη live/μτφ. Μαρία Κάσση. Αθήνα: 

Τεκμήριο. 

Νέστλινγκερ, Κριστΐνε (1990). ΗΓλσε έφυγε/μτφ. Μαρία Κάσση. Αθήνα: 

Τεκμήριο. 

Νέστλινγκερ, Κριστΐνε (1991). Με φωνάξουν ορνιθόρυγχο/μτφ. Λέλα 

Μπαλέφου. Αθήνα: Τεκμήριο. 

Νέστλινγκερ, Κριστΐνε (1992). Πέρα για πέρα Σούζι/μτφ. Μαρία Αγγελΐ-

δου. Αθήνα: Καστανιώτης. 

Πέτροβιτς-Ανδρουτσοπούλου, Λότη (1987). Σπίτι για πέντε. Αθήνα: Πα­

τάκης. 

Σαρή, Ζωρζ (1991). Το ψέμα. Αθήνα: Πατάκης. 

Σανπέ, Ζαν-Ζακ (1980). Ο Μαρσελέν που κοκκινίζει/'μτφ. Νίκος Δαμιανΐ-

δης. Αθήνα: Τεκμήριο. 

Φακΐνου, Ευγενία (1982). Αστραδενή. Αθήνα: Κέδρος. 

Χιτσιγιλμάζ, Γκαγιέ (2001). Με μπλουτξήν και φερετζέ/μτφ. Στέλλα Κου-

τσούκαλη. Αθήνα: Κέδρος. 

45 



Μέθοδος 

A' Φάση: Πριν από την ανάγνωση 

Συζητούμε για τους χώρους όπου κινούνται τα παιδιά και οι νέοι, 

τα προβλήματα που αντιμετωπίζουν, τις σχέσεις με τους άλλους γύρω 

τους, τα όνειρα που κάνουν. Η εισαγωγική αυτή φάση μπορεί να υπο­

βοηθηθεί και από ποικίλο φωτογραφικό υλικό που φέρνουμε στην τάξη 

από περιοδικά, εφημερίδες κ.λπ. που αφορούν τη ζωή των μαθητών 

αλλά και γενικότερα των παιδιών. Στον πίνακα καταγράφονται οι χώροι 

δράσης, τα προβλήματα, τα πρόσωπα που επηρεάζουν τη ζωή τους σε 

διαφορετικές στήλες και προσπαθούμε να βρούμε πώς συνδέονται με­

ταξύ τους. 

Διαβάζουμε το εικονογραφημένο βιβλίο του Ζαν-Ζακ Σανπέ, Ο 

Μαρσελέν που κοκκινίζει. Με τη βοήθεια των εικόνων οι μαθητές ‘διαβά­

ζουν' την ιστορία του κειμένου όλοι μαζί μέσα στην τάξη (ή σε ομάδες 

από την αρχή και με κατάλληλη καθοδήγηση από τον εκπαιδευτικό) 

και, στη συνέχεια, συζητούν για τα χαρακτηριστικά των δύο φίλων, αυ­

τά που τους ένωσαν, για το πώς εξελίχθηκε η φιλία τους, τι εμπόδια συ­

νάντησαν, ποιοι άλλοι επηρέασαν τη σχέση τους, πώς μεγαλώνοντας 

συναντήθηκαν ξανά, αν είχαν αλλάξει κ.λπ. 

Οι μαθητές μας μπορούν: 

Να μιλήσουν για τα χαρακτηριστικά του καλύτερου φίλου ή της 

καλύτερης φίλης τους. 

Να πουν τι κάνουν ο Μαρσελέν και ο Ρατώ μαζί ως παιδιά και ως 

ενήλικες. Τι κάνουν οι ίδιοι με τους φίλους τους; 

Να πουν αν έχουν βιώσει ποτέ ανάλογα αισθήματα με αυτά του 

Μαρσελέν όταν έχασε τα ίχνη του φίλου του. 

Με τη βοήθεια της δραματοποίησης: Ζητούμε από τους μαθητές να 

χωριστούν σε ομάδες όσο πιο ελεύθερα μπορούν και χωρίς ιδιαίτερη 

προετοιμασία να αναπαραστήσουν με «παγωμένη εικόνα» μια σκηνή 

από μια χαρακτηριστική στιγμή της καθημερινής ζωής ενός μικρού παι­

διού και ενός μεγαλύτερου παιδιού. 

Υπάρχουν άλλα πρόσωπα στις εικόνες; Πώς συνδέονται τα άλλα 

πρόσωπα με το κεντρικό πρόσωπο και πώς επηρεάζουν τη ζωή του; 

Μπορούμε να προτείνουμε κάποιους άλλους ρόλους; 

Συζητούμε για διαφορές ή και ομοιότητες που παρουσιάζουν με­

ταξύ τους οι εικόνες, οι οποίες μπορούν να ‘ζωντανέψουν' για πολύ λί­

γο και να υπάρξει κάποια εξέλιξη με μια φράση, μια κίνηση κ.λπ. Εστιά-

46 



ζούμε την προσοχή μας στους αυτοσχεδιασμούς στους οποίους πρωτα­

γωνιστούν μεγαλύτερα παιδιά στην ηλικία και συζητούμε για τις σχέ­

σεις τους με τους άλλους όπως φάνηκαν μέσα από την εξέλιξη του αυ­

τοσχεδιασμού και για τα προβλήματα που πιθανόν τους απασχολούν, 

τα οποία καταγράφονται στον πίνακα. 

Β' Φάση: Μικρά αποσπάσματα-ανάγνωση μέσα στην τάξη 

Ανίχνευση της νεανικής ταυτότητας μέσα σε συγκεκριμένα κείμε­

να-αποσπάσματα που διαβάζουμε στην τάξη. Τα αποσπάσματα είναι 

πολύ σύντομα και δίνουν στιγμιότυπα από τη ζωή των παιδιών και των 

νεαρών εφήβων που είναι οι ήρωες των κειμένων. Τα στιγμιότυπα είναι 

αντιπροσωπευτικά των παραγόντων και των σχέσεων που επηρεάζουν 

τη διαδικασία ωρίμανσης ενός παιδιού και οργανώνονται γύρω από θε­

ματικούς άξονες που συνδέονται και με τα ζητήματα που γράφτηκαν 

προηγουμένως στον πίνακα. 

Η ανάγνωση των κειμένων πραγματοποιείται μέσα στην τάξη προ­

κειμένου να δοθούν στους μαθητές ευκαιρίες άσκησης δεξιοτήτων που 

σχετίζονται με την ομαδική εργασία, καθώς και παραδείγματα οργάνω­

σης και συσχέτισης των στοιχείων που αναζητούμε κάθε φορά σε ένα 

κείμενο. 

Ο εκπαιδευτικός μπορεί να προτείνει μόνο ένα θέμα αλλά με δια­

φορετικό απόσπασμα για κάθε ομάδα, η οποία στη συνέχεια αναλαμ­

βάνει να απαντήσει σε κάποιες πρώτες ερωτήσεις που τους θέτει. 

Μπορεί, επίσης, να δώσει σε κάθε ομάδα αποσπάσματα διαφορετικής 

θεματολογίας με σκοπό να αναδειχθεί στην τάξη η ποικιλία των παρα­

γόντων π ο υ επηρεάζουν τη διαμόρφωση της προσωπικότητας ενός 

νέου. Σε κάθε περίπτωση, μάς καθοδηγούν και τα θέματα π ο υ πρότει­

ναν τα ίδια τα παιδιά προσπαθώντας στη συνέχεια είτε να εμβαθύνου­

με σε αυτά ή να τα συγκρίνουμε με άλλα π ο υ προκύπτουν από τη συ­

ζήτηση. 

Συζητούμε με τους μαθητές μας στην τάξη. Τι κοινό υπάρχει ανά­

μεσα στη δικιά τους ζωή ή των προσώπων στους αυτοσχεδιασμούς τους 

και στη ζωή των προσώπων των κειμένων; Τι διαφορετικό υπάρχει; Να 

εντοπίσουν το χώρο δράσης αυτών των προσώπων και να μιλήσουν για 

τις σχέσεις τους όπως περιγράφονται στα αποσπάσματα. Ποια είναι τα 

προβλήματα που φαίνεται να αντιμετωπίζουν οι συγκεκριμένοι έφηβοι; 

Ο τρόπος που τα αντιμετωπίζουν αποκαλύπτει συγκεκριμένα χαρακτη­

ριστικά της ηλικίας τους; 

47 



Γίνονται συγκρίσεις των ποικίλων εφηβικών πορτρέτων στην τάξη 

και υποθέσεις για την εποχή που ζουν οι ήρωες και οι ηρωίδες (παλιό­

τερα - σύγχρονα), τον τόπο διαμονής τους (ύπαιθρος - μεγάλη πόλη) ή 

για το χαρακτήρα τους με βάση τα στοιχεία των κειμένων. 

Αν ο εκπαιδευτικός κρίνει πως πρέπει να επεκταθεί και άλλο στην 

εισαγωγική φάση για να κεντρίσει ακόμη περισσότερο το ενδιαφέρον 

των μαθητών του ώστε να εξασφαλιστεί η απαραίτητη δέσμευση τους 

για την εργασία π ο υ θα ακολουθήσει, μπορεί να αναθέσει σε κάθε 

ομάδα, ολοκληρώνοντας την ανάγνωση των αποσπασμάτων, συγκε­

κριμένες δραστηριότητες για κάθε κείμενο ή ομάδα κειμένων με κοινό 

θεματικό άξονα, όπως αυτές που προτείνουμε παραδειγματικά παρα­

κάτω. 

ΘΕΜΑΤΑ 

1) Σχολική ζωή 

Ι.Δ. Ιωαννίδης, Χωρίς κοτσάνι (κεφ. 5, σσ. 30-33) 

Πώς περιγράφεται η ατμόσφαιρα στην τάξη του κοριτσιού; 

Κατά τη γνώμη τους αυτά συνέβαιναν παλιότερα ή συμβαίνουν 

σήμερα; 

Ι.Δ. Ιωαννίδης, Χωρίς κοτσάνι (κεφ. 15, σσ. 86-91) 

Πρόκειται για ένα μάθημα συνηθισμένο ή όχι; Τι συνέβη και άλ­

λαξε η στάση της δασκάλας απέναντι στους μαθητές της; 

Να καταγράψουν την πορεία του μαθήματος που έγινε. Θα ήθε­

λαν και οι ίδιοι να προτείνουν ένα διαφορετικό τρόπο για να γίνει κά­

ποιο συγκεκριμένο μάθημα; 

Αντρέ-Πωλ Φονρνιέ, Το κοτσύφι μον κι εγώ (κεφ. 1, σσ. 9-12) 

Το σχολείο που περιγράφεται μοιάζει ή όχι με το δικό τους; Νιώ­

θουν ποτέ όπως το αγόρι του κειμένου; Επικοινωνούν μέσα στην τάξη 

κρυφά; Εάν ναι, με ποιον τρόπο; 

Να επινοήσουν το δικό τους μυστικό κώδικα επικοινωνίας. 

Ζωρζ Σαρή, Ε.Π., «Τα λευκώματα», (σσ. 144-146) 

Να καταγράψουν σε τηλεγραφική μορφή τις απαγορεύσεις και 

τις οδηγίες που αναφέρονται στα κείμενα. 

Να κάνουν έναν κατάλογο με ό,τι αντίστοιχο θυμούνται από το 

δικό τους σχολείο. 

48 



Να θυμηθούν τις δικές τους πρώτες μέρες στο Γυμνάσιο. 

Κριστΐνε Νέστλινγκερ, Πέρα για πέρα Σούζι 

(κεφ. 5, σσ. 44-51, κεφ. 6, σσ. 53-59) 

Η Σούζι σιχαίνεται το καινούργιο της σχολείο. Για ποιο λόγο γίνε­

ται αυτό; Έχουν νιώσει ποτέ κάτι παρόμοιο; 

Να ζωγραφίσουν τη Σούζι περιτριγυρισμένη από τα άλλα παι­

διά. 

Να επισημάνουν μέσα στα κείμενα τα χαρακτηριστικά του «κα­

λού» και του «κακού» εκπαιδευτικού και, στη συνέχεια, να περιγρά­

ψουν το δικό τους «ιδανικό» καθηγητή ή καθηγήτρια. 

2) Φιλία - σχέσεις με συνομηλίκους 

Αντρέ-Πωλ Φονρνιέ, Το κοτσύφι μον κι εγώ (κεφ. 2, σσ. 17-18) 

Πού ξοδεύουν το χαρτζιλίκι τους οι δύο φίλοι; 

Τι θα ήθελαν να αγοράσουν όταν μεγαλώσουν; Ζητούμε από τους 

μαθητές μας να ζωγραφίσουν ή να κόψουν φωτογραφίες από περιοδικά 

που τους προμηθεύουμε και να κάνουν ένα κολάζ με ό,τι ονειρεύονται. 

Στέλλα Βλαχοπούλον, Το γραμματοκιβώτιο (σσ. 57-60) 

Πώς παρουσιάζεται η συνύπαρξη Ελλήνων και Τούρκων στο κεί­

μενο; 

Να κάνουν ένα συνοπτικό κατάλογο με καθημερινές φράσεις στα 

ελληνικά και στα τουρκικά, όπως στο βιβλίο. 

Μύριαμ Πρέσσλερ, Πικρή σοκολάτα (σσ. 38-43) 

Αν βρίσκονταν στη θέση της ηρωίδας θα βοηθούσαν τη συμμαθή­

τρια τους; 

Να μιλήσουν για τα χαρακτηριστικά του καλύτερου φίλου ή της 

καλύτερης φίλης τους. 

Κριστΐνε Νέστλινγκερ, Πέρα για πέρα Σούζι (κεφ. 4, σσ. 36-42) 

Μια φιλία δοκιμάζεται σε πολλές περιπτώσεις. Να αναφέρουν 

μερικές. 

Να θυμηθούν κάποιον καβγά που είχαν με ένα φίλο ή μια φίλη 

τους και: 

• Να τον δραματοποιήσουν 

• Να τον καταγράψουν σε μορφή ημερολογίου. 

49 



3) Σχέσεις με το άλλο φύλο 

Αντρέ-Πωλ Φονρνιέ, Το κοτσύφι μου κι εγώ (κεφ. 2, σσ. 18-21) 

Τι δεν καταλαβαίνει το αγόρι για τα κορίτσια; Έχουν την ίδια στά­

ση με το φίλο του ήρωα οι μαθητές μας απέναντι στα κορίτσια; 

Ζητούμε από τους μαθητές μας να ζωγραφίσουν τη σκηνή στο 

ζαχαροπλαστείο με μπαλονάκια και μια αντιπροσωπευτική φράση για 

κάθε πρόσωπο. 

Άμος Ο ζ, Σούμχι (κεφ. 1, σσ. 13-18) 

Γιατί ο Σούμχι φέρεται εχθρικά στη συμμαθήτρια του; Οι φίλοι 

του έχουν αντίστοιχα προβλήματα με τα κορίτσια; 

Ζητούμε από τους μαθητές μας να ζωγραφίσουν μια σκηνή από 

την τάξη του Σούμχι, με μπαλονάκια και μια αντιπροσωπευτική φράση 

για κάθε πρόσωπο. 

4) Οικογένεια - σχέσεις με ενηλίκους 

Άμος Ο ζ, Σούμχι (σσ. 81-84) 

Στέλλα Βλαχοπούλου, Το γραμματοκιβώτιο (σσ. 40-42) 

Να παρουσιάσουν μια δική τους επιστροφή στο σπίτι και να συ­

γκρίνουν διαφορετικές συμπεριφορές αγοριών και κοριτσιών αλλά και 

των γονιών απέναντι τους. 

Αντρέ-Πωλ Φονρνιέ, Το κοτσύφι μου κι εγώ (και σσ. 76-81) 

Ο πατέρας του παιδιού τα τελευταία επτά χρόνια διαβάζει μέσα 

στη νύχτα για να πάει καλύτερα στη δουλειά του και ο μικρός συνειδη­

τοποιεί τις θυσίες του. Να φανταστούν άλλες θυσίες που μπορούν να 

κάνουν κάποιοι γονείς για το καλό όλης της οικογένειας, κάποιες φορές 

εν αγνοία των παιδιών τους. 

Γ ' Φάση: Μεγαλύτερα αποσπάσματα - ατομική ανάγνωση 

Ουσιαστικά πρόκειται για περαιτέρω εμβάθυνση στα προηγούμενα θέ­

ματα, καθώς η ανάγνωση περιλαμβάνει μεγαλύτερα αποσπάσματα που 

χρειάζεται να διαβαστούν ατομικά από κάθε μαθητή. Δίνονται διαφορετικά 

κείμενα στις ομάδες, η σύνθεση των οποίων έχει αρχίσει να οριστικοποιεί­

ται μέσα από τις ομαδικές αναθέσεις που έχουν προηγηθεί στην τάξη. Οι 

ομάδες πλέον, και ύστερα από κατάλληλο καταμερισμό της εργασίας με-

50 



ταξύ των μελών τους, αναλαμβάνουν να παρουσιάσουν τους ήρωες ή τις 

ηρωίδες του δικού τους βιβλίου στους υπόλοιπους μαθητές της τάξης. 

Στόχος της φάσης αυτής είναι η καλύτερη γνωριμία με τους ήρωες 

και τις ηρωίδες των κειμένων που προτείνονται για ανάγνωση, καθώς 

μέσα από μια σχετικά ολοκληρωμένη αφήγηση φαίνονται οι ποικίλοι 

παράγοντες που επηρεάζουν τη ζωή τους και προκαλούν σημαντικές 

αλλαγές. Συνήθως, οι ήρωες και ηρωίδες ύστερα από μια συγκεκριμένη 

εμπειρία βγαίνουν ωριμότεροι και ωριμότερες και ενισχύεται η αυτοσυ­

νειδησία τους. 

Μια πολύ χρήσιμη και αποδοτική μέθοδος όταν οι μαθητές μας θα 

έχουν διαβάσει αρκετά κείμενα είναι η σύγκριση μεταξύ δύο ή και πε­

ρισσότερων κειμένων ως προς ένα θέμα. Λ.χ. το ντύσιμο των εφήβων, 

τη συμπεριφορά των μεγαλύτερων απέναντι τους, οι οικογενειακές 

σχέσεις. Οι συγκρίσεις μπορεί να είναι συγχρονικές ή και διαχρονικές. 

Μπορεί να αφορούν ένα θέμα ή μια κατάσταση... 

Ονίλιαμ Σαρογιάν, Το όνομα μου είναι Αράμ («Το τσίρκο», σσ. 92-101) 

Να εξηγήσουν γιατί κατά τη γνώμη τους αλλάζει η σχέση των παι­

διών και του διευθυντή στο τέλος; 

Να δώσουν «συνεντεύξεις» στην υπόλοιπη τάξη μιλώντας για λογα­

ριασμό των κύριων προσώπων. 

Να αναφέρουν δικές τους τιμωρίες και πώς προσπαθούν να τις ξεπε­

ράσουν. 

Να κάνουν σύγκριση στις σχέσεις που υπήρχαν παλιότερα στο σχο­

λείο και σε αυτές που υπάρχουν σήμερα. 

Να κρατήσουν ημερολόγιο από μια δική τους φανταστική ή και 

πραγματική κοπάνα. Τελικά άξιζε τον κόπο; Έμαθαν κάτι διαφορετι­

κό όπως οι δύο φίλοι στο κείμενο; 

Να κάνουν διαγράμματα με τα πρόσωπα και να τα χαρακτηρίζουν 

παραθέτοντας «πειστικά» αποσπάσματα. 

R.K. Narayan, Ο Σονάμι και οι φίλοι (σσ. 27-37, «Ο Ράζαμ και ο Μανί», 

σσ. 70-77, «Ο φίλος στην ανάγκη») 

Πώς πείθονται τα παιδιά να γίνουν φίλοι μεταξύ τους; Μπορούν να 

κάνουν έναν κατάλογο με λέξεις-φράσεις που να δείχνουν τα οφέλη 

της φιλίας; 

Να προτείνουν διαφορετική εξέλιξη στις σχέσεις των προσώπων που 

περιγράφονται. Τι θα άλλαζε σε αυτή την περίπτωση; Τι θα κέρδιζαν 

ή τι θα έχαναν τελικά; 

51 



Στέλλα Βλαχοπούλου, Το γραμματοκιβώτιο (σσ. 86-101) 

Να δείξουν στο χάρτη τα μέρη στα οποία ζουν τα παιδιά με τα οποία 
αλληλογραφεί η ηρωίδα. 
Να γράψουν το δικό τους γράμμα σε κάποιο φανταστικό παιδί από 
όποια χώρα του κόσμου θέλουν. Τι θα ήθελαν να μάθουν; 

Πάτρικ Ζίσκιντ, Το καλοκαίρι τον κ. Ζόμερ (σσ. 43-56) 

Ο ήρωας είναι ερωτευμένος με μια συμμαθήτρια του. Καταφέρνει να 
της εκφράσει αυτό τον έρωτα; Πώς τον ζει;  
Έχουν αισθανθεί ποτέ κάτι ανάλογο όταν μια έντονη επιθυμία τους 
δεν πραγματοποιείται; 

Πάτρικ Ζίσκιντ, Το καλοκαίρι τον κ. Ζόμερ (σσ. 57-85) 

Ο ήρωας περιγράφει με σκωπτικό τρόπο τα μαθήματα πιάνου και τη 
δασκάλα του. Έχουν να διηγηθούν παρόμοια περιστατικά; 
Μέσα από ένα κωμικό, κατά βάση, επεισόδιο ο μικρός ήρωας αποφα­
σίζει να «αυτοκτονήσει». Γιατί δεν πραγματοποιεί την απόφαση του; 

Κριστίνε Νέστλινγκερ, Πέρα για πέρα Σούζι (κεφ. 14, σσ. 142-151) 

Για ποιες κατηγορίες ξένων έχουν ρατσιστικές προκαταλήψεις κά­
ποιοι συμμαθητές της Σούζι και ποιες είναι οι βασικότερες από αυ­
τές; Να συλλέξουν τις προκαταλήψεις των δικών τους συμμαθητών 
για διάφορες ομάδες ξένων και να προσπαθήσουν να εντοπίσουν 
τους λόγους που τις δημιουργούν. 

Ονίλιαμ Σαρογιάν, Το όνομα μον είναι Αράμ 
(«Ο'Οτζιμπγονεϊ 'Ατμομηχανή 38’», σσ. 114-124) 

Υπάρχουν πράγματα που μπορούν να κάνουν καλύτερα τα παιδιά 
από τους ενηλίκους; Πού οφείλεται αυτό; 
Τελικά, τι κέρδισε ο Ινδιάνος και το παιδί από την καλοκαιρινή συνύ­
παρξη τους; Θα ήθελαν οι μαθητές μας να βρίσκονται στη θέση του 
παιδιού; Ποια μοντέλα αυτοκινήτου προτιμούν οι ίδιοι και γιατί; 

Λ' Φάση: Ολόκληρα βιβλία 

Θεωρώντας ότι οι μαθητές μας έχουν γίνει πλέον ωριμότεροι περ­
νούμε στην ανάγνωση ολόκληρων κειμένων. Συζητούμε προβλήματα 
και ιδιαίτερες καταστάσεις της εφηβικής ηλικίας (π.χ. αλλαγή οικογε­
νειακής κατάστασης, η σύγκρουση με μεγαλύτερους, η επιρροή που κά­
ποιοι ενήλικες άσκησαν πάνω τους, η επίδραση συγκεκριμένων πολιτι-

52 



κών εξελίξεων στη ζωή των εφήβων, προβλήματα αυτοεκτΐμησης και 

εμφάνισης κ.λπ.). 

Σε αυτήν τη φάση εστιάζουμε και στις ιδιαιτερότητες που εμφανί­

ζει η ένταξη των εφήβων, οι οποίοι έχουν κάποια ιδιαίτερα χαρακτηρι-

στκά (π.χ. γυναικεία ένταξη, περιπτώσεις μειονοτήτων σε ξένη χώρα 

κ.λπ.) ή στη μελέτη ειδικών κοινωνικών προβλημάτων που απασχο­

λούν τους εφήβους (π.χ. ναρκωτικά, ρατσισμός κ.λπ.). Εδώ, η έμφαση 

δίνεται στις ιδιαίτερες περιπτώσεις μύησης του εφήβου σε επιμέρους 

χώρους ή κοινωνικές συνθήκες που επηρεάζουν τη ζωή του (π.χ. το Γυ­

μνάσιο, η συντροφιά, η νέα οικογενειακή κατάσταση, η σχέση με το άλ­

λο φύλο). 

Γενικές Δραστηριότητες 

Να φανταστούν το μέλλον των ηρώων ύστερα από 15 χρόνια. 

Να καταγράψουν και να συζητήσουν τα συναισθήματα και τις 

αντιδράσεις των εφήβων ηρώων στον αποχωρισμό αγαπημένων προσώ­

πων (γονιών λόγω διαζυγίου, θανάτου, φίλων λόγω μετακόμισης, αλλα­

γής σχολείου, παρεξηγήσεων κ.λπ.). 

Να δώσουν ένα διαφορετικό τέλος στις ιστορίες που τους άρε­

σαν. 

Να αναφέρουν σε ποιες περιπτώσεις θα αντιδρούσαν διαφορετι­

κά από τους ήρωες. 

Να συζητήσουν οι μαθητές για τις συγκρουσιακές σχέσεις που 

βιώνουν οι έφηβοι ήρωες και τι τις προκαλεί. 

Να συζητήσουν για τις αιτίες που οδηγούν τα παιδιά σε ακραίες 

συμπεριφορές, όπως τα ναρκωτικά ή η φυγή από το σπίτι. 

Παραθέτουμε παραδειγματικές δραστηριότητες για ορισμένα από 

τα ολόκληρα λογοτεχνικά κείμενα που προτείναμε στην αρχή της ενό­

τητας μας. 

Λότη Πέτροβιτς-Ανδροντσοπούλον, Σπίτι για πέντε 

Η αφήγηση ξεκινά περιγράφοντας μια σκηνή μετακόμισης. Ποιοι 

μετακομίζουν και γιατί; Τι είδους προβλήματα έχουν τα πρόσωπα της 

ιστορίας μας εξαιτίας αυτής της μετακόμισης;Έχουν προσωπικές εμπει­

ρίες από δική τους μετακόμιση ή κάποιων κοντινών τους προσώπων; 

Στο κείμενο συχνά αναφέρονται οι ηχογραφήσεις που γίνονται 

από το Φίλιππο με τα αγαπημένα του τραγούδια προκειμένου να φτιά­

ξει μια κασέτα δώρο για τη Χριστίνα. Ποια τραγούδια θα διάλεγαν να 

γράψουν σε κασέτα: 

53 



• Για ένα φίλο τους 

• Για κάποιον από τους γονείς τους 

• Για μια εκπομπή στο ραδιόφωνο. 

Ο Άρης διαλέγει, έστω και με τη βοήθεια της Άννας, ένα δώρο για 

τον αδερφό του, προκειμένου να τον εξευμενίσει για τη συμπεριφορά 

του. Βρέθηκαν ποτέ σε ανάλογη θέση; Τι είδους δώρα θα διάλεγαν για 

τα αγαπημένα τους πρόσωπα και γιατί; 

Στη σ. 26 η Άννα κάνει την πρώτη της αναφορά στα λουλούδια 

που έχει στη βεράντα της και που σε όλη τη διάρκεια της αφήγησης 

προσπαθεί μάταια να βρει χρόνο να τα περιποιηθεί. Αν δημιουργούσαν 

το δικό τους κήπο τι είδους φυτά και για ποιο λόγο θα τα διάλεγαν; 

Καθένα από τα δύο αδέρφια βιώνει διαφορετικά τα όσα συμβαίνουν 

και όλα τα μέλη της οικογένειας διατυπώνουν κάποια παράπονα που 

έχουν από τους υπολοίπους. Να κάνουν μια λίστα με τα παράπονα που εκ­

φράζει στο κείμενο κάθε μέλος της οικογένειας και για ποιον συγκεκριμέ­

να κάθε φορά και να συγκρίνουν αυτά που λένε τα παιδιά και αυτά που λέ­

νε οι ενήλικες. Υπάρχουν διαφορές στον τρόπο που σκέφτονται και δρουν; 

Στη σ. 60 ο Φίλιππος παρουσιάζει τους καινούργιους φίλους του 

στο Γυμνάσιο που πάει. Στη σ. 127 οι φίλοι αυτοί του συμπαραστέκο­

νται στις δύσκολες στιγμές που περνά αυτός και η οικογένεια του. Να 

ζωγραφίσουν τους φίλους αυτούς ή να τους παρουσιάσουν στην τάξη 

ως πρόσωπα που αφηγούνται με τη σειρά πώς βοήθησαν σε όλη την 

ιστορία το Φίλιππο. 

Τζούντι Μπλονμ, Αρκεί να είμαστε μαζί 

Να καταγράψουν τους τρόπους, με τους οποίους διασκεδάζουν 

οι τρεις φίλες στον ελεύθερο χρόνο τους. Πώς διασκεδάζουν οι ίδιοι με 

τους φίλους τους; 

Να φανταστούν πώς είναι η Στεφάνι και να γράψουν στο ημερο­

λόγιο τους τη δική τους εκδοχή για τον καβγά. Μετά να κάνουν το ίδιο 

σαν να ήταν η Ρέητσελ. 

Τι είναι αυτό που ωθεί τηνΆλισον να πλάσει τη φανταστική ιστο­

ρία για τη Μέιζι;Έχουν σκαρφιστεί καμία ανάλογη φανταστική ιστορία; 

Αν είχαν τη δυνατότητα να γράψουν ένα γράμμα στον Πρόεδρο 

της Δημοκρατίας για ποιο πρόβλημα θα του ζητούσαν να παρέμβει; Τι 

λύση θα ήθελαν να δώσει; 

Να ζωγραφίσουν τη Ρέητσελ και τη Στεφάνι, όπως φαντάζονται 

τις ίδιες και τα υπνοδωμάτια τους. Μπορούν να βοηθηθούν στα σκίτσα 

τους από τις αναφορές που υπάρχουν στο κείμενο. 

54 



Πώς θα αισθάνονταν αν ο καλύτερος τους φίλος (ή η καλύτερη 

τους φίλη) τα πήγαινε πολύ καλύτερα στο σχολείο απ' ό,τι οι ίδιοι; 

Πώς κρίνουν την απόφαση της Στεφάνι να αποκρύψει το χωρι­

σμό των γονιών της; Θα μπαΐνανε ίσως και οι ίδιοι στον πειρασμό να κά­

νουν κάτι τέτοιο και γιατί; 

ΖωρζΣαρή, Το Ψέμα 

Να απαριθμήσουν τις αλλαγές που συμβαίνουν στη ζωή της Χρι­

στίνας από τη μια μέρα στην άλλη και να ξεχωρίσουν αυτή που θεωρούν 

πιο επώδυνη για την ηρωίδα. Να αιτιολογήσουν την επιλογή τους. 

Έχουν αναγκαστεί ποτέ να πουν κάποιο ψέμα σε φίλο τους ή έχει 

τύχει να τους πει κάποιο ψέμα ένας καλός τους φίλος και αργότερα να 

ανακαλύψουν την αλήθεια; Ποιες ήταν οι συνέπειες; 

Ποια είναι η αντίδραση του Αλέξη όταν η Χριστίνα του αποκα­

λύπτει την αλήθεια; Πώς δικαιολογούν την αντίδραση του; Πώς υπο­

θέτουν οι μαθητές ότι θα αντιδρούσαν οι ίδιοι σε μια ανάλογη περί­

πτωση; 

Κριστίνε Νέστλινγκερ, Με φωνάζουν ορνιθόρνγχο 

Η ηρωίδα πιστεύει πως είναι άσχημη. Πώς επηρεάζει αυτό τη συ­

μπεριφορά της και πώς καθορίζει η υποτιθέμενη ασχήμια της τη σχέση 

με την αδερφή της; 

Να αναφερθούν στη σχέση της ηρωίδας με τη γιαγιά της. Τι κά­

νουν μαζί γιαγιά και εγγονή; Ποια είναι η δική τους σχέση με τους δι­

κούς τους παππούδες και τις δικές τους γιαγιάδες; 

Να αναφερθούν στη σχέση της ηρωίδας με τον Γιόζεφ-Μαρΐα. 

Ποια εικόνα έχει ο καθένας για την εξωτερική του εμφάνιση και τι πι­

στεύει ο ένας για την εμφάνιση του άλλου; 

Είναι συνηθισμένο για τα παιδιά αυτής της ηλικίας να αισθάνο­

νται άσχημα για την εξωτερική τους εμφάνιση; 

Να γράψουν μία σελίδα από το ημερολόγιο της Τέζι. 

Να συζητήσουν για τα παρατσούκλια που βγάζουν οι έφηβοι σε 

άλλους εφήβους εξαιτίας ενός χαρακτηριστικού (σωματική ατέλεια, 

περίεργο ντύσιμο κ,ο.κ.). Μπορούν να βασιστούν και σε άλλα βιβλία 

που διάβασαν στην ενότητα αυτή. 

Κριστίνε Νέστλινγκερ, Ο Λούκη live 

Ο Λούκη ντύνεται περίεργα όταν επιστρέφει από το Λονδίνο. 

Γιατί νομίζουν ότι συμβαίνει αυτό;Έχουν ανάλογες εμπειρίες με το ντύ­

σιμο; 

55 



Τι θέλουν γενικά να πουν οι έφηβοι με το περίεργο ντύσιμο που 

κάνουν πολλές φορές; 

Γνωρίζουν κάποιον φίλο ή φίλη τους που να έχει μπλέξει σε αντί­

στοιχες καταστάσεις με χρέη ή κάποια άλλα προβλήματα όπως ο ήρωας 

του βιβλίου; 

Να ζωγραφίσουν ένα αγόρι ή ένα κορίτσι της ηλικίας τους, όπως 

θα ήταν αν ακολουθούσε πάρα πολύ τη μόδα και όπως θα ήταν αν δεν 

ενδιαφερόταν καθόλου γι' αυτήν (μπορούν να ζωγραφίσουν τον Λούκη 

live όπως τον φαντάζονται). 

Λένα Μερίκα, Με κύμινο και αγάπη 

Στο κείμενο υπάρχουν πολλές λέξεις, κυρίως φαγητά, που είναι 

κοινές και στα ελληνικά και στα τουρκικά. Να φτιάξουν ένα «λεξικό» με 

μορφή πίνακα στον οποίο θα αναγράφονται όλες οι σχετικές λέξεις του 

κειμένου αλλά και όσες περισσότερες μπορούν να σκεφτούν. Να ρωτή­

σουν και να βρουν πού είναι κοινές ή πού μοιάζουν και στις δύο γλώσ­

σες. 

Να ζωγραφίσουν σκηνές από τη συνύπαρξη των δύο λαών που 

επέτρεψαν τέτοιες γλωσσικές ανταλλαγές (π.χ. πίνοντας καφέ, μαγει­

ρεύοντας, βλέποντας θέατρο σκιών κ.λπ.) 

Στο κείμενο υπάρχουν διάφορα στερεότυπα και εκδηλώνεται 

ορισμένες φορές καχυποψία και εχθρική συμπεριφορά απέναντι στους 

αλλοδαπούς γενικά. Γνωρίζουν αντίστοιχα τέτοια στερεότυπα για τις 

διάφορες εθνότητες; Να συμπληρώσουν έναν κατάλογο με αυτά και να 

τα συγκρίνουν με αυτά του βιβλίου. 

Να κάνουν μια μικρή έρευνα για τους ξένους που αναφέρονται 

στο κείμενο. Πώς νομίζουν ότι προέκυψαν τα παραπάνω στερεότυπα ή 

σε ποια ιδιαίτερα χαρακτηριστικά του κάθε λαού οφείλονται2; 

Οι τίτλοι των κεφαλαίων είναι γνωστά φαγητά αντιπροσωπευτικά 

μιας τυπικής ελληνικής οικογένειας που διανύει την πρώτη εβδομάδα 

των Χριστουγέννων. Τα συγκεκριμένα φαγητά αλλά και ο τρόπος μαγει­

ρέματος τους ανήκει σε αυτό που περιγράφεται ως «πολιτική κουζίνα». 

Οι γευστικές προτιμήσεις ωστόσο των ηρώων καθορίζονται τόσο από 

2. Μπορεί να δοθεί στους μαθητές και συμπληρωματικό έντυπο υλικό με πληρο­
φορίες σχετικές (π.χ. ιστορικό υλικό για την οικονομική πρόοδο και την εμπορική 
δραστηριότητα των εβραίων και το χαρακτηρισμό τους ως «τσιγκούνηδων» ή φωτο­
γραφίες από το Παρίσι και διαφημίσεις από γαλλικά αρώματα για την «κακή φήμη» 
αλλά και την «απλυσιά» των Γάλλων κ.λπ.). 

56 



την ηλικία ή τις γνώσεις τους, όσο και από την ιδιαίτερη σχέση που έχει 

ο καθένας με τη μαγειρική και το φαγητό γενικά. Να φτιάξουν το ιδανι­

κό μενού για μια εβδομάδα κατά την οποία θα διάλεγαν να φάνε ό,τι θέ­

λουν στην οικογένεια τους. Να φέρουν τις συνταγές των φαγητών αυτών 

και να παρουσιάσουν μερικά από τα αγαπημένα τους πιάτα στην τάξη. 

Ό λ ε ς οι θρησκείες έχουν τις δικές τους νηστείες και γιορτές. Να 

μιλήσουν γι' αυτές που αναφέρονται στο κείμενο αλλά και για όσες 

γνωρίζουν οι ίδιοι. Οι περιορισμοί αυτοί σχετίζονται καθόλου με τις ση­

μερινές διαιτολογικές απόψεις περί υγιεινής διατροφής; Αυτά που 

αποκλείονται έχουν κοινά χαρακτηριστικά μεταξύ τους ως είδος τρο­

φής (π.χ. κάποιο είδος κρέατος, αλκοόλ, κάποια μορφή διατροφικής 

κατάχρησης, γλυκά κ.λπ.); 

Η ηρωίδα που αφηγείται την ιστορία αυτή αγαπάει πολύ τα αστυ­

νομικά μυθιστορήματα. Στο βιβλίο αναφέρονται και άλλα πρόσωπα που 

διαβάζουν, ο καθένας ανάλογα με το χαρακτήρα του και τα ενδιαφέρο­

ντα του. Να ζωγραφίσουν και να συνδέσουν κάθε ήρωα με το βιβλίο 

που του ταιριάζει αφού βρουν κάτι χαρακτηριστικό για να βάλουν στο 

εικονίδιο που θα αναπαριστά το «εξώφυλλο» του βιβλίου. 

Η ηρωίδα βρίσκει έναν τρόπο για να συνδέσει αυτό που αγαπά με 

τις σπουδές της στο μέλλον/Εχουν σκεφτεί ποτέ οι ίδιοι τι είδους δου­

λειά θα τους άρεσε να κάνουν όταν μεγαλώσουν; Αν ναι, να βρουν πλη­

ροφορίες για το τι πρέπει να κάνουν για να πετύχουν σε όποιον τομέα 

διάλεξαν. 

Στη σ. 105 η ηρωίδα γράφει στο ημερολόγιο της. Να συμπληρώ­

σουν το ημερολόγιο της Θοδώρας στο τέλος όποιας ημέρας θέλουν από 

την υπόλοιπη εβδομάδα που περιγράφεται στο βιβλίο. 

Στη σ. 110 το τραγούδι της Νικέτ θυμίζει στη γιαγιά κάποιο να­

νούρισμα που άκουγε μικρή. Να γράψουν τα λόγια από το νανούρισμα 

αυτό ή απλώς να τραγουδήσουν ένα νανούρισμα που θυμούνται οι ίδιοι 

από την παιδική τους ηλικία. 

Γκαγιέ Χιτσιγιλμάζ, Μεμπλοντζήν και φερετζέ 

Η Σερντά και η οικογένεια της μεταναστεύουν από την Τουρκία 

στην Ελβετία. Πώς αντιμετωπίζει η Σερντά τις δυσκολίες στην ξένη χώ­

ρα και στο ξένο εκπαιδευτικό σύστημα;Έχουν οι ίδιοι ή φίλοι τους ανά­

λογες εμπειρίες; 

Ποιες είναι οι επιπτώσεις αυτής της μετανάστευσης για τα παι­

διά της οικογένειας της Σερντά; Αντιδρούν όλα τα αδέρφια με τον ίδιο 

τρόπο; 

57 



Είναι εύκολο να φτιάξει φιλίες ένα παιδί σε μια ξένη χώρα όταν 

δεν μιλά τη γλώσσα καλά ή και καθόλου; 

Να συζητήσουν τον τρόπο που τα έθιμα που έφεραν μαζί τους οι 

μετανάστες γονείς της Σερντά συγκρούονται με τα έθιμα και τον τρόπο 

ζωής της χώρας υποδοχής. 

Πώς νομίζουν ότι τα κατάφερε η Σερντά να είναι πρώτη μαθή­

τρια στο σχολείο; 

Ε' Φάση: Μετά την ανάγνωση 

Οι μαθητές με τη βοήθεια του εκπαιδευτικού αναλαμβάνουν να κα­

τασκευάσουν ένα απλό ερωτηματολόγιο με τα προβλήματα που αντιμε­

τωπίζει ένας έφηβος ή τα ενδιαφέροντα του και το μοιράζουν μεταξύ 

τους (ή και στις υπόλοιπες τάξεις) για να συμπληρωθεί. Οι μαθητές 

μπορούν να προσθέσουν εκτός από τα ζητήματα που προκύπτουν από 

τα κείμενα και άλλα που οι ίδιοι θεωρούν σημαντικά. Τα αποτελέσματα 

του ερωτηματολογίου παρουσιάζονται στην τάξη και γίνεται απόπειρα 

αξιολόγησης τους στη συζήτηση που ακολουθεί. 

Παραθέτουμε παραδειγματικά κάποιες ερωτήσεις που θα μπορού­

σαν να υπάρχουν στο ερωτηματολόγιο: 

Ποιο μάθημα σου αρέσει περισσότερο και γιατί; 

Ποιο μάθημα σου αρέσει λιγότερο και γιατί; 

Είσαι ικανοποιημένος/η από τις σχέσεις σου με τους καθηγητές σου; 

(Βάλε έναν κύκλο στον αριθμό που εκφράζει καλύτερα την άποψη σου) 

_1 2 3 4_ 

καθόλου λίγο αρκετά πάρα πολύ 

Πόσο ελεύθερος/η αισθάνεσαι γενικά όταν βρίσκεσαι στην τάξη; 

_1 2 3 4_ 

καθόλου λίγο αρκετά πάρα πολύ 

Πόσο ευχάριστα αισθάνεσαι γενικά όταν βρίσκεσαι στο σχολείο; 

_1 2 3 4_ 

καθόλου λίγο αρκετά πάρα πολύ 

Τι θα κάνεις όταν τελειώσεις το Γυμνάσιο; 

Τι επάγγελμα θα ήθελες να κάνεις όταν μεγαλώσεις και γιατί; 

(Γράψε αυτό που θα ήθελες να κάνεις πιο πολύ). 

58 



Γενικά είσαι ευχαριστημένος/η από τις σχέσεις σου με τους συμ­

μαθητές σου στο σχολείο; 

_1 2 3 4_ 

καθόλου λίγο αρκετά πάρα πολύ 

Κάνεις παρέα με τους συμμαθητές σου έξω από το σχολείο; 

_1 2 3 4_ 

καθόλου λίγο αρκετά πάρα πολύ 

Αν όχι, γιατί; 

Με τι άλλο ασχολείσαι περισσότερο έξω από το σχολείο; (Μπο­

ρείς να σημειώσεις όσα θέλεις) 

• παίζω 

• βλέπω τηλεόραση 

• πηγαίνω στον κινηματογράφο 

• βλέπω ταινίες στο βίντεο 

• διαβάζω εξωσχολικά βιβλία 

• ασχολούμαι με τις δουλειές του σπιτιού 

• ασχολούμαι με χειροτεχνίες 

• βλέπω τις παρέες μου 

• ζωγραφίζω 

• ακούω μουσική 

• διαβάζω εφημερίδες 

• διαβάζω περιοδικά 

• παίζω μουσική (γράψε τι όργανο παίζεις) 

• χορεύω σε ντισκοτέκ 

• ασχολούμαι με τον αθλητισμό 

• ασχολούμαι με τα μαθήματα 

• δουλεύω 

• άλλο,τι; 

Πόσο ελεύθερο χρόνο έχεις περίπου κάθε μέρα; 

Βιβλιογραφία για τον εκπαιδευτικό 

Δραγώνα, Θάλεια & Ντάβου, Μπετΐνα (επιμ.) (1992). Εφηβεία: προσδο­

κίες και αναζητήσεις. Αθήνα: Παπαζήσης. 

Herbert, Martin (1996). Ψυχολογικά προβλήματα εφηβικής ηλικίας. Επιμ., 

εισαγ. Α. Καλάντζη-Αζΐσι. Αθήνα: Ελληνικά Γράμματα. 

59 



ΠΡΟΤΑΣΕΙΣ ΓΙΑ ΔΡΑΜΑΤΟΠΟΙΗΣΗ 
ΛΟΓΟΤΕΧΝΙΚΩΝ ΚΕΙΜΕΝΩΝ 
ΜΕ ΟΕΜΑ ΤΗΝ ΕΝΗΛΙΚΙΩΣΗ3 

Αντιγόνη Τσαρμποπονλον 

Πρόταση για δραματοποίηση αποσπάσματος από το βιβλίο 

τον R.K. Narayan, Ο Σουάμι και οι φίλοι (σσ. 162-167) 

Να παίξουν ένα παιχνίδι στο οποίο προσπαθούν να βρουν μια πει­
στική δικαιολογία για το λόγο που δεν ήρθαν στο σχολείο την προηγού­
μενη ημέρα. Η υπόλοιπη τάξη «ανακρίνει» και προσπαθεί να ξεσκεπά­
σει το ψέμα. 

Πρόταση για δραματοποίηση σκηνής από το βιβλίο 

της ΖωρζΣαρή, Το Ψέμα 

Γιατί οι συμμαθητές της Μαρίας τη θεωρούν ένοχη για την κλοπή 
των θεμάτων του διαγωνίσματος; Μέσα από ποιες σκέψεις κατέληξαν 
στο συμπέρασμα της ενοχής της; Να φανταστούν πώς γίνεται μέσα 
στην τάξη ένα άτυπο δικαστήριο για τη διαλεύκανση της υπόθεσης. Να 
παραθέσουν τα επιχειρήματα τους πρώτα σαν να ήταν δικηγόροι υπε­
ράσπισης της Μαρίας και μετά σαν κατήγοροι της. 

Προτάσεις για δραματοποίηση τον βιβλίον 

της Λότης Πέτροβιτς-Ανδροντσοπονλον, Σπίτι για π έ ν τ ε 

Στο βιβλίο η σκυτάλη της αφήγησης λαμβάνεται διαδοχικά από όλα 
τα μέλη της οικογένειας τα οποία χρησιμοποιούν διάφορα μέσα επικοι­
νωνίας, τόσο με τους άλλους όσο και με τον εαυτό τους, παραθέτοντας 
έτσι την άποψη τους για τα γεγονότα που συμβαίνουν: Τα δύο παιδιά 
καταγράφουν τις σκέψεις τους σε μαγνητόφωνο, ως ένα είδος προφορι­
κού ημερολογίου, η μητέρα αλληλογραφεί τακτικά, ο πατέρας χρησιμο­
ποιεί κυρίως το τηλέφωνο. Μέσα από τις πολλές «φωνές» που ακούγο­
νται στο βιβλίο παρατίθενται οι διαφορετικές οπτικές των προσώπων 
για τα ίδια περιστατικά, οι αγωνίες τους, τα παράπονα που διατυπώ­
νουν για τους άλλους αλλά και σχόλια για τις στιγμές που ένιωσαν ότι 
τους αγαπούν πραγματικά. Να επιλέξουν: 

3. Γενικά για τη δραματοποίηση λογοτεχνικών κειμένων βλ. παραπάνω σσ. 34-36. 

60 



ή 

Μια καταγραφή στο μαγνητόφωνο που σβήστηκε (π.χ. σ. 47 η 

μαγνητοφώνηση No 3 στην οποία μιλά ο Φίλιππος και περιγράφει τη 

γνωριμία του με τη Χριστίνα). 

ή 

Ένα γράμμα που δεν διαβάσαμε και αναφέρεται στο κείμενο (π.χ. 

σ. 27, γράμμα από τον πατέρα του Φίλιππου). 

ή 

Μια τηλεφωνική συνδιάλεξη που δεν «ακούσαμε» (π.χ. σ. 79, ο 

Ορέστης τηλεφωνεί στους γονείς του στη Θεσσαλονίκη). 

Με βάση αυτά που αναφέρονται στο βιβλίο να παρουσιάσουν με θε-

ατρικό αυτοσχεδιασμό αυτές τις καταγραφές ή αυτούς τους διάλογους 

στην τάξη ή να γράψουν τα κείμενα και να τα διαβάσουν. 

«Προβλέφεις για το τι θα γίνει στη σννέχεια» 

Στο βιβλίο κάθε κεφάλαιο τελειώνει καλλιεργώντας στους αναγνώ­

στες ένα είδος σασπένς για τη συνέχεια της ιστορίας. Με την ομάδα 

τους να αποφασίσουν να κρατήσουν έναν κοινό ρυθμό στην ανάγνωση 

και να σταματήσουν το διάβασμα στο τέλος ενός κεφαλαίου που τους 

κεντρίζει έντονα το ενδιαφέρον για το τι θα συμβεί μετά (π.χ. σ. 62 ο 

Φίλιππος ανυπομονεί να μιλήσει με τη Χριστίνα στο σχολείο, σ. 103 κά-

ποιος έσπασε το τζάμι και μπήκε στο δωμάτιο του Φίλιππου, σ. 108 το 

τηλέφωνο χτυπά μέσα στα μεσάνυχτα κ.λπ.). Να κάνουν υποθέσεις-

προβλέψεις για το τι θα συμβεί μετά, να κρατήσουν σημειώσεις και να 

συγκρίνουν τη δική τους εξέλιξη με τη συνέχεια του βιβλίου. Ποια εκ-

δοχή προτιμούν και γιατί; 

61 





ΕΝΟΤΗΤΑ 3η 

ΕΙΚΟΝΑ ΚΑΙ ΛΟΓΟΣ: 
ΤΟ ΟΠΤΙΚΟ-ΑΚΟΥΣΤΙΚΟ 

ΑΦΗΓΗΜΑ 

Γρηγόρης Πασχαλίδης & Χρήστος Δανιήλ 





Εισαγωγή 

Στις αρχές του 20ού αιώνα, η ανάπτυξη και εδραίωση του κινημα­
τογράφου ως ενός κυρίως λαϊκού μέσου ψυχαγωγίας οδήγησε πολλούς 
να τον καταγγείλουν ως μια ιδιαίτερα κακοήθη και επικίνδυνη μορφή 
μαζικής κουλτούρας. Η άποψη αυτή ελάχιστα μετριάστηκε με την εμ­
φάνιση του καλλιτεχνικού κινηματογράφου, ο οποίος διαφοροποιήθη­
κε συνειδητά από τα στερεότυπα του δημοφιλούς ή εμπορικού κινημα­
τογράφου. Τη μεταπολεμική εποχή, και παράλληλα με την εμφάνιση 
και διάδοση της τηλεόρασης, έγινε ευρέως αποδεκτή η άποψη ότι τα 
οπτικό-ακουστικά μέσα είναι από τη φύση τους ανταγωνιστικά στη λο­
γοτεχνία, και γενικότερα στο λόγο και την ανάγνωση. Ότι, ακόμη και 
όταν αυτά τα μέσα ασχολούνται με τη λογοτεχνία, όπως στην περίπτω­
ση των πολλών και διαφόρων κινηματογραφικών και τηλεοπτικών με­
ταφορών και διασκευών, το μόνο που καταφέρνουν είναι να την απλου­
στεύουν και να την υποβαθμίζουν, να εξασθενούν τη φαντασία των θε­
ατών, να διαφθείρουν την αισθητική τους και να εξουδετερώνουν την 
κρίση τους. Το κατηγορητήριο αυτό φτάνει ακέραιο έως και τις μέρες 
μας (βλ. λ.χ. Σβεν Μπΐρκερτς, Οι ελεγείες τον Γουτεμβέργιου). Εκείνος 
που υιοθέτησε και αναπαρήγαγε αυτό το κατηγορητήριο περισσότερο 
από κάθε άλλον ήταν η εκπαιδευτική κοινότητα, η οποία θεώρησε την 
απήχηση αυτών των μέσων στους νεαρούς μαθητές ως μια από τις βα­
σικότερες αιτίες για την αδιάφορη ή την παραβατική συμπεριφορά 
τους, για την εκφραστική ατροφία τους και γενικά για τη σχολική απο­
τυχία τους. 

Εδώ και 25 χρόνια περίπου, ωστόσο, μια ριζική αλλαγή έχει αρχίσει 
να συντελείται στον εκπαιδευτικό χώρο. Ξεκινώντας από την ιδιαίτερα 
ενθαρρυντική στάση της ίδιας της UNESCO, σε ολοένα και περισσότε­
ρες χώρες η παραπάνω αρνητική άποψη εγκαταλείπεται και έχουμε μια 
περισσότερο ή λιγότερο συστηματική εισαγωγή της μελέτης των οπτι-
κο-ακουστικών αφηγημάτων στο σχολείο, και μάλιστα, στις περισσότε­
ρες περιπτώσεις, στο πλαίσιο του μαθήματος της λογοτεχνίας. Όπως 
όλοι μας γνωρίζουμε καλά, η Ελλάδα υστερεί σημαντικά σε αυτό τον το­
μέα. Αυτό ακριβώς τονίζει και σχετική έρευνα της UNESCO που διε­
νεργήθηκε πρόσφατα. Το μόνο που έχει να επιδείξει η χώρα μας, μέχρι 
στιγμής, είναι μια σειρά από μεμονωμένα και βραχύβια προγράμματα 
ορισμένων σχολείων και Δήμων, και κυρίως το πανελλαδικό πρόγραμμα 
«Πάμε Σινεμά», που υλοποιεί ο οργανισμός του Φεστιβάλ Θεσσαλονΐ-

65 



κης (με την υποστήριξη του Υπουργείου Παιδείας) με αξιοσημείωτη 

επιτυχία. 

Οι βασικοί λόγοι που έχουν οδηγήσει πολλά εκπαιδευτικά συστή­

ματα διεθνώς να προχωρήσουν σε αυτήν τη μεταρρύθμιση είναι οι εξής: 

α. Η αναγνώριση των κοινών σημείων μεταξύ λογοτεχνίας και οπτι-

κο-ακουστικής αφήγησης. Και στις δύο περιπτώσεις έχουμε να κάνου­

με με 

Αφηγηματικά μέσα: διηγούνται ιστορίες, διαφόρων ειδών, με 

ήρωες και πλοκή 

Κοσμοπλαστικά μέσα: επινοούν κόσμους, με μεγαλύτερη ή μικρό­

τερη αληθοφάνεια και ρεαλισμό, μέσω των οποίων αναστοχαζόμαστε 

την ιστορία μας, τον τρόπο ζωής μας, τις αξίες και τις αντιλήψεις μας 

Ρητορικά μέσα: αξιοποιούν μια ποικιλία εκφραστικών τρόπων 

προκειμένου να συγκινήσουν, να υποβάλουν, να προκαλέσουν τη συμ­

μετοχή και τη μέθεξη του κοινού 

Αισθητικά μέσα: χρησιμοποιούν μια σειρά από μορφικές επιλογές 

και τεχνικές προκειμένου να προσφέρουν απόλαυση και ψυχαγωγία. 

β. Η συνειδητοποίηση ότι δεν υπάρχει κάποια ασυμφιλΐωτη σύ­

γκρουση ανάμεσα στην εικόνα και το λόγο. Η εικόνα εμφιλοχωρεί στο 

λογοτεχνικό κείμενο, όπως ακριβώς και ο λόγος στην εικόνα. Εάν η 

αποτελεσματική πρόσληψη του γραπτού κειμένου προϋποθέτει τη συ­

νειδητοποίηση και κριτική κατανόηση των εικόνων που μας υποβάλλει, 

η ουσιαστική πρόσληψη της εικόνας προϋποθέτει, αντίστοιχα, τη δυνα­

τότητα μας να αντιληφθούμε πώς ακριβώς μας μιλά, και ακόμη, πώς 

μπορούμε εμείς να συνομιλήσουμε με αυτήν. 

γ. Η συνειδητοποίηση ότι η πολλαπλότητα και η περιπλοκότητα 

των σύγχρονων μορφών επικοινωνίας επιτάσσει την καλλιέργεια πολύ­

μορφων γραμματισμών (ή πολυγραμματισμού). Η αναμόρφωση της εκ­

παιδευτικής στοχοθεσΐας συνίσταται στη δημιουργία ενός παιδαγωγι­

κού πλαισίου που αναγνωρίζει τη συμπληρωματικότητα των διαφορετι­

κών ειδών γραμματισμού και προάγει τη συνδυασμένη ανάπτυξη και τη 

δημιουργική αλληλεπίδραση τους. Στην περίπτωση της οπτικο-ακου-

στικής αφήγησης, συγκεκριμένα, έχουμε τη λειτουργική συμπλοκή και 

συνεργία της Εικόνας, του Λόγου και της Μουσικής. 

Το πρόγραμμα «Εκπαίδευση Μουσουλμανοπαΐδων» μας δίνει τη 

δυνατότητα ανάπτυξης και εφαρμογής νέου και καινοτόμου εκπαιδευ­

τικού υλικού. Η επιλογή μας να αξιοποιήσουμε το οπτικό-ακουστικό 

αφήγημα στο μάθημα της λογοτεχνίας βασίζεται στη συμφωνία μας με 

66 



το παραπάνω σκεπτικό. Βασίζεται, όμως, επιπλέον και στους εξής πρό­

σθετους λόγους: 

α. Η οπτικό-ακουστική αφήγηση είναι συγκριτικά πιο προσιτή και 

κατανοητή σε μαθητές που υστερούν στην ελληνική γλώσσα. Πιστεύ­

ουμε ότι τόσο η παρουσία της εικόνας, όσο και της προφορικότητας, 

μας προσφέρουν ένα υλικό που μπορεί πιο εύκολα να διεγείρει το εν­

διαφέρον των μειονοτικών μαθητών και να προκαλέσει την ευρεία συμ­

μετοχή τους στην επεξεργασία του. 

β. Η παράλληλη μελέτη γραπτών και οπτικο-ακουστικών αφηγημά­

των μπορεί να κάνει πιο εύκολη και ευχάριστη την ενασχόληση με την 

ελληνική λογοτεχνία, και γενικότερα την ελληνική γλώσσα. Εδώ θα 

πρέπει να θυμίσουμε ότι, όπως έχει διαπιστωθεί από σχετικές έρευνες, 

ο μειονοτικός πληθυσμός, στη μεγάλη του πλειοψηφία παρακολουθεί 

την τουρκική παρά την ελληνική τηλεόραση, και παρόμοια αγνοεί τον 

ελληνικό κινηματογράφο.Όπως γνωρίζουν πολύ καλά οι εκπαιδευτικοί 

των μειονοτικών σχολείων, αυτή η κατάσταση περιορίζει σημαντικά τις 

γλωσσικές εμπειρίες των μαθητών τους και, επιπλέον, τους κρατά σε 

απόσταση από τις εξελίξεις και τις αναζητήσεις της ελληνικής κοινω­

νίας, καθώς έχουν έναν πολύ περιορισμένο όγκο παραστάσεων και 

πληροφοριών γι' αυτήν. 

Συμπερασματικά, η πρόταση μας για τη διδακτική αξιοποίηση της 

οπτικό-ακουστικής αφήγησης στο μάθημα της λογοτεχνίας επιδιώκει: 

α. Να ανταποκριθούμε όσο το δυνατόν πληρέστερα και αποτελε­

σματικότερα σε ένα επιτακτικό παιδαγωγικό αίτημα της εποχής μας: 

την καλλιέργεια και την ανάπτυξη ενός πολυδιάστατου, κριτικού και 

δημιουργικού πολυγραμματισμού. 

β. Να προάγουμε την ελληνομάθεια των μειονοτικών μαθητών, με 

τρόπους που είναι πιο προσιτοί, απολαυστικοί και συμμετοχικοί. 

γ. Να μειώσουμε την απόσταση και την ξένωση των μειονοτικών 

μαθητών από τη σύγχρονη ελληνική κοινωνία και κουλτούρα. 

Σκοποθεσία της ενότητας 

Κατανόηση των βασικών συμβάσεων της οπτικό-ακουστικής 

αφήγησης. 

Εκτίμηση των περιορισμών και των δυνατοτήτων της οπτικο­

ακουστικής αφήγησης έναντι της λεκτικής. 

67 



Συνειδητοποίηση των τρόπων συλλειτουργΐας κινούμενης εικό­
νας, λόγου και μουσικής. 

Εξοικείωση με την ελληνόφωνη οπτικό-ακουστική παραγωγή 
(κινηματογραφική και τηλεοπτική). 

Aνάπτυξη διαπολιτισμικής οπτικής και συνείδησης. 
Aναστοχασμός πάνω στις εμπειρίες της μετάβασης από την παι-

δική στην εφηβική ηλικία. 

Δεξιότητες των μαθητών 

Aνάπτυξη οπτικό-ακουστικού γραμματισμού (αναλυτική-κριτική 
κατανόηση του οπτικό-ακουστικού αφηγήματος). 

Σύγκριση του λογοτεχνικού κειμένου και του οπτικό-ακουστικού 
κειμένου που βασίζεται σε αυτό (ομοιότητες και διαφορές, ιδιαιτερότη-
τες του καθενός). 

Aνάπτυξη δεξιοτήτων εικονοποΐησης και δραματοποίησης λογο­
τεχνικών κειμένων και, αντίστροφα, λεκτικοποΐησης οπτικό-ακουστι-
κών κειμένων. 

Περιεχόμενο διδασκαλίας 

Μας ενδιαφέρουν ταινίες που πραγματεύονται τις εμπειρίες της 
μετάβασης από την παιδική στην εφηβική ηλικία και, επιπλέον, που τις 
προσεγγίζουν από την οπτική γωνία των παιδιών. Οι ταινίες αυτές μπο­
ρεί να είναι είτε κινηματογραφικές, είτε τηλεοπτικές, ενώ παράλληλα 
μπορούν επίσης να αξιοποιηθούν κατάλληλες τηλεοπτικές σειρές και 
μαθητικές ταινίες. 

Α. Μαθητικές ταινίες (πρόκειται για ταινίες πον έγιναν 

από μειονοτικούς μαθητές της Θράκης στο πλαίσιο 

τον προγράμματος «Πάμε Σινεμά») 

«Aleb-H Φλόγα» 
«Ο έμπορος, η γυναίκα του και η μαγική φλογέρα» 

Β. Ταινίες 

«Το χαμΐνι» (Τσάρλι Τσάπλιν, 1921, 52') 

68 



«Ο Ψύλλος» (Δημήτρης Σπύρου, 1990, 108') 

«Τα Δελφινάκια του Αμβρακικού» (Ντίνος Δημόπουλος, 1993, 95') 

«Το Μόνον της Ζωής του Ταξεΐδιον» (Λάκης Παπαστάθης, 2001, 87') 

Γ. Σννοδεντικά κείμενα 
Ν. Δημόπουλου (2002). Τα Δελφινάκια του Αμβρακικού. Αθήνα: Καστα­

νιώτης. 

Γ. Βιζυηνού (2000). Το Μόνο της Ζωής του Ταξείδιον/διασκευή Κ. Πούλος. 

Αθήνα: Παπαδόπουλος. 

Δ. Σπύρου (1993). Ο Ψύλλος. Αθήνα: Πατάκης. 

Μέθοδος 

Α' Φάση: Η εμπειρία τον κινηματογράφον 

Ο βασικός μας στόχος εδώ είναι να διερευνήσουμε το ρόλο που έχει 

ο κινηματογράφος στην καθημερινή ζωή των μαθητών, να τους ενθαρρύ­

νουμε να μιλήσουν για τις κινηματογραφικές τους εμπειρίες και προτι­

μήσεις, και να αναστοχαστούν πάνω σε αυτές. Αν και το αντικείμενο μας 

δεν είναι αποκλειστικά ο κινηματογράφος, αλλά γενικότερα το οπτικο­

ακουστικό αφήγημα, επιλέγουμε να ξεκινήσουμε με τον κινηματογράφο 

δεδομένου ότι η κινηματογραφική εμπειρία ξεχωρίζει σημαντικά από 

την αντίστοιχη τηλεοπτική, η οποία είναι συνταυτισμένη με το οικείο, οι­

κογενειακό περιβάλλον και τις ρουτίνες της καθημερινότητας. Γνωρίζου­

με καλά, άλλωστε, ότι οι πρώτες και, γενικότερα, οι πρώιμες κινηματο­

γραφικές εμπειρίες είναι για όλους μας καθοριστικές και αξέχαστες. 

Προβολή αποσπάσματος από «Τα Δελφινάκια του Αμβρακικού» 
που αφορά στην πρώτη κινηματογραφική εμπειρία ενός παιδιού. Πριν 

από την προβολή του αποσπάσματος γίνεται συζήτηση με τους μαθη­

τές γύρω από ζητήματα όπως: 

Έχουν παρακολουθήσει κινηματογράφο; Πηγαίνουν συχνά κινη­

ματογράφο; Υπάρχει κινηματογράφος στον τόπο τους; Πώς αλλιώς βλέ­

πουν ταινίες; Πώς μπορεί να φαντάζει ο κινηματογράφος σε κάποιον 

που τον βλέπει για πρώτη φορά; 

Μετά την προβολή, ακολουθεί συζήτηση για ζητήματα όπως: 

Πόσο αληθινές μας φαίνονται οι κινηματογραφικές εικόνες, σε 

σύγκριση, λόγου χάρη, με το θέατρο, τις μαριονέτες ή το θέατρο σκιών. 

69 



Πόσο έντονα μας επηρεάζουν και μας γοητεύουν. Μας γοητεύ­

ουν εξίσου οι τηλεοπτικές εικόνες, και αν όχι, γιατί; 

Το εισαγωγικό αυτό στάδιο μπορεί να ολοκληρωθεί με την προφορική ή 

γραπτή εξιστόρηση της πρώτης κινηματογραφικής εμπειρίας των μαθητών. 

Προβολή αποσπάσματος από την ταινία του Τσάρλι Τσάπλιν 
«Το Χαμίνι», μια από τις πιο δημοφιλείς ταινίες στην ιστορία του κι­
νηματογράφου. Προτείνουμε το απόσπασμα π ο υ παρακολουθούν και 

οι ήρωες μας στα Δελφινάκια του Αμβρακικού, εκείνο δηλαδή όπου το 

χαμίνι σπάει τα τζάμια της γειτονιάς έτσι ώστε να τα αντικαταστήσει ο 

Σαρλώ. Αλλά και οποιοδήποτε άλλο απόσπασμα μπορεί να υπηρετή­

σει τους στόχους μας εξίσου καλά. Η απαράμιλλη συγκινησιακή δύνα­

μη της ταινίας μάς προσφέρει μια πολύτιμη αφορμή τόσο για να υπεν­

θυμίσουμε πώς ήταν ο κινηματογράφος στα πρώιμα βήματα του, όσο, 

και κυρίως, για να αναδείξουμε την εκφραστική δύναμη των κινημα­

τογραφικών εικόνων και γενικότερα της κινηματογραφικής αφήγη­

σης. 

Μετά την απαραίτητη, και αναπόφευκτη, συζήτηση γύρω από το 

επεισόδιο που προβλήθηκε, προκαλούμε συζήτηση που στοχεύει να 

ευαισθητοποιήσει τους μαθητές πάνω στην αφηγηματική δύναμη της 

εικόνας και της μουσικής. Τα κύρια θέματα που μας ενδιαφέρουν, λοι­

πόν, εδώ είναι: 

Πώς ήταν δυνατό να έχουμε κινηματογράφο χωρίς λόγια; Γιατί 

μπορούμε να καταλάβουμε τις σκέψεις και τα συναισθήματα των ηρώ­

ων παρά την απουσία διαλόγου; 

Ή τ α ν ο βωβός κινηματογράφος πραγματικά βωβός; Επισήμανση 

της καταλυτικής δύναμης της μουσικής να επεξηγεί την εικόνα και να 

επιτονΐζει το νόημα της. 

Προβολή της μαθητικής ταινίας «Aleb-H Φλόγα» (Ενιαίο Λύκειο 
Γλαυκής, 2002). Ο στόχος εδώ είναι να δουν οι μαθητές ένα προϊόν των 
ίδιων των παιδιών της μειονότητας, καθώς και να τοποθετηθούν πάνω 

στα καίρια ζητήματα αξιών και σχέσεων που θέτει. Η συζήτηση θα πε­

ριστραφεί, λοιπόν, γύρω από το πώς οι μαθητές: 

Κρίνουν τη συμπεριφορά της ηρωίδας και του αδερφού της. 

• Εγκρίνουν ή κατακρίνουν την τελική απόφαση της ηρωίδας να 

φύγει; 

• Θα ήθελαν να αλλάξουν το τέλος της ταινίας, και με ποιο τρόπο; 

70 



Β' Φάση: Εξοικείωση με τη γλώσσα τον οπτικό-ακονστικού 

αφηγήματος 

Σε αυτήν τη φάση προχωρούμε να δούμε και να επεξεργαστούμε 

μια ολόκληρη ταινία. 

Προβολή της ταινίας του Δημήτρη Σπύρου «Ο Ψύλλος» 

Πριν από την προβολή, καλό είναι να ξεκινήσουμε με μια συνοπτι­

κή αναφορά στο περιεχόμενο της ταινίας, προκειμένου να διαμορφώ­

σουμε ένα πρώτο, γενικό πλαίσιο προσδοκιών και κατανόησης της. Κα­

τά τη διάρκεια της προβολής, ωστόσο, καλό είναι να αποφύγουμε να 

παρεμβαίνουμε με επεξηγήσεις. 

Συλλογική συζήτηση για την ταινία 

Αφού προσφέρουμε κάποιες αναγκαίες γενικές πληροφορίες για 

την εποχή στην οποία αναφέρεται η ταινία (αρχές δεκαετίας 1960), 

εστιάζουμε τη συζήτηση στην κατανόηση της ιστορίας και της συμπε­

ριφοράς των κεντρικών ηρώων. Ξαναδεΐχνουμε επιλεκτικά σκηνές της 

ταινίας, προκειμένου να βοηθήσουμε στην πληρέστερη κατανόηση κά­

ποιων δυσνόητων ή ιδιαίτερα σημαντικών σημείων της. 

Συγγραφή σύνοψης 

Οι μαθητές καλούνται να γράψουν ένα σύντομο κείμενο όπου να 

εξιστορούν την υπόθεση της ταινίας που παρακολούθησαν. Η προηγού­

μενη συζήτηση πρέπει να έχει βοηθήσει καταλυτικά στην κατανόηση 

των κύριων γεγονότων και χαρακτήρων. Παρ’ όλα αυτά, είναι σημαντικό 

να δώσουμε σαφείς οδηγίες για το τι πρέπει να περιέχει η σύνοψη (λ.χ. 

αναφορά των κύριων γεγονότων και της διαδοχής τους, βασικοί ήρωες). 

Συγκρίνουμε τις συνόψεις μας με το βιβλίο Ο ψύλλος. 

Αξιολόγηση των χαρακτήρων και της συμπεριφοράς τους 

Αξιοποιώντας τις συνόψεις που έχουν συνταχθεί, επιχειρούμε συ­

ζήτηση γύρω από τον κεντρικό προβληματισμό της ταινίας, και πιο συ­

γκεκριμένα σχετικά με: 

• Την πεισματική προσπάθεια του ήρωα να συνεχίσει να εκδίδει τον 

«Ψύλλο», παρά τις ειρωνείες και τις αντιρρήσεις των γονιών, των συγ­

χωριανών και του δασκάλου, 

• Τη στάση των κύριων συμμάχων του (παιδιά και περιθωριακοί τύποι), 

• Την αλλαγή της στάσης των ενηλίκων μετά την έλευση της δημοσιο­

γράφου: είναι ειλικρινής ή υπάρχουν ιδιοτελή κίνητρα; 

71 



Δευτερεύοντα θέματα που μπορούν να αναπτυχθούν είναι: 

• Τα παιχνίδια των παιδιών, 

• Οι παραδοσιακές εργασίες των χωρικών (λ.χ. αργαλειός, νεροτριβή), 

• Η αυστηρότητα του σχολείου εκείνης της εποχής. 

Σε κάθε περίπτωση, είναι πολύ σημαντικό να ξαναδεΐχνουμε τα 

σχετικά κάθε φορά αποσπάσματα της ταινίας, επισημαίνοντας επιπλέ­

ον πώς τα οπτικά εκφραστικά μέσα (οπτική γωνία, είδος πλάνου) και η 

μουσική μάς βοηθούν να καταλάβουμε τις σκέψεις και τα συναισθήμα­

τα των ηρώων. 

Διαβάζοντας εφημερίδα 

Διεξαγωγή συζήτησης γύρω από τα εξής θέματα: 

• Τι έντυπα διαβάζουν οι γονείς των μαθητών και πόσο συχνά, 

• Ποια είναι η σημασία και η αξία της ανάγνωσης εφημερίδας, 

• Ποιες διαφορές υπάρχουν ανάμεσα στον Τύπο, το ραδιόφωνο και την 

τηλεόραση. 

Στη συνέχεια, παρουσιάζουμε στα παιδιά δείγματα μαθητικών εφη­

μερίδων, επισημαίνουμε και συζητούμε τα είδη των θεμάτων που καλύ­

πτουν, το σχεδιασμό και την αισθητική τους. Προαιρετικά, ανάλογα με 

τις δυνατότητες και το ενδιαφέρον των μαθητών μπορούμε να προχω­

ρήσουμε στο ακόλουθο συλλογικό πρότζεκτ. 

Φτιάχνοντας εφημερίδα 

Προτείνουμε στους μαθητές να σχεδιάσουν μια δική τους έκδοση. Αυ­

τή θα μπορούσε να πάρει τη μορφή της έκδοσης ενός ενημερωτικού τεύ­

χους που θα περιέχει παρουσίαση και αξιολόγηση των ταινιών που έχουν 

δει (είτε στον κινηματογράφο, είτε στην τηλεόραση/video) ή που πρόκει­

ται να δουν, προκειμένου να πληροφορήσουν τους μαθητές άλλων τάξε­

ων/σχολείων για ταινίες που τους ενδιαφέρουν. Στη βάση αυτή ακολουθεί: 

• Συζήτηση για τον τίτλο της εφημερίδας, 

• Συζήτηση για το τι ακριβώς πρέπει να περιέχουν τα κείμενα που πρέ­

πει να γράψουν (λχ. σύνοψη υπόθεσης, αναφορά στα κεντρικά θέματα, 

στοιχεία αξιολόγησης), 

• Κατανομή ρόλων σε ομαδική βάση, με σχετικές δραστηριότητες, 

όπως ενημέρωση για εκδηλώσεις ή θεσμούς της πόλης που αφορούν 

παιδιά της ηλικίας τους (εκθέσεις, προβολές, βιβλιοθήκες, παραστά­

σεις), σχεδιασμός/επιλογή εικονικών στοιχείων κ.λπ., 

• Συλλογική δραστηριοποίηση για το σχεδιασμό του φύλλου, την ανα­

παραγωγή/διανομή του. 

72 



Γ Φάση: Σνγκριτική ανάλυση λογοτεχνικού 

και οπτικό-ακονστικού αφηγήματος 

Το αντικείμενο αυτής της φάσης, που αποτελεί και την κορύφωση 
της διδακτικής ενότητας, είναι η παράλληλη, συγκριτική μελέτη του 
οπτικό-ακουστικού αφηγήματος με το λογοτεχνικό κείμενο στο οποίο 
βασίζονται/Εχοντας εξοικειωθεί, από τις προηγούμενες δύο φάσεις, 
με τις βασικές τεχνικές και συμβάσεις της οπτικο-ακουστικής αφήγη­
σης, οι μαθητές καλούνται τώρα να εστιάσουν στις ομοιότητες και τις 
διαφορές της με τη λογοτεχνική αφήγηση, να συνειδητοποιήσουν τις 
ιδιαιτερότητες της καθεμίας και, τέλος, να εφαρμόσουν αυτές τις γνώ­
σεις και δεξιότητες στη συγγραφή σεναρίου. Πρόκειται για την εκτενέ­
στερη φάση της παρούσας διδακτικής ενότητας και περιλαμβάνει μια 
σειρά από δραστηριότητες που κλιμακώνονται σε βαθμό δυσκολίας. 
Εύλογα, κάθε τάξη, ανάλογα με τις δυνατότητες της και με την αντα­
πόκριση των μαθητών, θα προχωρήσει έως το σημείο που θα κριθεί 
εφικτό και θεμιτό. 

Η επιλογή των ταινιών που έχουμε σε αυτήν τη φάση είναι περιο­
ρισμένη, καθώς τα λογοτεχνικά κείμενα και οι αντίστοιχες κινηματο­
γραφικές ή τηλεοπτικές τους μεταφορές πρέπει να πληρούν μια σειρά 
από ζωτικά κριτήρια: θεματικά, γλωσσικά και αισθητικά. Δυστυχώς, η 
μεταφορά κατάλληλων έργων της ελληνικής λογοτεχνίας είτε στην κι­
νηματογραφική είτε στην τηλεοπτική οθόνη δεν είναι ιδιαίτερα πλού­
σια. Από μια μικρή δεξαμενή έργων διαλέξαμε δύο κείμενα που πι­
στεύουμε πως πληρούν σε ικανοποιητικό βαθμό τα παραπάνω κριτή­
ρια. Ανταποκρίνονται, δηλαδή, στις εμπειρίες και τις προκλήσεις της 
συγκεκριμένης ηλικίας, ενώ ταυτόχρονα είναι προσιτά από γλωσσική 
άποψη και αισθητικά άρτια. Πρόκειται για «Τα δελφινάκια του Αμβρα­
κικού» του Ντίνου Δημόπουλου και «Το Μόνον της ζωής του ταξεΐ-
διον» του Γ. Βιζυηνού στην κινηματογραφική του μεταφορά από το Λά­
κη Παπαστάθη. 

Παραδειγματική επεξεργασία της ταινίας: 

«Τα δελφινάκια του Αμβρακικού» 

1. Προβολή της ταινίας 

Όπως και στην προηγούμενη φάση, έτσι και τώρα, πριν από την 
προβολή φροντίζουμε να εισάγουμε τους μαθητές στο θέμα της ται-

73 



νιας, κάνοντας μια συνοπτική αναφορά στο περιεχόμενο της ταινίας. 

Κατά τη διάρκεια της προβολής επιδιώκουμε την ελάχιστη δυνατή δική 

μας εμπλοκή, αφήνοντας τους μαθητές να λύσουν τις όποιες απορίες 

που θα τους δημιουργηθούν, μέσα από την ίδια την εξέλιξη της ταινίας. 

Συλλογική συζήτηση για την ταινία 

Προσφέρουμε ορισμένες γενικές πληροφορίες για την εποχή στην 

οποία αναφέρεται, καθώς και για τα σημεία εκείνα που μπορεί να έχουν 

δυσκολέψει την ακριβή κατανόηση της, όπως, λόγου χάρη, την αρρώ­

στια της φυματίωσης και της ελονοσίας. Η συζήτηση εστιάζεται στην 

κατανόηση της ιστορίας, της δράσης και της συμπεριφοράς των κεντρι­

κών ηρώων. Ξαναδεΐχνουμε επιλεκτικά σκηνές της ταινίας, προκειμέ­

νου να βοηθήσουμε στην πληρέστερη κατανόηση των δυσνόητων ση­

μείων της. 

Συγγραφή σύνοψης 

Οι μαθητές καλούνται να γράψουν ένα σύντομο κείμενο όπου να 

εξιστορούν την υπόθεση της ταινίας που παρακολούθησαν. Η προη­

γούμενη συζήτηση πρέπει να έχει βοηθήσει καταλυτικά στην κατανόη­

ση των κύριων γεγονότων και χαρακτήρων. 

Αξιολόγηση των χαρακτήρων και της συμπεριφοράς τους 

Στο φως και των συνόψεων που έχουν συνταχθεί, επιχειρούμε συ­

ζήτηση γύρω από τον κεντρικό ηθικό προβληματισμό της ταινίας και 

πιο συγκεκριμένα για: 

• Τις ηθικές και κοινωνικές αξίες που προβάλλονται, 

• Τη στάση των παιδιών και τη διαφοροποίηση τους από τους μεγά­

λους, 

• Την αλληλεγγύη που αναπτύσσεται μεταξύ των παιδιών. 

Αρκετά, επίσης, είναι τα δευτερεύοντα θέματα που μπορούν να 

αναπτυχθούν, όπως: 

• Η επιθυμία των παιδιών να μάθουν γράμματα, 

• Η πρωτοβουλία των παιδιών να διοργανώσουν παράσταση Καρα­

γκιόζη. 

Σε όλα τα παραπάνω θέματα ξαναδεΐχνουμε επιλεκτικά αποσπά­

σματα της ταινίας, ενθαρρύνοντας έτσι τη δεύτερη, πιο προσεκτική 

ανάγνωση τους, καθώς και την επισήμανση του τρόπου χρήσης των 

οπτικών εκφραστικών μέσων (οπτική γωνία, είδος πλάνου) και του 

αντιστικτικού ρόλου της μουσικής. 

74 



2. Παράλληλη ανάγνωση 

Διανέμουμε σε φωτοτυπία ένα προεπιλεγμένο απόσπασμα (π.χ. 

τη σκηνή με την κινηματογραφική εμπειρία των παιδιών, σσ. 58-66) 

από το βιβλίο, το οποίο έχει μια σχετική αυτονομία από πλευράς σκη­

νικής δράσης, αποτελεί, δηλαδή, ένα αυτοτελές επεισόδιο. Εφόσον 

διαβαστεί και κατανοηθεί, προβάλλουμε το μέρος της ταινίας π ο υ βα­

σίζεται σε αυτό το απόσπασμα. Ακολουθεί συζήτηση προσανατολι­

σμένη στην επισήμανση των κοινών και μη κοινών σημείων μεταξύ 

γραπτού και οπτικό-ακουστικού κειμένου. Εδώ μας ενδιαφέρουν θέ­

ματα όπως: 

Τι έχει συμβεί με το διάλογο; Έχει μεταφερθεί αυτούσιος; Έχει 

συντομευθεΐ και εάν ναι, ποια σημεία απαλεΐφθηκαν; Έχουν μήπως 

προστεθεί λόγια; 

Πώς αποδίδεται ο σκηνικός χώρος και χρόνος; Υπάρχει συμφω­

νία ή απόκλιση από ό,τι αναφέρεται στο κείμενο; 

Συμφωνούμε με την επιλογή των συγκεκριμένων ηθοποιών για 

την αναπαράσταση των ηρώων; Αποδίδουν πειστικά τους διαφορετι­

κούς χαρακτήρες; 

Ένα κύριο ζήτημα στη σύγκριση γραπτού και οπτικό-ακουστικού 

κειμένου είναι πώς αποδίδονται στην ταινία όλα εκείνα τα στοιχεία που 

μας προσφέρει ο αφηγητής, με άλλα λόγια ο αφηγηματικός λόγος καθε-

αυτός, όπως, λόγου χάρη, οι περιγραφές, τα συναισθήματα και οι σκέ­

ψεις των ηρώων, η αξιολόγηση των πράξεων και των κινήτρων τους. 

Εδώ η συζήτηση πρέπει να εστιαστεί στην αναζήτηση και επισήμανση 

εκείνων των εκφραστικών στοιχείων της ταινίας που υποκαθιστούν τον 

αφηγητή σε όλες αυτές τις λειτουργίες, όπως: 

Το είδος των πλάνων και ο χειρισμός της οπτικής γωνίας. 

Τα χρώματα και γενικά η εικαστική ατμόσφαιρα του έργου. 

Η χρήση της μουσικής. 

Η συγκριτική εξέταση γραπτού και οπτικό-ακουστικού κειμένου 

μπορεί να ολοκληρωθεί με το να ζητήσουμε από τους μαθητές να 

κάνουν τις δικές τους προτάσεις για την κινηματογραφική απόδοση 

του συγκεκριμένου αποσπάσματος π ο υ τους δώσαμε. Για παράδειγ­

μα: 

Τι θα ήθελαν να αλλάξουν στα σκηνικά; 

Θα προτιμούσαν άλλους ηθοποιούς, με άλλα χαρακτηριστικά; 

Ποια άλλη μουσική θα χρησιμοποιούσαν; 

Ποιες διαφορετικές εικόνες θα ήθελαν να έχει η ταινία; 

75 



3. Μεταφράζοντας το κείμενο σε εικόνες 

Η τάξη διαιρείται σε ομάδες, σε καθεμία από τις οποίες δίνουμε ένα 

διαφορετικό απόσπασμα από το λογοτεχνικό κείμενο και ζητούμε να το 

επεξεργαστούν προκειμένου να το παρουσιάσουν στην τάξη ως να ήταν 

σκηνή από κινηματογραφική ταινία. Μπορούν να χρησιμοποιηθούν εν­

δεικτικά τα αποσπάσματα που περιέχονται στο φάκελο του μαθητή. 

Έχει σημασία εδώ να τους δώσουμε ακριβείς οδηγίες, όπως, λόγου χά­

ρη, ότι πρέπει να προσδιορίσουν: 

Τα χωροχρονικά συμφραζόμενα 

Τις σκηνικές οδηγίες (κίνηση των χαρακτήρων) 

Το είδος του πλάνου (κοντινό, μεσαίο, γενικό κ.λπ.) 

Την κίνηση της κάμερας. 

Η ολοκλήρωση της δραστηριότητας μπορεί να πάρει τη μορφή της 

σύγκρισης των προτάσεων εικονοποΐησης των μαθητών με τις σκηνές 

όπως γυρίστηκαν από το σκηνοθέτη. 

4. Συλλογικό project: Συγγραφή σεναρίου με πρωτότυπο θέμα 

Το ζητούμενο εδώ είναι η συγγραφή μιας ιστορίας προκειμένου να 

γίνει ταινία (μικρού μήκους). Στο πλαίσιο συλλογικής συζήτησης, οι 

μαθητές αποφασίζουν την υπόθεση, πού και πότε διαδραματίζεται η 

ιστορία και σκιαγραφούν τους ήρωες (ηλικία, όψη, χαρακτήρας). Ακο­

λούθως, μοιράζονται σε ομάδες που αναλαμβάνουν τους εξής διαφορε­

τικούς ρόλους: 

Την επιμέλεια του διαλόγου και τη διαίρεση σε σκηνές 

Τη σκηνογραφία 

Την ενδυματολογία 

Τη μουσική και τα τραγούδια. 

Στην ευτυχή περίπτωση που υπάρχει βιντεοκάμερα, η κινηματο­

γράφηση του σεναρίου από τους ίδιους τους μαθητές θα αποτελούσε 

την ιδανική ολοκλήρωση της ενότητας. 

Βιβλιογραφία για τον εκπαιδευτικό 

Κιούκας, Α., Φόρσος Ν. κ.ά. (2003). Η Κινηματογραφική Αφήγηση. 

Θεσσαλονίκη: Εκδόσεις Φεστιβάλ Κινηματογράφου Θεσσαλονί­

κης. 

Jacobs, L. (2001). Τα εκφραστικά μέσα τον κινηματογράφου. Αθήνα: Κα­

θρέφτης. 

76 



ΓΙΑ ΤΗΝ ΤΕΧΝΗ ΚΑΙ ΤΙΣ ΤΕΧΝΙΚΕΣ 
ΤΟΥ ΚΙΝΗΜΑΤΟΓΡΑΦΟΥ 

Κινηματογράφος 

ή 

Cinema 

ή 

Movies 

Τα μυστικά του σινεμά 

Είναι σαν της ποιήσεως την μαγεία 

Είναι σαν ποταμός που ρέει 

Εικών εικών και άλλες εικόνες 

Κι αίφνης - διακοπή 

Cut! 

Cut! 

Coupez! 

(Παρών και ο clackman κάθε τόσο) 

Κ' έπειτα πάλι ο ποταμός 

Κ' έπειτα πάλι εικόνες 

Και ουδέποτε χάνεται ο ειρμός 

Όχι στο νόημα μα στη μαγεία 

Όσο και αν ρέουν τα καρρέ 

Βωβού ή ομιλούντος 

Σαν ποταμός που ρέει 

Ή σαν κορδέλλα που εκτυλίσσεται 

Φθάνει να ρέη η κάθε εικόνα 

Με άκραν συνέπειαν στον εαυτό της 

Φθάνη να ζη πλήρη ζωή η κάθε μια 

Τα μυστικά του σινεμά 

Δεν είναι στο νόημα μα στην αλήθεια που έχουν 

Τα ορατά οράματα κινούμενα μπροστά μας 

Παράλογα ή λογικά 

Τα μυστικά του σινεμά 

Είναι και αυτά εικόνες 

Ανδρέας Εμπειρίκος, από τη συλλογή 

Η σήμερον ως ανριον και ως χθες 

77 



1. Εισαγωγικά 

Ο κινηματογράφος είναι η κατεξοχήν σύγχρονη τέχνη, ταυτόσημη 

με το σύγχρονο πολιτισμό, το μοντέρνο ρυθμό ζωής και τρόπο αντίλη­

ψης. Μετρώντας λίγο παραπάνω από εκατό χρόνια ζωής, ο κινηματο­

γράφος αποτελεί τη σύνθεση όλων σχεδόν των παλαιότερων τεχνών, 

της μουσικής, της ζωγραφικής, της λογοτεχνίας, του θεάτρου. Κατά τη 

διάρκεια του 20ού αιώνα, ο κινηματογράφος συνδέθηκε στενά με την 

καθημερινότητα μας, προσφέροντας τον πιο προσιτό και δημοφιλή 

τρόπο αναπαράστασης, ερμηνείας ή, ακόμη, και αμφισβήτησης της. 

Ό π ω ς και κάθε άλλη τέχνη, ο κινηματογράφος έχει τους χαρακτηρι­

στικούς κώδικες του, τις ιδιαίτερες τεχνικές και συμβάσεις του, τα δικά 

του ξεχωριστά εκφραστικά μέσα. Στόχος μας εδώ δεν είναι να κάνουμε 

μια εξαντλητική παρουσίαση τους, αλλά να σταθούμε επιλεκτικά, σε 

ορισμένους από τους πιο βασικούς κώδικες και εκφραστικούς τρόπους 

του, προκειμένου να προσφέρουμε στον εκπαιδευτικό ένα συνοπτικό 

οδηγό αναφοράς, ικανό να τον βοηθήσει να αξιοποιήσει τον κινηματο­

γράφο στο μάθημα της λογοτεχνίας. Αναλυτικότερα, η παρουσίαση που 

ακολουθεί αποσκοπεί: 

Να διευκρινίσει τα κύρια βήματα στη διαδικασία κατασκευής 

μιας κινηματογραφικής ταινίας. 

Να προσδιορίσει τα βασικά αφηγηματικά μέσα του κινηματογρά­

φου. 

Να προσφέρει μια περιγραφική-αναλυτική ορολογία που επιτρέ­

πει να προσεγγίσουμε τον κινηματογράφο, πέρα από την απλή έκφρα­

ση του προσωπικού γούστου, όπως συμπυκνώνεται στο «μ' αρέσει» ή 

«δεν μ' αρέσει». 

2. Τα στάδια παραγωγής μιας ταινίας 

2.1 Προπαραγωγή 

Αφετηρία κάθε ταινίας είναι η συγγραφή ενός ιδιαίτερου τύπου κει­

μένου, του σεναρίου. Αυτός που το γράφει, ο σεναριογράφος, δεν είναι 

πάντοτε και ο επινοητής της ιστορίας, η οποία μπορεί να προέρχεται 

από κάποιο προϋπάρχον λογοτεχνικό κείμενο. Το σενάριο είναι ένα 

ιδιόμορφο είδος γραπτού λόγου, μάλλον κουραστικού στην ανάγνωση 

78 



του, που περιλαμβάνει τους διάλογους, τις περιγραφές και πολλές σκη­
νικές οδηγίες. 

Πριν ξεκινήσει το γύρισμα ενός σεναρίου σε κινηματογραφική ται­
νία, θα πρέπει να εργαστούν μια σειρά από τεχνικοί προκειμένου να 
ετοιμάσουν την παραγωγή της ταινίας. Ο παραγωγός είναι υπεύθυνος για 
τη χρηματοδότηση. Κάνει τον προϋπολογισμό, διερευνά τις δυνατότη­
τες εμπορικής εκμετάλλευσης της ταινίας και, γενικά, αναλαμβάνει το 
οικονομικό ρίσκο. Ο παραγωγός μπορεί να είναι ανεξάρτητος ή εκπρό­
σωπος κάποιας μεγάλης εταιρίας. Στην Ελλάδα, το ρόλο του παραγω­
γού αναλαμβάνει συχνά το ίδιο το κράτος μέσω του Ελληνικού Κέντρου 
Κινηματογράφου. 

Η δουλειά του σκηνοθέτη αρχίζει με την πλανοθεσΐα (ντεκουπάζ). 
Διαιρεί, δηλαδή το σενάριο σε σκηνές και τις τεμαχίζει σε πλάνα. Επιλέ­
γει τη θέση της μηχανής σε κάθε πλάνο. Στη συνέχεια, ασχολείται με το 
στόριμπορντ, δηλαδή, σχεδιάζει σκίτσα που απεικονίζουν το πλάνο, 
έτσι όπως το φαντάστηκε. Το στόριμπορντ μοιάζει πολύ με τη δημιουρ­
γία κόμικς και στοχεύει στην οπτικοποΐηση του ντεκουπάζ. Φροντίζει, 
τέλος, την επιλογή των χώρων στους οποίους θα γίνουν τα γυρίσματα 
(ρεπεράζ), αλλά και την επιλογή των ηθοποιών που θα υποδυθούν τους 
κινηματογραφικούς ήρωες (κάστινγκ). 

2.2 Γύρισμα 
Ο διευθυντής παραγωγής επιβλέπει τα γυρίσματα προκειμένου να 

αντιμετωπίσει τα όποια προβλήματα και ανάγκες που μπορεί να προ­
κύψουν. Ο σκηνογράφος φροντίζει για την κατασκευή των σκηνικών, ο 
ενδυματολόγος για τα ρούχα των ηρώων της ταινίας, ο διευθυντής φωτο­
γραφίας επιλέγει, σε συνεννόηση με το σκηνοθέτη, το φωτισμό των πλά­
νων, τις σκιές, την ένταση των χρωμάτων. Ο κάμεραμαν χειρίζεται τη 
μηχανή λήψης. Ο ηχολήπτης φροντίζει για τη σωστή και καθαρή εγγρα­
φή των ήχων, ο ηλεκτρολόγος ρυθμίζει τους φωτισμούς των χώρων. Ερ­
γάζονται ακόμη μακιγιέζ, κομπάρσοι, μπούμεν, σκρίπτερ κ.ά. Ο σκηνοθέ­
της διδάσκει στους ηθοποιούς το ρόλο τους και πριν από κάθε γύρισμα 
κάνει πρόβες. Μια σκηνή μπορεί να γυριστεί δεκάδες φορές προκειμέ­
νου να επιτευχθεί το αποτέλεσμα που επιδιώκει ο σκηνοθέτης. 

Τα γυρίσματα είναι μια επίπονη και χρονοβόρα διαδικασία. Στις κι­
νηματογραφικές παραγωγές θεωρούν ιδιαίτερα ικανοποιητικό το ημε­
ρήσιο γύρισμα που αποδίδει ένα με δύο λεπτά καθαρού κινηματογραφι­
κού χρόνου. 

79 



2.3 Τεχνική επεξεργασία 

Μετά την ολοκλήρωση των γυρισμάτων ακολουθεί η τεχνική επε­
ξεργασία του φιλμ. Η εμφάνιση και η εκτύπωση του σε ειδικά εργαστή­
ρια και η επεξεργασία του κατά τη διάρκεια του μοντάζ. Επειδή τα γυρί­
σματα δεν γίνονται με τη σειρά που βλέπουμε τα πλάνα στην οθόνη, ο 
μοντέρ με το σκηνοθέτη θα πρέπει να επιλέξουν ποια πλάνα θα κρατή­
σουν, σε ποια σειρά θα τα βάλουν, τι διάρκεια θα έχει κάθε πλάνο. Το 
μοντάζ δίνει αφηγηματική μορφή, νοηματική συνοχή και ρυθμό στην 
ταινία. Ανάλογη εργασία με την εικόνα γίνεται και με τον ήχο στο στά­
διο του μιξάζ. Το μιξάζ συνδέει τις εικόνες με τους ήχους. Σε αυτήν τη 
φάση έρχεται και η μουσική της ταινίας, η οποία, πολύ συχνά, είναι 
πρωτότυπη, γραμμένη ειδικά για την ταινία. Στις ακριβές παραγωγές, 
πριν από το στάδιο του μοντάζ, προστίθενται τα όποια ειδικά εφέ προ­
βλέπονται από την παραγωγή. Σήμερα, πολλά από αυτά τα ειδικά εφέ 
γίνονται πλέον με τρόπο ψηφιακό, χρησιμοποιώντας εικόνες που κατα­
σκευάζονται επί της οθόνης του υπολογιστή, με τη βοήθεια ειδικού λο­
γισμικού. 

2.4 Διακίνηση 

Όλη η προηγούμενη διαδικασία αποκτά νόημα μόνο όταν η ταινία 
συναντήσει το κοινό της. Η διακίνηση των ταινιών είναι ένα απαραίτητο 
στάδιο για τη ζωή της ταινίας. Η κινηματογραφική ταινία είναι ταυτό­
χρονα έργο τέχνης και εμπόρευμα/Ετσι πρέπει να δοθεί η κατάλληλη 
ώθηση για την κατανάλωση του. Οι διαφημίσεις, τα τρέύερ, η εύρεση κι­
νηματογραφικών αιθουσών, η κυκλοφορία του σε βίντεο ή DVD, η τηλεο­
πτική του προβολή, είναι ενέργειες συναφείς με αυτό το στάδιο. 

3. Κατηγοριοποίηση των κινηματογραφικών 
ταινιών 

Οι κινηματογραφικές ταινίες μπορούν να διακριθούν σύμφωνα με 
ποικίλα κριτήρια: 

Το χρόνο διάρκειας τους: υπάρχουν οι ταινίες μεγάλου, μεσαίου 
ή μικρού μήκους. 

Τη χρήση χρώματος: έχουμε ασπρόμαυρες ή έγχρωμες ταινίες. 
Τη χρήση ήχου: υπάρχει ο βωβός ή ο ομιλών κινηματογράφος. 

80 



Τη χώρα ή την περιοχή προέλευσης τους: υπάρχουν, έτσι, αντί­

στοιχα, οι εθνικές κινηματογραφΐες (γαλλικός κινηματογράφος, ιρανι­

κός, ινδικός, ρωσικός, ελληνικός κ.ο.κ.) και οι περιοχικές: ευρωπαϊκός 

κινηματογράφος, σκανδιναβικός, αμερικανικός, ασιατικός κ,ο.κ. 

Την παραγωγή και τη χρηματοδότηση: εμπορικός κινηματογρά­

φος, ανεξάρτητος κινηματογράφος, πειραματικός κινηματογράφος. 

Τη σχέση τους με το πραγματικό: ο κινηματογράφος μυθοπλα­

σίας ή ντοκιμαντέρ. 

Το αφηγηματικό είδος: οι ταινίες μυθοπλασίας διαιρούνται σε 

επιμέρους είδη: τρόμου, μυστηρίου, αισθηματικές, κωμωδίες, αστυνο­

μικές, περιπέτειες, κοινωνικές, γουέστερν, πολιτικές, ερωτικές κ.ά. 

4. Η αφήγηση στον κινηματογράφο 

4.1 Το πλάνο 
Οι λέξεις του κινηματογράφου είναι οι εικόνες, τα κάδρα. Η μικρό­

τερη, όμως, αφηγηματική μονάδα είναι το πλάνο: Πλάνο είναι ό,τι κα­

ταγράφει η κάμερα από μια συγκεκριμένη γωνία λήψης. Με τα πλάνα 

τεμαχίζεται ο πραγματικός χρόνος και χώρος. Η σύνδεση των πλάνων, 

μέσω του μοντάζ, δημιουργεί ένα νέο χωροχρόνο, αυθαίρετο, μα υπαρ­

κτό, το χωροχρόνο της κινηματογραφικής ιστορίας. 

4.1.1 Τα είδη των πλάνων 

Πολύ γενικό: Ο ήρωας βρίσκεται κάπου μέσα σε αυτό και στην εικό­

να υπάρχει μεγάλη έκταση γύρω του, σπίτια, τοπίο. Το πολύ γενικό 

πλάνο μας παρουσιάζει το χώρο στον οποίο εκτυλίσσεται η δράση, 

αντιστοιχεί στην περιγραφή των λογοτεχνικών κειμένων. 

Γενικό: Ο ήρωας εμφανίζεται ολόσωμος, πλαισιωμένος από άλλους 

ήρωες ή από στοιχεία του χώρου που διακρίνονται με σαφήνεια. Μια 

ιδιαίτερη τεχνική αυτών των πλάνων είναι η ανάπτυξη του βάθους πεδί­

ου. Η κάμερα εστιάζει τόσο στα αντικείμενα ή στα πρόσωπα που βρί­

σκονται μπροστά, στο πρώτο επίπεδο της εικόνας, όσο και στα διαδρα­

ματιζόμενα στο βάθος του απεικονιζόμενου χώρου, που είτε επηρεά­

ζουν τα πρώτα είτε λειτουργούν ανεξάρτητα. 

Μεσαίο: Ο ήρωας εμφανίζεται από τη μέση και πάνω. Χρησιμοποι­

είται κυρίως σε σκηνές με διάλογους. 

81 



Κοντινό (γκρο-πλαν): Στην οθόνη βλέπουμε μόνο ένα μέρος του 
ήρωα, κεφάλι, χέρι κ.τ.λ. Παρατηρούμε τις εκφράσεις του ήρωα και 
συλλαμβάνουμε τα συναισθήματα που τον διακατέχουν, την ψυχική 
του κατάσταση. Είναι ένα είδος πλάνου που χρησιμοποιείται ιδιαίτερα 
συχνά στην τηλεόραση, εξαιτίας του μικρού μεγέθους της οθόνης. 

Πολύ κοντινό: Εστιάζουμε σε μια λεπτομέρεια του ήρωα ή σε ένα μέ­
ρος του σκηνικού. Αναδεικνύει λεπτομέρειες που πρέπει να προσεχθούν. 

Ένα πλάνο επίσης μπορεί να είναι αντικειμενικό, και αναλογεί με την 
τριτοπρόσωπη αφήγηση στη λογοτεχνία, ή υποκειμενικό. Βλέπουμε δη­
λαδή ό,τι και ο ήρωας του έργου, και ενισχύεται έτσι η ταύτιση μας με 
αυτόν καθώς και η κατανόηση της κατάστασης που αντιμετωπίζει. Το 
υποκειμενικό πλάνο, σε συνδυασμό με τις κινήσεις της κάμερας χρησι­
μοποιείται κατά κανόνα για να αποδώσει ακραίες καταστάσεις που βιώ­
νει ο ήρωας, όπως μέθη, ίλιγγο, ζάλη, αγωνία. 

4.1.2 Η γωνία λήψης της κάμερας 

Η οπτική γωνία μεταβάλλεται ανάλογα με την ανάπτυξη της πλο­
κής. Μια αρχική ουδέτερη παρουσίαση του ήρωα γίνεται από το ύψος 
του όρθιου ανθρώπου.Έτσι αποδίδονται επίσης σκηνές γαλήνης ή ανά­
παυλας μεταξύ κορυφώσεων δράσης. 

Όταν η ένταση αυξάνει και γίνεται πιο απειλητική αυξάνει και το ύψος 
με αποτέλεσμα ο ήρωας να φαίνεται μικρότερος.Έτσι επιτυγχάνεται η απο­
στασιοποίηση του θεατή από τους κινδύνους, αλλά και η έκφραση της δυ­
σχερούς θέσης του χαρακτήρα. Η παρουσίαση ενός φυλακισμένου στο κελί 
του γίνεται συνήθως από κατακόρυφη θέση. Το πλάνο αυτό ονομάζεται 
πλονζέ. Το ακριβώς αντίθετο είδος πλάνου, το κοντρ-πλονζέ όπου η σκόπευ­
ση της κάμερας είναι από χαμηλά προς τα πάνω, εντείνει τη δραματική 
ένταση και αποδίδει μια αίσθηση υπεροχής ή απειλής στο απεικονιζόμενο. 

4.1.3 Η κίνηση της κάμερας 

Παράλληλα με την κίνηση των ηρώων ενός έργου έχουμε και την 
κίνηση της κάμερας. Ο θεατής παρακολουθεί την ταινία από μια συγκε­
κριμένη θέση. Καθηλωμένος στην καρέκλα του. Η κάμερα αναλαμβάνει 
να κινηθεί αντ' αυτού. Οι πιθανοί συνδυασμοί μπορεί να αποδοθούν 
σχηματικά στα παρακάτω είδη: 

Ακίνητη κάμερα και ακίνητα αντικείμενα. Εστιάζουμε την προσοχή 
μας στα αντικείμενα ή τους ήρωες που απεικονίζονται. 

82 



Ακίνητη κάμερα και κινούμενα αντικείμενα. Η δράση εξελίσσεται 

μπροστά στο θεατή που παρακολουθεί από συγκεκριμένη γωνία λήψης, 

όπως και στο θέατρο. 

Ζουμ ιν - ζουμ άουτ. Ο φακός πλησιάζει ή απομακρύνεται από το 

πρόσωπο ή το αντικείμενο προκειμένου είτε να εστιάσει σε κάποια λε­

πτομέρεια του είτε να το εντάξει μέσα στο χώρο. 

Βερτικάλ. Κάθετη κίνηση της κάμερας στον άξονα της. Δίνει έμφαση 

σ' ένα πρόσωπο ή αντικείμενο. Π.χ. παρουσιάζεται ο ήρωας από τα παπού­

τσια του μέχρι το κεφάλι και έτσι σχηματίζουμε τμηματικά την εικόνα του. 

Πανοραμίκ. Οριζόντια κίνηση της κάμερας στον άξονα της. Δίνε­

ται μια γενική εικόνα του χώρου όπου εξελίσσεται η δράση ή ακολου­

θούμε την κίνηση των προσώπων. 

Τράβελινγκ. Η κίνηση της κάμερας πάνω σε ράγες προς τα 

εμπρός ή πίσω, προς τα δεξιά ή αριστερά προκειμένου να ακολουθήσει 

την κίνηση των ηρώων, να δώσει κοντινό ή γενικό πλάνο κ,ο.κ. Το κυ­

κλικό τράβελινγκ παρουσιάζει τον ήρωα από όλες τις πλευρές του και 

μας μεταδίδει την ψυχική του κατάσταση, π.χ. την αίσθηση κύκλωσης, 

την ασφυκτική θέση όπου βρίσκεται. 

4.1.4 Η κίνηση των καρέ κατά την τεχνική επεξεργασία 

Τα καρέ μπορεί κατά την τεχνική επεξεργασία της ταινίας να κινη­

θούν ανεξάρτητα από το συμβατικό χρόνο. 

Κίνηση φαστμόσιον.Όταν οι ήρωες κινούνται με ταχύτητα μεγαλύ­

τερη της κανονικής. Χρησιμοποιείται για να αποδοθεί το πέρασμα του 

χρόνου ή για κωμικό αποτέλεσμα. 

Κίνηση σλόου μόσιον: Η εικόνα κινείται με αργό ρυθμό αυξάνοντας 

τη δραματική ένταση ενός συμβάντος ή μιας χειρονομίας. 

Φιξ καρέ ή πάγωμα: Η εικόνα ακινητοποιείται προκειμένου να απο­

δοθεί μια κατάσταση που δεν μεταβάλλεται. Αρκετές ταινίες τελειώ­

νουν με αυτό τον τρόπο. 

4.2 Η σκηνή 

Η σκηνή αποτελείται από ένα σύνολο πλάνων που αφορούν μια 

δράση που ξετυλίγεται στον ίδιο χώρο και χρόνο.Όταν αλλάξει ο χώρος 

ή ο χρόνος, αλλάζει και η σκηνή. 

Μια σκηνή μπορεί να είναι εσωτερική ή εξωτερική, ανάλογα με το 

εάν διαδραματίζεται σε εσωτερικό ή εξωτερικό χώρο. 

83 



Μια σκηνή μπορεί να είναι ημερήσια ή νυχτερινή, ανάλογα με την 
ώρα. 

Μια σκηνή μπορεί να περιλαμβάνει ένα μόνο πλάνο (μονοπλάνο). 
Η ταινία του Αλεξάντερ Σοκούρωφ, Ρωσική Κιβωτός, είναι ολόκληρη ένα 
μόνο πλάνο. Η εναλλαγή των πλάνων είναι καθοριστική για τη δημιουρ­
γία του ρυθμού της ταινίας. 

4.3 Άλλοι συντελεστές της αφήγησης 

4.3.1 Ο χρόνος 

Ο κινηματογραφικός χρόνος είναι διαφορετικός από τον πραγματι­
κό χρόνο. Σπανίως συμπίπτουν. Με την τεχνική του μοντάζ μπορούμε 
να παρακολουθήσουμε μέσα σε δύο ώρες ολόκληρη τη ζωή ενός αν­
θρώπου. Μπορούμε ακόμη να παρακολουθήσουμε αναχρονΐες, ανα­
δρομές και προλήψεις, αλλά και να συμπληρώσουμε αφηγηματικά κε­
νά, καθώς εύκολα, μέσα σε λίγα καρέ, μπορούμε να μεταφέρουμε τη 
δράση μετά από ένα χρονικό διάστημα λίγων ημερών, μηνών ή χρόνων. 

4.3.2 Το χρώμα 

Η επιλογή των χρωμάτων της ταινίας συμβάλλει καταλυτικά στη 
δημιουργία της ατμόσφαιρας καθώς και στην απόδοση της ψυχικής 
διάθεσης των κινηματογραφικών ηρώων. Χαρακτηριστικό είναι το πα­
ράδειγμα των φιλμ νουάρ όπου το χρώμα και οι σκιάσεις συντελούν στη 
δημιουργία ενός ολόκληρου κινηματογραφικού είδους. 

4.3.3 Ο ήχος 

Ακόμη και στον πρώιμο, βωβό κινηματογράφο, ο ήχος είναι παρών 
με κάποιο τρόπο. Στο σύγχρονο κινηματογράφο, οι ήχοι μπορεί να εί­
ναι: 

Λόγια των ηθοποιών (διάλογοι ή αφήγηση) 
Θόρυβοι 
Μουσική 

Μπορεί να είναι σύγχρονοι του γυρίσματος ή μη σύγχρονοι, π.χ. η 
μουσική που συντελεί στη δημιουργία ατμόσφαιρας ή ήχοι που προ­
σθέτονται αργότερα κατά τη διαδικασία του μιξάζ. 

Ο ήχος χαρακτηρίζεται on όταν η πηγή του βρίσκεται μέσα στην ει­
κόνα, π.χ. η κόρνα ενός αυτοκινήτου, ή off όταν προέρχεται από πηγή 

84 



έξω από αυτή, π.χ. η αφήγηση της ιστορίας από έναν αφηγητή που εξη­
γεί τις σκέψεις του ήρωα. 

5. Επιλογικά 
Κάθε αφηγηματική ενότητα του κινηματογράφου (πλάνο, σκηνή 

κ.ά.) θα πρέπει να εξετάζεται και στις τρεις βασικές της διαστάσεις: 
Την αφηγηματική: Το θέμα της, το πραγματολογικό ή κυριολεκτι­

κό της περιεχόμενο. 
Τη μορφική: Η διάρκεια της, η τεχνική της, η τοποθέτηση της μέ­

σα στο μονταρισμένο σύνολο. 
Τη συναισθηματική: Η αίσθηση που παίρνουμε κοιτάζοντας το 

πλάνο, αίσθηση που βασίζεται όχι μόνο στο θέμα, αλλά και στο φωτι­
σμό, τη σύνθεση, τη γωνία λήψης κ.ο.κ. 

85 



ΣΥΓΓΡΑΦΕΙΣ 

Δημήτρης Αδαμίδης, φιλόλογος, εκπαιδευτικός Δευτεροβάθμιας Εκπαί­

δευσης. 

Βενετία Αποστολίδου, φιλόλογος, επΐκουρη καθηγήτρια Α.Π.Θ. 

Χρήστος Δανιήλ, Δρ. Νεοελληνικής Φιλολογίας, Σ.Ε.Π. στο Ελληνικό 

Ανοικτό Πανεπιστήμιο. 

Μαρία Ζωγραφάκη, φιλόλογος, εκπαιδευτικός Δευτεροβάθμιας Εκπαί­

δευσης. 

Μαρία Κελεπούρη, φιλόλογος, εκπαιδευτικός Δευτεροβάθμιας Εκπαί­

δευσης. 

Γρηγόρης Πασχαλίδης, κοινωνιολόγος, επίκουρος καθηγητής Α.Π.Θ. 

Αντιγόνη Τσαρμποπούλου, δασκάλα και φιλόλογος, εκπαιδευτικός Πρω­

τοβάθμιας Εκπαίδευσης. 

Ελένη Χοντολίδου, φιλόλογος-παιδαγωγός, επΐκουρη καθηγήτρια Α.Π.Θ. 

86 






