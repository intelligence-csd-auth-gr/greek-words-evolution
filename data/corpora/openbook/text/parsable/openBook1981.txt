










































Α


1 
 

ΑΡΙΣΤΟΤΕΛΕΙΟ ΠΑΝΕΠΙΣΤΗΜΙΟ ΘΕΣΣΑΛΟΝΙΚΗΣ 
ΦΙΛΟΣΟΦΙΚΗ ΣΧΟΛΗ - ΤΜΗΜΑ ΦΙΛΟΛΟΓΙΑΣ 

ΤΟΜΕΑΣ ΜΕΣΑΙΩΝΙΚΩΝ ΚΑΙ ΝΕΩΝ ΕΛΛΗΝΙΚΩΝ ΣΠΟΥΔΩΝ 

 

ΜΕΤΑΠΤΥΧΙΑΚΗ ΔΙΠΛΩΜΑΤΙΚΗ ΕΡΓΑΣΙΑ 

 

Εισηγήτρια: Γαλάτεια Ελένη Βασιλειάδου (Α.Ε.Μ. 1133) 

 

Όροι αντιστροφής των ευαγγελικών αφηγήσεων στο 

μυθιστόρημα Ο άνεμος σφυρίζει στην Κουπέλα  

του Θανάση Τριαρίδη. 

 

Επόπτρια: κ. Ιωάννα Ναούμ 

 

 

 

 

 

 

 

 

 

 

 

 

 

 

 

ΘΕΣΣΑΛΟΝΙΚΗ, ΣΕΠΤΕΜΒΡΙΟΣ 2012 



2 
 

 
 

 
 

 
 
 

 
 
 

 
 

 
 
 

 
 

 
 
 

 
 
 

 
 

 
 
 

 
 
 

 
 

 
 
 

 
 

 
 
 

 
Τριμελής επιτροπή: 

 

 
κ. Ιωάννα Ναούμ 

κ. Χρήστος Σιμελίδης 

κ. Σωτηρία Σταυρακοπούλου 



3 
 



4 
 

 
 

Π Ε Ρ Ι Ε Χ Ο Μ Ε Ν Α 

 

Ευχαριστίες……………………………………………………………………….5 

Πρόλογος…………………………………………………………………………..6 

 

Κεφάλαιο 1. Αντι-άγγελμα……………………………………………………7 

1.1. Η ευαγγελική αφήγηση………………………………..………………..8 

1.2. Διαδρομές άρνησης της Ευαγγελικής αφήγησης……….….…10 

1.3. Η εισαγωγή του όρου Αντιάγγελμα…………..…………………...14 

 

Κεφάλαιο 2. Το βιβλίο……………………………………………………….20  

2.1. Ο συγγραφέας…………………………………………………………….21 

2.2. Ο άνεμος σφυρίζει στην Κουπέλα - Εκδοτική πορεία και 

περίληψη ………………………………………………………………………..22 

2.3. Σύνοψη των κριτικών………………………………………………….26 

 

Κεφάλαιο 3. Παραδείγματα αντιστροφής της ευαγγελικής 

αφήγησης …………………............................................................29 

 

Κεφάλαιο 4. Η άρνηση του σχεδίου………………………………….…109 

4.1. Ο αποσχηματισμός και το αντιστάθμισμα του ανέμου………110 

4.2.Το τρίπτυχο χαμού, ερεθισμού και 

μεταμόρφωσης.………………………………………………………….......114 

 

Βιβλιογραφικές αναφορές………………………………………………..116 



5 
 

Ευχαριστίες 
 

   Η παρούσα διπλωματική εργασία εκπονήθηκε υπό την εποπτεία της κ. 

Ιωάννας Ναούμ, την οποία ευχαριστώ για την εμπιστοσύνη στην επιλογή 

μου του θέματος και της οπτικής, αλλά και για την έμπρακτη βοήθεια 

και πολύτιμη συμπαράσταση· ευχαριστώ ακόμη τα μέλη της επιτροπής, 

κ. Σταυροκοπούλου και κ. Σιμελίδη για τη συμβολή και τις 

παρατηρήσεις τους. Επίσης, θα ήθελα να εκφράσω τις θερμότερες 

ευχαριστίες προς τον πιο λαγαρό και απαράμιλλο δάσκαλο κ. Δημήτρη 

Γουνελά, όχι μόνο για τις γνώσεις και τα ερεθίσματα που μου έδωσε κατά 

τη διάρκεια των σπουδών μου, αλλά κυρίως για την έμπνευση. 

   Ακόμη, ευχαριστίες οφείλω στη φίλη και συμφοιτήτρια Χρύσα 

Θεολόγου, για την ακούραστη ενθάρρυνση, τη θετικότατη παρουσία και 

την υπομονετική συμπαράσταση. Ένα μεγάλο ευχαριστώ προς τη φίλη 

και κλασική φιλόλογο Πολυξένη Γαϊτανίδου, για τις συμβουλές αλλά και 

τη διαφωτιστική μετάφραση του πρωτότυπου λατινικού κειμένου του 

Σμαραγδένιου Πίνακα. Επίσης, ευχαριστώ από καρδιάς τον Απόστολο 

Κερατίδη για τη θερμή υποστήριξη, τις αναγνώσεις σε διάφορα στάδια 

και το χειροκράτημα.  

   Δε θα μπορούσα να μην ευχαριστήσω τους αγαπημένους μου 

ανθρώπους, Σοφία και Ηλία Βασιλειάδη για την αγάπη, την υπομονή και 

την πολύπλευρη συμπαράσταση, αλλά και τους δικούς Θανάση 

Γκιμιτζούδη και Ελπίδα Αγαθαγγελίδου, που στάθηκαν δίπλα μου κατά 

τη διάρκεια ολοκλήρωσης του παρόντος πονήματος. Ακόμη, θα ήθελα να 

εκφράσω τις ευχαριστίες μου προς το Δημήτρη Ρούση για τη ζωγραφιά 

του εξωφύλλου. Τέλος, ευχαριστώ εκ βαθέων το Θανάση Τριαρίδη για τo 

μυθιστορηματικό του κόσμο. 

 

 

 

 

 

 

 



6 
 

Πρόλογος 
 

   Στην παρούσα εργασία θα εξεταστεί το μυθιστόρημα του Θανάση 

Τριαρίδη Ο άνεμος σφυρίζει στην Κουπέλα1 (στο εξής θα αναφέρεται: 

Κουπέλα) με διακείμενο τα Ευαγγέλια και άλλα ιερά κείμενα, όπως οι 

Πράξεις των Αποστόλων. Σκοπός της εργασίας είναι μέσα από μια 

συγκριτολογική οπτική να αναδειχθούν εκείνα τα στοιχεία που 

αναδεικνύουν τους τρόπους με τους οποίους ο συγγραφέας αντιστρέφει 

το περιεχόμενο των ευαγγελικών περικοπών, δηλαδή ευαγγελίζεται το 

χαμό κι όχι τη χαρμόσυνη είδηση της σωτηρίας. Η προσέγγισή μας 

συγκροτείται γύρω από την έννοια του αντιαγγέλματος, όρος που 

εισάγεται ad hoc καθώς υπάρχοντες όροι, όπως το δυσαγγέλιο, δεν 

περιγράφουν ούτε αποδίδουν επακριβώς την αποδιδαχή που επιχειρεί ο 

συγγραφέας, όροι που θα αποσαφηνιστούν προοδευτικά. 

   Συγκεκριμένα, ανατρέχουμε στην ευαγγελική αφήγηση αλλά και σε 

μια αναδρομή στα λογοτεχνικά κινήματα, που κατέφυγαν στη χρήση 

προγενέστερων μορφών αποδιδαχής. Στη συνέχεια, το αντιάγγελμα, που 

αποτελεί τον ιστό της εργασίας συνυφαίνεται με το συνοπτικό και 

επιλεκτικό σχολιασμό του συγγραφέα και του μυθιστορηματικού του 

κόσμου σε συνάρτηση με έννοιες όπως το πένθος, η επιθυμία, και η 

αυτοκαταστροφή. Στο ίδιο πλαίσιο, εντοπίζουμε και περιγράφουμε 

παραδείγματα αντιστροφής ή άρνησης των ευαγγελικών κειμένων ενώ, εν 

είδει επιλόγου, επιχειρείται μια συμπερασματική σύνοψη του 

αποσχηματισμού αλλά και των μορφών άρνησης του ευαγγελικού 

σχεδίου, όπως εμφανίζονται στο μυθιστόρημα. 

    

 

                                                           
1
 Θανάσης Τριαρίδης, Ο άνεμος σφυρίζει στην Κουπέλα, δήγμα, Θεσσαλονίκη, 

4
2009. 



7 
 

 
Κεφάλαιο 1. Αντι-άγγελμα 

 

1.1. Η ευαγγελική αφήγηση 

1.2. Διαδρομές άρνησης της Ευαγγελικής αφήγησης 

1.3. Η εισαγωγή του όρου αντιάγγελμα 



8 
 

1.1. Η ευαγγελική αφήγηση 
 

   Για να γίνει σαφής η πορεία του αντιαγγέλματος, που ακολουθεί ο 

συγγραφέας στο εξεταζόμενο μυθιστόρημα, κρίνεται προηγουμένως 

απαραίτητη η ορθόδοξη περιδιάβαση στη χριστιανική παράδοση των 

Ευαγγελίων. Ευαγγέλια ονομάζονται τα τέσσερα πρώτα βιβλία της Καινής 

Διαθήκης, που γράφτηκαν από τους Αποστόλους Ματθαίο, Μάρκο, 

Λουκά και Ιωάννη και αποτελούν τα ιερότερα κείμενα της χριστιανικής 

Εκκλησίας, καθώς σε αυτά περιγράφονται η ζωή, η διδασκαλία, τα 

θαύματα, ο θάνατος αλλά και η ανάσταση του θεανθρώπου.     

   Οι παραπάνω συνοπτικές ή πιο αναλυτικές αφηγήσεις των τεσσάρων 

ευαγγελιστών της Καινής Διαθήκης, επιβεβαιώνουν την έλευση του 

Χριστού - υπόσχεση που είχε δοθεί στην αρχαιότερη από τις δύο Αγίες 

Γραφές, στην Παλαιά Διαθήκη. Αυτές οι διηγήσεις χαρακτηρίζονται από 

τη χριστιανική Εκκλησία ως Ευαγγέλιο, δηλαδή χαρμόσυνο άγγελμα 

σχετικά με την πραγμάτωση της υπόσχεσης του Θεού για σωτηρία του 

ανθρώπινου γένους από την αμαρτία. Η είδηση που αναγγέλλει την 

επικράτηση του τριαδικού Θεού κατά των κακοποιών δυνάμεων και τη 

σωτηρία των άμα τη γενέσει αμαρτωλών ανθρώπων, θεωρείται από την 

Εκκλησία καλή και λυτρωτική, γιατί ευαγγελίζεται τη βασιλεία του Θεού2 

μέσα από το σταυρικό θάνατο του καλού θεανθρώπου. 

   Στο πιο πνευματικό από τα Ευαγγέλια -αυτό του Ιωάννη- ο πρόλογος 

προβλημάτισε και προξένησε αντιπαραθέσεις μεταξύ των μελετητών, 

πιστών και απίστων εξαιτίας της αμφιλεγόμενης έννοιας Λόγος. Ο Λόγος 

που απ’ όλα πριν υπήρχε, ήταν με το Θεό και ήταν Θεός3 αποτελεί το 

βασικό μέσο αυτοαποκάλυψης και επικοινωνίας του Θεού με τους 

ανθρώπους και επιδέχεται ποικίλες ερμηνείες· μπορεί να σημαίνει τη 

λογική, το θείο λόγο ακόμη και τον αιώνιο κόσμο. Η επικρατέστερη 

εξήγηση συνδέει το Λόγο με το Χριστό και μπορεί εύλογα να 

                                                           
2
 ἦλθεν ὁ Ἰησοῦς εἰς τὴν Γαλιλαίαν κηρύσσων τὸ εὐαγγέλιον τῆς βασιλείας τοῦ Θεοῦ.  καὶ λέγων ὅτι 

πεπλήρωται ὁ καιρὸς καὶ ἤγγικεν ἡ βασιλεία τοῦ Θεοῦ· μετανοεῖτε καὶ πιστεύετε ἐν τῷ εὐαγγελίῳ. 
(Μάρκος 1:14,15) 
3
 Ἐν ἀρχῇ ἦν ὁ Λόγος, καὶ ὁ Λόγος ἦν πρὸς τὸν Θεόν, καὶ Θεὸς ἦν ὁ Λόγος. (Ιωάννης 1:1) 



9 
 

χαρακτηριστεί ως αποστολική και χριστολογική, γιατί παρουσιάζει το 

Χριστό ως αληθινό φως4, ενσάρκωση του Λόγου5 και γιο του Θεού6. 

   Στο κατά Ιωάννη Ευαγγέλιο, τουλάχιστον δύο φορές έμμεσα7 και μία 

μοναδική φορά άμεσα8, ο Χριστός χαρακτηρίζεται σωτήρας του κόσμου. 

Η αποστολή σωτηρίας που του ανατέθηκε παρουσιάζεται ως μέρος της 

Θείας Πρόνοιας και προϋποθέτει το μαρτυρικό θάνατο και την ανάστασή 

του. Ο εκλεκτός φαίνεται να αποδέχεται την ανάθεση του επίπονου έργου 

κρίνοντας πως υπηρετεί τον υψηλότερο σκοπό: τη λύτρωση του 

ανθρώπινου γένους από το προπατορικό αμάρτημα. Ο λυτρωμός δεν 

περιορίζεται σε ένα μόνο πεδίο καθώς -κατά τη χριστιανική πεποίθηση- 

θεωρείται πως συντελείται σε τρία επίπεδα, όσα είναι και τα επίπεδα των 

παθών του Χριστού: το σωματικό, το ψυχικό και το πνευματικό.  

   Συνοψίζοντας, το χαρμόσυνο μήνυμα του Ευαγγελίου φαίνεται πως 

αποτελεί αναπόσπαστο κομμάτι μια γενικότερης σωτηριολογίας. 

Σύμφωνα με τη χριστιανική θεωρία λύτρωσης, οι αμαρτωλοί άνθρωποι, 

χάρη στη θυσία του Χριστού και μέσω της πίστης τους στον τριαδικό 

Θεό, μπορούν να λάβουν τη θεία συγχώρεση και να απαλλαγούν από το 

βάρος της αμαρτίας Συγκεκριμένα, τα στάδια της χριστολογικής 

σωτηριολογίας αφορούν στη διδασκαλία, στα σημεία, στον εξιλεωτικό 

θάνατο και στην ανάσταση του Χριστού, προκειμένου να επιτευχθεί η 

αποκατάσταση της ηθικής τάξης αλλά και η συμφιλίωση ανάμεσα στο 

δημιουργό και το δημιούργημα.  

   Την προδιαγεγραμμένη ορθόδοξη ευαγγελική ιστορία διέρρηξαν οι 

λογοτέχνες του 19ου αιώνα με τις συγγραφικές καινοτομίες τους· 

κινήματα όπως ο Ρομαντισμός και ο Αισθητισμός αλλά και τα 

παρακλάδια τους (Βυρωνισμός, Γοτθική Λογοτεχνία) εισήγαγαν στοιχεία 

που αμφισβήτησαν και ανέτρεψαν τις ιερές αφηγήσεις. Ενδεικτικές 

                                                           
4
 Ἦν τὸ φῶς τὸ ἀληθινόν, ὃ φωτίζει πάντα ἄνθρωπον ἐρχόμενον εἰς τὸν κόσμον. (Ιωάννης 1:9) 

5
 Καὶ ὁ Λόγος σὰρξ ἐγένετο καὶ ἐσκήνωσεν ἐν ἡμῖν. (Ιωάννης 1:14) 

6
 καὶ ἐθεασάμεθα τὴν δόξαν αὐτοῦ, δόξαν ὡς μονογενοῦς παρὰ πατρός, πλήρης χάριτος καὶ 

ἀληθείας. (Ιωάννης 1:14) 
7 

οὐ γὰρ ἀπέστειλεν ὁ Θεὸς τὸν υἱὸν αὐτοῦ εἰς τὸν κόσμον ἵνα κρίνῃ τὸν κόσμον, ἀλλ᾿ ἵνα σωθῇ ὁ 
κόσμος δι᾿ αὐτοῦ. (Ιωάννης 3:17), καὶ ἐάν τίς μου ἀκούσῃ τῶν ῥημάτων καὶ μὴ πιστεύσῃ, ἐγὼ οὐ 
κρίνω αὐτόν· οὐ γὰρ ἦλθον ἵνα κρίνω τὸν κόσμον, ἀλλ᾿ ἵνα σώσω τὸν κόσμον. (Ιωάννης 12:47) 
8
 οἴδαμεν ὅτι οὗτός ἐστιν ἀληθῶς ὁ σωτὴρ τοῦ κόσμου ὁ Χριστός. (Ιωάννης 4:42) 



10 
 

εκδοχές άρνησης της ευαγγελικής αφήγησης θα αναφερθούν στο 

επόμενο κεφάλαιο. 



11 
 

1.2. Διαδρομές άρνησης της Ευαγγελικής αφήγησης9  
 

   Τα πρώτα σημάδια διάθεσης αποσχηματισμού στη λογοτεχνία 

εμφανίζονται στα τέλη του 18ου αιώνα, στην εποχή που ονομάζεται 

προρομαντική, όταν ο William Blake, με τα έργα Everlasting Gospel,  A 

Vision of the Last Judgement και The Marriage of Heaven and Hell, 

εισάγει στη λογοτεχνία ένα ανορθόδοξο όραμα. Συγκεκριμένα, προβαίνει 

σε πειραματισμούς ανασκευής των βιβλικών κειμένων αναπτύσσοντας 

την αιρετική άποψη πως η θρησκεία φυλακίζει τους οργανικούς χυμούς 

απωθώντας τους. Παράλληλα, αναγάγει το παραδοσιακό μεσσιανικό 

μοντέλο του Χριστού σε σύμβολο ζωτικότητας και αντιτάσσεται στον 

αυταρχισμό της ορθόδοξης εκκλησίας, που διαχωρίζει αυστηρά το σώμα 

από την ψυχή. 

   Ισχυρή αντίδραση στους επιβεβλημένους κανόνες του κλασικισμού 

επιχειρεί το κίνημα του Ρομαντισμού (τέλη 19ου αιώνα), που εξεγείρεται 

απέναντι στις κοινωνικοπολιτικές συνθήκες αλλά και στην αυστηρή 

προσκόλληση στις παραδοσιακές μορφές τέχνης. Καλή ποίηση είναι η 

αυθόρμητη εκχείλιση δυνατών συναισθημάτων10 κηρύττει ο William 

Wordsworth σε κοινή γλώσσα, παραβιάζοντας το νεοκλασικιστικό 

κανόνα της ευπρέπειας και του μέτρου11. Η παραβίαση της φόρμας, η 

αποκήρυξη του εξορθολογισμού και ο εξοβελισμός του διδακτισμού, 

συνδέονται βαθιά με το φιλελευθερισμό κι επιτρέπουν την ελεύθερη 

έκφραση του καλλιτέχνη, πριμοδοτώντας την αισθητική εμπειρία, που 

δεν μπορεί να βιωθεί στην πραγματική ζωή.  

   Η φαντασία και η αίσθηση γίνονται κινητήριοι μοχλοί του δημιουργού, 

που καταφεύγει σε συγγραφικούς πειραματισμούς αποχαλινώνοντας το 

συναίσθημά του. Αυτή η διαδικασία απομακρύνει τη λογοτεχνία από 

συμβατικές φόρμες και συγγραφείς όπως οι Edgar Allan Poe, Samuel 

Taylor Coleridge, William Wordsworth, Lord Byron κ.ά. στρέφονται σε 
                                                           
9
 Σε όλο το κεφάλαιο γίνεται δημιουργική ανασύνθεση και προέκταση ιδεών από τους ορισμούς για 

το Ρομαντισμό (σελ.1936-1937, τον Αισθητισμό (σελ.37) και το Βυρωνισμό (σελ.341) του Λεξικού 
Νεοελληνικής Λογοτεχνίας: πρόσωπα, έργα, ρεύματα, όροι, Πατάκης, 2007. 
10

 William Wordsworth (μτφρ. Αλίνα Πασχαλίδη), Πρόλογος στις Λυρικές Μπαλλάντες, Ποίηση 4 
(Φθινόπωρο 1994), σελ. 39-72. 
11

 M.H. Abrams (μτφρ. Γιάννα Δεληβοριά, Σοφία Χατζηιωαννίδου), Λεξικό λογοτεχνικών όρων, 
Πατάκης, 2007, σελ. 310. 

http://en.wikipedia.org/wiki/A_Vision_of_the_Last_Judgement
http://en.wikipedia.org/wiki/A_Vision_of_the_Last_Judgement
http://en.wikipedia.org/wiki/The_Marriage_of_Heaven_and_Hell


12 
 

κόσμους ονειρικούς και υπερφυσικούς ή σε στοιχεία μακάβρια και 

μυθικά, για να εκφράσουν την υποκειμενική τους αλήθεια αλλά και την 

ανθρώπινη ψυχολογία. Οι λογοτέχνες υιοθετούν την περσόνα του ποιητή-

προφήτη που συνθέτει ένα οραματικό είδος ποίησης12 πέρα από τον 

υλικό απτό κόσμο. 

      Ιδιαίτερα σημαντική είναι η συμβολή του Edgar Allan Poe, που 

αποστρέφεται το διδακτισμό και βυθίζει το έργο του στο ζόφο του 

σκοτεινού Ρομαντισμού, αναπλάθοντας τον κόσμο με άξονες το φόβο, τον 

τρόμο και το θάνατο, που γίνεται φρίκη. Οι ιστορίες του, πλαισιωμένες 

από την απόκοσμη ατμόσφαιρα που χαρακτηρίζει τη Γοτθική λογοτεχνία, 

είναι γεμάτες μυστηριώδεις ήρωες με ροπή προς το χαμό. Οι 

περισσότεροι από αυτούς αυτοκαταστρέφονται, βυθίζονται στο πένθος, 

συμπεριφέρονται ανορθολογικά και καταλήγουν σε μια απομονωμένη 

πτώση.   

   Η ροπή προς τις ηδονές διαδέχεται το δαιμονικό απόηχο του 

Ρομαντισμού, στα τέλη του 19ου αιώνα, όταν αναπτύσσεται στη Μεγάλη 

Βρετανία το κίνημα του Αισθητισμού, ως αντίδραση στη συντηρητική 

ηθική της Βικτωριανής εποχής. Ο Αισθητισμός -με βασικό εκπρόσωπο 

τον Oscar Wilde- ανατρέπει τις καθιερωμένες αντιλήψεις για τη 

δημιουργία έργων, καθώς επικεντρώνεται στο ιδανικό της ομορφιάς, 

υποκαθιστώντας το διδακτικό χαρακτήρα της τέχνης με την 

εκλεπτυσμένη φιληδονία και τη συναισθησία. Οι αισθητιστές 

αναδεικνύουν το ανώφελο της ομορφιάς, προτάσσοντας τις αισθησιακές 

αξίες και την αυτάρκη δημιουργία, που δεν έχει καμία χρησιμότητα ή 

ηθική σκοπιμότητα13. 

   Στη δεκαετία του 1890 αναπτύσσεται στη Γαλλία το Παρακμιακό 

κίνημα, που συμπίπτει με τη σταδιακή φθορά του γαλλικού πολιτισμού 

και γι’ αυτό διέπεται από ανατρεπτική πολιτικοκοινωνική διάθεση. 

Συγγραφικά εκδηλώνεται με τη φιλοσοφία του Arthur Schopenhauer και 

τη λογοτεχνία του Charles Baudelaire, που προβάλλει ένα φανταστικό 

κόσμο και μια διάθεση αντισυμβατικής σεξουαλικής συμπεριφοράς ως 

                                                           
12

 Ό. π., σελ. 311. 
13

 Ό. π., σελ. 20. 



13 
 

αντίδραση στη διεφθαρμένη κοινωνία. Βασικά χαρακτηριστικά του 

κινήματος είναι η σκόπιμη απόκλιση από τους ηθικούς και 

καλλιτεχνικούς κανόνες, η δημιουργία υπό τη χρήση ναρκωτικών ουσιών 

και οι εκκεντρικοί πειραματισμοί μακριά από τις καθιερωμένες φόρμες. 

   Για να ολοκληρωθεί η περιδιάβαση στους αρνητές της ευαγγελικής 

αφήγησης, είναι απαραίτητη η σύντομη αναφορά σε ένα σημαντικό 

κίνημα με το οποίο ο Ρομαντισμός απελευθερώθηκε από τα κλασικά 

πρότυπα και άντλησε υλικό από τη φύση, τον έρωτα και το θάνατο. Ο 

Βυρωνισμός προσθέτει στη λογοτεχνική συγγραφή της εποχής 

μυστικοπάθεια, σάτιρα και αυτοσαρκασμό - στοιχεία απαραίτητα για να 

αντισταθεί στη σκληρή πραγματικότητα. Τα ρομαντικά υποκείμενα είναι 

ατελή, αποστρέφονται τους κοινωνικούς θεσμούς, έχουν ταραχώδες 

παρελθόν και ζουν στο περιθώριο. Δεν παρουσιάζονται πλέον ως μέλη 

μιας οργανωμένης κοινωνίας αλλά ως αντιήρωες: μοναχικές μορφές σε 

μακρά και ενίοτε ατέρμονη αναζήτηση14.  

    

    

    

 

 

 

 

 

 

 

 

 

 

 

 

 

 

                                                           
14

 Ό. π., σελ. 312. 



14 
 

1.3. Η εισαγωγή του όρου αντιάγγελμα  

 

   Όπως ήδη αναφέρθηκε στον πρόλογο, η παρούσα εργασία σκοπεύει να 

αναδείξει τους τρόπους αντιστροφής των ευαγγελικών αφηγήσεων στην 

Κουπέλα. Στο προηγούμενο κεφάλαιο έγινε μια μικρή διερεύνηση των 

ρευμάτων και των λογοτεχνών, που πρώτοι επεχείρησαν τον εξοβελισμό 

των καθιερωμένων ορθόδοξων σχημάτων από τη δημιουργική έκφραση 

και διαδικασία. Ακολουθεί μια προσπάθεια να προσδιοριστεί ο όρος 

αντιάγγελμα και να καταδειχτούν οι τρόποι με τους οποίους αυτό 

συντελείται στο μυθιστόρημα. Ο ίδιος ο συγγραφέας έχει δηλώσει 

σχετικά: 

 

Δεν είμαι υπέρ νέων Ευαγγελίων ή Κεφαλαίων που θα 

ξανασκλαβώσουν τους ανθρώπους· είμαι υπέρ μιας νέας 

ανάγνωσης των ευαγγελίων και των τραγωδιών τους (ας 

πούμε: ανάγνωση του Τζιότο, του Δάντη, του Μπουναρότι, του 

Σέξπηρ, του Ντοστογιέφσκι, του Βαν Γκογκ, του Κάφκα και 

του Πρίμο Λέβι) που δεν θα χειραγωγείται πια από αλάθητους 

θεόπνευστους κανόνες, μα θα ελευθερώνει τα λανθασμένα 

πάθη - εκείνα που κάποτε φτάσανε τον Οιδίποδα στον 

Κολωνό. Μετά από τον τυφλό γέρο ήρθαν οι μεγάλες ιδέες 

και γύρεψαν να ελέγξουν τα ανθρώπινα πάθη, να τα 

ρυθμίσουν - παρόμοια με έναν διαβητικό που παίρνει χάπια 

για να ρυθμίσει το ζάχαρό του.15 

 

   Από τα παραπάνω, γίνεται αντιληπτό ότι ο συγγραφέας απαξιώνει και 

αποκηρύσσει τα ευαγγελικά κείμενα ως δογματικά, γιατί επιβάλλουν 

ελεγκτικούς κανόνες στους ανθρώπους, με σκοπό να ρυθμίσουν τα 

ορμέμφυτα ένστικτα. Κοντά στα Ευαγγέλια, καταδικάζει εξίσου το βιβλίο 

της Γένεσης, επειδή ενέσπειρε στους ανθρώπους το προπατορικό 

                                                           
15

 Θανάσης Τριαρίδης, Η σιωπή του Θεού, τα δάκρυα των ανθρώπων, ηλεκτρονική έκδοση: 
http://www.triaridis.gr/keimena/keimA020.htm (Δημοσιεύτηκε στη Φιλολογική Βραδυνή στις 10 
Ιανουαρίου 2004. Αποσπάσματα του κειμένου δημοσιεύτηκαν το καλοκαίρι του 2002 στο περιοδικό 
Αντί.). 



15 
 

αμάρτημα και μαζί με αυτό την ανάγκη για πίστη σε έναν Θεό, που θα 

διορθώσει την ελαττωματική θνητή φύση16.  

   Η ιστορία της Κουπέλας περιστρέφεται γύρω από δύο βασικούς άξονες 

αποδιδαχής: τις έννοιες “γκάβλα” και “χαμό”. Σχετικά με την πρώτη 

έννοια είναι απαραίτητο να σημειωθεί ότι δεν αποτελεί μέσο 

εντυπωσιασμού, ύβρη ή έκφραση χυδαιότητας. Πρόκειται για μια 

συνειδητή διανοητική επιλογή του συγγραφέα, στην προσπάθειά του να 

δηλώσει την υπέρτατη σεξουαλική έκσταση που δεν μπορεί να χωρέσει 

στις λέξεις επιθυμία, έρωτας, πάθος ή ηδονή γιατί 

 

αναπτύσσεται στον πιο στενό πυρήνα της ατομικότητάς μας και 

ως τέτοια δεν μπορεί να οριοθετηθεί, να υπαχθεί σε καμιά 

θεωρία, να κανονιστεί, να συστηματοποιηθεί.17 

 

   Ο συγγραφέας προάγει την ελεύθερη βίωση των ανθρώπινων 

λειτουργιών και αποχριστιανοποιεί την αφήγησή του, αποσυνδέοντας την 

ηδονή από την τιμωρία για το προαιώνιο αμάρτημα. Συσχετίζει την 

έννοια της γκάβλας με την απόδραση από το μεσσιανικό σχέδιο και 

εξηγεί γιατί αποτελεί έναν από τους βασικούς πυρήνες της σκέψης του, 

που ως τέτοιος θα επανέρχεται και σε αυτήν την εργασία.  

 

Η γκάβλα (σε αντίθεση με την πείνα, το φόβο, την αναμονή του 

θανάτου, τη νοσταλγία, το μίσος) είναι η μοναδική ανθρώπινη 

λειτουργία που δεν μπορεί να γίνει διδαχή, να ενταχτεί σ’ ένα 

θεολογικό Σχέδιο Σωτηρίας. Η γκάβλα είναι μια ανθρώπινη 

κατάσταση όπου δε λογαριάζεται ο θάνατος ως τιμωρία για μια 

παλιά αμαρτία - άρα η γκάβλα είναι ένας χρόνος πέρα από το 

                                                           
16

 Είμαστε χριστιανοί, θεόπληκτοι, δηλαδή άνθρωποι που λογαριάζονται (ακόμη κι από τους ίδιους 
τούς εαυτούς τους) ως κείμενοι υπό επιδιόρθωση (υπό βελτίωση), βαθύτατα εξαρτημένοι από μια 
εξουσιαστική οπτική του θανάτου. (…) Η σκοτεινή ρίζα του ολέθρου μας βρίσκεται στο παραμύθι 
της Γένεσης: κάποιος Πλάστης - Νταβατζής γυαλίστηκε να σηκώσει μαστίγιο και να δώσει εντολές - 
όποιος τον παράκουγε θα τιμωρούνταν... Θανάσης Τριαρίδης, Μαρκήσιος ντε Σαντ ή τα υπόγεια του 
χριστιανισμού, [6. αλίμονο, είμαστε χριστιανοί], ηλεκτρονική έκδοση: 
http://www.triaridis.gr/keimena/keimA029.htm (Ιανουάριος 2008). 
17

 Θανάσης Τριαρίδης, Μαρκήσιος ντε Σαντ ή τα υπόγεια του χριστιανισμού, [2. Η γκάβλα], 
ηλεκτρονική έκδοση: http://www.triaridis.gr/keimena/keimA029.htm. 



16 
 

φόβο. Οι αιώνες του χριστιανισμού είναι οι αιώνες του διωγμού 

της γκάβλας: από το βιβλίο της Γένεσης μέχρι το Malleus 

Maleficarum, ο χριστιανισμός (αλλά και κάθε άλλη 

κοσμοδιόρθωση) ονόμασε τη γκάβλα αμαρτία που θα 

ακολουθηθεί από μια τιμωρία. Η τιμωρία είναι διανοητική 

επινόηση των ανθρώπων, μια πυρηνική αυτοθέσμιση, που είτε 

ερμηνεύει το θάνατο, τον πόνο, τα δεινά της ζωής (τιμωρία του 

Αφέντη επί των πρωτόπλαστων), είτε αποκαθιστά την τάξη του 

κόσμου (κάθαρση της αρχαίας τραγωδίας). Η τιμωρία (όπως 

όλες οι θεσμίσεις) διδάσκεται για να καταστείλει τις αδίδακτες 

ανθρώπινες καταστάσεις (τη γκάβλα, τη μελαγχολία, τον έρωτα, 

τη θλίψη). 18  

 

Επίσης, σχολιάζει το δεύτερο βασικό άξονα αποδιδαχής -το χαμό- 

τονίζοντας τη σχέση αλληλεξάρτησής του με την γκάβλα, έννοια που 

ταυτίζει με την ίδια τη ζωή. Απογυμνώνοντας το φόβο θανάτου από την 

ψευτιά της σωτηρίας, επισημαίνει πως ο χαμός μπορεί να ιδωθεί ως έλξη 

προς τη ζωή αλλά και αφορμή για αυτογνωσία και σμίξιμο. 

 

Αν σκεφτόμασταν πως η γκάβλα είναι απελπισία, ακριβώς γιατί 

δε χρειάζεται ελπίδες και υποσχέσεις, αν σκεφτόμασταν πως ο 

θάνατος δεν είναι πτώση αλλά προϋπόθεση για να 

γκαβλώνουμε, άρα πως είναι κομμάτι του ανθρώπινου 

σπαρταρίσματός μας, στην τελική σημαντικό κομμάτι ζωής, ίσως 

(να τονιστεί: ίσως) να ήταν μπορετό ν’ αφήσουμε στην άκρη το 

μαστίγιο, ίσως να ήταν βολετό να νιώσουμε (ή να περιγράψουμε) 

τη γκάβλα ως κάτι που δε διδάσκεται και δεν έχει τη ρίζα του 

στην ενοχή. Επιμένω: η γκάβλα δεν μπορεί να γίνει διδαχή. 

Είναι προφανές πως μιλάω μόνο με τον εαυτό μου (δηλαδή: 

όποιος με πιστέψει θα με καταστρέψει) και, ναι, μ ι λ ά ω  γ ι α  

τ α  μ ε λ έ ν ι α  λ ε μ ό ν ι α (που τα ονειρεύεται ο καθένας 

μοναχός του). Άρα ας το πω κάπως σωστότερα: μιλάω μόνο για 

                                                           
18

 Ό. π.  



17 
 

τον εαυτό μου και μιλάω και για τα μελένια λεμόνια μου. 

Κάποτε οι άνθρωποι επινόησαν το τραγικό (ή: κατέφυγαν στο 

τραγικό) για να ισορροπήσουν τη ματαιότητα τους. Εντέλει αυτό 

είναι (: αυτό παραμένει) το πρόβλημα του έρωτά μας: ο διαρκώς 

επερχόμενος θάνατός μας. Αν τον πασπαλίσουμε με την ψευτιά 

της σωτηρίας, ίσως να γίνει κάπως γλυκότερος - κι εμείς θα 

έχουμε τελειώσει τα προβλήματά μας βάζοντας στο στόμα το 

κουφέτο: ένα κουφέτο αποδοχής πως κάτι μάς λείπει. Αν πάλι 

εννοήσουμε το θάνατο ως χαμό, τότε έχουμε να διαλέξουμε: ο 

χαμός μπορεί να είναι πτώση, μπορεί να είναι και έλξη. Μα 

τούτο το δεύτερο θα προϋπέθετε να φ α ν τ α σ τ ο ύ μ ε τι 

δάγκωσε η Εύα σ’ εκείνο το παραμύθι της Γένεσης: τη γεύση του 

κόκκινου μήλου, την αίσθηση της δαγκωμασιάς, το γαίμα στο 

στόμα, την αφή του σμιξίματος με το φίδι.19 

  

      Ο φαινομενικά αντιφατικός συσχετισμός έρωτα-θανάτου αποτελεί 

κοινό τόπο της λογοτεχνίας του Ρομαντισμού και ερμηνεύεται από το 

Φρόιντ ως ενορμητικός δυισμός20. Συγκεκριμένα, υποστηρίζεται πως 

ενόρμηση θανάτου είναι η θεμελιώδης τάση επιστροφής στην ανόργανη 

κατάσταση21 και αντιτίθεται στην ενόρμηση ζωής-έρωτα, που σκοπεύει 

στη σύσταση διαρκώς μεγαλύτερων ενοτήτων - άρα και συνδέσεων22. Η 

Δομένικα αποτελεί ενδεικτικό παράδειγμα προσωπικότητας που 

παραδίδεται στο παραπάνω σχήμα έλξης-απώθησης: ενώ συγκροτεί τη 

ζωή της με άξονα τη διαταρακτική δύναμη23 της σεξουαλικότητάς, 

συγχρόνως πορεύεται προς τη δαιμονική24 ανόργανη κατάσταση του 

θανάτου που διαλύει και καταστρέφει τα πράγματα25. 

                                                           
19

 Ό. π., [6. Αλίμονο, είμαστε χριστιανοί] 
20

 J. Laplanche - J. B. Pontalis, Λεξιλόγιο της ψυχανάλυσης, Κέδρος, Αθήνα, 1986, σελ. 195. 
21

 Ό. π., σελ. 197. 
22

 Ό. π., σελ. 195. 
23

 Ό. π. 
24

 Ό. π. 
25

 Ό. π., σελ. 203. 



18 
 

   Σε αυτό το σημείο κρίνεται απαραίτητη μια σύντομη αναφορά στα 

μελένια λεμόνια26, για να κατανοηθούν οι τρόποι αποσχηματισμού στην 

Κουπέλα. Τα μελένια λεμόνια -σαν ενός είδους αντι-Διαθήκη, που από 

την προμετωπίδα αυτοαναιρεί την ιερότητά της- προειδοποιούν πως δεν 

υπάρχει καμία διαθήκη27. Ο συγγραφέας (στο ίδιο δοκίμιο για τον Ντε 

Σαντ) καταγράφει την ακόλουθη οπτική:  πως ένα παραμύθι (το κάθε 

παραμύθι), εάν διδαχτεί (:εάν κηρυχτεί), γίνεται εγχειρίδιο σκλαβιάς28 και 

γι’ αυτό επιλέγει να παρουσιάσει αφηγηματικά μια προσωπική εκδοχή 

για τη ζωή, το θάνατο και την ανάσταση του Χριστού. Αυτή η αφήγηση 

δεν αποτελεί ιερή Διαθήκη ανάμεσα σε πιστούς και κάποιον Θεό αλλά 

μια συμφωνία μεταξύ ανθρώπων: αναγνωστών και συγγραφέα29. 

   Στο μυθοπλαστικό σύμπαν των μελένιων λεμονιών στην αρχή ήταν η 

γκάβλα30 και οδηγεί στον παραλογισμό όποιον γεύεται το μέλι. Ακόμη 

και η παρθένος Μαρία αναζητά την αρχαία σταγόνα31 και ενώνεται 

ερωτικά με τον αρχαίο μαύρο τράγο των λόφων, με αποτέλεσμα τη 

γέννηση ενός ερμαφρόδιτου κουρελή Χριστού. Ο κουρελής έχει κέρατα 

και αντί για θαύματα κάνει ερωτικά όργια μέχρι θανάτου με τους 

αναξιοπαθούντες. Με το άγγελμα που κηρύττει αποκλείει την ύπαρξη 

κάποιου Θεού και υμνεί μόνο το γυναικείο μουνί32 ενώ διαδίδει πως 

ανήκει μόνο στην γκάβλα του θανάτου του33. 

                                                           
26

 Θανάσης Τριαρίδης, Τα μελένια λεμόνια * η διαθήκη των γκαβλωμένων ανθρώπων, Θεσσαλονίκη, 
Τυπωθήτω, 2007. Σημείωση για την ηλεκτρονική έκδοση των μελένιων λεμονιών 
(http://www.triaridis.gr/melenia/note/) ο συγγραφέας έχει δηλώσει την επιθυμία ο τίτλος του 
βιβλίου να γράφεται με μικρά γράμματα: “συνεχίζω να μπορώ να επιμένω πως τα μελένια λεμόνια 
γράφονται πάντοτε με μικρά και ποτέ με κεφαλαία.”. 
27

 Ό. π., σελ. 7. 
28

 Μαρκήσιος ντε Σαντ ή τα υπόγεια του χριστιανισμού,  [3. η αφήγηση], ό. π. 
29

Από το 1989 έγραφα ένα βιβλίο που ήθελα να ήταν μια διαθήκη - διαθήκη, δηλαδή συμφωνία, σε 
αντιστοιχία με αυτές που λογαριάζονται για «ιερές». Και ήθελα ετούτη, η δική μου διαθήκη, να μην 
είχε κεφαλαίο Δ, μήτε και να οριζόταν από κάποιον Θεό: θα ήθελα να ήταν μια διαθήκη (δηλαδή 
συμφωνία) των ανθρώπων αναμεταξύ τους. Για χρόνια (από το 1991) έκρυβα κομμάτια της διαθήκης 
αυτής μέσα στα βιβλία μου και στα κείμενα που δημοσίευα. Συγκεκριμένα γεγονότα της ζωής μου και 
συνεπακόλουθες αναζητήσεις στα χρόνια 2000-2004 με οδήγησαν στη μορφή που σήμερα 
παραδίδεται στους αναγνώστες. Και στην τελευταία ανάγνωση, μετά τις διορθώσεις, ένιωσα αυτό 
που γράφω στην προμετωπίδα: πως δεν υπάρχει καμιά διαθήκη. Σημείωση για την ηλεκτρονική 
έκδοση των μελένιων λεμονιών: http://www.triaridis.gr/melenia/note/. 
30

 Ό. π., σελ. 19. 
31

 Δεν υπάρχει γιος του Θεού. Υπάρχει μόνον ο γιος του ανθρώπου που βγαίνει από το μουνί της 
γυναίκας και αυτό το κόκκινο μουνί των γυναικών είναι ο Θεός, ό. π., σελ. 22. 
32

 Ό. π., σελ. 27. 
33

 Ό. π., σελ. 34-35. 

http://www.triaridis.gr/melenia/note/


19 
 

   Όπως γίνεται φανερό, ο Ιησούς των μελένιων λεμονιών δομεί την 

ύπαρξη και τη δράση του γύρω από το δίπολο που κυριαρχεί και στην 

Κουπέλα: την γκάβλα και το χαμό. Ο συγγραφέας αξιοποιεί τη 

δυνατότητα διαλεκτικής με τον πόθο - με αυτό που ο Ρολάν Μπαρτ 

ονομάζει μη-πρόβλεψη της ηδονής34. Αν αυτό που συνιστά την 

απόλαυση είναι η κατάσταση χαμού35, τότε η Δομένικα αποτελεί το κατ’ 

εξοχήν ηδονικό υποκείμενο που είναι ολοκληρωτικά χαμένο μέσα στην 

διαπλεκόμενη υφή του κειμένου36. Οι έννοιες της γκάβλας και του 

χαμού προκαλούν την απόλαυση μέσω ρήξεων και συγκρούσεων 

αντίθετων κωδίκων37 που ξεβολεύουν και αποσταθεροποιούν τα ιστορικά, 

πολιτισμικά, ψυχολογικά και αξιακά βάθρα του αναγνώστη38. Στη 

συνέχεια αναφέρονται παραδείγματα που καθιστούν το παραπάνω 

δίπολο βασικό φορέα αντιαγγέλματος στην Κουπέλα. 

 

 

 

 

 

 

 

 

 

 

 

 

 

 

 

 

                                                           
34

 Ρολάν Μπαρτ (μτφρ. Φούλα Χατζιδάκη-Γιάννης Κρητικός), Απόλαυση του κειμένου, Ράππα, Αθήνα, 
1973, σελ. 9. 
35

 Ό. π., σελ. 25. 
36

 Ό. π., σελ. 104. 
37

 Ό. π., σελ. 12.  
38

 Ό. π., σελ. 25. 



20 
 

Κεφάλαιο 2. Το βιβλίο 

  

2.1. Ο συγγραφέας 

2.2. Ο άνεμος σφυρίζει στην Κουπέλα - Εκδοτική πορεία και 

περίληψη 

2.3. Σύνοψη των κριτικών 

 

 

 

 

 

 

 

 

 



21 
 

2.1. Ο συγγραφέας 
 

 
   Ο Θανάσης Τριαρίδης39 γεννήθηκε στη Θεσσαλονίκη το Δεκέμβρη του 

1970. Αποφοίτησε από τη Νομική Σχολή του ΑΠΘ αλλά 

δραστηριοποιήθηκε επαγγελματικά κυρίως ως κειμενογράφος, 

επιφυλλιδογράφος και αρθρογράφος σε εφημερίδες, περιοδικά αλλά και 

ιστότοπους ενώ διετέλεσε και σεναριογράφος ντοκιμαντέρ.  Από το 1990 

και για δύο χρόνια υπήρξε συνεκδότης στα Ποταμόπλοια, περιοδικό 

όπου μεταξύ άλλων δημοσιεύτηκαν και κάποια από τα πρώιμα 

αφηγήματά του.  

   Την τριετία από το 2003 μέχρι το 2006 υπήρξε σύμβουλος έκδοσης 

του περιοδικού Mauve ενώ από το 2007 και μέχρι σήμερα οργανώνει και 

παραδίδει σεμινάρια, που αφορούν ποικίλες εκφάνσεις του δυτικού 

πολιτισμού και θέματα όπως η τραγωδία, η Αναγέννηση, η ζωγραφική 

της Δύσης μέχρι τον 20ό αιώνα, η πορνογραφία, ο κινηματογράφος και 

φυσικά η λογοτεχνία. Από το 2005 και για τρία χρόνια δημιουργεί και 

συντονίζει τις Αντιρρήσεις (εκδόσεις τυπωθήτω), μια σειρά έξι βιβλίων με 

πολιτικά κείμενα που αντιτίθενται στον ολοκληρωτισμό, το ρατσισμό, τον 

εθνικισμό, την ανελευθερία και τη βία. Το 2008 δημιουργεί τις εκτός 

εμπορίου εκδόσεις γκάβλα ενώ το 2009 ιδρύει τις 

αυτοχρηματοδοτούμενες και μη κερδοσκοπικές εκδόσεις δήγμα.   

   Συνολικά μέχρι σήμερα έχει εκδώσει τριανταπέντε βιβλία - 

αφηγήματα, θεατρικά, ποιήματα και δοκίμια- με πρώτο το μυθιστόρημα 

Ο άνεμος σφυρίζει στην Κουπέλα (2000). Πέρα από τα εκδομένα βιβλία, 

κυκλοφορούν ελεύθερα από την ιστοσελίδα του40 περισσότερα από 

εκατόν πενήντα κείμενα. Ο συγγραφέας ακολουθεί μια συγκεκριμένη 

εκδοτική πρακτική, σύμφωνα με την οποία πρώτα αποδεσμεύει τα έργα 

του στο διαδίκτυο -πάντα ελεύθερα από πνευματικά δικαιώματα- και στη 

συνέχεια τα εκδίδει σε έντυπη μορφή. Τέλος, έργα του έχουν 

μεταφραστεί στην αγγλική, γαλλική και ιταλική γλώσσα.  

                                                           
39

 Βλ. σχετικά τον προσωπικό του ιστότοπο www.triaridis.gr/tautotita.html 
40

 www.triaridis.gr 



22 
 

2.2. Ο άνεμος σφυρίζει στην Κουπέλα - Εκδοτική πορεία και 

περίληψη  

 

   Το πρώτο βιβλίο του Τριαρίδη πρωτογράφεται την τετραετία 1992-

1996, ενώ ξαναγράφεται το 199841. Η πρώτη έκδοση γίνεται το 

Φεβρουάριο του 2000 από τις εκδόσεις Πατάκη μετά από εισήγηση του 

Μάνου Κοντολέοντος - του τότε συμβούλου εκδόσεων του οίκου. Οι 

επόμενες δύο εκδόσεις πραγματοποιούνται το Μάιο και τον Ιούλιο του 

ίδιου χρόνου, με ελάχιστες διορθώσεις από το συγγραφέα. Το 2004 και 

μετά από την έκδοση πέντε βιβλίων, λήγει η συνεργασία του Τριαρίδη με 

τις εκδόσεις Πατάκη και η Κουπέλα βρίσκεται ελεύθερη από πνευματικά 

δικαιώματα και έτοιμη να εκδοθεί ηλεκτρονικά αλλά και έντυπα.  

   Η τέταρτη έκδοση της Κουπέλας γίνεται από τις εκδόσεις δήγμα το 

2009 χωρίς να γίνει κάποια αλλαγή στο περιεχόμενο, καθώς διατηρείται 

η αρχική μορφή του κειμένου. Η πιο αξιοσημείωτη τροποποίηση 

σημειώνεται στη δομή του βιβλίου· ο συγγραφέας διατηρεί το χωρισμό 

του έργου σε πέντε ευρύτερες νοηματικές ενότητες, τις οποίες αυτή τη 

φορά ονοματίζει με ψευδότιτλους. Επιπλέον, χωρίζει αυτά τα πέντε 

κεφάλαια σε εξήντα έξι υποκεφάλαια, τα οποία επίσης τιτλοφορεί. Μια 

μικρή αλλαγή συντελείται στην επιλογική σημείωση, όπου προστίθεται 

μια πρόταση ενώ η τελική μορφή του βιβλίου ολοκληρώνεται με την 

αλλαγή του οπισθόφυλλου και την τροπή του υπάρχοντος εξώφυλλου -

λεπτομέρεια από το έργο Idilio Primavera του Giuseppe Pelizza da 

Volpedo- στην αρνητική του εκδοχή.  

   Μετά την περιπλάνηση στην εκδοτική μοίρα του έργου και πριν γίνει 

μια περιληπτική αναφορά στην υπόθεσή του, κρίνεται απαραίτητη η 

τοποθέτηση του συγγραφέα σχετικά με το περιεχόμενο της Κουπέλας, 

έτσι όπως γράφτηκε στο οπισθόφυλλο της πρώτης έκδοσης του 2000:  

 

                                                           
41

 χρησιμοποιώντας σχεδιαγράμματα επί σχεδιαγραμμάτων, όπως δηλώνει ο ίδιος σε συνέντευξή του 
στον Τάσο Ρέτζιο,  Ο άνεμος σφυρίζει στην Κουπέλα, Μια συνέντευξη με τον συγγραφέα Θανάση 
Τριαρίδη, Αγγελιοφόρος της Κυριακής (19 Μαρτίου 2000) 



23 
 

Τον Φεβρουάριο του 1978 βρίσκεται νεκρή στο λόφο της 

Κουπέλας η Δομένικα Φραντζή, μια παράξενη και 

αινιγματική δασκάλα. Χρόνια αργότερα, ένας από τους 

μαθητές της γράφει την ιστορία της. Σ’ αυτήν εμπλέκεται 

ένα φοβερό μυστικό, αλλόκοτα παιχνίδια, ακατoνόμαστα 

πάθη κι εμμονές, ένας απαγορευμένος λόφος, 

υπερφυσικά εμπόδια, θαύματα, φριχτά σημάδια του 

κακού... Πίσω απ’ αυτά κρύβεται ένα καραβάνι 

απελπισμένων λεπρών, ένα σχέδιο κυριαρχίας του 

κόσμου, μάγισσες, μητροκτονίες, στοιχειωμένοι έρωτες, 

κατάρες, φαντάσματα, ανεκπλήρωτες οφειλές, χείλη που 

σκορπούν το θάνατο, ο ίδιος ο διάβολος. Εντέλει, ο 

δρόμος της κυρίας Δομένικας ανάμεσα στο καλό και στο 

κακό, στην ελευθερία και στην αγάπη, θα την οδηγήσει 

στην Κουπέλα: εκεί θα αναμετρηθεί οριστικά με τον 

άνεμο που σφυρίζει μανιασμένα ανάμεσα στις 

αμυγδαλιές του μαύρου λόφου. 

 

   Η αφήγηση ξεκινά in medias res και ξαφνιάζει τον αναγνώστη που από 

την πρώτη σειρά πληροφορείται πως η Δομένικα, δασκάλα στην πρώτη 

δημοτικού ενός σχολείου της Μαλακοπής (συνοικία ανατολικά της 

Θεσσαλονίκης) και κόρη της Αύρας και του Δομένικου, βρίσκεται νεκρή 

και μόνο οι μαθητές της γνωρίζουν την πραγματική αιτία του θανάτου 

της. Η Αύρα είναι μια ανήσυχη νέα γυναίκα που γοητεύεται από τη 

δαιμονική φύση της μάγισσας Μπαρμπακούλας, της φριχτής μάγισσας 

της Σύρου που θέλει να ενσαρκώσει το Διάβολο στο πρόσωπο του 

παιδιού που θα γεννηθεί από το γιο της Δομένικο και την Αύρα. Η Αύρα 

μαθητεύει δίπλα στην αδίστακτη μάγισσα μαθαίνοντας τα μυστικά της 

μαγείας ενώ παράλληλα εξωθείται στο ερωτικό σμίξιμο με το Δομένικο 

που οδηγεί στη γέννηση της Δομένικας. 

   Η Δομένικα, σύμφωνα με το σχέδιο της Μπαρμπακούλας, προοριζεται 

να γεννηθεί Διάβολος, όμως όταν η Αύρα το αντιλαμβάνεται, ανατρέπει 

το σχέδιο πείθοντας το Δομένικο να σκοτώσει τη μητέρα του. Τη στιγμή 



24 
 

της μητροκτονίας η μάγισσα καταριέται την Αύρα να μην 

ξαναχαμογελάσει, να μην ξανασμίξει με άντρα, να γεννήσει ένα κορίτσι 

χωρίς ρώγες, που δε θα χαρεί ποτέ σμίξιμο με άντρα και θα δει αυτήν 

που θα ερωτευτεί να πεθαίνει μέσα σε χίλιες παρά μία μέρες· κι αν 

γλιτώσει, να πεθάνει η ίδια τη χιλιοστή - όπως και γίνεται. Η Δομένικα 

είναι καταδικασμένη και με μια άλλη κατάρα, αυτή τη φορά από την 

ίδια της τη μητέρα, που θέλοντας να την προφυλάξει της φαρμακώνει τα 

χείλη, με αποτέλεσμα να σκοτώνει με το φιλί της προκειμένου να μην 

πεθάνει η ίδια - θάνατος που εν τέλει δεν αποτρέπεται.  

   Οι μαθητές της Α’ τάξης του δημοτικού μαγεύονται από το σαγηνευτικό 

μυστήριο που περικλείει τη δασκάλας τους. Την ερωτεύονται και δε 

διστάζουν να την ακολουθήσουν στο λόφο της Κουπέλας, έναν 

απαγορευμένο τόπο παράφορων ερώτων που δημιουργήθηκε από 

σώματα προδομένων λεπρών, που πέθαναν αγκαλιασμένοι. Εκεί η 

Δομένικα συναντά τα βράδια το μανιασμένο άνεμο του θανάτου αλλά και 

την ερωμένη της Τζίλντα, που είναι μια πανέμορφη χορεύτρια εθισμένη 

σε ουσίες.  

   Σε αυτό το λόφο -στη γούβα της Φωλίτσας- η δασκάλα αφήνει την 

τελευταία της πνοή, καθώς επιλέγει να πεθάνει τη χιλιοστή μέρα αφότου 

ερωτεύεται, όπως ορίζει η κατάρα, παρά να σκοτώσει με το θανατηφόρο 

φιλί της την αγαπημένη της. Όλη η ιστορία της Κουπέλας, δηλαδή η ζωή 

της Δομένικας αλλά και η μύηση των παιδιών στον έρωτα και στον 

θάνατο, περιγράφονται μέσα από το συγγραφικό εύρημα της διήγησης 

του ενήλικα αφηγητή -και αγαπημένου μαθητή της δασκάλας- προς την 

αγαπημένη του.  

   Όπως οι μαθητές του Χριστού στα Ευαγγέλια παρουσιάζουν τις 

εκδοχές τους για το βίο και τη διδασκαλία του Ιησού έτσι και ο μαθητής-

αφηγητής (του οποίου το όνομα δεν αναφέρεται σε κανένα σημείο της 

ιστορίας) πληροφορεί τον αναγνώστη για τη σχέση του ίδιου και των 

συμμαθητών του με την κυρία Δομένικα - μια σχέση λατρείας και 

αφοσίωσης σαν αυτή που είχαν οι μαθητές του Χριστού με το δάσκαλό 

τους. Μόνο που στην Κουπέλα η δασκάλα οδηγεί τα παιδιά σε αισθήματα 



25 
 

υπεροχής και κατάνυξης, χωρίς να προβαίνει σε κάποιου είδους 

κατήχηση· αντιθέτως, αν κάτι διδάσκει είναι η αποδιδαχή.  

   Ο όρος αποδιδαχή χρησιμοποιήθηκε από τον Τριαρίδη στο κείμενο Τα 

χέρια των ν’ αγγίζουν επάνω απ’ τα μαντήλια, Για τα ποιήματα του 

Καβάφη42. Συγκεκριμένα, αναφέρεται στις ιστορίες-παραβολές του 

Φραντς Κάφκα: ξεκινάει από μια βάση μάλλον εξπρεσιονιστική και, κάπου 

στα τριάντα του, αρχίζει να αποδομεί τις διδαχές της παράδοσης του 

κόσμου του, τις (εβραϊκές) ηθικές παραβολές που σώζουν, φτιάχνοντας την 

αποδιδαχή (ο όρος δικός μου), δηλαδή μια παραβολή που δε σώζει μα 

οδηγεί στο χαμό. Ένα χαρακτηριστικό παράδειγμα αποδιδαχής, δηλαδή 

διάλυσης των κατηχημένων αλληγορικών διηγήσεων περί ηθικής, γίνεται 

έκδηλη στο παρακάτω απόσπασμα της Κουπέλας, σύμφωνα με το οποίο 

η δασκάλα διδάσκει στα παιδιά την παράφορη παράδοση στη λαγνεία και 

στο χαμό: 

 

Κι είν’ η αλήθεια πως την αγαπήσαμε πολύ την κυρία Δομένικα, 

τη λατρέψαμε με απερίγραπτη ένταση και προσήλωση, κι 

αφότου πέθανε στη θύμησή της τα χείλια μας ματώναν (και 

τώρα δα που σου μιλώ γι' αυτήν ματώνουν και πάλι), καθώς 

εκείνη ήταν για όλους εμάς η Μητέρα που μας οδήγησε στον 

υπέροχο εφιάλτη, η καταραμένη γυναίκα που μας ανέβασε στο 

σκοτεινό λόφο του πάθους, η ιεροφάντις της σκληρής μας 

άνοιξης, και κάτι ακόμη πιο πολύ: ήταν η δασκάλα μας, αυτή 

που μας έμαθε να δένουμε τα μάτια μας πριν από το παιχνίδι, 

μην τυχόν μισανοίξουν τα βλέφαρά μας και ξεφύγουν τ' 

αφηνιασμένα όνειρά μας, αυτή που μας έπεισε να προσδοκούμε 

την επιστροφή της λαγνείας, του φόβου και του θανατερού 

ανέμου, αυτή που συλλάβισε μαζί μας το ακατανόητο σφύριγμά 

του και μας έδειξε πως αξίζει ο έρωτας να σου φάει το κορμί43. 

 

    

                                                           
42

 http://www.triaridis.gr/keimena/keimA001.htm 
43

 Ό. π. 



26 
 

2.3. Σύνοψη των κριτικών 

 

   Για την Κουπέλα έχουν δημοσιευτεί δεκαεννιά κριτικές, οι οποίες στο 

σύνολό τους αναφέρονται στη νέα πνοή που έδωσε το έργο στη σύγχρονη 

ελληνική μυθοπλασία44 χάρη στην αυθεντική και δημιουργική γραφή, 

την υψηλή πρωτοτυπία αλλά και τον ιδιότυπο μαγικό ρεαλισμό του45. 

Σύμφωνα με τις κριτικές, τα βασικά χαρακτηριστικά που καθιστούν 

πετυχημένη τη δράση στο έργο είναι η μόνιμη συνύπαρξη πραγματικού 

και φανταστικού κόσμου, η απίστευτη όσμωση ανάμεσα σε γεγονότα 

μιας διακριτικής καθημερινότητας από τη μια και ενός μυθικού τοπίου 

(ίσως και λίγο γοτθικού) από την άλλη, δομημένου σε αρχέγονες δοξασίες 

για το κακό και τη μοίρα46.  

   Ακόμη, το μυθιστόρημα θεωρείται ένα σκοτεινό παραμύθι μύησης στον 

έρωτα47 με βασικά μοτίβα τη μαθητεία χωρίς διδαχή, το δίπολο έρωτας - 

θάνατος, τη βούληση κόντρα στη μοίρα αλλά και την ευαγγελική 

φόρμα48, προκειμένου αυτή να ανακατασκευαστεί49. Οι κριτικοί 

σημειώνουν πως οι εντυπώσεις σχετικά με τη ζωή της Δομένικας δίνονται 

μέσα από τα μάτια των παιδιών, που αντιλαμβάνονται και ερμηνεύουν τη 

ζωή της αγαπημένης τους δασκάλας σαν μια μυστηριακή τελετουργία 

γεμάτη ανόσιες πράξεις50.  

   Στις καινοτομίες του συγγραφέα συγκαταλέγεται η ικανότητά του να 

στήσει ένα δικό του σύμπαν για την παιδική ηλικία και τη διαδικασία 

της μύησης στην ωριμότητα αλλά και στα μυστήρια του έρωτα και του 

                                                           
44

 Κώστας Μωραΐτης, “Ο άνεμος σφυρίζει στην Κουπέλα”, (δε)κατά, τχ 21 (άνοιξη 2010),  σελ. 208. 
45

 Μάκης Πανώριος, “Το αίνιγμα του ανθρώπου”, Καθημερινή, 
http://news.kathimerini.gr/4dcgi/_w_articles_civ_2_06/07/2010_406997 (6 Ιουλίου 2010). 
46

 Ισίδωρος Ζουργός, “Κριτική βιβλίου, Θανάσης Τριαρίδης, Ο άνεμος σφυρίζει στην Κουπέλα, 
Πατάκης, 2000”,  Ίνδικτος, τχ 13 (Μάρτιος 2001). 
47

 Βαγγέλης Αθανασόπουλος, “Παραμύθι της μύησης στο θανατικό τού έρωτα, Ο θάνατος και η 
ανάσταση της Δομένικας Φραντζή”, Βιβλιοθήκη της Ελευθεροτυπίας (17 Μαρτίου 2000). 
48

 Τάσος Ρέτζιος, ό. π. 
49

 Οι τρόποι ανακατασκευής αναφέρθηκαν στο προηγούμενο κεφάλαιο επιγραμματικά και θα 
αναλυθούν στο επόμενο. 
50 Μάρη Θεοδοσοπούλου, “Μαγική Κουπέλα”, Το Βήμα - Βιβλία και ιδέες,  (27 Φεβρουαρίου 2000), 
http://www.tovima.gr/books-ideas/article/?aid=119879. 

 

http://news.kathimerini.gr/4dcgi/_w_articles_civ_1_06/07/2010_406997
http://news.kathimerini.gr/4dcgi/_w_articles_civ_1_30/05/2010_402427
http://www.tovima.gr/books-ideas/article/?aid=119879&wordsinarticle=%CE%9A%CE%BF%CF%85%CF%80%CE%AD%CE%BB%CE%B1
http://www.tovima.gr/books-ideas/article/?aid=119879&wordsinarticle=%CE%9A%CE%BF%CF%85%CF%80%CE%AD%CE%BB%CE%B1
http://www.tovima.gr/books-ideas/article/?aid=119879


27 
 

θανάτου51. Επίσης, οι κριτικές επισημαίνουν πως ο Τριαρίδης στην 

Κουπέλα συνδυάζει τον λυρικό αισθητισμό, την αφέλεια του παραμυθιού, 

την υπερβολή του αισθητισμού και το άνθος της νοσηρότητας, 

επιχειρώντας μια αποδόμηση του παραμυθιού ανάλογη με εκείνη της 

Angela Carter52. 

   Όσον αφορά τους χαρακτήρες του έργου, κρίνονται επαρκώς 

αναπτυγμένοι ενώ και η αφηγηματική τεχνική του συγγραφέα 

χαρακτηρίζεται πλούσια και ενορατική, τέτοια που κάνει το βιβλίο να 

μοιάζει με έργο πεπειραμένου και όχι πρωτοφανέρωτου συγγραφέα53. Ως 

αρετές του έργου υπογραμμίζονται ο εξωτισμός του χώρου και του 

χρόνου, η έξαρση των αισθήσεων και η εντατικοποίηση της ζωής,  η 

αναζήτηση του ωραίου στο κακό και ο ωραιολατρικός αμοραλισμός54. 

Ακόμη εξαίρονται στοιχεία όπως το αφύσικο, το αποκλίνον, το παράξενο, 

το αλλόκοτο, τα εξαιρετικό και το ασυνήθιστο, που γεννιούνται κυρίως 

από τη συνύπαρξη των αγνών παιδιών με τη μοιραία γυναίκα-δαίμονα55.  

   Κάποιες κριτικές επισημαίνουν πως η κατά γενική ομολογία αλλόκοτη 

ιστορία του Τριαρίδη θυμίζει εκδοτικές προσπάθειες περιοδικών που 

φιλοξενούσαν παράξενες ιστορίες ταλαντούχων συγγραφέων, όπως του 

Αντονά στο Μαύρο Μουσείο του 1986, του Κοψαχείλη στο Παραμιλητό 

του 1988 αλλά και του Τριαρίδη στα Ποταμόπλοια56. Τέλος, ιδιαίτερη 

έμφαση δίνεται και στον τρόπο με τον οποίο ο συγγραφέας χειρίζεται την 

παιδική και ενήλικη ψυχολογία: χρησιμοποιώντας την άγνοια κινδύνου 

και την παρόρμηση της παιδικής απολυτότητας μιας ομάδα μικρών 

μαθητών με ανήσυχη περιέργεια και φαντασία, ισοπεδώνει την ενήλικη 

άμυνα απέναντι στο υπαρξιακό, την ανθρώπινη μοίρα και το ακραίο 

ερωτικό πάθος57. 

                                                           
51

 Μάνος Κοντολέων, “Προτάσεις για βιβλία, Θανάσης Τριαρίδης, Ο άνεμος σφυρίζει στην Κουπέλα, 
Αθήνα, Πατάκης, 2000”, Διαβάζω, τχ 409 (Ιούλιος-Αύγουστος 2000). 
52

 Βαγγέλης Αθανασόπουλος, “Από το σκεπτικό της πρότασης για τα βραβεία του περιοδικού 
Διαβάζω”, Διαβάζω, τχ 423 (Νοέμβριος 2001). 
53

 Μάνος Κοντολέων, ό. π.  
54

 Βαγγέλης Αθανασόπουλος, “Παραμύθι της μύησης στο θανατικό τού έρωτα, Ο θάνατος και η 
ανάσταση της Δομένικας Φραντζή”, ό. π. 
55

 Ό. π. 
56

 Μάρη Θεοδοσοπούλου, ό. π.  
57

 Ηρώ Βακαλοπούλου, “Ποιος ξέρει την αλήθεια; Πένθιμη ωδή στο ανεξήγητο φως τη ζωής και του 
θανάτου”, Fix Carre, τχ 569 (26 Απριλίου 2001). 



28 
 

   Όπως γίνεται εμφανές, από τις παραπάνω κριτικές απουσιάζει η 

επικέντρωση στην ανασκευή των ευαγγελικών ιστοριών, που επιχειρείται 

από το συγγραφέα. Μοναδική αναφορά αποτελεί η σύντομη παρατήρηση 

πως στην Κουπέλα ανακατεύονται ξόρκια και κατάρες με ιστορίες από 

την Παλαιά Διαθήκη58 - σχόλιο που δεν αναπτύσσεται περαιτέρω 

προκειμένου να αναδείξει την αποδιδαχή που πραγματοποιεί ο 

συγγραφέας. Στη συνέχεια της εργασίας θα γίνει μια προσπάθεια 

αναλυτικής αναφοράς στους τρόπους με τους οποίους δομείται το 

αντιάγγελμα στην Κουπέλα.  

    

 

 

 

 

 

 

 

 

 

 

 

 

 

 

 

 

 

 

 

 

 

                                                           
58

 Μάρη Θεοδοσοπούλου, ό. π. 



29 
 

Κεφάλαιο 3. Παραδείγματα αντιστροφής της ευαγγελικής 

αφήγησης 

 

   Από την αρχή του έργου ο συγγραφέας βαδίζει στο δρόμο που όρισαν 

τα Ευαγγέλια αλλά μέσα από την προσωπική του ματιά χαράσσει 

καινούρια μονοπάτια και φυγόκεντρες πορείες. Η ανορθόδοξη οπτική 

του γεννά αντιστοιχίες με τα ιερά κείμενα - τόσες όσες είναι και οι 

αναντιστοιχίες, καθώς καταφέρνει το εξής οξύμωρο: την ίδια στιγμή που 

παραπέμπει στα αποστολικά κείμενα πετυχαίνει και την απόκλιση από 

αυτά. Στη συνέχεια θα δοθούν συγκεκριμένα παραδείγματα 

αντιαγγέλματος, δηλαδή αντίστροφης ανακατασκευής των Ευαγγελίων.  

    

 

 

 

 

 

 

 

 

 

 

 

 

 

 

 

 

 

 

 

 

 



30 
 

Επί πτωμάτων 

 

   Η κεντρική πρωταγωνίστρια του έργου Δομένικα είναι μια δασκάλα που 

έχει μια ιδιότυπη ερωτική σχέση με τους μαθητές της. Αφιερώνει το 

χρόνο και την ενέργειά της για να τους μυήσει στη ζωή και όχι στη γνώση 

μέσω της διδασκαλίας, όπως θα προέτασσε η ιδιότητά της. Δεν τους 

υπόσχεται κανέναν Παράδεισο για να τους συμμορφώσει, όμως την 

ακολουθούν με βαθιά πίστη, ακόμη κι αν χρειάζεται ν’ ανηφορίσουν το 

θεόστενο μονοπάτι του Θανάτου που οδηγούσε στην κορυφή της 

Κουπέλας59,  που ήταν για κείνη ο τόπος των παράφορων ερώτων κι έμελλε 

να γίνει κι ο τόπος της γαλήνης της60: 

   Το μονοπάτι του Θανάτου, που στα μάτια των παιδιών φαντάζει 

σκοτεινό, απροσπέλαστο κι οδηγεί στο πουθενά61, θυμίζει συνειρμικά το 

λόφο του Γολγοθά· όμως η κορυφή της Κουπέλας είναι -ή έμελλε να 

είναι- ο αγαπημένος τόπος της δασκάλας: 

 

εκεί όπου σχεδόν κάθε βράδυ ακούγεται το σφύριγμα του 

ανέμου να θροΐζει ανάμεσα απ' τα κλαδιά των δέντρων, να 

σχηματίζει ξεκάθαρα λέξεις ανθρώπινες, θαρρείς να σου μιλά η 

ίδια η νύχτα, λέξεις όπως «φύγε», «έρχου», «φίλησε». 62 

 

Κυρίως στο κεφάλαιο 27, που έχει τον τίτλο CUPELA, αλλά και 

διάσπαρτα σε όλο το βιβλίο, σε όσα σημεία γίνονται αναφορές στο λόφο 

της Κουπέλας, γίνεται μια ευθεία σύνδεση με το λόφο της Ιερουσαλήμ, 

που μεταφορικά ονομάστηκε κρανίου τόπος. Αντίστοιχα, η Κουπέλα ήταν 

ένας τόπος μαρτυρίων και παθών για μια ομάδα λεπρών.  

   Όπως αναφέρεται, τα πρώτα σημάδια λέπρας εμφανίστηκαν γύρω στα 

1850, όταν οι μολυσμένοι ναύτες ενός γαλλικού εμπορικού πλοίου είχαν 

αποκλειστεί μια εβδομάδα στην Κουπέλα λόγω κακοκαιρίας. Ο 

τρομοκρατημένος κόσμος ερήμωσε το χωριό, γεγονός που 

                                                           
59

 Κουπέλα., σελ. 217. 
60

 Ό. π., σελ. 84. 
61

 Ό. π., σελ. 15. 
62

 Ό. π. 



31 
 

εκμεταλλεύτηκε η κυβέρνηση ορίζοντας τον ως κατεξοχήν λεπρότοπο. Για 

το μολυσμένο λόφο διατυπώθηκαν αντιφατικές ερμηνείες με 

επικρατέστερη την άποψη πως πρόκειται για έναν στοιχειωμένο τόπο, ενώ 

οι αναξιοπαθούντες λεπροί -σύμφωνα με τις δοξασίες- φανέρωναν την 

παρουσία του Αντίχριστου63. 

   Επομένως, υπάρχει σχέση αναλογίας ανάμεσα στο Γολγοθά, που 

σύμφωνα με τα χριστιανικά κείμενα μορφολογικά θυμίζει κρανίο, και 

στην Κουπέλα, που εκκενώνεται και ορίζεται από τις αρχές ως 

λεπρότοπος - μέρος όπου οι εκατοντάδες αθεράπευτα μολυσμένοι καίνε 

νεκρούς ή πεθαίνουν. Η αντιστοιχία προκύπτει αβίαστα, καθώς και τα 

δύο μέρη αποτελούν περιβάλλοντα συνυφασμένα με την ταλαιπωρία, το 

βασανισμό και το θάνατο. Γι’ αυτό η Δομένικα ξεκαθαρίζει πως η 

ανάβαση προϋποθέτει προαίρεση, αποφασιστικότητα και θάρρος, γιατί  

 

 «...εκεί γυρνούν κι άνθρωποι με πρόσωπα σαπισμένα και 

δάχτυλα που η σάρκα έχει λιώσει κι είναι μονάχα κόκαλα που 

θέλουν χάδια και φιλιά...»64 

 

Μάλιστα, μέσα από την αθώα παιδική οπτική ο κρυμμένος λόφος μοιάζει 

μυστηριώδης, γιατί είναι κρυμμένος και -σύμφωνα με τα λόγια ή τις 

αινιγματικές σιωπές των ενηλίκων- απαγορευμένος.  

 

Ήταν ένας ανεμόδαρτος λόφος λοιπόν η Κουπέλα, κρυμμένος 

ολότελα στις παρυφές του δάσους. (…) ήτανε για τη γειτονιά μας 

κάτι το πονηρό, το μυστηριωδώς απαγορευμένο. (…) ακόμα κι η 

απλή αναφορά στο όνομα της Κουπέλας προκαλούσε μεγάλη 

αναστάτωση, φόβο και ταραχή σε όποιον το άκουγε, σαν να του 

θύμιζε κάποια παλιά ανομολόγητη αμαρτία.65 

 

                                                           
63

 Ό. π., σελ. 220. 
64

 Ό. π., σελ. 214. 
65

 Ό. π., σελ. 85. 



32 
 

   Αν εξετάσει κανείς τις αναφορές στο λόφο της Κουπέλας, μπορεί να 

διαπιστώσει πως ο συγγραφέας πλάθει ένα χώρο αμφιλεγόμενο, που 

ταλαντεύεται ανάμεσα σε Παράδεισο και Κόλαση, δηλαδή ανάμεσα στο 

καλό και το κακό. Ταυτίζει το λόφο με το ανεξήγητο, το απαγορευμένο 

και το πονηρό, γεννώντας την υποψία πως διαβολικές δυνάμεις ορίζουν 

την Κουπέλα, που στη μνήμη όλων είναι συνυφασμένη με την αμαρτία, 

δηλαδή την παράβαση των θείων νόμων. Αυτός ο αμαρτωλός χαρακτήρας 

του λόφου δεν είναι αδιάσπαστος, καθώς η ομοιογένειά του νοθεύεται 

από την προδοσία και τον άδικο χαμό αθώων από εκδίκηση66.  

   Η ανάβαση στην Κουπέλα μπορεί εύλογα να συσχετιστεί με το 

μαρτύριο του Χριστού πριν τη βασανιστική σταύρωση. Εξάλλου, η 

ανηφόρα έχει κατισχύσει ως απαραίτητη διαδρομή της πορείας προς την 

αγάπη και τη σωτηρία. Όμως, η λογοτεχνική προσέγγιση του συγγραφέα 

είναι αντιχριστιανική· υπενθυμίζει ότι η αυτοθυσία εμπεριέχει το 

δικαίωμα της επιλογής και πως πριν τον καθορισμένο χαμό προηγείται 

ένα διάστημα ζωής κατά το οποίο πολλοί γύρεψαν την Κουπέλα για να 

νιώσουν την ύστατη δικαιοσύνη που πρόσταζε ο αέρας: 

    

   »Στα χρόνια που ακολούθησαν κάμποσοι δοκίμασαν τη 

δικαιοσύνη του λόφου των αγκαλιασμένων λεπρών - κανείς δεν 

ξέρει πόσοι παρά μόνο ο άνεμος… Στη γούβα της Φωλίτσας 

ερωτευμένοι γύρεψαν παράφορα αγκαλιάσματα, στερνά φιλιά, 

επιθανάτιους ρόγχους, προδότες και προδομένοι ξεψύχησαν 

μαζί· (…) όνειρα και ουτοπίες πληρώθηκαν με θάνατο, (…) 

μελαγχολίες βρήκαν το μοναδικό αντίκρισμά τους σε μια ωχρή 

αιωνιότητα. (…) Και το στριγκό εκκωφαντικό σφύριγμα έμοιαζε 

μ' ένα αόρατο πληγωμένο τέρας που προσπαθούσε 

απεγνωσμένα να μιλήσει με την ανθρώπινη λαλιά, και μερικές 

φορές το κατάφερνε σχηματίζοντας κανονικές λέξεις, δικές μας: 

άλλοτε “φύγε”, άλλοτε “έρχου” κι άλλοτε “φίλησε”, σκοτεινά 

προστάγματα που κανείς ποτέ δεν τόλμησε να εξηγήσει…»67 

                                                           
66

 Το ζήτημα της εκδίκησης θα αναλυθεί στο υποκεφάλαιο Μῆνιν ἄειδε, σελ. 86. 
67

 Ό. π. σελ. 237-238. 



33 
 

   Συγκεκριμένα, η Κουπέλα -σε αντίθεση με το Γολγοθά, που 

σηματοδοτεί μόνο τη σταύρωση του Χριστού- παραπέμπει μεν στο 

αναπόφευκτο τέλος αλλά παράλληλα συμβολίζει την πιο ζωτική δύναμη -

την γκάβλα- ως όχημα στο ταξίδι μέχρι το θάνατο. Αξιοσημείωτο είναι 

πως δε διεγείρονται μόνο οι αισθήσεις της ούτως ή άλλως ηδονικής 

Δομένικας αλλά και των ανυποψίαστων μαθητών, που μυούνται στο 

θανατικό του έρωτα68, δηλαδή, στο διπολικό μυστήριο της προδομένης 

ζωής: τον έρωτα και το θάνατο. Εκστασιασμένοι από την ομορφιά, όταν 

ανηφορίζουν για πρώτη φορά το λόφο, νιώθουν ένα γλυκό ηδονικό 

μούδιασμα χαμηλά στην κοιλιά69 ενώ η Δομένικα τους προειδοποιεί και 

τους δελεάζει συγχρόνως: 

 

«είναι όμορφος γιατί είναι ένας μαύρος λόφος, γεννημένος από 

θάνατο, φρίκη και προδοσία... Πιστέψτε αυτό που σας λέω, 

καθετί που βλέπετε λευκό απάνω του είναι τόσο μαύρο, που τα 

μάτια δεν το αντέχουν και το βλέπουν για λευκό»· αυτά είπε κι 

έπειτα συμπλήρωσε βιαστικά: «εγώ ανεβαίνω, όποιος θέλει ας 

έρθει...»70 

 

   Σε αυτό το απόσπασμα η Δομένικα διαφοροποιείται από το Χριστό, 

γιατί δεν καλεί τους μαθητές να την ακολουθήσουν στην ουράνια 

βασιλεία κάποιας ανώτερης οντότητας αλλά στην επίγεια πολυσήμαντη 

ακολασία του λόφου. Με αυτό το κάλεσμα δεν αυτοχρίζεται εκλεκτή· 

αντίθετα, εξομοιώνεται με τους μαθητές και δεν θέτει τον εαυτό της σε 

θέση ισχύος, τέτοια που να επιτρέπει διδαχές. Εξάλλου, η Δομένικα σε 

όλη της τη ζωή δεν διατυπώνει αλλά υπακούει στις προσταγές του 

δαιμονικού ανέμου κι όχι κάποιου θεού.  

                                                           
68

 Βαγγέλης Αθανασόπουλος, “Παραμύθι της μύησης στο θανατικό του έρωτα, Ο θάνατος και η 
ανάσταση της Δομένικας Φραντζή”, ό. π. 
69

  Θανάσης Τριαρίδης, ό. π., σελ. 215. 
70

  Ό. π., σελ. 216. 



34 
 

Ἀνάστασιν Χριστοῦ θεασάμενοι (;) 
 

   Σε αντίθεση με τα Ευαγγέλια που υπόσχονται αιώνια μεταθανάτια ζωή 

στην Κουπέλα η άρνηση του χαρμόσυνου αγγέλματος είναι σαφής και 

εκδηλώνεται ακόμα και από τον εκπρόσωπο της εκκλησίας παπα-Λεπ 

Ταιρ, ο οποίος παρηγορεί τους μαθητές μετά το θάνατο της δασκάλας 

τους λέγοντας πως το κορμί του ανθρώπου μένει πίσω όταν αυτός ξεκινάει 

για το μεγάλο ταξίδι71. Ο Γιώργος, από τους πιο πιστούς μαθητές της 

Δομένικας και βαθιά ερωτευμένος μαζί της, δεν έχει ανάγκη από 

παραμυθία· μη μας μιλάς για ταξίδια και μπούρδες72 απαντά στον παπά 

γυρεύοντας την αλήθεια.  

   Ο αφηγητής εξομολογείται ότι στη θέα του νεκρού κορμιού της 

δασκάλας νιώθει ήρεμος, γαλήνιος και απόλυτα διαυγής73. Αυτό δε 

φανερώνει αναισθησία ή αταραξία αλλά επίγνωση· η δασκάλα είχε 

μεταλαμπαδεύσει στους μαθητές ότι μοναδικός προορισμός της είναι το 

πρόωρο τέλος και πως ως τότε είχε επιλέξει να ζει μυημένη στο αντίβαρο 

του θανάτου: την γκάβλα. Γι’ αυτό το λόγο, όταν τα παιδιά αντικρίζουν το 

άψυχο κουφάρι της γυμνό στο χώμα, κυριεύονται  από μια σκέψη:  

μήπως η δασκάλα φιλιόταν με κάποιον απ' την άλλη πλευρά74; Εξάλλου, η 

ίδια η Δομένικα στο γράμμα που βρέθηκε δίπλα στο πτώμα της 

φανερώνει πως όχι μόνο δεν προσδοκά ανάσταση αλλά ζητά και την πιο 

ταπεινή ταφή: 

 
   Όσο για το σώμα μου, ας μην το λυπηθεί κανένας, έτσι 

ρημαγμένο που θα βρεθεί. Δεν είναι δικό μου, μήτε με 

τυραννά πια. Κι αν η γρια-Αλεξάνδρα το θέλει, ας το κόψει με 

το μαχαίρι της κι ας του ξεριζώσει τα σπλάχνα για να ταΐσει τα 

πουλιά της - δε θα πονέσω. Μονάχα το κουφάρι που θ' 

απομείνει -ό,τι απομείνει- θα 'θελα να ταφεί, όχι στα 

κοιμητήρια, αλλά στη Φωλίτσα της Κουπέλας, να σαπίσει εκεί, 

                                                           
71

 Ό. π., σελ. 21.  
72

 Ό. π., σελ. 22. 
73

 Ό. π. 
74

 Ό. π.  



35 
 

στον τόπο όπου άλλοτε το σώμα μου συστρεφόταν από την 

ηδονή· αυτή θα είναι η δικαιοσύνη της φύσης. Ας είναι ρηχός 

ο λάκκος του, εύκολα να μπορούν να το ξεθάψουν τα 

πεινασμένα τσακάλια. Και μήτε σταυρός να μπει μήτε μνήμα. 

Κι ούτε μια φτέρη που να σκιάζει τον ύπνο του. 

   Και κάθε φθινόπωρο να έρχεται κάποιος και να ρίχνει μια 

χεριά σπόρο στο χώμα όπου τάφηκε τούτο το κορμί. Και κάθε 

Ιούλιο να θερίζει το ωριμασμένο στάχυ πάνωθέ του. Και το 

στάρι -δυο χούφτες στάρι θα 'ναι- να το σκορπάει στον άνεμο 

το ίδιο βράδυ, να το τσιμπολογούν τ' αηδόνια της νύχτας που 

θα ταράζουν τη γαλήνη του. 

   Έτσι θέλω.75 

 

   Αντιάγγελμα εντοπίζεται στην πρώτη ενότητα του βιβλίου και αφορά την 

κηδεία της δασκάλας. Η Δομένικα δεν επιθυμεί να θαφτεί στα 

κοιμητήρια και το θέλημά της μπορεί να πραγματοποιηθεί μόνο από 

τους μαθητές της και με έναν τρόπο: αν το φέρετρο ταφεί άδειο. Βασικός 

υποστηρικτής και εκτελεστής του -υπαγορευμένου από τη Δομένικα- 

σχεδίου των μαθητών είναι ο παπα-Λεπ Ταιρ76. 

 

η κηδεία θα γινόταν κανονικά στα κοιμητήρια το πρωινό της 

επομένης, αλλά το φέρετρο θα ήταν άδειο, κι όταν θα έπεφτε 

το σκοτάδι, θα ανεβάζαμε στην Κουπέλα το κορμί εκείνης· και 

βέβαια δε γινόταν να τα καταφέρουμε όλα τούτα χωρίς να 

πάρουμε με το μέρος μας, συνένοχό μας, τον παπα-Λεπ Ταιρ77 

 

Από τα παραπάνω γίνεται αντιληπτό πως στο τυπικό χριστιανικό 

μυστήριο της ταφής ο συγγραφέας αντιπαραβάλλει το λογοτεχνικό 

                                                           
75

 Ό. π., σελ. 25. 
76

 Ελευθέριος ήταν το κανονικό του όνομα, όμως ο ίδιος ήθελε εμείς να τον φωνάζουμε Λεπ Ταιρ και 
μάλιστα να γράφουμε το Ταιρ με άλφα γιώτα, «η ελευθερία είναι ένα ψέμα... δε θέλω το όνομά μου 
να σημαίνει τίποτε...» μας είχε πει. Ό. π., σελ. 32. 
77

 Ό. π. 



36 
 

εύρημα του κενοταφίου. Δηλαδή, υπονοεί την ανυπαρξία του Χριστού, 

ενώ παράλληλα αφήνει να εννοηθεί πως υπονομεύει την ευαγγελική 

εκδοχή σχετικά με το κενό μνημείο78 του αναστάντος τῇ τρίτῃ ἡμέρα κατὰ 

τὰς Γραφάς 79.  

   Η αποδιδαχή, δηλαδή η αποδόμηση των παραδεδομένων ηθικών 

παραβολών80, συντελείται γιατί το άδειο μνήμα απομυθοποιεί την 

ανάσταση του Χριστού, καθώς παράλληλα δηλώνει με πλάγιο τρόπο ότι το 

νεκρό σώμα του θεανθρώπου δε βρέθηκε επειδή δε θάφτηκε ποτέ κι όχι 

επειδή αναλήφθηκε. Αποσχηματισμός παρατηρείται και όσον αφορά τη 

συμμετοχή των μαθητών στα τεκταινόμενα γύρω από την ταφή· στην 

Κουπέλα τα αγόρια διαδραματίζουν κύριο ρόλο, καθώς δεν είναι 

παθητικοί παρατηρητές της θαυμαστής αποκάλυψης του κενού τάφου· οι 

ίδιοι προκαλούν με τη δράση τους τον υπονομευτικό απο-ενταφιασμό 

αποκλείοντας με αυτό τον τρόπο οποιαδήποτε πιθανότητα επαναφοράς 

της δασκάλας από τους νεκρούς.  

   Με την υπονόμευση της ανάστασης αμφισβητείται και το κεντρικό 

δόγμα του ορθόδοξου Χριστιανισμού, που τοποθετεί την ανάληψη στο 

τελευταίο στάδιο του σχεδίου σωτηρίας των ανθρώπων. Στην Κουπέλα η 

σωτηρία δεν έχει θέση, γιατί καμία πράξη δε λογίζεται ως ανθρώπινη 

αμαρτία που απαιτεί εξιλέωση και εξευμενισμό. Αντίθετα, αίρεται η 

αναγκαιότητα ύπαρξης ενός απολυτρωτικού προσώπου, που θα αναστηθεί 

από τους νεκρούς για να βασιλεύσει στους ουρανούς. Επιπρόσθετα, στο 

αφήγημα καταρρίπτεται το λογικά αναπόδεικτο μα επιβεβλημένο 

χριστιανικό αξίωμα που καθιστά το Χριστό μεσσιανικό προφήτη με τη 

δικαιοδοσία να ασκήσει εξουσία στη ζωή και το θάνατο του ίδιου αλλά 

και των άλλων.               

   Αντιευαγγελική χαρακτηρίζεται και η διαδικασία της ταφής της 

Δομένικας, όταν οι μαθητές, πριν την κηδεία της δασκάλας -κι ενώ έχουν 

μεταφέρει το νεκρό κορμί της πάνω στην Αγία Τράπεζα- προσπαθούν να 

παραγεμίσουν το φέρετρο, ώστε να μη φαίνεται άδειο. Στην προσπάθεια 

                                                           
78

 Ιωάννης 20. 
79

 Σύμφωνα με το Σύμβολο της Πίστεως. 
80

 Ορίστηκε στο κεφάλαιο 2.2, σελ. 24. 



37 
 

αυτή ο ιερέας και τα παιδιά βάζουν μέσα στην κάσα ό, τι μπορούν: από 

τα σχολικά αναγνωστικά και τετράδια μέχρι μια τεράστια πέτρα. Όμως το 

βάρος δεν είναι πειστικό και ο παπα-Λεπ Ταιρ βρίσκει μια απροσδόκητη 

λύση που παραξενεύει τα παιδιά: 

 

πήρε στα χέρια του το μεγάλο ασημόδετο ιερό Ευαγγέλιο και 

πήγε να το βάλει μες στο φέρετρο, στο πάνω μέρος που 'μενε 

κενό. Τον σταμάτησαν οι διαμαρτυρίες του Ζήση που έβαλε τις 

φωνές, «όχι, παπα-Λεπ Ταιρ, όχι, μην το πετάς το ιερό 

Ευαγγέλιο στον άλλο κόσμο...». Τότε ο παπα-Λεπ Ταιρ, (…) το 

ξεφύλλισε γοργά με τον αντίχειρά του· όλες οι σελίδες του ήταν 

λευκές.81 

   Ο συγγραφέας ενταφιάζει το Ευαγγέλιο, που είναι η επιτομή του 

Χριστιανισμού· αυτό το θάψιμο αποτελεί το σπουδαιότερο αντιευαγγελικό 

μήνυμα που μεταδίδει: η ανίερη πράξη συμπυκνώνει τον αιρετικό 

στοχασμό του συγγραφέα και αποτελεί το θεμελιώδη άξονα γύρω από τον 

οποίο δομείται η Κουπέλα και το συνολικό έργο του. Εμμέσως, θάβει τις 

μαρτυρίες που περιγράφουν και αναπαριστούν τη ζωή του Χριστού - με 

αποτέλεσμα να αναιρεί την ύπαρξη του θεανθρώπου. 

   Η βαρύτητα της ταφής του Ευαγγελίου ενισχύεται από τα λόγια του 

παπά, που καθησυχάζει τα ταραγμένα παιδιά υποστηρίζοντας πως το 

Ευαγγέλιο δεν είναι παρά ένα αδειανό βιβλίο82. Η αντιχριστιανική πράξη 

ταράζει τους μαθητές, που εύλογα νιώθουν αμηχανία, φόβο και απορία 

σχετικά με την εγκυρότητα των ευαγγελικών περικοπών, που η δασκάλα 

συνήθιζε να τους διαβάζει.  

 

η κυρία Δομένικα συχνά μας διάβαζε ιστορίες από εκείνο το 

ασημόδετο βιβλίο, λέγοντας σαν μας έστελνε να το πάρουμε να 

ζητήσουμε απ' τον παπα-Λεπ Ταιρ το καλό (άραγε είχε και 

κάποιο ολόιδιο αντίτυπο εκείνου του βιβλίου που δεν ήταν και 

τόσο καλό;), μα στ' αλήθεια τι μας διάβαζε άραγε από ένα 

                                                           
81

 Ό. π., σελ. 39. 
82

 δεν υπάρχει Ευαγγέλιο· υπάρχουν μόνο αδειανά βιβλία..., ό. π. 



38 
 

ανύπαρκτο κείμενο· και ποιος ήταν τότε εκείνος που, μ' όλο 

που το 'ξερε πως θα χαθεί, προχώρησε, ποιος πρόδωσε και 

ποιος έδωσε τη μαχαιριά, ποιος πέθαινε για τους άλλους μέσα 

στις λευκές σελίδες εκείνου του βιβλίου, ποιος φίλησε στο  

κυρίως, ποιος βγήκε έξω με μια απλή κουβέντα, ποιος 

αγάπησε ποιον εκείνο το βράδυ στο λόφο με τις ελιές;83 

Τα ερωτήματα κορυφώνονται, όταν τα παιδιά διαπιστώνουν πως όσα 

είχαν διδαχτεί από τα ιερά κείμενα είναι μόνο η μία πλευρά ενός 

νομίσματος με δύο όψεις. Η αναμέτρησή τους με το κενό γεννά 

προβληματισμούς μα φωτίζει την απομυθοποιητική εκδοχή, που θεωρεί 

τις ευαγγελικές ιστορίες επινοημένες84.   

    

                                                           
83

 Ό. π., σελ. 39-40. 
84

 η κυρία Δομένικα δεν είχε κανένα λόγο να παίζει θέατρο πως τάχα διαβάζει το ασημόδετο βιβλίο 
για να μας λέει ιστορίες απ' το νου της, άρα λοιπόν η κυρία Δομένικα πράγματι διάβαζε μέσα απ' το 
βιβλίο, ναι, αυτό έκανε, διάβαζε το λευκό χαρτί..., ό. π., σελ. 40. 



39 
 

δεν υπάρχει καμιά διαθήκη   

 

   Όταν οι μαθητές συνειδητοποιούν το τέλος της δασκάλας τους, 

προσπαθούν να αποδώσουν την ευθύνη κάπου, έχοντας την ψευδαίσθηση 

πως ο πόνος της απώλειας θα αμβλυνθεί. Καθώς είναι γαλουχημένοι με 

τη χριστιανική κουλτούρα, νοθεύουν την αγάπη με την ενοχή και 

κατηγορούν τον εαυτό τους - ειδικά ο Γιώργος, ο πιο ερωτευμένος, που 

μονολογεί φταίω γιατί την αγάπησα τόσο πολύ και τόσο λάθος85. Γρήγορα, 

όμως, θυμούνται πως η αγάπη ποτέ δεν είναι λάθος και κατανοούν πως 

και οι ίδιοι αποτέλεσαν μέρος ενός σχεδίου που ξεκίνησε ως αποστολή 

και εξελίχθηκε σε επιλογή που υπήρξε θέλημα δικό της86. Υπήρξε θέλημα 

μιας που γεννήθηκε σημαδεμένη87, όπως αυτοπροσδιορίζεται στο 

τελευταίο γράμμα προς τους μαθητές της:  

  

   Όποιος διαβάζει τούτες τις γραμμές ας μάθει ότι είναι οι 

τελευταίες επιθυμίες μιας ετοιμοθάνατης. Για το λόγο αυτό ας 

παραδώσει το χαρτί που κρατά σε κάποιο αγόρι -όποιο να 'ναι- 

από την τρίτη τάξη του εκατοστού πέμπτου δημοτικού σχολείου 

της περιφέρειας Μαλακοπής κι ας σταματήσει την αδιάκριτη 

ανάγνωσή του εδώ. 

   Στα αγόρια της τάξης αυτής, τους μοναδικούς φίλους της 

ζωής μου, αφήνω τα εφτά κόκκινα τετράδια που βρίσκονται 

κλειδωμένα στο δεύτερο συρτάρι του γραφείου μου και τους 

ορίζω εκτελεστές των τελευταίων μου επιθυμιών. 

   Γεννήθηκα σημαδεμένη, έζησα ανάμεσα σε μαύρες σκιές 

και πεθαίνω δίχως να τις αποχωριστώ. Τίποτε δεν έχω να 

μοιράσω σε αυτούς που μένουν πίσω μου, παρά τα λιγοστά μου 

υπάρχοντα -ρούχα και έπιπλα-, αυτά ας τα δώσει ο παπα-Λεπ 

Ταιρ όπου νομίζει. 

 

                                                           
85

 Ό. π., σελ. 25.  
86

 Ό. π., σελ. 26. 
87

 Ό. π., σελ.27. 



40 
 

   Σε πολλά σημεία του βιβλίου η Δομένικα αναφέρεται με έκδηλο 

ψυχικό πόνο στο χρέος της δαιμονικής -όπως αφήνει να αιωρείται-

αποστολής που τη βαραίνει. Όταν τα παιδιά τη ρωτούν εναγωνίως για το 

μυστικό που κρύβει, εκείνη υπεκφεύγει με σύντομες88 ή αναλυτικές89 

απαντήσεις αλλά πάντα αινιγματικά, με τρόπο που να τονίζεται το 

γριφώδες  μεταηθικό καθήκον, που βαραίνει την ψυχή της.  

   Μόνο μια φορά οι πιέσεις των μαθητών -και κυρίως του Γιώργου- 

αναδύουν έναν άλλον εαυτό της δασκάλας, που τους αποκαλύπτει τη 

δαιμονική αποστολή της μέσα από θανατερές εικόνες. Με φωνή που 

φανερώνει βαθιά ψυχική πάλη και τραυλίζοντας ανεξέλεγκτα αφήνεται σε 

έναν ασυνάρτητο μονόλογο: 

 

σου 'χω μιλλλήσει για τις θάλασσες... του αίματος τις 

θάλλλασσες... εγώ δεν έπρεπε... δεν έπρρρεπε να φιλήσω... μα 

εγώ φίλλησα...90 

 

Στη συνέχεια -και πάντα ενώ βρίσκεται στο λόφο της Κουπέλας- η 

Δομένικα παραδέχεται πως δεν έχει κανέναν άλλο στον κόσμο παρά μόνο 

τον άνεμο. Όποτε φυσά γι’ αυτήν, συμμορφώνεται με τις προσταγές του 

και, όπως γράφει η ίδια στο χώμα με ένα καλάμι, τον συναντά ΕΔΩ ΚΑΙ 

ΠΑΝΤΟΥ91. 

   Σε αυτό το σημείο αξίζει να σημειωθεί πως η επιλογή του καλαμιού δεν 

είναι τυχαία, καθώς έχει καθιερωθεί ως όργανο εμπαιγμού, ξυλοδαρμού 

και βασανισμού του Χριστού από τους ρωμαίους στρατιώτες. Το καλάμι 

με το οποίο η δασκάλα χαράζει στο χώμα αλλόκοτες απαντήσεις στους 

μαθητές της, παραπέμπει στο μοναχικό δρόμο της θυσίας που 

φορτώθηκε στο Χριστό. Η Δομένικα δεν επιθυμεί να μοιραστεί το φορτίο 

                                                           
88

 όπως τα χείλη μου έσκασαν γιατί έτσι έπρεπε, ό. π., σελ. 210. 
89

 άμα σας μιλήσω, να το ξέρετε, δε θα μπορώ να πάρω πίσω όσα θα πω, δε θα 'ναι πλέον δυνατό να 
σβήσουν από τη μνήμη σας, θα 'ναι μαζί σας για πάντα, σαν μια μικρή αλεπού κάτω από την μπλούζα 
σας που θα σας ξεσκίζει τη σάρκα (…) το μυστικό μου είναι ο θάνατος... ο θάνατος των άλλων κι ο 
δικός μου... με βήμα λύκου και μάτια πελαργού... επάνω στην Κουπέλα... μ' ένα φιλί κι ο άνεμος να 
σφυρίζει... και μια μέρα που δύει πριν ανατείλει... οχτακόσιες εβδομήντα εννιά χιλιάδες εκατόν 
είκοσι πέντε..., ό. π. σελ. 211. 
90

 Ό. π., σελ. 240. 
91

 Ό. π., σελ. 241.  



41 
 

που της δόθηκε με κανέναν, ούτε με τον ερωτευμένο Γιώργο που 

διατίθεται να τη σώσει.  

 

Και τότε, μόλις η δασκάλα μας έγραψε αυτές τις λέξεις, 

αμέσως πετάχτηκε ο Γιώργος φωνάζοντας, έξαλλος από έρωτα, 

ζώντας στο δικό του κόσμο: «κυρία, δώσε μου τούτο το 

καλάμι... Είμαστε πια μαζί... Θα γίνεις γυναίκα μου... Θα 

γράφουμε πια μαζί στο χώμα... κρατώντας το και οι δυο...» 92 

 

   Από τη μια, ο Χριστός στο Όρος των Ελαιών απομονώνεται για να 

επικοινωνήσει με τον καλό Πατέρα και να διαχειριστεί την αγωνία του για 

το πικρό ποτήρι των παθημάτων που θα πιει. Από την άλλη, η Δομένικα, 

στο λόφο της Κουπέλας ενώνεται με το δαιμονικό άνεμο και 

εκστασιασμένη παραδίνεται στα παραγγέλματά του. Γνωρίζει καλά πως η 

πιο μεγάλη συμφορά είναι τα κρίνα93, δηλαδή η μοιραία στιγμή της 

τελευταίας συνάντησης94 πριν την ορισμένη αποπεράτωση ενός ηθικού 

χρέους, τέτοιου που στην Κουπέλα φαίνεται πως όλοι -με τον έναν ή άλλο 

τρόπο- το περιμένουμε σε μια γωνιά95.  

   Όπως προαναφέρθηκε, με αφορμή τη συμπεριφορά της κεντρικής 

ηρωίδας τίθενται κάποια ζητήματα μεταηθικής, που αποκανονικοποιούν 

το χριστιανικό σχέδιο σωτηρίας. Στην Κουπέλα δεν υπάρχει καμία ελπίδα 

λύτρωσης που να θεωρείται ένα καλό μελλοντικό ενδεχόμενο, τέτοιο που 

να αντιστοιχεί στη βασιλεία του Θεού. Ο ουράνιος Παράδεισος που 

προοικονομεί ο Χριστός για τον εαυτό του αλλά και η ψυχική σωτηρία 

που υπόσχεται στους μαθητές και λοιπούς πιστούς, απουσιάζουν από την 

Κουπέλα και αντικαθίστανται από τον αιματηρό χαμό96. Στο ορθόδοξο 

κήρυγμα του Χριστού για τη θεϊκή αποστολή της σωτηρίας των ανθρώπων 

                                                           
92

 Ό. π., σελ.241-242. 
93

 Ό. π., σελ. 433. 
94

 Ό. π., σελ 412. 
95

 Ό. π., σελ. 434. 
96

 ...ένας κομμμένος λαιμός και νννα σου οι θάλασσες από αίμα... Μμμου 'δωσε τη ζωή... μμμου 
'δωσε και το θάνατο... Κι ο βαρρρκάρης με το ξουριαφιασμμμένο πρόσωπο δδδεν αντέχει…, ό. π., 
σελ. 240. 



42 
 

από την αμαρτία, η Δομένικα αντιτάσσει τη βίαιη παρόρμηση97 μιας 

γυναίκας, που δε θέλει να σωθεί ή να σώσει αλλά να χαθεί στην τρέλα της 

λαγνείας. 

 

    

 

 

 

 

 

 

 

 

                                                           
97

 Εκείνη τον κοίταξε στιγμιαία μ' ένα φριχτά άδειο βλέμμα και έπειτα με μια αστραπιαία κίνηση 
έσπασε το καλάμι στο γόνατό της - έμοιαζε αφιονισμένη, ό. π., σελ. 242  



43 
 

Ἡ Παρθένος σήμερον, τὸν ὑπερούσιον τίκτει 
 

   Η τελευταία επιθυμία της Δομένικας αφορά τη μητέρα της Αύρα. 

Επιλέγει τη μέρα του Ευαγγελισμού της Θεοτόκου, δηλαδή την επέτειο 

της γέννησης του Χριστού, που είναι η πιο χαρμόσυνη είδηση για την 

Παναγία, για να εναποθέτει δια των χειλιών του Γιώργου ένα φιλί στο 

μάγουλο της μητέρας της. 

  

Και όσο εκείνη ζει, μια φορά κάθε χρόνο, τη μέρα του 

Ευαγγελισμού, στις είκοσι πέντε του Μαρτίου, ο ίδιος φίλος μου 

(που 'χει τα γαλανά μάτια του πατέρα) ας πηγαίνει νωρίς το 

απόγευμα στο σπίτι της, να της χτυπά την πόρτα και να της 

δίνει στο μάγουλο ένα απαλό φιλί. Ύστερα να φεύγει. 98 

 

Η Δομένικα επιλέγει τη συμβολική μέρα κατά την οποία αναγγέλθηκε η 

μεσσιανική έλευση, για να τελείται το μνημόσυνό της και να υπενθυμίζει 

με αυτό τον τρόπο στην Αύρα τον άδικο χαμό της· από την πλευρά της η 

Αύρα πενθεί σαν Χριστό99 το νεκρό παιδί που από τη στιγμή της 

σύλληψής του σημάδεψε με τη διαβολική κατάρα της μάγισσας 

Μπαρμπακούλας.  

   Όπως η Παναγία έτσι και η Αύρα σε όλη τη διάρκεια της ταφής 

παρουσιάζονται να μην πενθούν με δραματικό τρόπο αλλά αξιοπρεπώς, 

ίσως γιατί και οι δύο γνωρίζουν την εκούσια υποταγή των παιδιών τους σε 

μια άνωθεν εντολή. Η Αύρα μόνο μια στιγμή διαφοροποιείται και 

επιδίδεται σε ένα αλλόκοτο ξέσπασμα, γιατί έχει μεγάλο βάρος από 

τύψεις συνείδησης, καθώς νιώθει υπεύθυνη για την καταδίκη της κόρης 

της. Έτσι εξηγείται και η συγχώρεση που ζητά οδυρόμενη100, λίγο πριν 

θάψει οριστικά το παιδί της.  

                                                           
98

 Ό. π., σελ. 27. 
99

 πρώτη πίσω απ' το φέρετρο πήγαινε βέβαια η Αύρα Φραντζή, ωχρή σαν φάντασμα του άλλου 
κόσμου, μα συνάμα απόμακρη κι αλλόκοτα αγέρωχη· μαζί της, δεξιά κι αριστερά της, περπατούσαν 
δύο μαυροντυμένες γυναίκες που την έπιαναν τυπικά απ' τα μπράτσα., ό. π., σελ. 42.  
100

 Η μάνα της δασκάλας μας έκλαιγε με τρομερή ένταση, λες και το φιλί της Τζίλντας την είχε 
απελευθερώσει, έγδερνε με τα νύχια της τα ξύλο του φέρετρου, ο κότσος που 'ταν πιασμένα τα 
γκρίζα μαλλιά της λύθηκε και τα χτενάκια της έπεσαν στο χώμα· ό. π., σελ. 47. 



44 
 

 

τα χείλη της σχημάτισαν ένα χαμηλόφωνο ψίθυρο, που ωστόσο 

το δικό μας ασκημένο αυτί τον άκουσε, έναν ψίθυρο από μια 

μάνα στο πεθαμένο πλέον γέννημα των σπλάχνων της: 

«συχώρεσέ με». 101 

 

Η Αύρα νιώθει υπεύθυνη που η Δομένικα αποτέλεσε βασικό μέρος ενός 

σατανικού σχεδίου με σκοπό την ενσάρκωση του Διαβόλου. Στην 

εκπλήρωση αυτού του σκοπού ακούσια τάσσεται και η μητέρα, γεγονός 

που της γεννά την ανάγκη να ζητήσει συγχώρεση από το παιδί της.  

   Δεδομένου ότι οι άνθρωποι ζητούν συγχώρεση αν μετανιώσουν για την 

παραβίαση κάποιου ηθικού νόμου, η ακεραιότητα της συγκεκριμένης 

συγγνώμης τίθεται υπό αμφισβήτηση, γιατί ουσιαστικά δεν έχει 

αποδέκτη· η Δομένικα όχι μόνο είναι νεκρή αλλά δε βρίσκεται καν μέσα 

στο φέρετρο, συνθήκη που η Αύρα γνωρίζει - άρα απευθύνει τη μετάνοιά 

της για το υποτιθέμενο ηθικό παράπτωμα στο κενό. Επομένως, δεν 

πρόκειται για μια συγχώρηση από αυτές που ο Ζακ Ντερριντά ονομάζει 

καθαρές102, γιατί η συγγνώμη της Αύρας δεν είναι απροϋπόθετη103 αλλά 

υπολογίσιμη, προβλέψιμη και καθορίσιμη104. 

  Στην Κουπέλα ανασκευάζονται οι ευαγγελικές ιστορίες σχετικά με το 

ήθος της Παναγίας τη στιγμή που η Αύρα σμίγει με το Δομένικο, γιο της 

σατανικής Μπαρμπακούλας, που -καθώς είχε πλαγιάσει με τον ίδιο τον 

πονηρό105- ευθυνόταν για καθετί φριχτό κι ακατανόητο106 που συνέβαινε 

στο νησί. Κι αν η παρθένα Παναγία των Ευαγγελίων γονιμοποιείται από 

την προστακτική έγκλιση Χαίρε κεχαριτωμένη του Αρχαγγέλου Γαβριήλ, 

η προσταγή αυτή φαίνεται πως υπονομεύεται στην Κουπέλα· η Αύρα 

                                                           
101

 Ό. π. σελ. 47.  
102

 Για την αδύνατη συγχώρηση βλ. Penelope Deutscher, Ντερριντά, Πατάκης, μτφρ. Ιωάννα Ναούμ, 
Αθήνα, 2012, σελ. 125. 
103

 Ό. π., σελ. 110.  
104

 Ό. π. 
 
105

 Κουπέλα, ό. π., σελ. 279. 
106

 Ό. π., σελ. 280. 



45 
 

ενώνεται με αυτόν που προορίζεται για πατέρας του ενσαρκωμένου 

Διαβόλου107.  

   Είναι φανερό πως η αρχέγονη έλξη του ανθρώπου για κάθε τι 

διαβολικό κατέχει ξεχωριστή θέση στο μυθιστόρημα και διαδραματίζει 

σημαντικό αναθεωρητικό ρόλο. Από τη μια πλευρά οι χωραΐτες 

παρουσιάζονται να φοβούνται την Μπαρμπακούλα και να θέλουν να 

απαλλαγούν μια για πάντα από τη διαβολεμένη μάγισσα108, γιατί αστεία με 

τον διάβολο δε γίνονται109 και από την άλλη η Αύρα εμφανίζεται φανερά 

γοητευμένη από τη μάγισσα· τόσο που αποφασίζει ενστικτωδώς να 

κατευθυνθεί και εντέλει να μείνει στη σπηλιά της τρομακτικής γυναίκας.  

   Δεν είναι τυχαίο ότι η Δομένικα κυοφορείται στη μήτρα μιας γυναίκας, 

που επιδιώκει να ανακαλύψει τη διττή φύση της, γιατί την γοητεύει η 

σκοτεινή πλευρά. Άλλη μια φορά ερωτήματα μεταηθικής προβάλλουν στο 

προσκήνιο, καθώς ψυχολογικά κίνητρα και μεταφυσικά καλέσματα 

διαπλέκουν αντιθετικές έννοιες όπως καλό και κακό, ηθικό και ανήθικο, 

φυσικό και αφύσικο110. Σε αυτό το σημείο περιγράφεται ο αγώνας 

κάποιων ανθρώπων που, αφού συνειδητοποιήσουν το διαρκή ερχομό του 

φριχτού τέλους, παλεύουν να αποδεχτούν το καλό και το κακό που 

καρπίζει η θνητότητα μέσα τους. Στο πρόσωπο της Αύρας η αέναη πάλη 

των αντικρουόμενων δυνάμεων συντελείται στο πλαίσιο της απέλπιδας 

προσπάθειας αυτογνωσίας και ύπαρξης μέσα στο ματαιωμένο παρόν.   

   Συγκεκριμένα, η Αύρα παρουσιάζεται να πιστεύει πως θα προσεγγίσει 

την πληρότητα και θα κονιορτοποιήσει τον πόνο του θανάτου, μόνο αν 

θυσιάσει το αυτεξούσιό της. Φαίνεται πως δεν υπάρχει τίποτα πιο ηδονικό 

για εκείνη από την απόλυτη υποδούλωση στην ασύδοτη βούληση των 

σκοτεινών δυνάμεων του πονηρού, που καθρεφτίζονταν στο πρόσωπό της 

                                                           
107

Η ερωτική συνεύρεση με κάποια διαβολική φύση είναι μοτίβο που επανέρχεται στον Τριαρίδη. 

Ενδεικτικά: Η Μαρία των μελένιων λεμονιών δεν είναι αγνή σαν Παναγία αλλά μια κοπέλα 
ερεθισμένη και σπαρμένη από τον αρχαίο μαύρο τράγο που ξεψυχά μέσα της (βλ. εισαγωγή, σελ. 
14).  
108

 Ό. π., σελ. 280. 
109

 Ό. π. 
110

 όχι πως ηδονιζόταν με την ιδέα του κακού, απλά ένιωθε πως αυτό θα τη γαλήνευε, πως όλη η 
φύση είναι μια προετοιμασία για τη φρίκη, το θάνατο και τον οριστικό ερχομό του απαίσιου και 
αποτρόπαιου και μιαρού, κι αναζητούσε την απόλυτη ακρότητα για να προσδιορίσει τον εαυτό της 
μες στην απόγνωση..., ό. π., σελ. 281. 



46 
 

Μπαρμπακούλας111. Και πράγματι, η μάγισσα έχει σκοπό να προσφέρει 

την Αύρα στο Διάβολο για να ευοδωθεί το υποχθόνιο σχέδιό της: να 

ενσαρκωθεί σ' ένα αθώο νεογέννητο βρέφος112 το πνεύμα του δεσπότη της 

-σατανά- με σκοπό να κυριαρχήσει στον κόσμο113.  

   Το αντιάγγελμα είναι έκδηλο στα συγκεκριμένα αποσπάσματα της 

Κουπέλας, γιατί -αντίθετα με την Παναγία που σύμφωνα με το μεσσιανικό 

πλάνο δράσης παρουσιάζεται να γεννά τον καλό γιό του Θεού- η Αύρα 

εγκλωβίζεται σε ένα σατανικό σενάριο, που της επιβάλλει να γίνει μητέρα 

του Διαβόλου. Αυτό το απροσδόκητο σχέδιο εκπλήσσει την Αύρα και για 

έναν επιπρόσθετο λόγο: ενώ γυρεύει τη μάγισσα για να ζυγώσει το 

γαλήνεμα μέσα από την ανυπαρξία του θανάτου114, της ανατίθεται να 

ζήσει, για να φέρει στον κόσμο ένα βρέφος με μοναδικό προορισμό τη 

θυσία του στο βωμό της ενσαρκωμένης κυριαρχίας του διαβόλου στη γη.  

   Παρόλα αυτά δέχεται, μαθημένη να υπακούει σε κάθε πρόσταγμα της 

μητέρας115 της, ακριβώς όπως η Παναγία εκτελεί πειθήνια τη θεϊκή 

εντολή. Το σχέδιο στην Κουπέλα είναι σατανικό και εκπλήρωση του 

προϋποθέτει τη συμβολή ενός σημαδεμένου αθώου γαλανομάτη. Αυτός 

δεν είναι άλλος από το γιο της Μπαρμπακούλας, τον βαρκάρη με το 

ξουραφιασμένο πρόσωπο116 που ζει στην καλύβα στην ακτή των φιδιών117. 

Από το σπέρμα αυτού που γνωρίζει από φίδια και αέναα θαλασσινά 

ταξίδια, μένει έγκυος η Αύρα, ενώ ξημερώνει η 25η Μαρτίου, δηλαδή η 

μέρα του Ευαγγελισμού. 

                                                           
111

 Η Αύρα δεν πίστευε μήτε στην ελευθερία μήτε στην αγάπη της Μπαρμπακούλας, μα εκείνη η 
τυφλή υποταγή στις βουλές της μάγισσας, η αδιαμαρτύρητη αναμονή του θανάτου, η ολοκληρωτική 
εξάρτηση απ' την απεριόριστη ελευθερία κάποιου άλλου έκαναν την καρδιά της να σκιρτά τόσο 
δυνατά, που ένιωθε πως μια τέτοια θυσία θα ήταν η απόλυτη ολοκλήρωσή της. Ό. π., σελ.287. 
112

 Ό. π., σελ. 290. 
113

 Ό. π.  
114

(…)περίμενε την αναγγελία ενός θανάτου που θα τη γαλήνευε μια και καλή κι άκουσε ένα σχέδιο 
για την κατάκτηση του κόσμου. (…) αυτήν την ενδιέφερε μονάχα ό,τι ένιωθε πως την οδηγούσε στο 
απόλυτο κι οριστικό άκρο, όπως το ηδονικό ρίγος του θανάτου που μουδιάζει τα μάγουλα…, ό. π., 
σελ. 290. 
115

 Ό. π., σελ. 291. 
116

 Ό. π., σελ. 292. 
117

 Ό. π. 



47 
 

   Σε μια μετασυμβολική εικόνα118, ο συγγραφέας συνδυάζει την 

ανακατεύθυνση των ευαγγελικών ιστοριών με τη μεταστροφή της ηρωίδας 

του (Αύρας), όταν μετά από ένα αλλόκοτο και ανεξήγητο περιστατικό, οι 

τύψεις γεννιούνται μέσα της και την αποπαθητικοποιούν. Η Αύρα, σε 

αντίθεση με την υποτακτική Παναγία, αποφασίζει να καταστρέψει το 

υπέρτερο σχέδιο της Μπαρμπακούλας όχι τόσο από μητρική στοργή, όσο 

από εγωισμό, δειλία και φόβο για τη δημιουργία μιας μη αναστρέψιμης 

πραγματικότητας119.  

   Η Αύρα επιλέγει να οδηγήσει το Δομένικο στη μητροκτονία κι ας ξέρει 

πως αν γίνεις μητροκτόνος είναι σαν να σκοτώνεις τον εαυτό σου120. 

Επικαλείται τα συναισθήματα που ο σημαδεμένος άντρας τρέφει για 

εκείνη αλλά και για το παιδί τους, προκειμένου να αποτρέψει το 

σατανικό σχέδιο της μάγισσας μητέρας του, δηλαδή το χτίσιμο ενός 

κόσμου περιχαρακωμένου στο οριστικό121 - αποτέλεσμα της αιώνιας 

βασιλείας του διαβόλου122 που κυοφορεί. Εύλογα, η αδίστακτη αντίδραση 

                                                           
118

(…)ένα γκρίζο πρωινό στις αρχές του Σεπτέμβρη, συνέβη κάτι παράξενο που στ' αλήθεια τη 
συγκλόνισε την Αύρα, σαν κάποιος να λόγχισε την καρδιά της κι ο πόνος να την ξύπνησε από νάρκη 
βαθιά: ήταν στη θάλασσα κι έπλενε τα μαύρα πανιά, μια ύπουλη κουφόβραση βάραινε την 
ατμόσφαιρα, το νερό ήταν λάδι, ακίνητο σαν ψέμα, ο αέρας μύριζε έντονα σαπίλα από ξεβρασμένα 
φύκια· έξαφνα ο άνεμος φύσηξε μιαν κοφτή ριπή, πολύ δυνατή, μα ζήτημα να κράτησε δυο τρία 
δευτερόλεπτα· η Αύρα, αν και γονατισμένη, μόλις και μπόρεσε να μην ξαπλωθεί κάτω, σαν να την 
είχε χαστουκίσει κάποιος με δύναμη. Αμέσως σηκώθηκε από το βάθος του ορίζοντα ένα μοναδικό 
κύμα, που, όσο πλησίαζε την ακτή, τόσο πιο θεόρατο γινόταν· θα 'ταν πάνω από δύο μέτρα σαν 
έσκασε στην αμμούδα, και βέβαια τη σκέπασε ολότελα την Αύρα, την κατάπιε ολόκληρη. Σαν έσκασε 
το κύμα, εκείνη σηκώθηκε όρθια παραπατώντας κι άρχισε να ψάχνει τα πανιά που 'χαν σκορπίσει 
στους αφρούς· κάποια στιγμή ένιωσε κάτι στο δεξί της μάγουλο, έβαλε το χέρι της και το 'πιασε. Ένα 
φύκι είχε κολλήσει πάνω στο δέρμα της και δεν ξεκολλούσε με τίποτε· του κάκου το 'ξυσε, το 'γδαρε 
με τα νύχια της, το 'πλυνε με αλατόνερο, το 'τριψε με άμμο, δεν έφευγε με τίποτε, λες κι ήτανε 
κρεατοελιά που 'χε από γεννησιμιού της. Ανήσυχη κι απορημένη, γύρισε στη σπηλιά της μάγισσας, 
πάντοτε ένα σημάδι κάπου σε οδηγεί, σκέφτηκε· η Μπαρμπακούλα, μόλις το είδε, έκανε σαν τρελή, 
δεν περίμενε καν ν' ακούσει τι συνέβη, πήρε το μεγάλο δίκοπο μαχαίρι με την κόκκινη λαβή, στάλαξε 
πάνω του ένα διάφανο υγρό σαν νερό από ένα πήλινο μπουκαλάκι κι ευθύς έκοψε το φύκι σύρριζα 
από το μάγουλό της και το πέταξε στη φωτιά... Η Αύρα πόνεσε σαν να της έκοβαν τη σάρκα, μα δεν 
έβγαλε κιχ. Το πρόσωπό της γέμισε αίματα, η μάγισσα της έβαλε στην πληγή τριμμένο κουκουνάρι 
και γύρη μαργαρίτας και την έδεσε με το μαύρο μαντίλι της περνώντας το γύρω απ' το κεφάλι της. 
(Κουπέλα, σελ. 293-294) 
119

 Η ανησυχία για το αμετάκλητο εκφράζεται διάσπαρτα στο συνολικό έργο του συγγραφέα αλλά 
κυρίως στην ιστορία Η παγωμένη καρδιά των ευτυχισμένων ανθρώπων (Θανάσης Τριαρίδης, Το 
τρυφερό μαχαίρι του Πέτρο Μπόλε και άλλες τρεις ιστορίες δακρύων, Θεσσαλονίκη, δήγμα, 2010.) 
120

 Ό. π., σελ. 300. 
121

 αυτή που ηδονιζόταν αφάνταστα με την ιδέα του θανάτου ένιωσε πως ένας κόσμος με οριστική 
αγάπη, με οριστικό μίσος, με οριστική θλίψη, με οριστική μελαγχολία, με οριστική ευτυχία και 
οριστικά ηλιοβασιλέματα ίσως να μην αντέχεται, ό. π., σελ. 300. 
122

 Ό. π., σελ. 304. 



48 
 

της Αύρας κατά της δημιουργία ενός συντελεσμένου και αμετακίνητου 

κράτους συνιστά διασπαστική τάση προς την επιβολή ενός ανώτερου 

σχεδίου. 

   Ο Δομένικος, γυρεύοντας να κερδίσει την αγάπη της Αύρας αλλά και 

να διασκεδάσει την απογοήτευση που νιώθει όντας άθυρμα της μητέρας 

του, καταφεύγει στην άμεση δολοφονία της δεύτερης. Αυτό το σημείο 

αποτελεί το βασικό δομικό θεμέλιο στην οικονομία της Κουπέλας· η 

στιγμή που ο γιός εξανθρωπίζει123 δια του φόνου για να ξαναφτιάξει τον 

κόσμο124. Δεν είναι τυχαίο πως ο συγγραφέας επιλέγει το τοπίο της 

εσχατολογικής Αποκάλυψης για να πλαισιώσει τις σκηνές του 

ψυχορραγήματος και της κατάρας125 που επισύρει στη Δομένικα έναν 

παρατεταμένο ζώντα χαμό.   

   Η αποτυχία πραγμάτωσης του σατανικού σχεδίου σηματοδοτεί το τέλος 

της αθωότητας ενός σημαδεμένου αθώου και την αρχή μιας νέας ζωής 

για την Αύρα. Ο Δομένικος μετά το φονικό εγκαταλείπει την Αύρα με το 

παράπονο-κατηγορία ότι δεν τον αγάπησε ποτέ και γίνεται στοιχειό της 

θάλασσας126 που φονεύει -όχι τυχαία- ψαράδες. Στο μεταξύ, πρώτο 

μέλημα της στοργικής μάνας είναι να λυτρώσει την κόρη της από την 

κατάρα της μάγισσας, πιστεύοντας πως πρέπει να πολεμήσει την κατάρα 

με κατάρα127, δηλαδή να αντιμετωπίσει το κακό μόνο με κακό. 

   Όλα τα παραπάνω φανερώνουν την αντίστροφη συνομιλία της 

Κουπέλας με τα ιερά κείμενα, καθώς δεν είναι η πρώτη φορά που γονιός 

-στην προσπάθεια να σώσει το παιδί του- το βυθίζει σε μια νέα καταδίκη. 

Η Αύρα αντικαταριέται τη Δομένικα -και κατά προέκταση όποιον 

ερωτευτεί- με την ψευδαίσθηση ότι μόνο έτσι θα την απολυτρώσει από 

την κατάρα. Και αποτελεί παράδοξο ότι η ίδια η Αύρα, που έμελλε να 

                                                           
123

 Εξάλλου όλοι μα όλοι οι σοφοί επέμεναν έτσι φτιάχνεται ο κόσμος: με τον φόνο να εξανθρωπίζει, 
με το ξεσπλάχνισμα της αγάπης. (Κουπέλα, σελ. 312.) 
124

 Sic mundus creatus est είναι ο τίτλος που επιλέγει ο Τριαρίδης για το Κεφαλαιο (41). 
125

 «...σ' είχα για κόρη μου, σκύλα, κι εσύ με πρόδωσες... κατάρα σε σένανε, οχιά... χαμόγελο να μην 
ανθίσει ξανά στα χείλη σου... και στο εξής να μη νιώσεις πεθυμιά για σερνικό... κατάρα και στο παιδί 
που θα γεννήσεις... να 'ναι κορίτσι... να μη χαρεί ποτέ της σμίξιμο με άντρα... ρώγες που θηλάζονται 
να μην έχει στο στήθος της... κι όποιον ερωτευτεί να τον δει να πεθαίνει μέσα σε χίλιες παρά μία 
μέρες... κι άμα τύχει κι αυτός να γλιτώσει, τότε εκείνη να μη δει το ξημέρωμα της χιλιοστής...», ό. π., 
σελ. 307-308. 
126

 Ό. π., σελ. 313. 
127

 Ό. π., σελ. 317. 



49 
 

αγαπήσει και να ενωθεί με τον πατριό της Δομένικας Νίκο Φραντζή 

αποκλειστικά και μόνο μέσω των δακρύων128, πιστεύει πως η μονάκριβη 

κόρη της θα ερωτευόταν και θα εκφραζόταν ερωτικά με το ορθόδοξο 

τρόπο του φιλιού.  

                                                           
128

 ποτέ δεν είχανε κοιμηθεί μαζί - μήτε καν είχαν φιληθεί, μήτε ο ένας είχε μάθει τα μυστικά του 
άλλου. Μόνο τα βράδια έκλαιγαν πλάι πλάι στην κούνια της βεράντας, ό. π., σελ. 323. 



50 
 

 
Μάγος είσαι Κύριε και θαυμαστά τα έργα σου 

 

   Η Δομένικα σε όλη τη διάρκεια της συναναστροφής της με τους 

μαθητές προβαίνει σε μια σειρά αναπάντεχων εξωπραγματικών πράξεων, 

που προκαλούν κατάπληξη, καταρρίπτουν τους φυσικούς νόμους και 

δεν μπορούν να εξηγηθούν με την ανθρώπινη λογική. Οι αντίστοιχες 

πράξεις του Χριστού, ονομάστηκαν από τους Αποστόλους και 

παρουσιάστηκαν από τα Ευαγγέλια ως θαύματα κι έτσι καθιερώθηκαν 

και από τους χριστιανούς. Η δασκάλα δεν έχει την πρόθεση να 

προσδώσει στην ύπαρξή της μεσσιανικό χαρακτήρα αλλά είναι γεγονός 

πως μόνο με θεϊκή -ή δαιμονική- παρέμβαση εξηγούνται οι πράξεις της, 

που παραβιάζουν τα όρια της θνητότητας.  

   Ο συγγραφέας από το πρώτο κεφάλαιο του βιβλίου δίνει μια γενική 

εικόνα των θαυμαστών εμπειριών129 που έζησαν οι μαθητές δίπλα στην 

ξεχωριστή δασκάλα τους, ενώ δεν παραλείπει να υπονοήσει τη δαιμονική 

της φύση. Ο αναγνώστης καταλαβαίνει πως η Δομένικα δεν είναι μια 

τυπική δασκάλα και ότι οι μαθητές έχουν υπάρξει αυτόπτες μάρτυρες 

απίστευτων εμπειριών - αντίστοιχων με αυτές που έζησαν οι μαθητές του 

Χριστού. Άλλωστε, οι πιστοί ευαγγελιστές περιγράφοντας αυτές τις 

εμπειρίες στα κείμενά τους εμμέσως ερμηνεύουν την εξακτίνωση των 

σχέσεων μαθητείας στο διηνεκές.  

   Κάτι αντίστοιχο κάνει και ο  ομοδιηγητικός αφηγητής στην Κουπέλα, 

υπό το πρίσμα του οποίου γνωστοποιούνται τα θαυμαστά έργα της 

Δομένικας. Στην Κουπέλα προβάλλεται το ενδεχόμενο οι μαθητές και ο 

αφηγητής του μυθιστορήματος -αλλά και συνεκδοχικά οι μαθητές του 

Χριστού- να πιστεύουν σε ό, τι έχουν ανάγκη να πιστέψουν. Και στις δύο 

περιπτώσεις υπονοείται πως η τυφλή πίστη προς το δάσκαλο μάλλον 

βασίζεται στην ανθρώπινη ανάγκη για προσήλωση και αφοσίωση. Αυτό 

                                                           
129

θυμήθηκα το παλιό ασημένιο ρολόι που χάθηκε κάτω απ' το μαύρο μαντίλι, το κυνηγητό των 
χελιδονιών, την κυρτή ατσαλένια σπάθα που έλαμψε κατακόκκινη απ' τον ήλιο του απογεύματος, 
τους αετούς με τα κομμένα κεφάλια στα νύχια τους (…), τη μαρμάρινη Παναγία που 'κλαιγε με 
κόκκινα δάκρυα, θυμήθηκα τις πασχαλίτσες που βγαίναν απ' την τσάντα της και περπατούσαν, τις 
ξύλινες καρδούλες που μας μοίραζε, το χωνί που ακουμπούσε στο στήθος μας για να καταλάβει 
ποιος από μας ήταν περισσότερο ερωτευμένος, ό. π., σελ. 18. 



51 
 

δικαιολογείται και από το γεγονός ότι η σχέση μαθητείας -που αγγίζει τη 

λατρεία- δε στηρίζεται κυρίως στη διδαχή αλλά σε ανορθολογικές πράξεις 

που μαγεύουν τους μαθητές. 

   Μια θαυμαστή πράξη130 της Δομένικας, η χρονικά τελευταία της ζωής 

της αλλά η πρώτη που ο αφηγητής επιλέγει να καταθέσει αναλυτικότερα 

στην αγαπημένη του, διαδραματίζεται τη νύχτα που οι μαθητές 

ανακαλύπτουν και διαβάζουν το γράμμα της δασκάλας τους και μάλιστα 

ενώ αυτή είναι νεκρή. Σε αυτό το σημείο φανερώνεται πως η σχέση 

μεταξύ δασκάλας και μαθητών βασίζεται στη συναισθησία, καθώς ο ήχος 

ενός αηδονιού μέσα στο καταχείμωνο παρηγορεί τα παιδιά που πενθούν 

για το τραγικό τέλος της αγαπημένης τους δασκάλας. Ακόμη, μέσω του 

μικρού θαύματος κατανοούν -με πρώτο το Γιώργο- ότι η ίδια είχε 

ευθυγραμμιστεί με την κληρωμένη βούληση131, που όρισε την 

κατακλείδα της ζωής της. Έτσι θέλησε132, συνειδητοποιεί μονολογώντας ο 

αγαπημένος μαθητής, καταλαγιασμένος πια μετά το μικρό θαύμα. 

   Τη γαλήνη μου τη σκόρπισα στον άνεμο ενός καταραμένου λόφου με 

θέληση δική μου133· από τη στιγμή που η Δομένικα παραδέχεται την 

αυτόβουλη θυσία της, το ένα θαύμα διαδέχεται το άλλο μπροστά στα 

έκπληκτα μάτια των αγοριών. Αυτό το απόσπασμα έχει αποδιδακτικό 

χαρακτήρα: η δασκάλα τους μιλά για τη φλαμουριά - σύμβολο της 

δικαιοσύνης, που εκείνη είχε κάψει134- και τα ερεθισμένα αγόρια 

τραγουδούν -αντί προσευχής- ένα τραγούδι που δεν γνωρίζουν. Ενώ τα 

χείλη προφέρουν από μόνα τους τις λέξεις, οι μαθητές δε νιώθουν 

ευλάβεια και δέος αλλά εξωπραγματική έκσταση135.   

                                                           
130

 Έξαφνα έπαψε το βουητό του ανέμου και ακούστηκε μια υπέροχη μουσική. Ευθύς στήσαμε αυτί 
σαν μαγεμένοι· ήταν το κελάηδημα ενός αηδονιού - μα πού βρέθηκε τ' αηδόνι να τραγουδά μες στο 
καταχείμωνο; Κι ήτανε τόσο γλυκό το τραγούδι εκείνο, που δεν προφτάσαμε να συλλογιστούμε 
τίποτα, ο ήχος έσταζε σαν βάλσαμο στις καρδιές μας, ό. π., σελ. 28. 
131

 Έτσι θέλησε, συνειδητοποιεί μονολογώντας ο αγαπημένος μαθητής, καταλαγιασμένος πια μετά 
το μικρό θαύμα, ό. π.  
132

 Ό. π. 
133

 Ό. π., σελ. 101. 
134

 Ό. π. 
135

Μια ευδαιμονία υπερκόσμια μας είχε κυριεύσει όλους μας μες στην τάξη, καθώς τραγουδούσαμε 
για εκείνο το δέντρο που θα φυτεύαμε, μια πλησμονή ηδονικών αισθημάτων μάς πλημμύρισε κι όλα 
γύρω μας έχασαν το αληθινό τους βάρος και υψώθηκαν στον αέρα, ό. π. σελ. 102. 



52 
 

   Την ίδια στιγμή τα παιδιά γίνονται αυτόπτες μάρτυρες της πληγής που 

έχει ανοίξει ο Διάβολος στη Δομένικα. Λίγα λεπτά πριν αρχίσουν τα 

παιδιά το τραγούδι, ματώνει η μύτη του Σίμη (ενός από τους μαθητές) και 

η Δομένικα σπεύδει να του τη σκουπίσει με το μαντήλι της, το οποίο 

αφού νοτίσει από το αίμα του παιδιού εναποθέτει στην τσάντα της136. Ενώ 

τα παιδιά τραγουδούν βλέπουν πεντακάθαρα το σημάδι του δαίμονα για 

την κατάρα που βασάνιζε από γεννησιμιού της τη δασκάλα137.  

   Στο κεφάλαιο αυτό ανασταίνει το διαβολικό φίδι του προπατορικού 

αμαρτήματος138, για να τονίσει πώς τα ιερά κείμενα υπηρετούν την 

εγκόλπωση της ενοχής στην ψυχή των αθώων. Η Δομένικα υποδέχεται 

ατάραχα το φολιδωτό ερπετό, που, αν και καμωμένο από το αίμα του 

Σίμη, έλκεται από εκείνη σαν να είναι η κοιτίδα του. Ενώ η δασκάλα 

υπομένει στωικά το κουλούριασμα του φιδιού γύρω της, το πρόσωπο της 

μοιάζει με ανοιχτή αιμορραγούσα πληγή.   

    Το όραμα με τις πασχαλίτσες - φίδι, που έλαβε τέλος μέσα στα λίγα 

δευτερόλεπτα κατά τα οποία η Δομένικα γύρισε την πλάτη της στους 

μαθητές, αποτελεί επιβεβαίωση της υποψίας των μαθητών πως σκοτεινές 

δυνάμεις139 εξουσιάζουν τη ζωή της δασκάλας. Η δασκάλα καταπίνοντας 

αδιαμαρτύρητα την πληγή που της κατατρώει τα χείλη, υποδηλώνει την 

                                                           
136

η τσάντα της κυρίας Δομένικας, που ήταν όρθια πάνω στην έδρα, έπεσε χωρίς κανένας να την 
αγγίξει και μισάνοιξε· απ' το άνοιγμα φάνηκε το διπλωμένο μαντίλι της, ματωμένο φυσικά από τη 
μύτη του Σίμη. Και μέσα από το διπλωμένο ολοκόκκινο μαντίλι άρχισαν να βγαίνουν πασχαλίτσες, η 
μια πίσω απ' την άλλη σαν μια ατέλειωτη στρατιά. (…) Και, μ' όλο που όλοι μας την προσέξαμε αυτή 
την αλλόκοτη σκηνή, ούτε ένας δεν τόλμησε να σταματήσει το τραγούδι του, ίσως γιατί το νιώσαμε 
πως εκείνη τη στιγμή κάποια δύναμη πέρα από τα ανθρώπινα μέτρα μάς αποκαλυπτόταν, μια 
αποκάλυψη που αν έπαυε δε θα την αξιωνόμασταν για δεύτερη φορά· (…) το μαυροκόκκινο φίδι που 
'χε σχηματιστεί με το σμάρι από τις πασχαλίτσες ολοένα την πλησίαζε (…) μα εκείνη δεν αντιδρούσε 
διόλου, σαν να μην το είχε δει, ό. π., σελ. 102-103. 
137

 Ό. π. 
138

 Κάποτε οι πασχαλίτσες άρχισαν να ανεβαίνουν στο πόδι της (…) οι πασχαλίτσες ανέβαιναν σαν 
τύψεις, πρώτα την κοιλιά, έπειτα το στέρνο της κυρίας Δομένικας, πέρασαν το λαιμό της και τότε 
έγινε το πιο παράξενο, το ολωσδιόλου αλλόκοτο, αυτό που δήλωνε την παρουσία του υπερφυσικού 
πιο έντονα από όλα τα υπόλοιπα: εκείνες οι αναρίθμητες πασχαλίτσες που γεννήθηκαν ένα 
φθινοπωρινό μεσημέρι από το αίμα του Σίμη μαζεύτηκαν όλες μαζί (ναι, δεν είναι δυνατόν, μα έγινε) 
πάνω στα σκασμένα χείλη της δασκάλας μας και κόλλησαν εκεί επάνω, όπως θα κολλούσαν στο 
μαύρο μέλι. (…) η κυρία Δομένικα τραγουδούσε μαζί μας με πάθος, και, Θεέ μου, τι φριχτό, όλο και 
πύκνωναν οι πασχαλίτσες πάνω στα χείλια της, έμπαιναν στο στόμα της και στα ρουθούνια της, 
παραμορφώνοντάς της τη μορφή, φαντάσου ένα φίδι να κουλουριάζεται γύρω γύρω απ' το στόμα 
σου (…) οι πασχαλίτσες σιγά σιγά χάνονταν μέσα στο στόμα της δασκάλας μας ή μπαίναν μες στη 
μύτη της κι ήταν σαν να 'χε ανοίξει μια φριχτή πληγή στο κέντρο του προσώπου της, ό. π., σελ. 104-
105. 
139

 Ό. π., σελ. 105. 



53 
 

επικινδυνότητα του καταραμένου φιλιού της. Ακόμη, υπονοείται πως 

καταπίνει την ιερή πληγή και σαν άλλος Χριστός αποδέχεται πειθήνια το 

ρόλο που της ανατέθηκε.  

   Η Δομένικα στην προσπάθεια να μάθει στα παιδιά τι θα πει αγώνας140 

προκαλεί την ευθιξία τους. Προσβάλλει τη γενναιότητά τους 

γνωστοποιώντας πως η άνοιξη δεν έρχεται έτσι απλά αλλά κερδίζεται στα 

αυλάκια του αίματος141. Μ’ αυτή τη δήλωση αγκιστρώνει142 την ψυχή των 

μαθητών και κυρίως του Γιώργου, που -τυφλά αφοσιωμένος στην 

αγαπημένη δασκάλα- δε διστάζει να θυσιάσει το λαιμό του προκειμένου 

να ανθίσουν τα λουλούδια143. Η -δοσμένη στο θάνατο- Δομένικα αποτελεί 

παράδειγμα προς μίμηση για τα παιδιά, που καθώς μυούνται στο 

θανατικό του έρωτα144, δε διστάζουν να ζήσουν αλλά και να πεθάνουν 

κατ’ εικόνα και καθ’ ομοίωση αυτής που αγαπούν.  

   Μέσα σε ένα κλίμα επιθανάτιας ηδονής, τέτοιο που καλλιεργεί ο 

συγγραφέας όταν η τριαριδική γκάβλα γεννά (ή γεννιέται από) το χαμό, οι 

μαθητές σκάβουν το αυλάκι για να κυλήσει το αίμα του Γιώργου. Ο 

αφηγητής περιγράφει πως ένα μούδιασμα ξεκίνησε από εκεί χαμηλά, 

ανάμεσα απ' τα σκέλια μας, κι ανέβαινε προς την καρδιά145. Σε αυτό το 
κεφάλαιο ο αποσχηματισμός συντελείται όταν ο έρωτας και ο θάνατος 

συμπορεύονται για να συναντήσουν το θαύμα, καθώς η Δομένικα 

παρουσιάζεται αποφασισμένη να κατεβάσει μια σπάθα σ’ έναν 

ανυπεράσπιστο λαιμό146.  

   Όταν λίγες στιγμές πριν την ανθρωποθυσία ανθίζουν ξαφνικά οι 

μαργαρίτες, εύλογα ο αναγνώστης μπορεί να εικάσει ότι η Δομένικα 

ευθύνεται για τον απρόσμενο ερχομό της άνοιξης, προκειμένου να μη 

θυσιαστεί το παιδί. Το αντιάγγελμα συντελείται όταν ο Γιώργος δε 

                                                           
140

 Ό. π., σελ. 163-163. 
141

 Ό. π., σελ. 155. 
142

 Ό. π. 
143 

«Για να κερδηθεί η άνοιξη, χρειάζεται πρώτα απ' όλα κάποιος να χαλαλίσει το λαιμό του...» μας 
είπε αμέσως μόλις κάθισε μαζί μας οκλαδόν στο τσιμέντο της αλάνας· (…) «αυτός που θα βάλει το 
λαιμό του βρέθηκε· αυτή που θα κατεβάσει τη σπάθα να το ξανασκεφτεί, μήπως και δειλιάσει την 
τελευταία στιγμή...» ό. π., σελ. 157. 
144

Βαγγέλης Αθανασόπουλος, Παραμύθι της μύησης στο θανατικό του έρωτα, Ο θάνατος και η 
ανάσταση της Δομένικας Φραντζή, περιοδικό Βιβλιοθήκη της Ελευθεροτυπίας, 17 Μαρτίου 2000. 
145

 Ό. π., σελ. 161. 
146

 Ό. π., σελ. 159. 



54 
 

λιγοψυχεί και απαιτεί να αποκεφαλιστεί, για να ολοκληρωθεί η θυσία στο 

όνομα της αγάπης. Αντίθετα με τους μαθητές του Χριστού (Πέτρο, Ιάκωβο 

και Ιωάννη) που προγεύονται την υπόσχεση της αιώνιας ζωής στο όρος 

Θαβώρ147, στην Κουπέλα ο μαθητής προσφέρει εν λευκώ τη ζωή του στην 

εφήμερη στιγμή και το χαμό. Το θαύμα συντελείται όταν η Δομένικα, 

χαμογελώντας αινιγματικά, δε διστάζει να κατεβάσει -με διαβολική 

ταχύτητα- το σπαθί στο λαιμό του μαθητή148. Όμως το σπαθί 

μεταστοιχειώνεται και ο αποκεφαλισμός αποτρέπεται παραπέμποντας στο 

Λόγο του Θεού, που σαν δίκαια τιμωρός-μάχαιρα σκοτώνει το Διάβολο. 

  Αναθεωρητικά λειτουργεί και η παραδοχή της εκ προοιμίου ανθρώπινης 

ήττας149, δηλαδή ο επερχόμενος χαμός, που παρουσιάζεται σαν επιμύθιο 

στο παραπάνω ιδιότυπο γεγονός που προκάλεσε η Δομένικα. Όμως η 

ήττα δεν στοιχίζει στους αφοσιωμένους μαθητές, γιατί αν μη τι άλλο τους 

χαρίζει ένα όμορφο δειλινό, που κοκκινίζει από γκάβλα τα μάγουλα των 

παιδιών παρά την έκβαση του αγώνα150. Για άλλη μια φορά στην 

Κουπέλα, ο ιδιόρρυθμος έρωτας για τη Δομένικα ισοσκελίζει το φόβο του 

θανάτου και η μαθητεία δε συνίσταται στη διδαχή αλλά στη μύηση στην 

ερωτική διέγερση που πηγάζει από το χαμό.  

   Στο 21ο κεφάλαιο η Δομένικα προσπαθεί να προσδιορίσει τη χαοτική 

άβυσσο του ανθρώπινου μυαλού, που έχει τη διπλή δύναμη να 

δημιουργεί αλλά και να καταστρέφει. Όταν ο μαθητής Τζίμης ερωτεύεται 

και κουβαλά στην αγκαλιά του το άγαλμα της Παναγίας με τη μορφή 

δεκατετράχρονης κοπέλας151 οι συμμαθητές παραξενεύονται αλλά η 

                                                           
147

 μηδενὶ εἴπητε τὸ ὅραμα ἕως οὗ ὁ υἱὸς τοῦ ἀνθρώπου ἐκ νεκρῶν ἀναστῇ. (Ματθαίος 17:9) 
148

Έπειτα όλα έγιναν μέσα σε μια στιγμή: η κυρία Δομένικα με μια αστραπιαία κίνηση κατέβασε την 
κυρτή σπάθα· μ' ένα φριχτό ήχο το ατσάλι έσκισε στα δυο τον ανάποδο άνεμο και χωρίς να το 
θέλουμε τα μάτια μας έκλεισαν. Όταν τα ανοίξαμε, ο Γιώργος κοιτούσε πάντα μπροστά· το κεφάλι του 
εξακολουθούσε να 'ναι στη θέση του και η λεπίδα της κυρτής σπάθας ήταν σφηνωμένη βαθιά στο 
χοντρό κούτσουρο κάτω απ' το λαιμό του. Η δασκάλα μας κοιτούσε πέρα μακριά τον ολοκόκκινο 
ορίζοντα και χαμογελούσε μελαγχολικά· είχε κατεβάσει την κυρτή σπάθα τόσο γρήγορα, όσο μόνο οι 
δαίμονες μπορούσαν, τόσο που η κόψη της έγινε χίλιες φορές πιο ψιλή από μια τρίχα, πιο ψιλή κι απ' 
τα μαλλιά των αγγέλων, πιο ψιλή από τις ακτίνες του Θλιμμένου Άστρου, κι έτσι, πέρασε μέσα απ' το 
λαιμό του Γιώργου χωρίς να τον κόψει, χωρίς καν να ματώσει το δέρμα του, όπως είχε γίνει πριν από 
λίγο στο ανεπαίσθητο άγγιγμα του ατσαλιού., ό. π., σελ. 162. 
149

 «κανένας δεν μπορεί να κερδίσει την άνοιξη, να την κάνει δική του... Ένας τέτοιος αγώνας είναι 
πάντοτε χαμένος...», ό. π., σελ. 163. 
150

 Τότε άκουσα πίσω μου τον Αγιούτο να ψιθυρίζει: «...ας είναι χαμένος... αρκεί να κοκκινίσει ο 

ορίζοντας για μια στιγμή...», ό. π. 
151

 Ό. π., σελ. 179. 



55 
 

Δομένικα δράττει την ευκαιρία για να θαυματουργήσει για να αποδείξει 

την τάση του ανθρώπου να επινοεί ανώτερες δυνάμεις για να αντέχει την 

ύπαρξή του. Προκειμένου να γίνει το άχθος της ζωής υποφερτό, οι 

άνθρωποι δίνουν υπόσταση στα μάρμαρα152, τα οποία μπορούν ακόμη 

και να δακρύσουν αίμα χάρη στην πίστη: 

   Η Δομένικα δεν ξεχνά τον πατέρα της και κατ’ επέκταση τη θανατερή 

κατάρα που της καθορίζει τη ζωή. Με αφορμή την ερώτηση του αφηγητή 

ανακαλεί το Δομένικο και παρουσιάζει μια αντίστροφη εκδοχή πιετά:  

 

«κυρία, για σένα έκλαψε η Παναγία;»· εκείνη τότε μου 

απάντησε ξερά «η Παναγία κλαίει για ένα γιο που κάθε νύχτα 

σφάζει τη μάνα του την ώρα του ύπνου...»153 

 

Την επομένη αυτού του συμβάντος ο Τζίμης ανακοινώνει περιχαρής πως η 

ψυχή της αγαπημένης του βγήκε από το άγαλμα και πλέον θα φωλιάζει στα 

πνευμόνια του μέχρι να βρει ένα άλλο σώμα για να σκηνώσει154, 

επιβεβαιώνοντας πως πίστη και ανάγκη είναι σιαμαίες.  

   Αξίζει να σημειωθεί πως το ρήμα σκηνώνω παραπέμπει στη χριστιανική 

προσευχή προς το παράκλητο Άγιο Πνεύμα155, που παρηγορεί και 

χορηγεί χαρίσματα156. Σε αυτό το σημείο ο αφηγητής καθαγιάζει τον 

έρωτα που επιβιώνει και μετά το θάνατο, όπως οι εκπρόσωποι του θεού 

καθαγιάζουν το Πνεύμα, γιατί πιστεύουν ότι δια αυτού ο Χριστός κατοικεί 

μέσα στους πιστούς μετά τη σταύρωσή του. Στην Κουπέλα δε θίγεται το 

άφθαρτο και ακατάλυτο του σώματος που μετουσιώνεται σε πνεύμα ούτε 

υπάρχει το προστακτικό αίτημα για σωτηρία από κάθε κηλίδα-αμαρτία.  

                                                           
152

 «Ιησούς Χριστός νικά...» φώναξε, «η Παναγία κλαίει...». Γυρίσαμε όλοι και κοιτάξαμε το άγαλμα: 
πράγματι, η Παναγία έκλαιγε και μάλιστα έκλαιγε με κατακόκκινα δάκρυα που κυλούσαν πάνω στο 
άσπρο μάρμαρο... (…) Μόλις συνήλθε από την πρώτη έκπληξη, ο Τζίμης όρμησε πάνω στο άγαλμα, 
«μην κλαις, αγάπη μου...» της έλεγε σκουπίζοντας τα δάκρυα με την ιδρωμένη μπλούζα του, «μην 
κλαις, δε θα σε παραμελήσω ποτέ πια...», αυτά κι άλλα παρόμοια της έλεγε ώσπου κάποτε έβγαλε 
την μπλούζα του, σκέπασε μ' αυτή το πρόσωπο του αγάλματος κι έπειτα, δίχως να πάψει τα 

ερωτόλογα και τις συγγνώμες, το πήρε αγκαλιά κι έφυγε αγνοώντας μας ολότελα., ό. π. σελ. 182. 
153

 Ό. π. σελ. 183. 
154

 Ό. π. 
155

 Βασιλεῦ οὐράνιε, Παράκλητε, τό Πνεῦμα τῆς ἀληθείας, ὁ πανταχοῦ παρών καὶ τὰ πάντα πληρῶν, 

ὁ θησαυρός τῶν ἀγαθῶν καὶ ζωῆς χορηγός,ἐλθέ καὶ σκήνωσον ἐν ἡμῖν,καὶ καθάρισον ἡμᾶς ἀπό 
πάσης κηλίδος,καὶ σῶσον, ἀγαθὲ τὰς ψυχὰς ἡμῶν. 
156

 Διαιρέσεις δὲ χαρισμάτων εἰσί, τὸ δὲ αὐτὸ Πνεῦμα· (Α’ Προς Κορινθίους 12:4) 



56 
 

Αυτό που εξυμνείται είναι η ερωτική διάσταση του ανθρώπινου κορμιού 

και το ρίγος της σάρκας που όσο είναι ζωντανή ποθεί να κοκκινίζει από 

ερωτική διέγερση.  

   Τέλος, ένα από τα πιο αλλόκοτα θαύματα, που αναδεικνύει την 

αντιχριστιανική φύση της Δομένικας, είναι το εξωπραγματικό θανατηφόρο 

φιλί που δίνει σε έναν αποκεφαλισμένο άντρα τοιχογραφίας157 - το 

Βαπτιστή Ιωάννη. Ο παπά Λεπ-Ταιρ ζητά από τη δαιμονική γυναίκα να 

λυτρώσει το βαπτιστή σκοτώνοντας με το φαρμακωμένο φιλί της τη 

Σαλώμη της τοιχογραφίας. Τα παιδιά συμμετέχουν ως λανθάνοντες 

παρατηρητές στο θαύμα και γίνονται αυτόπτες μάρτυρες ενός απολύτως 

ανορθολογικού σημείου, που καταλύει τους φυσικούς νόμους.  

   Η Δομένικα, που σε όλη τη ζωή της περιδιαβαίνει στο καθαρτήριο 

μεταξύ των δύο κόσμων ζωής και θυσίας -μεταξύ γκάβλας και χαμού-, δε 

διστάζει να φιλήσει τον ακρωτηριασμένο άντρα, που ταλανίζεται από την 

ατελεύτητη ανά τους αιώνες αδικία. Όμως, τελικά, η δασκάλα, 

εμπλέκεται σε ένα απόκοσμα λάγνο όργιο με την -από τα χέρια ενός 

διαβολεμένου ζωγράφου158- νωπογραφία της Σαλώμης και ένα δικέφαλο 

τέρας, αποτελούμενο από τα ενωμένα (μεταξύ τους) κεφάλια του 

Βαπτιστή και του παπά Λεπ-Ταιρ159. Το σκηνικό περιβάλλον που 

                                                           
157

 των χρόνων που έζησε εκείνος  ο παράξενος Ιησούς που τον έλεγαν γιο του Θεού, Κουπέλα, σελ. 
389. 
158

  Ό. π., σελ. 391. 
159

 Ήταν γυμνές και χαϊδεύονταν έξαλλα πάνω στο κόκκινο βελουδένιο ντιβάνι, έχοντας τα πόδια τους 
δεμένα η μια γύρω από τη μέση της άλλης. Στο θόλο της νύχτας πετούσαν κοράκια που κρώζαν 
στριγκά, ανυπόμονα. (…) η γυναίκα της ζωγραφιάς δε σωριαζόταν καταγής νεκρή, ίσα ίσα, αν 
άκουγες τις ιαχές της ηδονής της ανάμεσα από τα κρωξίματα των κορακιών, έλεγες πως το φαρμάκι 
των χειλιών της ήταν το ελιξίριο της ζωής και των πιο έξαλλων ενστίκτων. (…) οι δύο γυναίκες, και 
μαζί τους κι εμείς, κρυμμένοι πίσω από τις περσίδες του ιερού, είχαν κατέβει οι ίδιες στην κόλαση· 
μοιάζει φριχτό τούτο που θα σου πω, μα αυτό μου φάνηκε πως είδα: εκεί όπου έσμιγαν τα σκέλια 
των δύο γυναικών, ανάμεσα στα δυο μουσκεμένα απ' τη λαχτάρα μουνιά βρισκόταν το κομμένο 
ζωντανό κεφάλι του άντρα που λίγο πριν μόρφαζε από τον ανυπόφορο τρόμο, ενωμένο στο πίσω 
μέρος του με το κεφάλι του παπα-Λεπ Ταιρ, κομμένο κι αυτό μ' ένα εξίσου κοφτερό τσεκούρι - σαν να 
'ταν ένα κεφάλι με δύο πρόσωπα, όπως ο αρχαίος Ιανός... Τα δύο στόματα έτρωγαν αχόρταγα τα δυο 
μουνιά, τα δυο μουνιά κατέστρεφαν τα δύο πρόσωπα, τα δόντια δαγκώναν τις κλειτορίδες και τις 
ματώναν, οι γλώσσες ξεκλείδωναν τις πόρτες απ' όπου ξεχειλίζει η λάβα της γλύκας, το αίμα απ' τους 
κομμένους λαιμούς έκανε λίμνη κάτω από το κόκκινο ντιβάνι κι ολοένα και περισσότερα σαρκοφάγα 
λουλούδια με απειλητικά άνθη φύτρωναν, οι γυναίκες ούρλιαζαν, τα κοράκια έκρωζαν - ήταν ο 
δρόμος που οδηγούσε προς το τέλος, ήταν το ίδιο το τέλος, πιο πέρα δεν είχε... (…) Ξυπνήσαμε από 
ένα παγωμένο ρεύμα αέρα στα πρόσωπά μας και το τρίξιμο της ξύλινης πίσω πόρτας του ιερού· (…) Ο 
τοίχος καλυπτόταν ακόμη από μια τοιχογραφία, μα δεν ήταν ακριβώς η ίδια με κείνη της 
προηγούμενης νύχτας· μπροστά στα μάτια μας υπήρχε μια θαμπή, φθαρμένη ζωγραφιά που δεν είχε 

ούτε στο ελάχιστο την τρομακτική λάμψη που μας τύφλωνε πριν από λίγες ώρες., ό. π., σελ. 395-396. 



57 
 

επιλέγει ο συγγραφέας, θεωρώντας το ως το μοναδικό αντάξιο ενός τέτοιου 

σμιξίματος, δεν θα μπορούσε να είναι άλλο από την ίδια την Κόλαση. 

   Ο συγγραφέας δεν επιλέγει τυχαία τη διαβολική Σαλώμη που κατά την 

Καινή Διαθήκη ενσαρκώνει τον πειρασμό σαν άλλη Εύα160. Μάλιστα 

υμνεί την ομορφιά της Σαλώμης161 κατονομάζοντάς την επαναληπτικά, 

αντίθετα με την Καινή Διαθήκη που αναφέρεται σε αυτήν με την 

παράθεση θυγάτηρ της Ηρωδιάδος και χωρίς να γίνεται καμία νύξη στο 

κάλλος της. Αξίζει να σημειωθεί ότι η Σαλώμη της Κουπέλας, που 

πεθαίνει από το θανατηφόρο φιλί της Δομένικας, παραπέμπει στην 

ομώνυμη ηρωίδα του Oscar Wilde. Ο ιρλανδός αισθητιστής στο τέλος του 

έργου σκοτώνει τη Σαλώμη εμπλουτίζοντας τη λογοτεχνική κληρονομιά 

των Heinrich Heine και Joris Karl Huysmans162. 

   Η δραματική σκηνή κλείνει όταν τα παιδιά ξυπνούν από το βαθύ 

λήθαργο, για να δουν μια άλλη τοιχογραφία: τη Σαλώμη γερασμένη και 

άψυχη να προκαλεί στο πρόσωπο του αποκεφαλισμένου Βαπτιστή την 

πολυπόθητη νεκρική ηρεμία, συνδυασμένη με ένα μάλλον εκδικητικό -

και άρα αντιχριστιανικό στις ρίζες του- μειδίαμα ευχαρίστησης από την 

αποκατάσταση της τάξης. Όσο τα παιδιά προσπαθούν να 

συνειδητοποιήσουν το συλλογικά βιωμένο όραμα, ο αφηγητής δράττει την 

ευκαιρία για να διατυπώσει -μέσα από την αθώα και αφελή παιδική 

λογική- τη σχέση αλληλεξάρτησης μεταξύ πόνου και ηδονής - κυρίαρχου 

δίπολου στην ανθρώπινη ζωή163. 

   Στην Κουπέλα το τέλος του πόνου συνεπάγεται την παύση της φρίκης 

αλλά και της ηδονής. Το αποτρόπαιο θαύμα-θέαμα των αιδοίων που 

κατατρώνε και κατατρώγονται από τα στόματα του διπλοπρόσωπου 

τέρατος, γεννά στα παιδιά τον αποτροπιασμό αλλά και την υπέρτατη 

                                                           
160

 Για τη μορφή της Σαλώμης και το ενδιαφέρον των ευρωπαίων αισθητιστών βλ. Χριστίνα Ντουνιά, 
«Εκδοχές της Σαλώμης, από το ευρωπαϊκό πνεύμα της παρακμής στη νεοελληνική λογοτεχνία» στο: 
Γραφές της Μνήμης, , Σύγκριση - Αναπαράσταση - Θεωρία, Ελληνική Εταιρεία Γενικής και Συγκριτικής 
Γραμματολογίας, Gutenberg, Αθήνα, 2011, σελ. 201. 
161

 απίστευτα ηδονισμένη πανέμορφη γυναίκα, Κουπέλα, σελ. 394. 
162

 Ελληνική Εταιρεία Γενικής και Συγκριτικής Γραμματολογίας, Γραφές της Μνήμης, ό. π. σελ. 204. 
163

 στ' αλήθεια η ψυχή της γυναίκας εκείνης θρεφόταν μονάχα από το φοβερό μαρτύριο του 
αποκεφαλισμένου άντρα, ζούσε με μόνη λαχτάρα να χαίρεται τον πόνο του άλλου - ίσως να είναι έτσι 
εντέλει η ζωή, κι η φρίκη να θρέφει την ευτυχία με έναν παράξενο ομφάλιο λώρο, γι' αυτό και μόλις 
έπαψε ο αιώνιος πόνος έπαψε η αιώνια ηδονή της, λες και η δασκάλα μας είχε δώσει δυο φιλιά 
θανάτου κι όχι ένα..., ό. π., σελ. 398. 



58 
 

αισθησιακή απόλαυση. Στο παραπάνω απόσπασμα η προβολή της 

φιληδονίας κρίνεται αντιχριστιανική, όχι μόνο διότι θεωρείται εγωιστική 

αλλά και γιατί κατά την ορθόδοξη εκκλησία μόνο ο Χριστός μπορεί να 

ελέγξει επιτυχώς το ζεύγμα οδύνης-ηδονής, ώστε να μην απολήξει στην 

αμαρτία. Η Δομένικα εμφανίζεται σαν Αντίχριστος, γιατί ευαγγελίζεται ένα 

κόσμο απορρυθμισμένο  και αντικανονικό, όπου η γκάβλα αποζεύει την 

απόλαυση από την ενοχή και τη συσχετίζει με την οδύνη.  

     

 

 

 

 

 

 

 

 

 

 

 

 

 

 

 

 

 

 

 

 

   

Απολείπειν ο Θεός  

 

   Όσον αφορά το Θεό, ο δραματοποιημένος αφηγητής της Κουπέλας 

αμφισβητεί την ύπαρξη μιας ανώτερης δύναμης, που ρυθμίζει την 



59 
 

επίγεια ζωή και αρνείται την υποψία της μεταθανάτιας. Παρενθετικά 

αλλά τελείως καίρια αναρωτιέται πού να πήγε άραγε αυτός που τα 

υποκινούσε όλα τούτα164· δηλαδή, όλα όσα μεσολαβούν κατά την 

αναπόφευκτη διαδοχή της ζωή από το θάνατο.  Πού να φώλιασε και πού 

να χαίρεται την ηδονή του165, συνεχίζει, υπονοώντας πως είτε δεν υπάρχει 

είτε πρόκειται για έναν επινοημένο χαιρέκακο ρυθμιστή της ζωής των 

θνητών. Παράλληλα, ο αφηγητής διατυπώνει την πεποίθηση ότι η 

δοσμένη ζωή τελειώνει τη στιγμή που το σώμα καταλήγει στο χώμα. 

Μάλιστα, κάνοντας μια αναδρομή στο παρελθόν, θυμάται την τελευταία 

φράση του Ταρνανά166 και αποκλείει το ενδεχόμενο ουράνιας βασιλείας 

και Παραδείσου - άρα και Θεού. 

   Σε κάποια σημεία του βιβλίου προβάλλεται η έννοια της τιμωρίας, 

όπως έχει καθιερωθεί να συνδέεται με το Θεό από τους Χριστιανούς. Όταν 

ο διευθυντής του σχολείου ερευνά την ανάμειξη των μαθητών στο θάνατο 

της Δομένικας, επικαλείται ένα Θεό-τιμωρό· θυμίζει αυτόν που ρίχνει 

φωτιά και θειάφι για να κάψει τους αμαρτωλούς των Σοδόμων - μια 

οπτική που καθόλου δεν συνάδει με την ομοφυλοφιλική ερωτική ζωή της 

Δομένικας, που προκρίνει τη φιληδονία διατηρώντας ερωτική σχέση με 

την Τζίλντα: 

 

ο Κερατένιος άρχισε να μας μιλά θυμωμένος, «αλίμονό σας αν 

λέτε ψέματα, φωτιά θα ρίξει ο Θεός και θα σας κάψει», τέτοια 

έλεγε, και ο Ζήσης κοίταζε φοβισμένος το ταβάνι της τάξης167 

 

Όμως σε άλλο σημείο, ο ενδοδιηγητικός αφηγητής ανακατασκευάζει τους 

παγιωμένους ρόλους· παρουσιάζει τους μαθητές ως εκδικητές -αντί Θεού, 

                                                           
164

  Ό. π., σελ. 22. 
165

  Ό. π.  
166

 ας ρουφήξει το χώμα τους χυμούς του κορμιού μου, σάμπως τους αγόρασα;, ό. π. Ο συγγραφέας 
σε σημείωση στο τέλος του βιβλίου (σελ. 461) αναφέρει ότι η Κουπέλα είναι το τέταρτο της σειράς 
βιβλίων Το μέλι και το μέλλον. Ο Ταρνανάς αποτελεί ένα πρόσωπο που παραπέμπει σε άλλο βιβλίο 
της σειράς.  
167

 Ό. π., σελ. 24. 



60 
 

που διατίθενται να αυτοδικήσουν και να τιμωρήσουν όποιον 

συκοφαντεί168 την αγαπημένη τους δασκάλα: 

 

Κι αν είχαμε το χρόνο να ψάξουμε ποιοι ήταν εκείνοι που τα 

'λεγαν αυτά, το ίδιο κιόλας βράδυ θα τους κατεβάζαμε τα 

παράθυρα με τις σφεντόνες, για να μάθουν να μιλούν έτσι για 

κείνη...169 

 

   Η μέρα της ταφής της Δομένικας βρίσκει τους μαθητές γεμάτους 

ενοχές - παρενέργειες ενός Θεού - Ερινύα που ρούφηξαν μαζί με το γάλα 

από το μαστό της μητέρας τους. Ο Θεός στην Κουπέλα εμφανίζεται να 

μην έχει φιλότιμο: περιβάλλει και θρέφει τον χριστιανό σαν δεύτερη και 

αιώνια μήτρα, που στην πορεία γίνεται βαριά και δυσανάλογη μίτρα 

τύψεων σε αθώο κεφάλι. Μίτρα, που καθιερώθηκε για να παραβάλει το 

ακάνθινο στεφάνι του Χριστού και κατέληξε να συνιστά εμβληματικό 

σύμβολο κατοχής και εξουσίας. Στο μυθιστόρημα, η θεϊκή εξουσία που 

επιβάλλεται με τη μορφή τύψεων συνδέεται με την αφιλοτιμία:  

 

α, τι αφιλότιμος που ήταν στ' αλήθεια τούτος ο Θεός· μόλις 

μπήκαμε στο σπίτι του, μας γέμισε τύψεις, κι έτσι, χωρίς να 

καταλάβουμε το γιατί, πέσαμε στα γόνατα σε μια βουβή ικεσία 

συγγνώμης. Σ' αυτή τη στάση μάς βρήκε ο παπα-Λεπ Ταιρ κι 

έβαλε τις φωνές, «βρε χοχόλοι, σηκωθείτε που να σας πάρει ο 

διάολος, φέραν απ' του Θανατά το φέρετρο κι έχουμε μόλις 

ένα τέταρτο...»170 

 

   Κατά τη διάρκεια της νεκρώσιμης ακολουθίας κανένας από τους 

δεκατέσσερις μαθητές δεν μπαίνει στην εκκλησία. Στο μεταξύ ο  

                                                           
168

Κάποιοι μάλιστα, θυμωμένοι που διαψεύστηκαν οι υποθέσεις τους, είπανε με εμπάθεια πως 
«πλήρωσε, φαίνεται, τα ανομήματά της...», και στα κουτσομπολιά τους επέμεναν ιδιαίτερα στην 
περιγραφή του ρημαγμένου απ' την αρρώστια του κορμιού της, λες κι ήτανε μπροστά στη νεκροψία: 
«όλα τα μέσα της ήταν σαν να 'χαν σαπίσει...» λέγανε ξανά και ξανά, θαρρείς και τους ηδόνιζε τούτη 
η εικόνα., ό. π., σελ. 31. 
169

Ό. π.  
170

 Ό. π., σελ. 36. 



61 
 

διευθυντής Κερατένιος εξακολουθεί να παρουσιάζει το Θεό ως κριτή που  

θα κρίνει τη Δομένικα για τις πράξεις της· τα παιδιά αντιδρούν: 

 

Ο Μανόλης κούνησε το κεφάλι του λέγοντας «ευτυχώς που δεν 

ορκιζόμαστε στο Θεό παρά σε όσους κοκκίνισαν κάποτε τα 

μάγουλά τους». Και ακούγοντας αυτά τα λόγια του Μανόλη, ο 

Μεγάλος Πρόδρομος είπε χαμηλόφωνα, σχεδόν μέσα απ' τα 

δόντια του, «χα, να ορκιζόμασταν στο Θεό, αυτό μας 

έλειπε...»171 

 

Οι μαθητές αμφισβητούν την πίστη στο Θεό και με το δικό τους τρόπο 

αρνούνται την προσήλωση σε μία ανώτατη ύπαρξη που παρουσιάζεται ως 

δικαστής. Από τη συνύπαρξή τους με τη Δομένικα έχουν μάθει να 

ορκίζονται σε όσων τα μάγουλά κοκκινίζουν από την γκάβλα κι όχι σε 

έναν Θεό που διδάχτηκαν πως αξιολογεί τις ανθρώπινες πράξεις σε 

κολάσιμες ή μη. Παρόμοια σκέφτεται και ο παπά Λεπ-Ταιρ, που μόνο 

τυπικά είναι εκπρόσωπος του Θεού, καθώς ουσιαστικά είναι κι αυτός 

μυημένος στο σφύριγμα του ανέμου172. 

   Η Δομένικα προσφέρει στους μαθητές μια στιγμή κατάματης 

αναμέτρησης με την αλήθεια173, όταν της ζητούν να ζωγραφίσει στο 

σχολικό πίνακα τον Θεό, δηλαδή κάτι που ξεπερνά την εμπειρική γνώση 

της. Η στάση της δασκάλας ακυρώνει την ύπαρξη ενός υπεραισθητού 

Πατέρα, ισοπεδώνει την ενσταλαγμένη πίστη των παιδιών σε αυτόν και 

πυροδοτεί θλίψη, απασφάλιση, απορία και ανήσυχα σχόλια174. 

                                                           
171

 Ό. π., σελ. 41-42. 
172

 Και μόλις είδαμε τον τρελόπαπα να παίρνει βαθιά ανάσα, όλοι μας σκεφτήκαμε πως πάλι θα μας 
έλεγε για κείνον τον καταπράσινο χλοερό τόπο· μα ο παπα-Λεπ Ταιρ δε μας μίλησε για το χλοερό 
τόπο, μήτε και άρχισε τις συνηθισμένες του ψαλμωδίες. Μονάχα έσκυψε το κεφάλι· τότε, λες κι 
άναψε ένα φως μες το μυαλό μου, έκανα με το κεφάλι μου ένα νεύμα στον Κώστα που σήμαινε «ναι, 
τώρα». Η φωνή του παπα-Λεπ Ταιρ ήταν καθαρή και δυνατή, έσκιζε τη σιωπή της παγερής νύχτας: 
«ας είναι τα κορμιά που ενώνονται, ας είναι οι γλώσσες που συστρέφονται, ας είναι τα μάτια που 
λάμπουνε, ας είναι ο άνεμος που σφυρίζει, ας είναι...». Και μόλις τελείωσε εκείνη τη σκοτεινή κι 
ακατανόητη φράση (που δεν την ακούγαμε για πρώτη φορά), σούρωσε τα χείλια του και φύσηξε 
απαλά προς το κορμί της., ό. π., σελ. 62. 
173

 Όλοι οι άνθρωποι πρέπε να σηκώσουν, έστω για μια στιγμή, το πέπλο από το πρόσωπό τους - μην 
την αφήσεις τη στιγμή αυτή να περάσει., ό. π., σελ. 65. 
174

Ενώ περιμέναμε λοιπόν την κυρία Δομένικα να μας ζωγραφίσει το Θεό, εκείνη άφησε την κιμωλία 
πάνω στην έδρα και προχώρησε προς το παράθυρο. Θα πέρασαν δέκα περίπου λεπτά που η 



62 
 

   Η Δομένικα απαντά στην διακαή και εναγώνια απορία των παιδιών (αν 

υπάρχει Θεός) προσεγγίζοντας το αιώνιο ερώτημα ανορθολογικά: κάνει 

μια βόλτα στις μαργαρίτες, για να εξηγήσει στα παιδιά πως οι άνθρωποι 

σε αντίθεση με τις μαργαρίτες 

 

θυμούνται και καταλαβαίνουν, γι' αυτό ζουν το χαμό τους 

κάθε μέρα, αγαπούνε σε εκατόμβες πλημμυρισμένες στο αίμα, 

νοσταλγούν με σιδερένια δόντια στην καρδιά, κατανοούν το 

φόβο διά του φόβου, τετραγωνίζουν το θάνατο διά του 

θανάτου, κι όλα καταλήγουν στη μαύρη χοάνη, εκεί που σε 

κυκλώνει ένας εφιάλτης δίχως διέξοδο. (…) Αυτό νομίζω πως 

είναι ο Θεός, ένας κοινός εφιάλτης με όποιον βρέθηκε 

απέναντί σου, δίχως λογική κι ερμηνείες. Τι να σας ζωγραφίσω 

λοιπόν από αυτόν που σχηματίζεται με τη δική σας ανάσα;175 

 

Επομένως, ο αφηγητής ορίζει το Θεό ως ένα παράλογο κοινό εφιάλτη, 

που δεν ερμηνεύεται, γιατί αποτελεί μοναδικό κούφιο δημιούργημα κάθε 

ανθρώπου ξεχωριστά. Θεωρεί, λοιπόν, πως οποιαδήποτε απόπειρα 

εγκλωβισμού μιας ατομικής εξωπραγματικής αίσθησης σε μια συλλογική 

και ορθολογικά σχηματισμένη αλήθεια, δεν είναι παρά μια αισχρή, 

ύπουλη, ανειλικρινής και σκόπιμη παρενέργεια· μια στηλιτεύσιμη 

ανεπιθύμητη επίδραση της επιβλαβούς αδηφαγίας ενός εκ γενετής 

βουλιμικού ανθρώπου που έχει μυρίσει το αίμα του176:  

 

                                                                                                                                                                      
δασκάλα μας κοιτούσε τον γκρίζο ουρανό - τι να 'ψαχνε άραγε; Κάποτε ο Σώτερ ψέλλισε 
χαμηλόφωνα «κυρία, δε μας ζωγραφίσατε το Θεό...», η κυρία Δομένικα γύρισε τότε και μας κοίταξε, 
είχε ένα ύφος θλιμμένο και συνάμα γλυκύτατο, «άκουσε» είπε, «δεν υπάρχει τίποτε για να σας 
ζωγραφίσω...». Και σαν είπε αυτά τα λόγια, έγινε αναμεταξύ μας σούσουρο, τι να εννοούσε άραγε με 
τούτη την κουβέντα της η δασκάλα μας, μήπως το ότι δεν υπήρχε Θεός, μα τότε ποιος ήταν ο 
υπερκόσμιος πατέρας μας που έφτυσε και μας έπλασε και μας φύσηξε τη ζωή, ποιος ήταν αυτός που 
γέμισε την ομορφιά αγκάθια και στο κουκούτσι της κάθε ηδονής στάλαξε τη θλίψη, τη μελαγχολία 
και τις τύψεις· κι αν δεν υπήρχε Θεός, εμείς πώς υπήρχαμε, μήπως είχαμε φυτρώσει στα λάχανα; 
Τέτοια ερωτήματα τριβέλιζαν το νου μας, όταν ξαφνικά ο Ζήσης έβαλε τα κλάματα κι όλοι λίγο πολύ 
μπορούσαμε να φανταστούμε το γιατί ., ό. π., σελ. 92-93. 
175

 Ό. π., σελ. 95. 
176

 Θανάσης Τριαρίδης, Η επερχόμενη πείνα ή όταν οι άνθρωποι ρίχνουμε τον κλήρο, ηλεκτρονική 
έκδοση: http://www.triaridis.gr/peina/book/kefalaio02.htm (Οκτώβριος 2009). 



63 
 

Μου μίλησαν και θα σας μιλήσουν για το Θεό που εύκολα 

ζωγραφίζεται μ' ένα σταυρό, μ' ένα μαστίγιο, μ' ένα μαχαίρι, 

για ένα Θεό που δίνει και παίρνει πίσω ό, τι έδωσε, για ένα 

Θεό που κρίνει και πληρώνει και θανατώνει και σημαδεύει, 

για το Θεό που συντρίβει τους πονηρούς όφεις, που προσφέρει 

το έλεος με ζυγαριά. Μην τους πιστέψετε· αν σας μιλήσουν για 

τούτο το Θεό, θα σας λένε ψέματα, θα σας μιλούν τα εντόσθια 

του στομαχιού τους κι όχι η γλώσσα τους. Γιατί ο Θεός της 

τελικής κρίσης είναι ένα ποτήρι με φαρμάκι... Γι' αυτό σας 

λέω, μην ξεραίνετε την ψυχή σας με το όνομά του·177 

 

   Σε άλλο σημείο του έργου αμφισβητείται η ύπαρξη του Παραδείσου και 

της αιώνιας ζωής, έτσι όπως αυτή περιγράφεται στα νεκρώσιμα τρισάγια: 

 

Τότε ο Ζήσης σηκώθηκε και πάλι όρθιος, «...κι ο χλοερός τόπος, 

κυρία;» ρώτησε κι ήτανε έτοιμος να κλάψει· η δασκάλα μας 

φάνηκε να παραξενεύεται λίγο απ' την ερώτησή του, έπειτα 

χαμογέλασε, «άκουσα κάποτε κι εγώ για κάποιο καταπράσινο 

λιβάδι, μα ποτέ μου δεν το είδα...» είπε κι ύστερα από μια 

μικρή σιωπή συνέχισε «αν κανένας από σας το δει, ας έρθει να 

μου πει αν φυτρώνουν βιολέτες...» 178 

 

Κατά τη διάρκεια του σχολικού μαθήματος, με αφορμή μια ιστορία για 

τον αποχαιρετισμό, η Δομένικα κάθε άλλο παρά ευαγγελίζεται τη 

μεταθανάτια ζωή. Για άλλη μια φορά τραβά το χαλί κάτω από τα πόδια 

των μαθητών, διαβεβαιώνοντας με πικρία και ελαφριά ειρωνεία πως όπως 

για το Θεό έτσι και για τον Παράδεισο, πολλά διδάχτηκε αλλά τίποτα δεν 

είδε. 

   Μάλιστα, γνωρίζοντας πως πάντοτε η επιβίωση είναι πρόσκαιρη179 

αμβλύνει την αγωνία των μαθητών διατυπώνοντας με μελαγχολία το 

                                                           
177

 Κουπέλα, σελ. 95. 
178

 Ό . π., σελ. 118-119. 
179

  Θανάσης Τριαρίδης, Η επερχόμενη πείνα ή όταν οι άνθρωποι ρίχνουμε τον κλήρο, ό. π. 



64 
 

διφορούμενο σχόλιο πως όταν φεύγεις σημαίνει πως κάποιος σε 

περιμένει180, χωρίς να διευκρινίζει αν αυτός ο κάποιος εκπροσωπεί 

δυνάμεις του καλού ή του κακού. Η αποδιδαχή της Δομένικας 

συμπληρώνεται όταν -με το παιχνίδι της τυφλόμυγας- αποδεικνύει στα 

παιδιά ότι ο καθένας ξέρει τον τρόπο αν το πιστεύει181. Υπονοώντας πως ο 

καθένας μπορεί να βρει το δρόμο προς την πίστη, ακόμα κι αν μια 

μαύρη κορδέλα γύρω από τα μάτια τον βυθίζει στο σκοτάδι, σχολιάζει τον 

δογματισμό, που χαρακτηρίζει την τυφλή πίστη των θρησκευόμενων και 

θρησκόληπτων.  

   Στην Κουπέλα ο Θεός των θνητών εμφανίζεται σαν εργαλείο κατάλληλο 

για ευρεία χρήση, καθώς εξυπηρετεί σκοπιμότητες, με βασικότερη την 

ανάγκη που έχουν οι άνθρωποι να πιστεύουν σε μια υπερδύναμη, για να 

εξομολογούνται με το φως της μέρας τα μικρά εγκλήματα που 

διαπράττουν τη νύχτα. Η Μπαρμπακούλα εκφράζει με δυσμένεια τα 

κίνητρα που οδηγούν τους πιστούς στην κατά το συμφέρον μεταχείριση 

του Θεού182 και διασαφηνίζει πως η ίδια έχει κατανοήσει την 

ωφελιμιστική σχέση ανθρώπων-Θεού αλλά επιλέγει να ακολουθεί τη 

βούλησή της χωρίς να λογοδοτεί ή να έχει ανάγκη από κάποιον, που 

ενοχοποιεί την συνείδησή της μόνο και μόνο για να έχει μετά τη 

δικαιοδοσία να την εξαγνίσει183.  

   Η σχέση εξάρτησης των ανθρώπων από τον Κύριο γίνεται έκδηλη ένα 

δειλινό που ο αφηγητής ξεσπάει και σπαρταρώντας σύσσωμος εκφράζει 

ελεύθερα όλο το μέγεθος της ανάγκης του προς τη δασκάλα, θεωρώντας 

την κάτοχο της αλήθειας. 

 

                                                           
180

  Ό. π., σελ. 119. 
181

  Ό. π., σελ. 175. 
182

 όλοι σκοτώνουν εν ονόματι της ζωής καθημερινά, μισούν στα κρυφά πίσω απ' τις κλειστές τους 
πόρτες, καταστρέφουν με όλα τα ελαφρυντικά των νόμων τους, μες στο σκοτάδι σχεδιάζουν τις 
τελειότερες μηχανές θανάτου, κι έπειτα στο φως της ημέρας μιλούνε για αγνότητα, για καλοσύνη, 
βρίσκουν θεούς που συγχωρούν για να τους γλιτώνουν απ' τις τύψεις, αγαπούν με μέτρο ίσα για να 
'χουν μια δικαιολογία, κάθε κουβέντα της αγάπης και της καλοσύνης τους σημαίνει μια γούρνα 
γεμάτη με εντόσθια σφαγμένων - τους έχεις γνωρίσει όλους αυτούς κι ήρθες σε μένα γιατί τους 
σιχάθηκες, είναι δειλοί κι ανίκανοι ν' αγαπήσουν στ' αλήθεια... ό. π., σελ. 285. 
183

Εγώ κάνω αυτά που λαχταρώ και δεν ψάχνω την παραμικρή δικαιολογία, δεν έχω τύψεις να μου 

βρομίζουν την ψυχή· κάνω αυτά που κάνω γιατί είμαι αυτή που είμαι, γιατί αγαπώ αυτά που αγαπώ, 
γιατί τ' αγέρι του θανάτου είναι το πιο μαγευτικό… ό. π. 



65 
 

 «κυρία, σε χρειάζομαι...»· εκείνη με κοίταξε για δυο λεπτά, τα 

μάτια της έμοιαζαν με ψεύτικα μες στις βαθουλωμένες κόχες 

τους. «Κι εγώ χρειάζομαι να με χρειάζεσαι...» μου είπε κάποτε 

με τρεμάμενη φωνή και σηκώθηκε, με πήρε απ' το χέρι και 

τραβήξαμε το δρόμο για τις μαργαρίτες.184 

 

Αλλά κι εκείνη παραδέχεται ότι έχει επίγνωση του κληρωμένου ρόλου της 

και ευθυγραμμίζεται πλήρως με αυτόν, ακόμη κι αν τροφοδοτείται από 

την αλληλεξάρτηση. Σε αυτό το σημείο ο Τριαρίδης παρουσιάζει την 

βαθιά ανάγκη των ανθρώπων για σταδιακή υποταγή σε δόγματα πίστης, 

που δεν μπορούν και δε θέλουν να ερευνήσουν: 

 

ένιωσα τότε πως δεν το 'θελα πια να κατέχω απαντήσεις, όπως 

δεν το 'θελε και εκείνη· αξία έχει να αγαπάς με κλειστά τα 

μάτια, αξία έχει να θέλεις χωρίς να καταλαβαίνεις, χωρίς να 

προσμετράς την αξία, να επιστρέφεις χωρίς να χρωστάς, να 

παίζεις με το μαύρο ως το τέλος κι ας χάσεις.185 

 

   Στο βαθιά χριστολογικό κατά Ιωάννη Ευαγγέλιο ο Χριστός 

παρουσιάζεται ως λαμπερός θεάνθρωπος ανάμεσα σε ανθρώπους που 

αγάπησαν περισσότερο το σκοτάδι παρά το φως, γιατί οι πράξεις τους ήταν 

σατανικές186. Έχει ταυτιστεί με το φως ακριβώς γιατί η ζωή, τα θαύματα 

και το κήρυγμά του -ως φερέφωνο του Θεού- τον κατέστησαν συνώνυμο 

της αλήθειας. Αυτό το διάφανο προφίλ διατηρεί μέχρι την τελευταία 

στιγμή της επίγειας ζωής του, αναγγέλλοντας και προσδοκώντας την 

αιώνια, στην οποία πίστευε. Η Δομένικα βρίσκεται στην απέναντι όχθη. 

   Η αγαπημένη δασκάλα, όταν περνά τις τελευταίες στιγμές με τους 

μαθητές της, ακροβατεί μεταξύ αλήθειας και ψέματος, για να κάνει πιο 

υποφερτό τον πόνο των παιδιών. Συγκεκριμένα κάνει άρση όλων των 

κοινών -εξωπραγματικών και μη- στιγμών που έζησαν οι μαθητές δίπλα 

                                                           
184

 Ό. π., σελ. 356. 
185

 Ό. π., σελ. 358-359. 
186

 Ιωάννης 3:19 



66 
 

της, ώστε να την καταβαραθρώσουν και να κλονιστεί η πίστη που έτρεφαν 

προς το πρόσωπό της. Στα πλαίσια μιας ψευδούς εξομολόγησης, 

ανασκευάζει ζωές και αμφισβητεί μνήμες και βιωμένες εμπειρίες 

χαρακτηρίζοντάς τες ονειροφαντασία. 

 

«...όλα ήταν ψέματα...». Εμείς βέβαια τιναχτήκαμε 

τρομαγμένοι και την κοιτάξαμε με γουρλωμένα μάτια. Πέρασε 

ένα λεπτό μέσα σε μια ηλεκτρισμένη σιωπή. «Όλα, σας λέω, 

ήταν ψέματα...» επανέλαβε κάποτε η δασκάλα μας με φωνή 

πιο γλυκιά αυτή τη φορά, «το έκανα για να σας προσφέρω την 

ομορφιά... λένε πως ομορφιά είναι ο ζαχαρωμένος εφιάλτης 

που σου χαρίζει αυτός που στέκεται απέναντί σου... δεν 

μπορείτε να έχετε παράπονο, σας χάρισα τόσο καιρό έναν 

εφιάλτη ζαχαρωμένο ως εκεί που δεν πάει... όμως ήρθε ο 

καιρός για την αλήθεια...» (…) «όλα ήταν μια οφθαλμαπάτη, 

ένα όνειρο...» μας είπε, «είδατε αυτά που θέλατε να δείτε...» 

πρόσθεσε κι έπειτα σώπασε χαμογελώντας αινιγματικά.187 

 

   Στο σημείο αυτό δομούνται τα αντιχριστιανικά πλαίσια που είναι 

κατάλληλα να εγκολπώσουν τη ροπή της Δομένικας προς το χαμό - μια 

τάση που ριζώνει μέσα της από τη στιγμή της σύλληψής της. Ουσιαστικά, 

σε όλη την πορεία της δασκάλας προς τη σταύρωση -πέρα από τους 

μαθητές- είναι το σκοτάδι του θανάτου που τη συντροφεύει· ξεκινά από τα 

φαρμακωμένα188 της χείλη και φτάνει ως τη χώρα των ίσκιων189, απ’ όπου 

η δασκάλα προέρχεται και θα επιστρέψει. Μάλιστα, πριν τον οριστικό 

χαμό ακυρώνει το ιερότερο σύμβολο του χριστιανισμού - το σταυρό, που 

σχηματίζει με τα δάχτυλά της μόνο και μόνο για να τον δαγκώσει: 

 

(…) έλυσε την κόκκινη κορδέλα απ' το λαιμό της και την άφησε 

να πέσει κάτω, κι αμέσως μετά σχημάτισε με τους δύο δείκτες 

                                                           
187

 Κουπέλα, σελ.415. 
188

Ό. π, σελ. 204. 
189

 Ό. π., σελ. 199. 



67 
 

της το σχήμα του σταυρού και τους έφερε στο στόμα της και 

τους δάγκωσε στο σημείο ακριβώς που κόβουν ο ένας τον 

άλλον. Η δασκάλα μας ήτανε πια έτοιμη για όλα.190 

 

   Η Δομένικα έχοντας τη βεβαιότητα πως κανένας δεν μπορεί να κερδίσει 

την άνοιξη, γιατί ένας τέτοιος αγώνας είναι πάντοτε χαμένος191 

συμπυκνώνει το αντιχριστιανικό μήνυμα σε όλο του το εύρος, 

μεταδίδοντας στους μαθητές ένα κάθε άλλο παρά ζωοφόρο μήνυμα. Αυτό 

ενισχύεται από την κατάκτηση μιας κυνικής επίγνωσης, που μοιράζεται 

με τους μαθητές, που έμαθαν να μη νοιάζονται για την αιωνιότητα192: 

 

Όσο για την αιωνιότητα, αυτήν βγάλτε την απ' το μυαλό σας 

και μην προσπαθείτε να την κατακτήσετε· η αιωνιότητα ανήκει 

μόνο στο θάνατο κι είναι γεμάτη με στάχτες χαμένων αγώνων, 

παράφορων ερώτων, παράλογων ανοίξεων και ακραίας 

αγάπης, η αιωνιότητα είναι γεμάτη με στάχτες και φόβο· για 

να την κυνηγήσεις, πρέπει να είσαι πλασμένος από αυτά τα 

δυο κι όχι από ψυχή και σάρκα...».193 

 

   Ο αντίχριστος στην Κουπέλα δεν ευαγγελίζεται κάποιο ελπιδοφόρο 

μήνυμα· αντίθετα, εμφανίζεται με χωνεμένη την πεποίθηση πως ο 

θάνατος επανέρχεται κάθε βράδυ στο πρόσωπο ενός γιου που κάθε νύχτα 

σφάζει τη μάνα του την ώρα του ύπνου194. Όχι αδικαιολόγητα· η Δομένικα 

εξομολογείται αινιγματικά την πνιγηρή και προδιαγεγραμμένη ζωή που 

της ορίστηκε: 

 

 «Για φαντάσου η ζωή σου να είναι το αντίστροφο της ζωής των 

άλλων... η σύλληψή σου να 'γινε σύμφωνα με σχέδια 

παράφορου μίσους· να γεννηθείς μέσα απ' το θάνατο και για 

                                                           
190

 Ό. π., σελ. 455. 
191

 Ό. π., σελ. 163. 
192

 τι μας ένοιαζε η αιωνιότητα, ό. π., σελ. 201. 
193

 Ό. π, σελ. 169. 
194

 Ό. π., σελ. 183.  



68 
 

να ζήσεις να πρέπει να πεθαίνουν οι άλλοι... να έχεις 

μετρημένο τον πόθο, το φόβο και την ελπίδα... να ζεις τα 

ηλιοβασιλέματα σε έναν κλειστό ουράνιο θόλο...»195  

 

   Επικουρικά στα παραπάνω -και για να κατανοηθεί σαφέστερα ο 

τριαριδικός- κόσμος, είναι ωφέλιμο να χτιστεί μια διακειμενική γέφυρα 

με το όγδοο βιβλίο των μελένιων λεμονιών. Το βιβλίο με τίτλο Το Πιστεύω 

έτσι όπως το είπαμε ένα δειλινό στο Μικρό Ρέμα, όχι μόνο υποστηρίζει το 

οικοδόμημα της Κουπέλας αλλά αποτελεί λειτουργικό συμπλήρωμα, για 

να αποκρυπτογραφηθεί το αντιευαγγελικό μήνυμα του συγγραφέα, που 

διατείνεται ότι κάθε ευαγγέλιο κάποτε ξε-ευαγγελίζεται196. 

 

          Πιστεύω σ' ένα κόκκινο μουνί που έξαλλο γαμιέται,  

         που μουσκεμένο σφαδάζει από την γκάβλα, 

         που κάνει τον κόσμο να τρέμει με το τρομερό του πύ- 

ρωμα - 

         κι είναι ο καθένας πάντοτε μόνος του 

         σε τούτη την πίστη. 

  

         Και σ' έναν πούτσο τουμπανιασμένο, 

         που χώνεται μέσα του αχαλίνωτος, 

         γεμάτος με όλο το αίμα των αιώνων, 

         αίμα χοχλακιστό από αίμα χοχλακιστό - 

         από αυτό που ξεκινούν όλα. 

  

         Και σε δυο βυζιά με ολόσκληρες ρώγες 

         που μπορούν να γυρίσουν ανάποδα τη θάλασσα. 

         Και σε δυο αρχίδια που γεννούνε 

         τη γλύκα και το θάνατο μαζί. 

  

                                                           
195

  Ό. π., σελ. 187. 
196

 Θανάσης Τριαρίδης, Είμαι στον παράδεισο και σας χύνω, ηλεκτρονική έκδοση: 
http://www.triaridis.gr/keimena/keimA004.htm (Το κείμενο αυτό αποτελεί το 16ο κεφάλαιο του 
ανέκδοτου βιβλίου Τα γάργαρα τεχνάσματα * ένα τετράδιο με μελανιές). 



69 
 

         Και σε δυο στόματα που δαγκώνουν τη σάρκα 

         και τη ματώνουν από λαχτάρα. 

         Και σε μια σάρκα που κομματιάζεται 

         από τους αγέρηδες και τα πουλιά. 

  

         Και στα χύσια που πετιούνται πέρα από τη θλίψη, 

         πέρα από το χρόνο και το φόβο, 

         πέρα από τη μοναξιά, 

         πέρα από τη μεγάλη σύντηξη του κόσμου. 

  

         Και στην πεθυμιά που οδήγησε 

         τα αγόρια με τα πρησμένα πόδια, 

         τα κορίτσια με τη στάχτη στα μάτια, 

         τους άπιστους κουρελήδες, 

         τους αρσενικοθήλυκους με τη διαμαντένια γλώσσα, 

         τα προϊστορικά τέρατα της αγάπης. 

  

         Και στο ρίγος των σωμάτων, 

         όταν ενώνονται κι όταν σμίγουνε κι όταν αγκαλιάζονται 

         κι όταν αγγίζονται με την άκρη των δακτύλων, 

         με την άκρη των χειλιών, 

         με την άκρη των βλεφάρων - 

         ω ναι, σ' αυτήν την εκκλησία που λέγεται έξαψη, 

 στα ψωλοχύματα και στα μουνοϋγρά στα πρόσωπα  

των ανθρώπων. 

  

         Και μήτε ανάσταση προσδοκώ, μήτε ζωή του μέλλο- 

ντος αιώνος, 

         μόνο να κοκκινίζουν από γκάβλα 

         τα μάγουλα των ζωντανών και τα μάγουλα των χα- 

μένων - 



70 
 

         να κοκκινίζουν από γκάβλα τα μάγουλά μας197. 

 

   Αυτό είναι το Σύμβολο της Πίστεως του συγγραφέα. Η τελευταία 

στροφή συγκεντρώνει το μεγαλύτερο ενδιαφέρον για την προσέγγιση του 

θανάτου της Δομένικας, γιατί συνοψίζει τις βασικές πεποιθήσεις της για 

τη ζωή και το θάνατο. Η αγαπημένη δασκάλα δεν προσδοκά ανάσταση 

ούτε αιώνια ζωή στο βασίλειο των ουρανών· είναι μυημένη στην ηδονή 

του χαμού και ο μοναδικός σκοπός στον οποίον υποτάσσεται είναι η 

ερωτική διέγερση, που όταν προκαλείται εξομοιώνει νεκρούς με 

ζωντανούς, σε μια Δευτέρα Παρουσία δια της γκάβλας198. 

   Τα μελένια λεμόνια, αν και χρονικά έπονται της Κουπέλας κατά εφτά 

χρόνια, απηχούν τις απόψεις του μυθιστορήματος όμως μέσα από ένα 

σύγχρονο και πολυσύνθετο μορφολογικά είδος. Δεν είναι τυχαίο πως στο 

εικοστό κεφάλαιο ο συγγραφέας χαρακτηρίζει το βιβλίο ως ανάποδη 

αποκάλυψη199, όχι μόνο επειδή ανατρέπει τις αφηγήσεις της Αγίας 

Γραφής αλλά και γιατί έχει ως βασική κατάληξη την οργιαστική γκάβλα, 

που οδηγεί νομοτελειακά στον ηδονικό θάνατο200, όπως ακριβώς 

συμβαίνει και στην Κουπέλα.  

 

                                                           
197

 Τα μελένια λεμόνια * η διαθήκη των γκαβλωμένων ανθρώπων, σελ. 133-134. 
198

 27. Στο αίμα των γκαβλωμένων ανθρώπων, εκεί καρπίζουν τα μελένια λεμόνια. 28. Και τότε 
ανακατεύονται οι ζωντανοί με τους πεθαμένους., ό. π., σελ. 27. 
199

 Ό. π., σελ. 314. 
200

 Ευριπίδης Γαραντούδης, Θανάσης Τριαρίδης: οργισμένη λογοτεχνική διαθήκη της ηθικής και της 
υποκρισίας, Μια ανάποδη αποκάλυψη, ηλεκτρονική έκδοση της εφημερίδας Τα Νέα, ένθετο 
Βιβλιοδρόμιο ιδέες, 22 Σεπτεμβρίου 2007, http://www.tanea.gr/vivliodromio/?aid=36934 



71 
 

ὁ κόσμος ὅλος ἐν τῷ πονηρῷ κεῖται 
 

   Στην Κουπέλα ο Διάβολος εμφανίζεται πολλές φορές διάσπαρτα μέσα 

στο κείμενο, είτε καλυμμένος πίσω από τη σατανική Μπαρμπακούλα που 

μεθοδεύει να τον ενσαρκώσει είτε με έμμεσο τρόπο - για να χαρακτηρίσει 

τη φύση της Δομένικας και το βαθύτερο δαιμονικό ποιόν των θαυμαστών 

πράξεων της. Όμως σε δύο κεφάλαια (62ο και 63ο), ο Διάβολος 

πρωταγωνιστεί με σάρκα και οστά, καθώς παρουσιάζεται ως ο άγνωστος201 

που επισκέπτεται στον ύπνο και στον ξύπνιο τη δασκάλα για όλη τη ζωής 

της. Σε όλες τις επισκέψεις του κρύβει τα σύμβολα του κακού με μάλλινο 

ναυτικό σκούφο, εκτός από την τελευταία202, που δείχνει τα κέρατά 

του203.  

   Στο μυθιστόρημα ο Διάβολος εμφανίζεται ηττημένος204, γιατί δεν 

καταφέρνει να ενσαρκωθεί μέσα στο σώμα της Δομένικας205, και 

εκδικητικός, διότι θέλει να κυριεύσει την ψυχή και το μυαλό της - ως 

αντίποινο για την προηγούμενη ήττα του. Δεν είναι τυχαίο ότι ο Διάβολος 

χαρακτηρίζεται από τα πιο αντιχριστιανικά πάθη: την εκδικητικότητα και 

την επίδειξη ισχύος. Επίσης, σε αντίθεση με το Χριστό που κερδίζει τη 

μάχη με την αμαρτία, ο σατανάς παρουσιάζεται χαμένος και τόσο 

ύπουλος, που μεταμφιέζεται νέος πανέμορφος άντρας με όψη λυπημένη 

και μάτια γεμάτα παράπονο206. Ο αφηγητής περιγράφει το Διάβολο να 

προβαίνει σε ψεύτικες δακρύβρεχτες εξομολογήσεις και ιστορίες 

ερωτικού πάθους και θανάτου, προκειμένου να συγκινήσει την 

υποψιασμένη Δομένικα. 

   Σε αντίθεση με την ευαγγελική γραφή, που παρουσιάζει τους 

Αποστόλους αυτόπτες και αυτήκοες μάρτυρες δεκάδων επεισοδίων της 

ζωής του Χριστού- ο αφηγητής της Κουπέλας επιλέγει να χρησιμοποιήσει 

δυνητικό λόγο, για να εκθέσει τη συναναστροφή της Δομένικας με το 

                                                           
201

 γιατί ο άγνωστος αυτός ήταν ο διάβολος, ό. π., σελ. 440. 
202

 χθες το βράδυ δε φορούσε σκουφί, ό. π., σελ. 439. 
203

 Ό. π., σελ. 441. 
204

 η κυρία Δομένικα ήταν για τον σατανά μια ήττα, ό. π., σελ. 442. 
205

 ο διάβολος έχασε το παιχνίδι, κι έτσι παρέμεινε ένας αντικατοπτρισμός μές στον καθρέφτη, ό. π., 
σελ. 441. 
206

 Ό. π., σελ. 442. 



72 
 

Διάβολο. Με αυτό τον τρόπο σχολιάζει έμμεσα την ύποπτα αβίαστη 

αφήγηση των Ευαγγελιστών, υπονοώντας πως ενδέχεται η γραφή τους να 

είναι επίπλαστη και τα γεγονότα επινοημένα.  

   Όπως ο Χριστός παρουσιάζεται από τα Ευαγγέλια να υπακούει στο 

θέλημα του Θεού και να ευθυγραμμίζεται πειθήνια με τη βούλησή του, 

αντίστοιχα και η Δομένικα, ενώ αντιλαμβάνεται τις πονηρές προθέσεις 

του Διαβόλου, υποκύπτει σε αυτές γιατί δεν το άντεχε η ψυχή της να 

αποδιώξει κάποιον που γυρεύει κάτι από αυτήν207. Η δασκάλα ξέρει πως ο 

Διάβολος επιθυμεί να πραγματωθεί διά του σώματός της, δηλαδή να 

καταφέρει αυτό που κρίνει πως άδικα του στερήθηκε - την ενσάρκωση.    

   Επομένως, στην Κουπέλα ο Διάβολος δεν παρουσιάζεται μόνο με τα 

καθιερωμένα χαρακτηριστικά, που του αποδίδουν τα χριστιανικά και 

λογοτεχνικά κείμενα, αλλά έχει και ένα άλλο προφίλ: του αδικημένου 

και παραμελημένου παιδιού, που ξεγυμνώνεται για να διεκδικήσει 

αυτοπραγμάτωση, δικαίωση και παρηγοριά. Η Δομένικα αγκαλιάζει και 

συμπονά ακόμα και τον παραπονεμένο Διάβολο, που πάντα υπάρχει 

δυνάμει και ποτέ επί της ουσίας, και τον βοηθά να πετύχει αυτό που 

επιθυμεί: αλλάζει το αίμα της μαζί του και τον ενσαρκώνει δια του εαυτού 

της. Ενδιαφέρουσα είναι η εικόνα του διαβόλου μέσα από τη 

φιλεύσπλαχνη οπτική της Δομένικας, που τον βρίσκει χαριτωμένο και 

ειλικρινή208, χαρακτηρισμοί που θα ταίριαζαν περισσότερο στον 

εσταυρωμένο και όχι σε αυτόν που φόρτωσε στη δασκάλα όλη τη δυστυχία 

του κόσμου για να την εκδικηθεί για τη χαμένη ζωή του209. 

   Ακόμη, στο μυθιστόρημα σχολιάζεται η βαθύτερη καταστροφική και 

αυτοκαταστροφική βούληση του ανθρώπου, που αρέσκεται να γίνεται 

συγχρόνως θύμα και θύτης, εκδοχή που αφορμάται από την πεποίθηση 

του συγγραφέα πως κανένας άνθρωπος δεν χορταίνει πριν να φαγωθεί210. 

Η Δομένικα παραδέχεται ότι έχει επίγνωση του κληρωμένου ρόλου της 

και ευθυγραμμίζεται πλήρως με αυτόν, ακόμη κι αν γνωρίζει πως η 

                                                           
207

 Ό. π., σελ. 442-443. 
208

 “L’ amoroso e sincero Lindoro…”, ό. π., σελ. 447. 
209

 Ό. π., σελ. 445. 
210

 Θανάσης Τριαρίδης, Η επερχόμενη πείνα ή όταν οι άνθρωποι ρίχνουμε τον κλήρο, ό. π.  



73 
 

τραγικότητά της τροφοδοτείται από την αλληλεξάρτηση και την αυτοθυσία 

στο βωμό της υποχρεωτικής τυφλής προσφοράς211: γιατί έτσι πρέπει212.  

   Αντίθετα με το Χριστό, που θυσιάζεται για να λυτρώσει τον κόσμο από 

τη δυστυχία χαρίζοντας την αιώνια ζωή, ο Διάβολος της Κουπέλας 

κατηγορεί την ηδονική φύση της Δομένικας και την ενοχοποιεί, 

οδηγώντας την ψυχή της στον πρόωρο θάνατο. Τέλος, διαρρηγνύεται το 

μονοδιάστατο στερεοτυπικό μοντέλου του διαβόλου που συκοφαντεί και 

βάλει, γιατί στην Κουπέλα ο σατανάς είναι πρωτίστως ο ίδιος 

καταβεβλημένος από τη ματαιωμένη αυτοπραγμάτωση. Επίσης, δεν 

παρουσιάζεται ως η καθιερωμένη υπερφυσική οντότητα που ταυτίζεται με 

το κακό· έχει πτυχές βαθιάς ανθρωπινότητας, καθώς είναι ευαίσθητος και 

τόσο ευάλωτος που προσφεύγει από ανάγκη σε μια ανθρώπινη αγκαλιά.  

    

                                                           
211

 αξία έχει να αγαπάς με κλειστά τα μάτια, αξία έχει να θέλεις χωρίς να καταλαβαίνεις, χωρίς να 
προσμετράς την αξία, να επιστρέφεις χωρίς να χρωστάς, να παίζεις με το μαύρο ως το τέλος κι ας 
χάσεις., Κουπέλα, σελ. 359. 
212

 Τέτοια αισθήματα με ριγούσαν κι έκλαιγα όλο και πιο πολύ, όχι όμως από απόγνωση ή λύπη, ενώ  

η κυρία Δομένικα συνέχισε το παράξενο παράπονό της: «... L’amoroso e sincero Lindoro, non puo 
darvi, mia cara, un tesoro. Ricco non sono, ma un core vi dono, un’anima amante, che fida e 
constante per voi sola sospira cosi dall’aurora al tramonto del di...». Κι όπως τέλειωνε το τραγούδι, 
αισθάνθηκα υγρές σταγόνες να πέφτουν στο μάγουλό μου· για μια στιγμή νόμισα πως άρχισε να 
βρέχει. Δεν ήταν όμως στάλες της βροχής - ήταν τα δάκρυα της κυρίας Δομένικας που 
ανακατεύτηκαν με τα δικά μου..., ό. π., σελ. 432. 



74 
 

Μέσα μου σ’ έχω Σατανά 
 

   Αμφότεροι η Δομένικα και ο Χριστός αποτελούν το κομβικό σημείο 

ενός μεγαλεπήβολου σχεδίου· η Δομένικα επιστρατεύεται για την 

κατάκτηση του κόσμου213 ενώ ο Χριστός για τη σωτηρία του. Αθώοι και οι 

δύο εγκλωβίζονται στο πλέγμα της ομφαλικής αγάπης και στρατεύονται 

στην εκπλήρωση ενός πλάνου καθορισμένου από το γονέα. Η πειθήνια 

υποταγή στο ανώτερο σχέδιο ορίζεται από εξωλογικές αιτίες: ο Χριστός 

είναι εκλεκτός και χρισμένος ενώ, αντίθετα, η Δομένικα είναι θύμα των 

περιστάσεων και καταραμένη.  

   Κι αν το σχέδιο της Μπαρμπακούλας είναι υποχθόνιο214 -γιατί 

προβλέπει τη θυσία ενός αθώου βρέφους, για να σκηνωθεί ο Διάβολος 

που θα κυριαρχήσει στον κόσμο- ο ερχομός του Χριστού επιστρατεύεται 

από τα ιερά κείμενα για τον αντίθετο λόγο: τη νίκη του καλού επί του 

κακού και τη σωτηρία του ανθρώπινου γένους από την αμαρτία. Όσον 

αφορά το αντίχριστο πλάσμα που προοριζόταν για την ενσάρκωση του 

διαβόλου, δε θα μπορούσε παρά να είναι προϊόν ερωτικής συνεύρεσης· 

κι αυτό γιατί στον τριαριδικό κόσμο, που στηρίζεται γύρω από το 

διπολικό άξονα γκάβλας-χαμού, η παρθενογένεση δεν έχει θέση. Πόσο 

μάλλον όταν μια σατανική μάγισσα έχει τάξει το παιδί στο διάβολο215.     

   Η αντίχριστη Δομένικα αντιλαμβάνεται τη διαβολική φύση της από τα 

δώδεκα της χρόνια, όταν ανεξήγητες εκλείψεις ηλίου, θάνατοι, 

αυτοκτονίες και διανοητικές παρεκτροπές δεν είναι παρά λίγα από τα 

προμηνύματα της θανατερής επίδρασης της δασκάλας στη φύση, στον 

περιβάλλοντα χώρο αλλά και στους ανθρώπους. Οι τελευταίοι, 

απηυδισμένοι από τη ακατανόητη θανατηφόρα επιδημία, συγχύζονται 

και μπερδεύουν τη δεισιδαιμονία με τη θρησκοληψία προκειμένου να 

ερμηνεύσουν τις διαδοχικές παραδοξότητες. Ο αφηγητής -αν και ώριμος 

                                                           
213

 Κουπέλα, σελ. 290. 
214

 Ό. π., σελ. 292. 
215

 Ό. π., σελ. 301. 



75 
 

πια- δεν παύει να αναρωτιέται ποιες ύπουλες και δαιμονικές δυνάμεις 

όριζαν τα ερωτικά ένστικτα της Δομένικας216. 

   Από την άλλη, σχετικά με το ποιόν του Ιησού, τα ιερά κείμενα 

φροντίζουν να τεκμηριώσουν τη χριστή προέλευση και φύση του 

θεανθρώπου μέσα από μια σειρά καθαγιασμένων πράξεων, που ορίζονται 

ως θαύματα με σκοπό τη σωτηρία του ανθρώπου. Η Δομένικα, σε 

αντίθεση με το Χριστό, όχι μόνο δεν καταφεύγει σε κηρύγματα 

θρησκευτικού και ηθικού περιεχομένου αλλά με τη συνολική στάση 

ζωής της αντιτίθεται στις παγιωμένες ηθοπλαστικές διδαχές των 

Ευαγγελίων.   

   Είναι γεγονός ότι τα Ευαγγέλια κατ’ εξακολούθηση παρουσιάζουν το 

Χριστό συνυφασμένο με την αλήθεια, προσωποποιώντας τον συχνά με το 

φως. Αντίθετα, σε όλο το μυθιστόρημα του Τριαρίδη η Δομένικα όχι μόνο 

συνδέεται με το σκοτάδι και τις σκιερές δυνάμεις αλλά και 

προσδιορίζεται από τον εκπρόσωπο της εκκλησίας παπα Λεπ-Ταιρ ως 

απείκασμα. Συγκεκριμένα, όταν ο παπάς ανοίγει το φέρετρο 

προειδοποιεί τους μαθητές: ό,τι κι αν δείτε να ξέρετε πως είναι ένα 

ψέμα217. Αλλά πριν φτάσει εκείνη η στιγμή τα παιδιά έχουν ήδη 

αντιληφθεί τη σκοτεινή ορμή της δασκάλας για το χαμό και τον 

προδιαγεγραμμένο προορισμό της.    

 

τα λόγια της μας έβαζαν σε αλλόκοτες σκέψεις για τη δύναμη 

του πονηρού, γιατί με όλη την παιδική μας αθωότητα νιώθαμε 

πως κάποιο φοβερό μυστικό κρυβόταν στα χείλη που 

σχημάτιζαν τις κουβέντες της, πως τη δασκάλα μας την 

ακολουθούσαν αλλόκοτοι φριχτοί ίσκιοι που φέρναν τον πόνο, 

τη συμφορά και την απελπισία, καταχθόνιες δυνάμεις του 

απόλυτου σκότους. (…) κάποιος δαίμονας είχε φτύσει την 

                                                           
216

 Σαν τέλειωνε η έκλειψη του ήλιου, όλα σταματούσαν· η Δομένικα βρισκόταν πεσμένη στη 
βεράντα, λιγωμένη από τα αλλόκοτα αγγίγματα - άραγε ποιοι αόρατοι δαίμονες έρχονταν να της 
ξυπνήσουν μέσα της από τόσο νωρίς τα θηλυκά ένστικτα και γιατί η ύπουλη επιθυμία κυρίευε τόσο 
έντονα τη σάρκα της την ώρα που γύρω της ο θάνατος φανερωνόταν παντοδύναμος..., ό. π., σελ. 395. 
217

Ό. π., σελ. 37. 



76 
 

κυρία Δομένικα· κι από τούτο το φτύμα δεν υπήρχε 

λυτρωμός...218 

  

    Ο θάνατος -αντί Θεού- ασκεί έλξη και κυρίαρχη παντοδυναμία στη 

ζωή της Δομένικας, που νιώθει εκστατικά όχι όταν αγγίζει τη θέωση μα το 

θάνατο. Μάλιστα, σε αντίθεση με το Χριστό που, σύμφωνα με τις 

μαρτυρίες των ευαγγελιστών, θεραπεύει λεπρούς, τυφλούς, παράλυτους 

και δαιμονισμένους, η Δομένικα -ούσα η ίδια κατειλημμένη από το 

Διάβολο- σκορπά με το φιλί της όχι τη ζωή μα το θάνατο σε ζώα, 

ανθρώπους αλλά και αποκεφαλισμένους219. Δικαιολογημένα, κάποιες 

φορές οι μαθητές υποψιάζονται ότι πίσω από τη ζωή και τις πράξεις της 

δασκάλας κρύβονται οι βουλές του Διαβόλου. Ο ώριμος αφηγητής, στην 

προσπάθεια να ερμηνεύσει λογικά τις πράξεις της Δομένικας καταλήγει 

πως αναμφίβολα - σε αντίθεση με τα μεσσιανικής φύσης θαύματα του 

Χριστού 

 

όλα αυτά ήταν μια ξεκάθαρη επίδειξη της ισχύος που είχαν οι 

σκοτεινές δυνάμεις στη ζωή της δασκάλας μας. Εξάλλου, όπως 

μάθαμε αργότερα, τα χείλια της, όπου κόλλησαν οι 

πασχαλίτσες σαν στο μέλι, ήταν μια γοητευτική μα φαρμακερή 

παγίδα θανάτου...220 

 

   Ο πρώτος που πέθανε κεραυνοβολημένος από μια υπερφυσική δύναμη, 

τη στιγμή ακριβώς που τα χείλη του ενώθηκαν με τα δικά της221 είναι ένας 

πλανόδιος μανάβης και το περιστατικό αυτό αποτελεί την αφορμή που 

περίμενε η Αύρα για να εξομολογηθεί στην κόρη της το ακατανόμαστο 

σχέδιο της Μπαρμπακούλας, τη φοβερή κατάρα που εκείνη ξεστόμισε 

ψυχορραγώντας και το φριχτό φαρμάκι που στάλαξε στα χείλια της κόρης 

                                                           
218

 Ό. π., σελ. 98. 
219

όλα ήταν ήδη προαποφασισμένα απ' τη στιγμή της σύλληψής της, και τότε όλες οι προηγούμενες 
υποθέσεις έδιναν τη θέση τους σε μια: αν δε γεννιόταν, δε θα 'χε σκοτώσει κανέναν, καθώς δύο 
χείλη που φαρμακώθηκαν για να δώσουν θάνατο θα τον δώσουν τουλάχιστον μια φορά., ό. π., σελ. 
334. 
220

 Ό. π., σελ. 105. 
221

 Ό. π., σελ. 335. 



77 
 

της όταν ήτανε βρέφος222. Σε αυτό το σημείο η εξομολόγηση της Αύρας 

αγγίζει τα όρια του αντικηρύγματος και διατυπώνεται μέσα από τις 

διαπιστώσεις ενός απολογητικού μονολόγου223, που δικαιολογεί το 

προβάδισμα του θανάτου σε σχέση με ζωή. 

    Ο συγγραφέας επιλέγει δύο καίριες στιγμές -της παραπάνω 

αποκάλυψης και του αποχαιρετισμού μητέρας και κόρης- για να τονίσει 

τα ολοκληρωτικά αντιχριστιανικά υλικά δόμησης της κεντρικής ηρωίδας 

της Κουπέλας. Αυτά συνοψίζονται στη διπλή επανάληψη της φράσης “Στ’ 

αλήθεια, θα’ σουν η καλύτερη μάνα του διαβόλου…”224. Αυτή η πικρή 

διαπίστωση, που η Δομένικα διατυπώνει με βεβαιότητα όταν εγκαταλείπει 

οριστικά την Αύρα, αποτελεί τον κεντρικό πυλώνα του αντιαγγέλματος 

στην Κουπέλα.  

   Σε άλλο σημείο, ο συγγραφέας δομεί μια δυνατή αντιχριστιανική 

σκηνή, για να τονίσει άλλη μια φορά πως η Δομένικα βρίσκεται κάτω 

από την κυριότητα του διαβόλου. Όταν η δασκάλα μαθαίνει στα παιδιά 

πως προσευχή είναι η αγάπη του φόβου225, ο Ζήσης διαπιστώνει έντρομος 

ότι με βάση τον ορισμό της Δομένικας πρέπει ν’ αγαπήσει τον ίδιο το 

διάβολο226, κάτι που εκείνη του επιβεβαιώνει. Το διφορούμενο μήνυμα 

της δασκάλας, μοιάζει με μειδίαμα που αποτελεί παραδοχή της 

δαιμονικής φύσης της και ξυπνά το μαθητή από τη χριστιανική νάρκη. 

 

«εγώ θα αγαπώ μονάχα τον κύριο ημών Ιησού Χριστό...» έλεγε 

«...και θα προσεύχομαι σ' αυτόν και θα αποτάσσομαι τον 

πονηρό... ό,τι κι αν μου πεις εσύ, κυρία, εγώ θα αγαπώ 

μονάχα τον Κύριό μου...», «κι εγώ αυτό σου είπα, να αγαπάς 

τον Κύριό σου...» ψιθύρισε η δασκάλα μας και δεν την 

καταλάβαμε διόλου εκείνη την κουβέντα της δασκάλας μας, 

ευτυχώς που δεν την άκουσε ο Ζήσης, καθώς συνέχισε για 

                                                           
222

 Ό. π., σελ. 336. 
223

 η φύση διδάσκει να ζεις γεννώντας και σκοτώνοντας (…) ο θάνατος προϋπάρχει της ζωής, 
βρίσκεται μέσα στη σπίθα της δημιουργίας, στους σπασμούς της ηδονής και της γέννησης, στα 
τρυφερά αγγίγματα, στο λαχάνιασμα και στον ιδρώτα, στην υγρασία των ματιών…, ό. π. 
224

 Ό. π. 
225

 Ό. π., σελ. 136.  
226

 Ό. π., σελ 137. 



78 
 

αρκετά λεπτά να παραληρεί για την αγάπη του στο Θεό του, 

μέχρι που σώπασε κρύβοντας το κεφάλι του ανάμεσα στα 

μπράτσα του.227 

 

   Η Δομένικα, σε ανύποπτο χρόνο δηλώνει ξεκάθαρα τη δαιμονική φύση 

της, όταν ο μαθητής Αγιούτος της ζητά να τους αποκαλύψει το μυστικό 

που ολοφάνερα κρύβει· κι εκείνη δε διστάζει: είμαι πλασμένη με τη 

συνταγή του διαβόλου228, παραδέχεται. Οι μαθητές είναι πια σίγουροι 

πως η ζωή της αγαπημένης δασκάλας ορίζεται από σκοτεινές, υποχθόνιες, 

ίσως και διαβολικές δυνάμεις229. Παρατηρούν πως και η ίδια όσο περνά ο 

καιρός γίνεται όλο και πιο μελαγχολική230, σαν να 'χε μυρίσει το δαιμονικό 

λουλούδι που καραδοκεί στους εφιάλτες μας και μας περιμένει όλους.231 

   Σε άλλο σημείο η Δομένικα αμφισβητεί την ύπαρξη του Παραδείσου. 

Με αφορμή μια ιστορία για τον αποχαιρετισμό η δασκάλα κάθε άλλο 

παρά ευαγγελίζεται τη μεταθανάτια ζωή. Απασφαλίζει για άλλη μια φορά 

τους μαθητές διαβεβαιώνοντας με πικρία και ελαφριά ειρωνεία πως όπως 

για το Θεό έτσι και για τον Παράδεισο, πολλά διδάχτηκε αλλά τίποτα δεν 

είδε. 

 

Τότε ο Ζήσης σηκώθηκε και πάλι όρθιος, «...κι ο χλοερός τόπος, 

κυρία;» ρώτησε κι ήτανε έτοιμος να κλάψει· η δασκάλα μας 

φάνηκε να παραξενεύεται λίγο απ' την ερώτησή του, έπειτα 

χαμογέλασε, «άκουσα κάποτε κι εγώ για κάποιο καταπράσινο 

λιβάδι, μα ποτέ μου δεν το είδα...» είπε κι ύστερα από μια 

μικρή σιωπή συνέχισε «αν κανένας από σας το δει, ας έρθει να 

μου πει αν φυτρώνουν βιολέτες...»232 

  

Η Δομένικα δεν παραπλανά -όπως ο αντίχριστος- αλλά πλανεύει τους 

μαθητές με τη ζωή και τα έργα της. Με τη γοητεία της προσωπικότητάς 

                                                           
227

 Ό. π., σελ. 137. 
228

 Ό. π., σελ. 144. 
229

 Ό. π., σελ. 147.  
230

 Ό. π., σελ. 197.  
231

 Ό. π. 
232

 Ό. π., σελ. 119. 



79 
 

της -και όχι χάρη σε υπεράνθρωπες μεσσιανικές ιδιότητες- εναντιώνεται 

στην ιδέα της τελικής σωτηρίας, προτάσσοντας το χαμό ως μοναδική 

δυνατότητα.  

   Η εμφάνιση και ενσάρκωση του Διαβόλου δια της Δομένικας στο 63ο 

κεφάλαιο, επιβεβαιώνει για άλλη μια φορά την αντιχριστιανική φύση της 

για δύο λόγους. Ο Διάβολος κατηγορεί επανειλημμένως τη δασκάλα για 

όλα τα δεινά του κόσμου, καθιστώντας την άνθρωπο της αμαρτίας233, 

χαρακτηρισμός που στη δεύτερη επιστολή του Αποστόλου Παύλου προς 

την εκκλησία της Θεσσαλονίκης είναι συνώνυμος με τον αντίχριστο. 

Ακόμη, στην ίδια επιστολή ο αντίχριστος ταυτίζεται και με την 

απώλεια234, όπως άλλωστε και η Δομένικα, που συνυφαίνει τη ζωή της με 

το χαμό και το άγγελμα του ανεπιστρεπτί τελικού θανάτου των πάντων 

και για πάντα. 

   Για να ολοκληρωθεί το αντιχριστιανικό προφίλ της Δομένικας, κρίνεται 

απαραίτητη η αναφορά στο επιθανάτιο γράμμα της προς τους μαθητές. 

Σε αυτό αναφέρει ότι γεννήθηκε σημαδεμένη, έζησε ανάμεσα σε μαύρες 

σκιές και πεθαίνει δίχως να τις αποχωριστεί235 - εξομολογήσεις που 

αντιδιαστέλλουν τη σκοτεινή φύση της με αυτή του Χριστού, που 

αυτοπροσδιορίζεται ως το φως της ζωής236. Στο ίδιο γράμμα237 τονίζει πως 

δε θέλει να ταφεί σε τάφο με μνήμα και σταυρό αλλά στο λόφο της 

Κουπέλας, όπου άλλοτε το σώμα της συστρεφόταν από την ηδονή238. 

   Ο υποψιασμένος αναγνώστης μπορεί να διακρίνει πως η δομή και το 

περιεχόμενο του γράμματος της Δομένικας συνομιλεί με τη διαθήκη του 

Μιχάλη Καραμάνου - ήρωα από το Γιούγκερμαν239 του Μ. Καραγάτση. 

Και εκεί οι τελευταίες επιθυμίες του Καραμάνου είναι να μην ταφεί σε 

μνήμα με σταυρό αλλά στο πάτριο έδαφος του Θεσσαλικού κάμπου, που 

σκλάβωσε την αγάπη της ψυχής του240. Μάλιστα, η καταληκτική φράση 

                                                           
233

 ὁ ἄνθρωπος τῆς ἁμαρτίας, Προς Θεσσαλονικείς Β’, 2:3 
234

 ὁ υἱὸς τῆς ἀπωλείας, ό. π.  
235

 Κουπέλα, σελ. 27. 
236

 Πάλιν οὖν αὐτοῖς ὁ ᾿Ιησοῦς ἐλάλησε λέγων· ἐγώ εἰμι τὸ φῶς τοῦ κόσμου· ὁ ἀκολουθῶν ἐμοὶ οὐ μὴ 
περιπατήσῃ ἐν τῇ σκοτίᾳ, ἀλλ᾿ ἕξει τὸ φῶς τῆς ζωῆς. (Ιωάννης 8:12) 
237

 Βλέπε σελ. 34-35 παρούσας εργασίας. 
238

 Ό. π., σελ. 27. 
239

 Μ. Καραγάτσης, Ο Γιούγκερμαν και τα στερνά του, τόμος Β’, Εστία, Αθήνα 2007
25

, σελ. 421-422. 
240

 Ό. π., σελ. 422. 



80 
 

“Έτσι θέλω”241 του επιθανάτιου γράμματος της Δομένικας αποτελεί 

αυτούσια μεταφορά της φράσης που χρησιμοποιεί ο Καραμάνος, για να 

κλείσει τη διαθήκη του.  

   Ο συγγραφέας της Κουπέλας δε δομεί τυχαία τις τελευταίες επιθυμίες 

της Δομένικας στα πρότυπα της διαθήκης του συγκεκριμένου 

καραγατσικού ήρωα. Όταν στα Στερνά του Γιούγκερμαν ο -νεκρός πια- 

Καραμάνος εμφανίζεται σαν φάντασμα στο όνειρο του ετοιμοθάνατου 

πρωταγωνιστή, μπορεί κάλλιστα να θεωρηθεί πως παρουσιάζεται μέσα 

από ένα αντιχριστιανικό φίλτρο, γιατί αυτοχρίζεται δαιμονισμένος, 

διονυσιαζόμενος και θεομηνικός242 με διαβολικό παλμό243. Αλλά και η 

προηγούμενη παρουσία του στο έργο θυμίζει την ηρωίδα της Κουπέλας, 

καθώς ο Καραμάνος -όπως και η Δομένικα- ρουφιέται από τη λάμια της 

ηδονής244, γιατί την καταχράται245.  

   Είναι γεγονός πως ο Καραμάνος έχει συνδυαστεί με την αγαπημένη του 

φράση -η Μοίρα των ανθρώπων είναι ο Θάνατος-, που τον αντιπροσωπεύει 

και επαναλαμβάνεται συνολικά τρεις φορές μέσα στο έργο (από τον ίδιο 

αλλά και από τον Βάσια). Ο Βάσιας και οι μαθητές της Δομένικας -

ορμώμενοι από την ίδια πίστη προς τον φίλο και τη δασκάλα αντίστοιχα- 

πραγματοποιούν τις τελευταίες επιθυμίες των αγαπημένων τους 

ανθρώπων. Ο συσχετισμός του Καραμάνου με τη Δομένικα ενισχύεται, αν 

αναλογιστεί κανείς πως η προσωπικότητα της δασκάλας δομείται με βάση 

τη μοιραία ροπή της προς τον αναπότρεπτο χαμό. Επομένως, αμφότεροι 

οι ήρωες έλκονται από το θάνατο, που ουσιαστικά επιδιώκουν - ο 

καθένας με διαφορετικό τρόπο.  

   Αξίζει να σημειωθεί ότι ο συγγραφέας της Κουπέλας έχει δημοσιεύσει 

δοκίμιο με τίτλο την αυτούσια παραπάνω φράση246, όπου επισημαίνει 

τρία βασικά χαρακτηριστικά στα έργα του Καραγάτση - δύο από τα οποία 

συνάπτονται με το αντιάγγελμα της Κουπέλας: την αντιθεολογική 

                                                           
241

 Επαναλαμβάνεται ως κατακλείδα δύο παραγράφων της διαθήκης άλλες δύο φορές.  
242

 Ό. π., σελ. 521.  
243

 Ό. π., σελ. 522. 
244

 Ό. π., σελ. 245. 
245

 Ό. π., σελ. 246. 
246

 Θανάσης Τριαρίδης, Η Μοίρα των ανθρώπων είναι ο Θάνατος, ηλεκτρονική έκδοση: 
http://www.triaridis.gr/keimena/keimA010.htm (Δημοσιεύτηκε στη Φιλολογική Βραδυνή, στις 21 
Φεβρουαρίου 2004). 

http://www.triaridis.gr/keimena/keimA010.htm


81 
 

ανάγνωση του κόσμου, που καθιστά τους ήρωες εξαρτώμενους από ορμές 

και ένστικτα, και τη ματαιότητα ως πυρήνα της ανθρώπινης ύπαρξης247. 

Τέλος, στο ίδιο δοκίμιο ο συγγραφέας επισημαίνει τη λαχτάρα των 

καραγατσικών ηρώων για μελαγχολία - ζωηρή επιθυμία για του κόσμου τη 

μάταιη ομορφιά που είναι προνόμιο του Θανάτου248 και διακατέχει και τη 

Δομένικα. 

  

                                                           
247

 Ό. π. 
248

 Η μοναδική αξία του Γιούγκερμαν βρίσκεται στην ένταση -  τη δική του και την δική μας’ στο ότι τα 
πρόσωπα του τοίχου ζουν (δηλαδή: συγκινούνται μαζί μας) ακόμη κι όταν ο τοίχος χάνεται. Πιθανώς 
αυτό μπορεί να το πιστέψει κανείς ως το μεγάλο ζητούμενο της λογοτεχνίας: το μεγάλωμα της υλικής 
ζωής σε εκείνο το ενδιάμεσο όπου φτάνεις να ζήσεις μια πνευματική, μια διανοητική περιπέτεια με 
σαρκικούς όρους, όπως στις αρχαίες τραγωδίες, όπως στον Σέξπηρ, όπως στον Ουγκώ. Εδώ δεν 
υπάρχει φόβος και έλεος - υπάρχει λαχτάρα και μελαγχολία: για του κόσμου την μάταιη ομορφιά που 
είναι προνόμιο του Θανάτου., ό. π. 



82 
 

ὅτι ἠγάπησε πολύ 

 

   Η αντιχριστιανική οπτική του συγγραφέα προεκτείνεται στην ερωτική 

ζωή της δασκάλας, την οποία παρουσιάζει ως έντονη, τακτική και 

ομοφυλοφιλική. Όπως είναι γνωστό, τα Ευαγγέλια δεν δίνουν καμία 

αντίστοιχη πληροφορία για τη  ζωή του θεανθρώπου, την οποία 

αποκρύπτουν, παραλείποντας οποιαδήποτε σχετική αναφορά. Για την 

κατανόηση του αντιαγγέλματος που συντελείται στο παρόν κεφάλαιο 

κρίνεται απαραίτητη η αναφορά στο 4ο υποκεφάλαιο (Όπου μια τυφλή 

κοπέλα παραμιλά για την τρελή φουχτιά) του 31ου βιβλίου (Ο σπορέας του 

πυρετού) των μελένιων λεμονιών, όπου ο συγγραφέας προβάλλει την 

προσωπική του εκδοχή σχετικά με τη σχέση του Ιησού με τη 

Μαγδαληνή.  

 

Γιατί ο καθένας μας έχει κάποιον για να ανταμώσει μέσα στην  

     τρομερή νύχτα. 

Ας πούμε εγώ: 

Να συναντήσω εκείνον τον κηπουρό, 

Να πούμε πρώτα τα συνθηματικά - γύναι, τι κλαίγεις και ει συ 

εβάστησας αυτόν και τα λοιπά, 

Κι ύστερα, να φτάσουμε σε αυτό που προσμέναμε  

μες στους αιώνες, 

Μια γυμνή αναγνώριση χωρίς φιλοσοφία και ηθική:  

Μαρία - Ραββουνί. 

Κατόπιν, άγγιξέ με, άγγιξέ με, άγγιξέ με, 

Σκότωσέ με με το παράφορό σου άγγιγμα. 

  

Κι ο θάνατός μας να καρπίσει υακίνθους, αναστημέ- 

   να ηλιοτρόπια, 

Λαχταρισμένα μάγουλα, λαίμαργα χείλη, ίριδες δια- 

             κορευμένες, 

Κοράκια, σταροχώραφα - και προπαντός ανάποδους  

   ανέμους, 



83 
 

Να αχνοτρεμίσουν τα δρεπάνια του κάμπου, 

Να ταξιδέψουν τούτη την τρελή φουχτιά του πυρετού  

   μας.249 

 

   Στο παραπάνω απόσπασμα εντοπίζεται διακειμενικότητα με το 20ό 

χωρίο του Κατά Ιωάννη Ευαγγελίου. Αρχικά, ο συγγραφέας 

αποηθικοποιεί τη στιγμή της αναγνώρισης του Χριστού από τη 

Μαγδαληνή κατά την ανάσταση του πρώτου ενώ παράλληλα αντιστρέφει 

την αποφατική προστακτική μή μου ἅπτου στην επαναλαμβανόμενη 

καταφατική άγγιξέ με. Το αίτημα για σαρκική επαφή ενισχύεται με την 

προστακτική σκότωσέ με· η Μαγδαληνή των μελένιων λεμονιών ζητά 

επιτακτικά από το Ραββουνί να τη σκοτώσει με το άγγιγμά του.  Για άλλη 

μια φορά στο τριαριδικό σύμπαν η απεγνωσμένη γκάβλα γεννά το 

θάνατο που με τη σειρά του καρπίζει τον ανάποδο άνεμο της αποδιδαχής.  

   Το 1ο βιβλίο των μελένιων λεμονιών επιβεβαιώνει την υπόνοια πως ο 

Τριαρίδης ασπάζεται την ερευνητική άποψη που θεωρεί τη Μαγδαληνή 

γυναίκα του Χριστού.  

 

         12. Και έγιναν τόσα ψωμιά και τόσο κρασί, που θα 

μπορούσε να φάει και να πιει μια ολόκληρη πολιτεία. Κι ήτανε 

τόσο γλυκιά η γεύση τους που η νύφη άφησε τον γαμπρό και 

ζήτησε να παντρευτεί εκείνον τον κουρελή. 

  

         13. Κι η γυναίκα αυτή ήτανε η Μαρία από τα Μάγδαλα. 

Και με τα μαλλιά της έπλυνε τα πόδια του κουρελή. 

  

         14. Κι έπειτα παντρεύτηκαν οι δυο τους και η Μαρία 

άρχισε να ακολουθεί τον δάσκαλό της. Και δίνονταν κι οι δυο 

τους στα όργια, μα ποτέ τους δεν άγγιζαν ο ένας τον άλλον. 

Θαρρείς και κάτι περίμεναν που κανένας δεν καταλάβαινε. 

  

                                                           
249

 μελένια λεμόνια, ό. π., σελ. 469-470. 



84 
 

          15. Αυτός ήταν ο γάμος του Ραββουνί.250 

          
Συγκεκριμένα στο γάμο της Μαρίας από τα Μάγδαλα-, επειδή δεν 

υπάρχει φαγητό για όλους, ο κουρελής - Χριστός προβαίνει σε μια σειρά 

θαυμάτων: ζυμώνει ψωμί με το σπέρμα του και φτιάχνει κρασί από το 

αίμα του251. Η γεύση του ψωμιού και του κρασιού παρουσιάζονται από 

το συγγραφέα τόσο γλυκές, που η Μαρία παρατά το γαμπρό και, αφού 

προηγουμένως πλύνει με τα μαλλιά της τα πόδια του Χριστού, θέλει να 

τον παντρευτεί (ακριβώς όπως η Τζίλντα εγκαταλείπει την ιδέα της 

αυτοκτονίας και δίνεται ολοκληρωτικά στο σμίξιμο με τη Δομένικα). Η 

Μαρία των μελένιων λεμονιών ακολουθεί πιστά τον άντρα και δάσκαλό 

της· συμμετέχουν σε όργια χωρίς να αγγίζουν ο ένας τον άλλον, όμοια με 

την αφοσιωμένη στη δασκάλα Τζίλντα, που δεν αγγίζει ποτέ τα χείλη της 

Δομένικας με τα δικά της. 

   Ο συγγραφέας φαίνεται πως δεν προσπερνά καλόπιστα το μοιραίο 

τρόπο με τον οποίο η Μαγδαληνή παρουσιάζεται από τα Ευαγγέλια να 

προσπέφτει υποτακτικά στα πόδια του Χριστού πριν την Ανάσταση του 

Λαζάρου. Ακόμη, σημασιοδοτεί ερωτικά το γεγονός ότι η πρώτη εμφάνιση 

του αναστημένου Ιησού είναι στη Μαρία από τα Μάγδαλα252 ενώ μάλλον 

δε θεωρεί τυχαίες τις νύξεις ότι ο αδελφός της Μαρίας ήταν καλός φίλος 

του Χριστού253. Εμφανίζεται να μην μπορεί να εθελοτυφλήσει στη λάγνα 

υποταγή της γυναίκας που αλείφει με μύρο κι έπειτα προσκυνά και 

σκουπίζει με τα μαλλιά254 τα πόδια του δασκάλου της.  

   Όλα τα παραπάνω δεν ξεφεύγουν από το αντιχριστιανικό φίλτρο του 

συγγραφέα, που αντιμετωπίζει τις αφηγήσεις των ευαγγελιστών ως 

σκόπιμα σκηνοθετημένες. Αντίθετα με την σιωπηλή τακτική των 

Ευαγγελίων, επιλέγει να ρίξει φως αμφισβήτησης στα ιερά κείμενα, μέσω 

του μοτίβου της αντιστροφής. Συγκεκριμένα, δομεί μια ομοφυλόφιλη 

αντίχριστη, της οποίας τα έργα της ημέρας είναι απλώς η κορνίζα που 

                                                           
250

 Ό. π., σελ. 30-31. 
251

 Ό. π., σελ. 30. 
252

 (Ιωάννης 20) 
253

 ὁ δὲ Λάζαρος εἷς ἦν τῶν ἀνακειμένων σὺν αὐτῷ. (Ιωάννης 12:2) 
254

 ἤλειψε τοὺς πόδας τοῦ Ἰησοῦ καὶ ἐξέμαξε ταῖς θριξὶν αὐτῆς τοὺς πόδας αὐτοῦ.  (Ιωάννης 12:3) 



85 
 

πλαισιώνει τη βραδινή ηδονική παράδοσή της στην γκάβλα, που κατά 

τον συγγραφέα φαίνεται να αποτελεί τον επιστήθιο εχθρό του χαμού.  

   Ειδικότερα, η Δομένικα έχει για ερωμένη την Τζίλντα255, μια γυναίκα 

στα πρότυπα της Ρίτα Χευγουορθ, δηλαδή πανώρια, γεννημένη για τις 

χαρές της σάρκας, με μάτια καμωμένα για δάκρυα256. Σε αυτό το σημείο, 

κρίνεται άλλη μια φορά σκόπιμη η αναφορά στα μελένια λεμόνια, όπου 

παρουσιάζεται μια διαφορετική εκδοχή για τη Μαγδαληνή· η προσέγγιση 

αυτή λίγο απέχει από την ερμηνεία του παράφορου έρωτα της Δομένικας 

με την Τζίλντα, καθώς η ανορθολογική ένωση τους συγκροτείται γύρω 

από την ανεξέλεγκτη έξαψη αλλά και τις εκκρίσεις τους.  

   Τη στιγμή της συνάντησης των δύο γυναικών πάνω από τον τάφο της 

αντίχριστης, διαφαίνεται ένα θηλυκό τρίγωνο, που γίνεται ερωτικό όταν η 

Τζίλντα φιλά ερωτικά τη μητέρα της αγαπημένης της Αύρα. Θαρρεί 

κανείς πως το φιλί αυτό ήταν εκείνο που στερήθηκε από τα χείλη της 

Δομένικας, όλα τα βράδια των έξαλλων ερωτικών ακροβασιών. Η Τζίλντα 

-αντίθετα με την αμέτοχη στο θάνατο του Ιησού Μαγδαληνή- 

παρουσιάζεται στην αφήγηση ως συνυπαίτια του θανάτου της δασκάλας, 

γιατί αν αυτή και η Δομένικα αντάλλασσαν μόνο ένα φιλί, η πρώτη με 

την αυτοθυσία της θα λύτρωνε τη δεύτερη από την κατάρα του θανάτου. 

Όμως, είναι ο χαμός -και όχι η σωτηρία- που απελευθερώνει και λυτρώνει 

διά του αφανισμού, το καταπιεσμένο δυναμικό των πιο μύχιων 

ανθρώπινων ενστίκτων257 των ηρώων της Κουπέλας. 

   Αξίζει να σημειωθεί ότι οι ερωτικές συνευρέσεις της Δομένικας με την 

πιστή Τζίλντα στη φωλίτσα της Κουπέλας ήταν τόσο δαιμονικά 

απόκοσμες, που ο αφηγητής ανακαλεί το διαβολικό θεό για τον οποίο 

                                                           
255

 Η Δομένικα, πρωτοσυναντά την Τζίλντα στη φωλίτσα της Κουπέλας ένα βράδυ που η τελευταία -
ούσα πρώτη χορεύτρια σε καμπαρέ αλλά και εκδιδόμενη- έχει ετοιμάσει τη θηλιά της αυτοκτονίας 
της. Μια αυτοκτονία που τελικά ματαιώνεται χάρη στην παρέμβαση της δασκάλας, που 
αντιπροτείνει στη Τζίλντα έναν άλλο θάνατο, νοθευμένο από την παράφορη ηδονή. Στο μεταξύ, ο 
συγγραφέας πρωτοσυστήνει τη Τζίλντα στον αναγνώστη τη μέρα της κηδείας της Δομένικας, όταν η 
φλογερή κοκκινομάλλα αποχαιρετά την αγαπημένη της με τον ηδονικό τρόπο που κρίνει ότι της 
ταιριάζει: έφερε, λοιπόν, σχεδόν επάνω στα χείλη της εκείνο το τριαντάφυλλο, το μύρισε, έπειτα 
έβγαλε τη γλώσσα της και, Θεέ μου, το 'γλειψε με ηδονή· τέλος, το φίλησε με τα σαρκώδη χείλια της 
και το απόθεσε επάνω στο ξύλο της κάσας. (…) Τότε η Τζίλντα έκανε κάτι που κανείς δεν το περίμενε· 
προχώρησε ένα βήμα, έπιασε απ' τους ώμους τη μητέρα της αγαπημένης της και τη φίλησε στο 
στόμα με θέρμη ερωτική., Κουπέλα, σελ. 31. 
256

 Κουπέλα, σελ. 44.  
257

 Ευριπίδης Γαραντούδης, ό. π.  



86 
 

μιλά η δασκάλα στο μάθημα. Ειδικότερα, υπήρξε μια συγκεκριμένη 

ερωτική ένωση, που τρόμαξε πολύ τα παιδιά, γιατί ερέθισε ανορθόδοξα 

την παιδική φύση τους. Ο ερεθισμός ενοχοποιείται και όπως η 

ευαγγελική αφήγηση αμφισβητεί τα ποιοτικά γνωρίσματα της 

Μαγδαληνής, έτσι ο αφηγητής της Κουπέλας μπαίνει σε δίλημμα σχετικά 

με το ποιόν της Δομένικας, που ενώ τη μέρα δεν κόβει ούτε ένα λουλούδι 

για να μην το σκοτώσει ίσως τις νύχτες να μεταμορφωνόταν σε αιμοβόρο 

κτήνος που κατασπάραζε τις ζεστές σάρκες και ρουφούσε τη ζωή απ' τα 

κορμιά των ανθρώπων και ξερίζωνε καρδιές.258 

   Οι παραπάνω υποψίες γεννιούνται στην παιδική φαντασία, όταν ο 

άνεμος παραγγέλνει στις δύο γυναίκες να φιληθούν. Αυτή η προστακτική 

προσφέρει στις ερωμένες έναν ανεπανάληπτο οργασμό, που με έναν 

τρόπο ανεξήγητο και άρα θαυμαστό, βιώνεται και από τα αγόρια, σαν 

κοινή ομαδική εμπειρία - προάγγελο του επερχόμενου θανάτου259. Αυτό 

που συνταράσσει και συγκλονίζει για πάντα την οπτική των παιδιών για 

τον έρωτα είναι η αλληλοδιαδοχή μεταμορφώσεων που συντελούνται την 

ώρα της ένωσης. Ο συγγραφέας, χρησιμοποιώντας το μοτίβο της 

μεταμόρφωσης, ευλογεί την ερωτική πράξη από αυτόν που πρώτα 

αγοράζει την ψυχή κι έπειτα ανασταίνει το σώμα - από τον ίδιο το 

Διάβολο260. 

   Κι αν ο Ιησούς σχετίζεται με τη Μαγδαληνή στη γη και αυτό 

παρουσιάζεται διάφανα από τα Ευαγγέλια, η Τζίλντα ενώνεται με τη 

Δομένικα σε ένα δυστοπικό σκοτεινό άχρονο, που στον αποσβολωμένο 

αφηγητή θυμίζει την κόλαση261. Η αναγωγή στην κόλαση δεν είναι 

                                                           
258

 Ό. π., σελ. 260. 
259

 όλοι ουρλιάζαμε τότε μαζί με τα κορμιά που 'σμιγαν και το ουρλιαχτό έγινε ιαχή που με το τέλος 

της θα ερχότανε στα σίγουρα ο θάνατος, κυρίαρχος παντοτινός· κι όλα κατέληξαν σε ένα απόκοσμο 
σκλήρισμα, ίδιο με ρόγχο: «ααααααααααααα!». ό. π., σελ. 262. 
260

 Ό. π., σελ. 261. 
261

στα σίγουρα ήμουν στην κόλαση και δε θα έφτανε (…) μήτε η αιωνιότητα για να απαριθμήσει 
κανείς τα τέρατά της· αυτά τα τέρατα αποκαλύφθηκαν μπροστά μου: θεόρατα κουνούπια με κεντρί 
μέλισσας έσχιζαν τον αέρα και αρουραίοι με σαράντα πόδια έτρεχαν και λαγοί με μούρη 
κροκοδείλου τους ακολούθησαν και ζώα της θάλασσας, σαν χταπόδια και σαν αστερίες και σαν 
ιππόκαμποι συνάμα, χώθηκαν ανάμεσα απ' τις κοιλιές, και κάποτε εκείνο που λίγο πριν ήτανε οι δύο 
γυναίκες έγινε μια Λερναία Ύδρα πνιγμένη στο αίμα, με αναρίθμητα κεφάλια ανθρώπων που είχαν 
βγαλμένα μάτια και ούρλιαζαν, και τότε άρχισε το φοβερό σπαρτάρισμα, ένα σπαρτάρισμα 
αδιάκοπο, ολοένα και πιο δυνατό, που ένιωσα πως η ψυχή μου βγήκε απ' το σώμα μου και ολόκληρο 
το είναι μου έγινε ένας σπασμός και χάθηκαν όλα από μπροστά μου -και η Λερναία Ύδρα και οι 



87 
 

τυχαία, καθώς πρόκειται για έναν τόπο συνυφασμένο με τα πάθη, τον 

πόνο και την τιμωρία. Επίσης, ο συσχετισμός του έρωτα με τον κόσμο 

των νεκρών, όπου οι πεθαμένοι βασανίζονται για τις εν ζωή αμαρτίες τους 

σε έναν τόπο με εξουσιαστή το διάβολο, δαιμονοποιεί την ερωτική πράξη 

και τονίζει άλλη μια φορά πως η ηδονή στην Κουπέλα συνδέεται άμεσα 

με τον επερχόμενο χαμό.  

   Συμπερασματικά, η σωτηρία της Τζίλντας από τη Δομένικα 

σηματοδοτεί την αρχή ενός έρωτα και παραπέμπει στη σωτηρία της -

επίσης ελευθεριάζουσας- Μαγδαληνής από την κοινωνική κατακραυγή 

και την αμαρτία, χάρη στη συνάντηση της με το Χριστό. Η 

διαφοροποίηση έγκειται στις προθέσεις της Δομένικας, που δεν είναι 

ηθικοποιητικές. Η λαγνεία και η ανάγκη ωθούν αμφότερες τις γυναίκες 

στο οξύμωρο σχήμα μιας ιδιάζουσας σωτηρίας μέσα στο χαμό της 

ηδονής: η Δομένικα κάνει τη δική της επανάσταση ενάντια στο 

καταραμένο πεπρωμένο262 και η Τζίλντα εμφανίζεται να αγαπά τη 

δασκάλα με πάθος μελλοθάνατου263. 

    

    

  
 

 

 

 

                                                                                                                                                                      
μυγδαλιές και το φεγγάρι- κι έμεινε μόνο το σπαρτάρισμα της σάρκας, κι ήτανε πια και δικό μου το 
σπαρτάρισμα, και το ουρλιαχτό που υψώθηκε, σκίζοντας τα πέπλα της νύχτας, συντάραξε –αλίμονο- 
και τους δικούς μου τους πνεύμονες., ό. π. σελ. 261-262. 
262

 Ό. π. σελ. 343. 
263

 Ό. π. 



88 
 

Μῆνιν ἄειδε 
 

   Για να προσεγγίσουμε τη θέση που έχει η εκδίκηση στην Κουπέλα 

κρίνεται απαραίτητη η αναφορά σε ένα από τα δευτερεύοντα πρόσωπα 

του μυθιστορήματος, το οποίο επιστρατεύεται για να εκφραστεί το 

αντιάγγελμα. Ο Λεμονμπούζης ή Γιωργάκης Σταυρόπουλος ο οποίος 

κυκλοφορούσε σαν το διάολο φορώντας πάντοτε μαύρη μάσκα στο 

πρόσωπό του264 και μαύρη κάπα265, υπήρξε ο ίδιος λεπρός, τον οποίον 

έδιωξαν από την πατρίδα του, το Μεσολόγγι, φορώντας του κουδούνια. 

Κανένας δε βρέθηκε να του πει αντίο στο φρικτό φευγιό του, μήτε καν η 

κοπέλα που αγαπούσε266, και αυτή η ατιμωτική άρνηση λάβωσε πολύ την 

ψυχή του Λεμονμπούζη, για τον οποίο υπήρχε θρύλος πως θεραπεύτηκε 

από μια παράξενη λεμονάδα που ο ίδιος έφτιαξε. 

   Αυτή η φήμη συνόδευε το Λεμονμπούζη, που έμοιαζε στ’ αλήθεια ένας 

ακόμη απελπισμένος267 -ίδιος με τους λεπρούς της Κουπέλας- και στο 

πρόσωπό του οι ετοιμοθάνατοι λεπροί εναπόθεσαν την τελευταία ελπίδα 

τους για σωτηρία. Ζήτησαν, έφτιαξε και τελικά ήπιαν όλοι από τη 

λεμονάδα του268- σαν να ήταν θεία κοινωνία που σώζει από πάσης φύσης 

πνευματική και σωματική νόσο. Όμως, ο Γιωργάκης Σταυρόπουλος ή 

Λεμονμπούζης που κάποτε υπήρξε ένας από αυτούς, τους είχε γελάσει269 

μην μπορώντας να ξεπεράσει την προδοσία που υπέστη στο παρελθόν 

από τους δικούς του, όταν τον εξεδίωξαν. 

   Σε αντίθεση με το Χριστό που γιάτρευε λεπρούς, ο Λεμονμπούζης  τους 

αντεκδικείται και τους σκοτώνει270 -μαζί και την αγαπημένη του- αφού 

πρώτα τους προδώσει για έναν μπόγο με κατευόδια απελπισμένων271. Σε 

αυτό το σημείο ο αφηγητής αφήνει να εννοηθεί πως οι αναξιοπαθούντες 

                                                           
264

 Ό. π., σελ. 226. 
265

 Ό. π., σελ. 229. 
266

 Ό. π., σελ. 226-227. 
267

 Ό. π., σελ. 229. 
268

 Ό. π., σελ. 230. 
269

 Ό. π. 
270

δεν τους είχε φτιάξει λοιπόν τη λεμονάδα της σωτηρίας, παρά μια άλλη, που αντί για ζάχαρη είχε 

κοπανισμένα ξερά βατόμουρα της Αλγερίας, το πιο γλυκό καρπό του κόσμου που έφερνε το θάνατο 
μέσα σε τριάντα έξι ώρες, νεκρώνοντας ολόκληρο το σώμα σιγά σιγά από τα κάτω άκρα ως το 
κεφάλι, ό. π., σελ.231. 
271

Ό. π. 



89 
 

πιστοί που κοινωνούν μαζικά με σκοπό τη συλλογική μετάνοια, 

ουσιαστικά δεν εξαγνίζουν αλλά δηλητηριάζουν την ψυχή τους με την 

ψευδαίσθηση της ελπίδας. Εύλογα διαπιστώνει κανείς πως η εκδικητική 

στάση του βρίσκεται σε πλήρη αντιδιαστολή με το χριστιανικό κήρυγμα 

περί καλοσύνης, φιλευσπλαχνίας, αδελφοσύνης, αλήθειας και 

συγχώρεσης.  

   Δεν θα ήταν υπερβολή να θεωρηθεί ότι ο συγγραφέας τοποθετεί τον 

άνεμο της Κουπέλας στον αντίποδα του ευλογημένου Αγίου Πνεύματος. 

Στην προκειμένη περίπτωση το ανίερο πνεύμα, που σφυρίζει τα βράδια 

στην Κουπέλα, είναι η αντεκδίκηση των νεκρών λεπρών272, που ήταν πια 

δαίμονες και νοσταλγούσαν273. Αυτή η ψυχή στο τελευταίο τρέμισμά της274 

-και όχι το τρίτο πρόσωπο του Θεού- σφύριζε δαιμονικά προστάγματα275, 

που, αν δεν εισακούονταν, οδηγούσαν στο χαμό. 

   Ένα σημαντικό κεφάλαιο που θεμελιώνει το αντικήρυγμα της 

Κουπέλας είναι το 57ο, με τίτλο Ας πούμε πως ήταν λάθος ο άνεμος276, 

στο οποίο ο αφηγητής συνοψίζει όλα τα αντίστροφα αγγέλματα της 

δασκάλας, την οποία ανοιχτά πια χαρακτηρίζει διαβολική, κρίνοντας 

μάλιστα ότι όλη η ύπαρξή της υπήρξε ένα λάθος. Ακόμα κι αν είναι έτσι, 

όμως, εκείνος αλλά και οι υπόλοιποι μαθητές πιστεύοντάς την και ζώντας 

πλάι της, συμμετείχαν στο λάθος και μπήκαν σε ένα μονόδρομο χωρίς 

επιστροφή. 

   Σε αυτό το σημείο ο αφηγητής εξομολογείται την αντίχριστη ζωή της 

Δομένικας και πετυχαίνει να διχάσει τον αναγνώστη σχετικά με την 

ακεραιότητα των λεγομένων του. Η αμφιβολία τίθεται γιατί η κατάθεση 

προέρχεται από έναν ευφάνταστο μαθητή δημοτικού, που είναι 

ερωτευμένος με τη δασκάλα του και όχι από των ώριμο αφηγητή. Ακόμη, 

                                                           
272

 η εκδίκησή τους θα ήταν η σιωπή τους, η γαλήνη... Έξαφνα, κι ενώ το μούδιασμα ανέβαινε στο 
στήθος τους, αγκαλιασμένοι καθώς ήταν απ' το προηγούμενο βράδυ, σφίχτηκαν αναμεταξύ τους μ' 
όλη τη δύναμη που τους απόμενε· πολλοί ίσως να ήταν ήδη πεθαμένοι, μα τα χέρια τους, με όσα 
δάχτυλα είχε ο καθένας, έσφιγγαν μανιασμένα τους πλαϊνούς τους. Ένα βουητό ακούστηκε, κάτι σαν 
παράπονο ή σαν ανάσα· δεν ήταν πια οι διακόσιοι ετοιμοθάνατοι χανσενικοί, μα ένας λόφος της γης 
που ανάσαινε, ό. π.  σελ. 231-232. 
273

 Ό. π., σελ. 232. 
274

 Ό. π. 
275

 Ό. π.  
276

 Ό. π., σελ. 427-430. 



90 
 

πραγματοποιείται μια αναλογική και έμμεση αντιστοιχία με τα κείμενα 

των Ευαγγελίων, υπονοώντας πως η Γραφή μπορεί να μην είναι Αγία 

αλλά αυθαίρετη - αποτέλεσμα της ονειροπαρσία κάποιων μυημένων 

μαθητών. Ο συγγραφέας σπέρνει σκόπιμα την υποψία για την 

εγκυρότητα των πληροφοριών του αφηγητή σε μια ιστορία που 

εντάσσεται ούτως ή άλλως στη μυθοπλασία. Σκόπιμα σε αυτό το 

κεφάλαιο καταφεύγει στη συνολική θεώρηση και σύνοψη των έργων και 

ημερών της Δομένικας από τον αφηγητή, με απώτερο σκοπό να γεννήσει 

στον αναγνώστη το συνειρμικό ερώτημα: μήπως και τα κείμενα των 

Ευαγγελίων δεν αποτελούν παρά μια έντεχνη μυθοπλασία κάποιων 

ευφάνταστων συγγραφέων; 

   Ο συγγραφέας, μέσα από τη φωνή του ομοδιηγητικού 

δραματοποιημένου αφηγητή, ανοίγει τα χαρτιά του και φανερώνει την 

κατευθυντήρια ιδέα που τον οδήγησε στη συγγραφή του βιβλίου:  

 

υπάρχει καμία ιστορία που αν ψάξεις το διάβολο δε θα τον 

βρεις, το ξέρω, μπορεί να έγραψα μια αντεστραμμένη εκδοχή 

της παλιάς ιστορίας, όπου όλα τα σημάδια, το φωτεινό αστέρι, 

τα θαύματα, το Όρος των Ελαιών, ο Μυστικός Δείπνος, η 

Σταύρωση, όλα σου λέω, οδηγούν στον ακριβώς αντίθετο 

δρόμο, οδηγούν στον Κύριο του Κακού, εγώ θυμάμαι όμως τον 

Τζακ που έλεγε πως το καλό και το κακό είναι μονάχα λέξεις, 

κι ερμηνεύοντας τα σημεία, μπορείς εύκολα να καταλήξεις σε 

όποιο από τα δύο σε βολεύει, μπορείς εύκολα να βρεις σχέδια 

διαβολικά ή σχέδια σωτηρίας άμα το θες, όμως εγώ δεν 

πιστεύω στα σχέδια πια, σε αυτόν τον εφιάλτη κανείς μισεί και 

αγαπά χωρίς να είναι σίγουρος, σε αυτόν τον εφιάλτη η κυρία 

Δομένικα γύρεψε τις πιο μαύρες γωνίες και μοίρασε την ψυχή 

της στα ζώα του φόβου της, σε φίδια, αρουραίους, κοράκια και 

νυχτερίδες, και δεν πήρε τίποτε για αντάλλαγμα, κι όταν 

σφύριξε ο άνεμος, εκείνη χόρεψε μέχρι το τέλος.277 

 

                                                           
277

 Ό. π., σελ.429. 



91 
 

Με αυτό τον τρόπο ξεκλειδώνει την πόρτα του συγγραφικού του 

εργαστηρίου και αποκαλύπτει πως κανείς αναλόγως με τη βούλησή του, 

μπορεί να σκαρφιστεί ή να ανακαλύψει σχέδια σωτηρίας ή χαμού.  



92 
 

Ἆρον ἆρον σταύρωσον 
 

   Η Δομένικα αποτελεί ενδεικτικό παράδειγμα μυθοπλαστικού 

χαρακτήρα που προσωποποιεί την αντιστροφή της ευαγγελικής 

αφήγησης, δεδομένου ότι στον τριαριδικό κόσμο ως αντίχριστος ορίζεται 

αυτός που δεν επιλέγει να σωθεί δια των άλλων αλλά να χαθεί δια του 

εαυτού. Αυτό το χαμό επιλέγει η δασκάλα οδηγώντας τον εαυτό της στην 

πιο μοναχική σταύρωση. Τη μέρα που ο έρωτάς της με την Τζίλντα 

συμπληρώνει εκατό μέρες, δίνεται οριστικά στο χαμό - ακριβώς όπως 

ορίζει η κατάρα της Μπαρμπακούλας. 

   Το τέλος της Δομένικας αποτελεί το τελευταίο και αμετάκλητο 

επεισόδιο μιας παρατεταμένης εικοσιοχτάχρονης σταύρωσης ενός αθώου 

ανθρώπου, στον οποίο γονεϊκές επιλογές και χειρισμοί όρισαν να 

κουβαλά στην ψυχή το άχθος της ύπαρξης. Στην Κουπέλα περιγράφονται 

παραστατικά οι τελευταίες στιγμές της δασκάλας, που επιστρέφει στο 

λόφο της Κουπέλας -το δικό της Γολγοθά- για να πεθάνει. Η στιγμή του 

τελευταίου αποχαιρετισμού δίνεται από το στόμα του ανήλικου -κι όχι 

ώριμου- αφηγητή,  με λεπτομερή περιγραφή σαν να υπήρξε αυτόπτης 

μάρτυρας· μάλιστα, παρουσιάζει την τελευταία κίνηση της δασκάλας 

τέτοια που να προσομοιάζει στον εσταυρωμένο: 

 

   Κάποτε άνοιξε τα χέρια της διάπλατα, σαν να 'θελε να τον 

χωρέσει ολόκληρο στην αγκαλιά της, να τον φυλακίσει εκεί, να 

γίνει ένα με αυτόν, να φύγει μαζί του· έξαφνα έπαψε ολότελα 

ο φοβερός στρόβιλος του παρελθόντος και της κλεμμένης ζωής 

κι όλα έγιναν ένα ατέλειωτο παρόν, εδώ και παντού, όπως είχε 

χαράξει στο χώμα με ένα καλάμι δώδεκα μήνες νωρίτερα. Στο 

πρόσωπό της έφεγγε ένα χαμόγελο.278 

 

   Επομένως, μπορεί εύλογα να αμφισβητηθεί η εγκυρότητα της ιστορίας, 

γιατί ο ανήλικος αφηγητής δεν μπορεί να υπήρξε αυτόπτης μάρτυρας 

των γεγονότων που παραθέτει. Και κυρίως δεν είναι δυνατό να γνώριζε με 

                                                           
278

 Κουπέλα, σελ. 458. 



93 
 

τόση ακρίβεια τα συναισθήματα της δασκάλας τη στιγμή του θανάτου 

της, από τη στιγμή που αυτά δεν εκφράστηκαν ρητά. Κι όμως προβαίνει 

σε γλαφυρές περιγραφές των αντιδράσεων και σκέψεων279 της Δομένικας 

κατά τις τελευταίες της στιγμές στο λόφο και στη ζωή. Με αυτό τον τρόπο 

ενσπείρεται στον αναγνώστη η αμφιβολία σχετικά με την ορθότητα και 

την εγκυρότητα των χριστιανικών αφηγήσεων των Ευαγγελίων, που, όπως 

και στην Κουπέλα, καταγράφηκαν από πιστούς προς το δάσκαλο 

μαθητές. 

   Ακολουθεί μια σύντομη αναφορά στο Σμαραγδένιο Πίνακα, το γνωστό 

ερμητικό κείμενο για το μυστικό της αρχέγονης ουσίας και την 

επερχόμενη ανακατασκευή του κόσμου. Αυτό κρίνεται απαραίτητο γιατί 

στην Κουπέλα χρησιμοποιούνται εννιά αποσπάσματα του κώδικα για την 

τιτλοφορία ισάριθμων κεφαλαίων του βιβλίου. Όμως ο συγγραφέας 

υπονομεύει τη μυστική αλχημιστική συνταγή που υπόσχεται το 

λυτρωτικό αναγραμματισμό της πλάσης· ενώ ο Σμαραγδένιος Πίνακας 

προμηνύει το σχέδιο σωτηρίας που θα ανοικοδομήσει τον κόσμο, στην 

Κουπέλα το κρυπτικό λογόγραμμα μετατρέπεται σε εργαλείο που 

προαγγέλλει το χαμό: οι αινιγματικοί τίτλοι συνοψίζουν τα μυστικά που 

συνθέτουν το θάνατο της Δομένικας και το περιεχόμενο των αντίστοιχων 

κεφαλαίων κλωθογυρίζει επίμονα γύρω από το θάνατο. 

   Με τον τίτλο του 66ου και τελευταίου κεφαλαίου Ηinc erunt adaptiones 

mirabilis, quarum modus est hic280 ο συγγραφέας συνομιλεί για 

τελευταία φορά με το Σμαραγδένιο Πίνακα: Από εκεί θα προέρχονται οι 

θαυμάσιες προσαρμογές, ο τρόπος των οποίων είναι αυτός, υποδεικνύει ο 

συγγραφέας, πριν αναφερθεί στην οριστική σταύρωση της Δομένικας. Κι 

αν στην ερμητική φιλοσοφία οι πιστοί καθοδηγούνται διαλογικά από τον 

Τρισμέγιστο Ερμή, για να αποκαλυφθεί κάποια αλήθεια που θα 

πολλαπλασιάσει τον κόσμο, στην Κουπέλα οι πιστοί μαθητές -και ειδικά ο 

                                                           
279

 ένιωσε να τη δονούν και πάλι όσα συντάραξαν το είναι της και έβαψαν κόκκινα τα μάγουλά της 
και μπούκωσαν το στήθος της και έκαναν την καρδιά της να χτυπά σαν τρελή, και μέσα σε λίγα 
δευτερόλεπτα έζησε για δεύτερη φορά όλη της τη ζωή· τα πάντα επέστρεφαν -εικόνες, ήχοι, 
μυρωδιές, γεύσεις, αγγίγματα και εκστάσεις-, όλα απόκοσμα, ξεκάθαρα και διαυγή, επέστρεφαν για 
μια στιγμή κι έπειτα -λες και τα ρουφούσε μες στην τρομερή του αγκαλιά ο άνεμος- χάνονταν μες στο 
σκοτάδι·, ό. π. σελ. 457-458. 
280

 Ό. π., σελ. 457-456. 



94 
 

αφηγητής- έχει αναλάβει την ευθύνη να πολλαπλασιάσει την αλήθεια της 

δασκάλας του, ακριβώς όπως έκαναν και οι Ευαγγελιστές για το 

Χριστό. Συγκεκριμένα, ο Ιωάννης παρουσιάζει τις τελευταίες διδαχές του 

Χριστού, αφού πρώτα δηλώσει πως ο Ιησούς έδειξε την αγάπη του ως το 

τέλος281.  

   Η αγάπη του Χριστού για το ανθρώπινο γένος σφραγίστηκε από τη λέξη 

τετέλεσται, σημαίνοντας την επιτυχή εκπλήρωση μιας αποστολής με 

στόχο τη σωτηρία των άλλων αλλά και του εαυτού στη μεταθανάτια ζωή. 

Αντίθετα, στην Κουπέλα την τελευταία λέξη δεν την έχει κάποιος σωτήρας 

αλλά ο δαιμονικός άνεμος, που αναλαμβάνει το ρόλο του ανόσιου 

πνεύματος. Η σταύρωση ολοκληρώνεται με την προσωποποίηση του ίδιου 

του θανάτου, που προστάζει το ύστατο φίλησε, οδηγώντας τη Δομένικα 

στην πτώση της στο ευτελές χώμα, δηλαδή στον οριστικό χαμό που δεν 

υπόσχεται καμία σωτήρια έκβαση.  

 

Σχεδόν την ίδια στιγμή, ανάμεσα απ' τις μυγδαλιές, ακούστηκε 

το σφύριγμα του ανέμου να σχηματίζει το τελευταίο πρόσταγμα 

για κείνη. Ήταν μια λέξη χωρίς φόβο ή ελπίδα, χωρίς 

ερωτηματικό: 

  

φίλησε 

  

Μεμιάς τότε η κυρία Δομένικα έπεσε μπρούμυτα καταγής και 

φίλησε το χώμα της Φωλίτσας.282 

   

                                                           
281

 εἰς τέλος ἠγάπησεν αὐτούς. (Ιωάννης 13:1) 
282

 Κουπέλα, σελ. 458. 



95 
 

να δούμε ποιος, ποιος, ποιος θα φαγωθεί. 
 

   Η Δομένικα, επιλέγει να μεταγγίσει την αλήθεια της στην τελευταία της 

συνάντηση με τα παιδιά, με αφορμή την ερώτηση ενός μαθητή αν γίνεται 

κανείς να ακούσει το τρίξιμο των λουλουδιών που ανθίζουν283. Η 

ακεραιότητα των λεγομένων της προδικάζεται εμφατικά και από τον τίτλο 

του 56ου κεφαλαίου Verum, sine mendacio, certum et verissimum 284, 

καθώς ο συγγραφέας επιλέγει την πρώτη ρήση του Σμαραγδένιου Πίνακα, 

για να δηλώσει πως σε αυτό το σημείο η αλήθεια, δίχως ψεύδος, είναι 

κάτι βέβαιο και αληθέστατο.  

   Οι αναφορές στον Άδη (η απάντηση της κυρίας Δομένικας ακούστηκε στ’ 

αυτιά μας σαν ένας ψίθυρος από τον κάτω κόσμο285) και την Κόλαση (δε 

μιλούσε άνθρωπος μα μια τσιτσιρισμένη κιόλας από τις φλόγες της κόλασης 

ψυχή286) δεν είναι παρά προσημάνσεις της επερχόμενης δήλωσης ότι για 

τη Δομένικα Παράδεισος και Κόλαση είναι ένα· μάλιστα η δασκάλα 

πιστεύει με βεβαιότητα ότι η αιώνια ζωή κρύβεται στα εσώτατα σκοτάδια 

της αέναης τιμωρίας: 

 

το τρίξιμο των λουλουδιών που ανθίζουν μες στη νυχτερινή 

σιωπή... το ξυράφι που κάθε δειλινό ματώνει τον ορίζοντα... 

τους ανάποδους ανέμους των λανθασμένων καλοκαιριών... 

τα δάκρυα όσων τους βγάλαν τα μάτια... τους σκελετωμένους 

σκύλους που παγώσαν από το κρύο τη νύχτα... τα γινωμένα 

κεράσια που δώρισε ο πεινασμένος διαβάτης... την τυφλή 

κοπέλα που κανείς ποτέ δεν της πρόσφερε μία βιολέτα... όλα 

                                                           
283

 Κουπέλα, σελ. 421. 
284

 Ό. π., σελ. 421-424. 
285

 Κουπέλα, ό. π.  
286

 Ό. π.  



96 
 

αυτά τα βρίσκει κανείς μονάχα αν τα γυρέψει στο στομάχι της 

κόλασης...287 

 

   Η σκηνή του δείπνου καταβυθίζεται στο δυσδιάκριτο της ορατικής 

αδυνατότητας, πλάθοντας μια οπτική και οσφρητική εικόνα από το 

ατμοσφαιρικό σκοτάδι κεριών που σβήνουν ξαφνικά288. Κατά τη βέβαιη 

πεποίθηση των μαθητών, η προηγούμενη εξομολόγηση της Δομένικας 

είναι απόλυτα ειλικρινής, ακόμη κι αν και ταυτίζεται με το σκοτάδι που 

γεννά την κτηνωδία289 κι όχι με το γνώριμο φως, που συνήθως συνοδεύει 

τη χριστιανική αλήθεια. Η δασκάλα προβαίνει στην τέλεση του 

θαυμαστού μυστήριο του μυστικού δείπνου, ξεκινώντας από το 

αναπόφευκτο συμπλήρωμα290· μια αλλόκοτη και μαγικά πολλαπλή 

σαρκική επαφή, που γονατίζει και έλκει ακαταμάχητα τα παιδιά: 

 

φουσκωμένοι από την αλλόκοτη έλξη που ασκούσε εκείνη 

πάνω μας, σχεδόν μπουσουλήσαμε και βρεθήκαμε όλοι 

γονατισμένοι γύρω της, πολύ κοντά της, τόσο που τα γόνατά 

μας άγγιζαν τα γόνατά της. Τότε η κυρία Δομένικα άπλωσε τα 

χέρια της εμπρός κι αισθανθήκαμε τα ακροδάχτυλά της να 

αγγίζουν τα μάγουλα, τα χείλια μας, τα βλέφαρά μας - άραγε 

πού τα βρήκε τόσα χέρια για να αγγίξει δεκατρία πρόσωπα 

μαζί;291 

 

   Το μοτίβο της γκάβλας επανέρχεται, καθώς η δασκάλα δεν πλένει τα 

πόδια των μαθητών προκαλώντας την ευλάβειά τους. Αντίθετα, βυθίζει τα 

άνηβα αγόρια σε μια πρωτόγνωρη προσπερματική υγρασία, που με τη 

σειρά της οδηγεί στη μοναδική εμπειρία μιας λάγνας εξαΰλωσης. 

 

                                                           
287

 Ό. π.  
288

 έσβησαν ξαφνικά όλα μαζί τα κεριά· το σκοτάδι έπεσε πηχτό., ό. π. 
289

 Ό. π., σελ. 422. 
290

 Ό. π. 
291

 Ό. π.  



97 
 

έχασα μεμιάς την αίσθηση των ορίων του σώματός μου, έγινα 

ολόκληρος μια υδάτινη μάζα που απλώθηκε κάτω κι 

ανακατεύτηκα με τους υπόλοιπους, και τότε ένιωσα για 

πρώτη μου φορά πως δεν ήμουν τίποτε, ούτε ύλη ούτε 

πνεύμα·292 

 

Αυτή η ξεχωριστή στιγμή -θαύμα, μαγεία ή ψευδαίσθηση, σκόπιμα δε 

διευκρινίζεται από τον αφηγητή- τρέπει κάθε ένα μαθητή από ύλη και 

πνεύμα σε ένα στόμα που δαγκώνει293 αχόρταγα. Το αδηφάγο στόμα των 

αγοριών γυρεύει το μικρό μαύρο νύχι της δασκάλας για να χορτάσει τη 

λύσσα του294.  

   Αξιοθαύμαστο είναι πως και οι δεκατρείς μαθητές την ίδια στιγμή 

δαγκώνουν, κατατεμαχίζουν και τελικά καταπίνουν το μαύρο διαβολικό 

νύχι295 της αγαπημένης δασκάλας. Παράλληλα, τη στιγμή αυτού του 

άλλου δείπνου, τα παιδιά νιώθουν να ξεψυχούν και να χάνονται σε μια 

δίνη μεταμορφώσεων, κατά την επιταγή της τριαριδικής γκάβλας, η 

οποία δομείται στο τρίπτυχο διέγερσης, χαμού και μεταμόρφωσης. 

 

Και πράγματι, κάποτε το μικρό δάχτυλο του αριστερού χεριού 

της διέγραψε τη γραμμή των χειλιών μου, την πίεσε, σχεδόν 

εκπόρθησε το στόμα μου, ηλέκτρισε το εσωτερικό του πάνω 

χείλους κι αίφνης μια υπέροχη παράφορη νοσταλγική γλύκα 

με κυρίευσε, μια ηδονή που κάτι της έλειπε για να 

ολοκληρωθεί απόλυτα... Τότε δάγκωσα με όλο μου το είναι το 

νύχι της, εκείνο το μακρύ μαύρο νύχι με το οποίο ξεκλείδωνε 

τις κλειδαριές στα όνειρά της, το δάγκωσα και δεν ήμουν 

τίποτε άλλο εκτός από το στόμα που δάγκωνε - στ' αλήθεια, 

αισθανόμουν ότι μου 'βγαινε η ψυχή με το λυσσαλέο εκείνο 

δάγκωμα, κι ο κόσμος γέμιζε από λουλούδια που 

                                                           
292

 Ό. π.  
293

 Ό. π. 
294

 απ' όλα τα μέλη του προηγούμενου κορμιού μου -τι παράξενο- αισθανόμουν μονάχα τα δόντια 
μου, έτοιμα να δαγκώσουν λυσσασμένα αυτό το ακαθόριστο κάτι που γεννούσε την τόση λαγνεία..., 
ό. π., σελ. 422. 
295

 Ό. π., σελ. 423. 



98 
 

αιμορραγούσαν, υπερμεγέθη αλλόκοτα πουλιά που 'χανε 

κρεμασμένα απ' το λαιμό τους φίδια, γυμνούς ανθρώπους 

αρσενικοθήλυκους με μπλαβιασμένη σάρκα που σμίγαν με 

πιθήκια που στρίγκλιζαν, χιλιάδες ποντίκια δεμένα το ένα με 

τ' άλλο απ' τις ουρές τους που έτρεχαν - ένα μαύρο νύχι 

κοφτερό σαν νυστέρι που τις νύχτες έκοβε τις καρωτίδες των 

μωρών που κοιμούνταν, το δάγκωσα αυτό το νύχι, κι όταν 

εκείνη τράβηξε απαλά το δάχτυλό της, αυτό ήταν ακόμη 

ανάμεσα στα δόντια μου, το είχα κόψει, κι αμέσως το 

ξαναδάγκωσα, ξανά και ξανά, με λύσσα, μέχρι που έγινε 

μικρά κομμάτια κι έπειτα τα κατάπια όλα μαζί. Μονάχα τότε 

γαλήνεψα και σιγά σιγά άρχισα και πάλι να αισθάνομαι το 

κορμί μου.296 

 

Αυτό το μέρος του σώματός της, το μικρό μαύρο νύχι, ακόμα κι αν 

κατατρώγεται δεκατρείς φορές, όχι μόνο δεν τελειώνει αλλά παραμένει 

αρκετά αιχμηρό, ώστε να χαράξει το ίδιο βράδυ το νούμερο εξήντα εννιά 

-δηλωτικό των ημερών που της απομένουν- σε μία από τις αμυγδαλιές 

του λόφου των αδικοχαμένων λεπρών.  

   Στην Κουπέλα, σε όλη τη διάρκεια του μυστικού δείπνου, σε 

αναντιστοιχία με το Χριστό που κρίνει και προμηνύει την προδοσία297, 

νουθετεί298, παραδειγματίζει299, διδάσκει την ευτυχία300 και υπόσχεται 

σωτηρία από τις αμαρτίες301, η Δομένικα δεν ενδιαφέρεται να αποτελέσει 

παράδειγμα προς μίμηση για τους πιστούς μαθητές ούτε να ασκήσει 

κάποιου είδους επιρροή. Κι αν οι δύο δείπνοι μοιράζονται το επίθετο 

μυστικός, είναι γιατί στη βάση αμφότερων εδράζεται η μύηση. Όμως, η 

αντίχριστη της Κουπέλας δε σφραγίζει με αίμα καμία Διαθήκη· μόνο με 

                                                           
296

 Ό. π., σελ. 422-423. 
297

 ᾔδει γὰρ τὸν παραδιδόντα αὐτόν· διὰ τοῦτο εἶπεν· οὐχὶ πάντες καθαροί ἐστε. (Ιωάννης 13:11) 
298

 εἰ οὖν ἐγὼ ἔνιψα ὑμῶν τοὺς πόδας, ὁ Κύριος καὶ ὁ Διδάσκαλος, καὶ ὑμεῖς ὀφείλετε ἀλλήλων 
νίπτειν τοὺς πόδας. (Ιωάννης 13:14) 
299

 ὑπόδειγμα γὰρ δέδωκα ὑμῖν, ἵνα καθὼς ἐγὼ ἐποίησα ὑμῖν, καὶ ὑμεῖς ποιῆτε· (Ιωάννης 13:15) 
300

 εἰ ταῦτα οἴδατε, μακάριοί ἐστε ἐὰν ποιῆτε αὐτά. (Ιωάννης: 13:17) 
301

 τοῦτο γάρ ἐστι τὸ αἷμά μου τὸ τῆς καινῆς διαθήκης τὸ περὶ πολλῶν ἐκχυνόμενον εἰς ἄφεσιν 
ἁμαρτιῶν. (Ματθαίος 26:28) 



99 
 

την ύπαρξή της, χωρίς καν λόγια, μυεί τα παιδιά σε μια πρόβα θανάτου, 

που δεν είναι άλλη από το ξεψύχισμα της ερωτικής διέγερσης. 



100 
 

Ιωάννης και Ιούδας εἰς σάρκαν μίαν 
 

   Ο αγαπημένος μαθητής του Χριστού σύμφωνα με τα Ευαγγέλια είναι ο 

Ιωάννης, που πιθανότατα ήταν και συγγενής του Ιησού από την πλευρά 

της μητέρας του. Είναι γνωστό πως ο Ιωάννης αφοσιώθηκε στο Χριστό 

από την πρώτη στιγμή που εκείνος τον κάλεσε ανοιχτά να δει που 

μένει302. Από τότε ο Ιωάννης επέδειξε υπακοή και μαθήτευσε με πάθος 

και πίστη δίπλα στον Ιησού, ο οποίος του ενστάλαξε τη θεία χάρη, για να 

συνεχίσει τα θαύματα303 και το κήρυγμα304 του δασκάλου μετά τη 

σταύρωση. 

   Οι αναφορές των Ευαγγελίων παρουσιάζουν τον Ιωάννη παρόντα στις 

πιο σημαντικές στιγμές του Χριστού, όπως είναι η Μεταμόρφωση305, η 

αγωνιώδης προσευχή στη Γεσθημανή306, η Σταύρωση307 και το Κενό 

μνημείο308. Ενώ ενδεικτικές της στενής σχέσης μαθητή και δασκάλου 

είναι οι παρορμητικές, αυθόρμητες και ίσως ανάρμοστες απαιτήσεις του 

Ιωάννη κατά τη διάρκεια του Δείπνου, για να μάθει το όνομα του 

προδότη309 αλλά και στα Ιεροσόλυμα, όπου ζητά να έχει πρωτοκαθεδρία 

στην ένδοξη βασιλεία του Χριστού310. 

   Από τη μια πλευρά ο Ιωάννης του Ευαγγελίου δίνει θεία υπόσταση στο 

δάσκαλό του σε ένα καθόλα ομολογιακό κείμενο πίστης311. Από την άλλη 

στην Κουπέλα ο αγαπημένος μαθητής είναι ένα σύνθεμα προσώπων και 

ιδιοτήτων. Αυτό συμβαίνει γιατί ο συγγραφέας δε δημιουργεί χαρακτήρες 

συμπαγών όγκων καλού ή κακού αλλά ανθρώπινους τύπους 

βουτηγμένους στη μεταβαλλόμενη συνείδηση. Τέτοιος είναι και ο 

Γιώργος, φαινομενικά ο αγαπημένος και πιο πιστός μαθητής της 

Δομένικας, που όμως είναι ερωτευμένος μαζί της με αποτέλεσμα το 

εγωιστικό πάθος του έρωτα να μολύνει την ανιδιοτέλεια της αγάπης.  

                                                           
302

 Ελάτε και θα δείτε. (Ιωάννης 1:39) 
303

 Πράξεις 3 
304

 Πράξεις 8:15 
305

 Ματθαίος 17:1 
306

 Ματθαίος 26:37 
307

 Ιωάννης 19:26 
308

 Ιωάννης 20:2 
309

 Ιωάννης 13:25 
310

 Μάρκος 10:35 
311

 Βλέπε κεφάλαιο 1.1 Η ευαγγελική αφήγηση, σελ. 7-9. 



101 
 

   Η Δομένικα αναθέτει στο Γιώργο τη στερνή επιθυμία312, όπως έκανε και 

ο Χριστός με τον Ιωάννη χρίζοντάς τον ψυχογιό της Παναγίας. 

Συγκεκριμένα, η δασκάλα ζητά από το μαθητή κάθε χρόνο τη μέρα του 

Ευαγγελισμού να δίνει ένα φιλί στη μητέρα της - επιθυμία που ο Γιώργος 

εκπληρώνει μόνο μία φορά, γιατί την επομένη η Αύρα είναι 

εξαφανισμένη. Όμως ο ρόλος του Γιώργου στην Κουπέλα είναι σύνθετος, 

καθώς δεν περιορίζει τη σχέση στην πίστη και στην αφοσίωση προς τη 

δασκάλα· είναι απροκάλυπτα ερωτευμένος με αυτήν και γυρεύει το φιλί 

της σε κάθε ευκαιρία.  

 

ο Γιώργος (…) δε σκεφτόταν τίποτε απ' όλα αυτά παρά μόνο 

το να κολλήσει τα χείλη του στο μαύρο μετάξι που άγγιξαν τα 

χέρια εκείνης313 

 

   Από την πλευρά της η Δομένικα δεν ανταποκρίνεται στον έρωτα του 

αγοριού ενώ του αρνείται επίμονα ακόμα και το φιλί. Αυτόματα 

γεννιούνται δύο συνειρμοί: η Δομένικα με την άτεγκτη στάση της προς το 

Γιώργο θέλει να προλάβει κάποιο φιλί προδοσίας ενώ, αναθέτοντάς του να 

φιλήσει τη μητέρα της, Αύρα, υποκαθιστά τη μεταξύ τους ματαιωμένη 

ένωση. Ο αναγνώστης βρίσκεται σε αμηχανία στην προσπάθειά του να 

ερμηνεύσει την επιμονή του Γιώργου για το φιλί της δασκάλας 

συγχύζεται· στο πρόσωπό του ερωτευμένου αγοριού παύει να βλέπει τον 

πιστό Ιωάννη και διακρίνει τον πωρωμένο Ιούδα, που στο φιλί γυρεύει την 

ένδειξη της προσυμφωνημένης προδοσίας.  

   Στο σημείο αυτό η αντεστραμμένη αφήγηση των ευαγγελικών όρων 

απελευθερώνει την ανθρώπινη βούληση από μανιχαϊστικούς σκελετούς 

και το μυθιστόρημα από τη συνεκτική αφήγηση. Αν στην ευαγγελική 

παράδοση το φιλί του Ιούδα είναι το πιο απαραίτητο στοιχείο για την 

εκπλήρωση της θεϊκής αποστολής, η άρνηση της Δομένικας εύλογα 

αποτελεί σημάδι αντίστασης στο προκαθορισμένο σχέδιο, γιατί αρνείται 

                                                           
312

 Κουπέλα, σελ. 67. 
313

 Ό. π., σελ. 80. 



102 
 

να τοποθετήσει έναν αθώο στη θέση του καταλυτικού μεσάζοντα, ακόμα 

κι αν ο ίδιος προσφέρεται και το επιδιώκει εξακολουθητικά314. 

   Στο 30ο κεφάλαιο η Δομένικα χαράσσει με ένα καλάμι στο χώμα της 

Φωλίτσας τη φράση ΕΔΩ ΚΑΙ ΠΑΝΤΟΥ315,  αναφερόμενη στη συνάντησή 

της με τον -συνυφασμένο με τον έρωτα- θάνατο, και η ερωτική ανάγκη 

του Γιώργου βρίσκει αφορμή για να ξεσπάσει: 

 

μόλις η δασκάλα μας έγραψε αυτές τις λέξεις, αμέσως 

πετάχτηκε ο Γιώργος φωνάζοντας, έξαλλος από έρωτα, 

ζώντας στο δικό του κόσμο: «κυρία, δώσε μου τούτο το 

καλάμι... Είμαστε πια μαζί... Θα γίνεις γυναίκα μου... Θα 

γράφουμε πια μαζί στο χώμα... κρατώντας το και οι δυο...»316    

 

Το παρορμητικό αγόρι αντιδρά σπασμωδικά ζητώντας από τη δασκάλα να 

μοιραστεί το κληρωμένο φορτίο αλλά εκείνη δεν ανταποκρίνεται στο 

αυθόρμητο κάλεσμα, γιατί είναι αποφασισμένη να πιει μόνη της το 

ποτήριον που της δόθηκε. Τον αγνοεί επιδεικτικά και εκστασιασμένη 

δίνεται με έναν παράφρονα χορό στον άνεμο317: 

   Ο Γιώργος, που όπως κάθε ερωτευμένος θέλει την προσοχή του 

αντικειμένου του πόθου του, κατακεραυνώνεται από την αδιάφορη στάση 

της Δομένικας και χάνει τον αυτοέλεγχό του318. Η ψυχική κατάσταση του 

                                                           
314

 να το ξέρεις, εγώ θα ρεφάρω. Ό .π., σελ. 123.  
315

 Ό. π., σελ. 241. 
316

 Ό. π., σελ. 242. 
317 Εκείνη τον κοίταξε στιγμιαία μ' ένα φριχτά άδειο βλέμμα και έπειτα με μια αστραπιαία κίνηση 
έσπασε το καλάμι στο γόνατό της - έμοιαζε αφιονισμένη.(…) ολόγυμνη όπως ήταν, άνοιξε τα χέρια 
της κι άρχισε να τραγουδάει με σπασμένη και συνάμα παρανοϊκά παιδική φωνή το τραγούδι της 
πρώτης μέρας του Φεβρουαρίου. (…) Την ίδια ώρα άρχισε να φυσά ο άνεμος, και η κυρία Δομένικα, 
στην αρχή με μικρά βήματα κι έπειτα με κανονικά, άρχισε να χορεύει έναν παράξενο πρωτόγονο 
χορό, ενώ συνέχιζε να τραγουδά... Κι όσο χόρευε, τόσο δυνάμωνε ο άνεμος. Όταν το τραγούδι 
τέλειωσε, ο χορός της δε σταμάτησε, ίσα ίσα, γινόταν όλο και πιο τρομακτικός· το σφύριγμα του 
ανέμου ανάμεσα απ' τα κλαδιά μάς τρυπούσε τα αυτιά. Η δασκάλα μας δεν ήταν πια ο εαυτός της., 
ό. π. 
318

 εκείνος τραβιόταν ουρλιάζοντας και κλοτσούσε σαν αγριοκάτσικο, καθώς ήθελε να μείνει επάνω 
να χορέψει μαζί με την κυρία Δομένικα στο σφύριγμα του ανέμου· (…) Ο Γιώργος, λες κι είχε 
λυσσάξει, ψιθύριζε λόγια ακατάληπτα, τίναζε τα χέρια και τα πόδια του, τα σάλια του άφριζαν· ο 
Σώτερ τότε, πεσμένος καθώς ήταν, τον έπιασε δυνατά από τους ώμους, «κατάλαβέ το...» του 
φώναξε, «δεν τρέμει το πιγούνι της για σένα...». Και τούτες οι κουβέντες του Σώτερ φαίνεται πως 
χτύπησαν το Γιώργο σαν μαχαιριές, καθώς έπαψε στη στιγμή τα παραμιλητά του, τα μάτια του 



103 
 

ερωτευμένου παιδιού θυμίζει το μαθητή που πρόδωσε το Χριστό· ο 

Γιώργος, σε αντιστοιχία με τον ανεξέλεγκτο Ιούδα, χάνει την 

αυτοκυριαρχία του και προβαίνει σε ανεξήγητες συμπεριφορές319. 

   Σε αυτό το σημείο κρίνεται απαραίτητο να αναφερθεί πως ο 

συγγραφέας στα μελένια λεμόνια δομεί έναν Ιούδα320 που υποφέρει από 

έρωτα, όπως και ο Γιώργος της Κουπέλας, και φτάνει να προδώσει τον 

αγαπημένο του δάσκαλο, γιατί το επιβάλλει η στρεβλή ψυχοπαθολογία 

του κι όχι κάποιος ανώτερος σκοπός. Μάλιστα, επιστρατεύεται εκ νέου το 

μοτίβο του απαγορευμένου φιλιού που σκοτώνει, σε αντιστροφή της 

χριστιανικής αφήγησης που θέλει τον Ισκαριώτη να σκοτώνει τον Ιησού· ο 

Χριστός φιλά τον Ιούδα και αυτός ξεψυχά321:   

   Είναι γεγονός πως και στην Κουπέλα ο Γιώργος φλερτάρει με το θάνατο 

προκειμένου να τονίσει ότι αγαπάει τη Δομένικα τόσο που η ζωή του της 

ανήκει322. Μάλιστα, δε διστάζει να φτάσει στην κατ’ εικόνα αυτής αντι-

θυσία του αποκεφαλισμού323, ακόμα κι αν αυτός -σε αντίθεση με τον 

απαγχονισμό του Ιωάννη- τελικά αποτρέπεται. Αυτές οι ακραίες 

λατρευτικές εκδηλώσεις δε γεννούν κανένα παραλληλισμό με την δοτική 

ταπεινή -κι όχι επιδεικτική- αγάπη του Ιωάννη προς το Χριστό, που στην 

Κουπέλα φαίνεται να εκπορεύεται από τον αφηγητή.  

                                                                                                                                                                      
σκοτείνιασαν κοιτώντας ανέκφραστα στο κενό, και, μ' όλο που ο Σώτερ σηκώθηκε όρθιος, εκείνος 

έμεινε κάτω ακίνητος, ξαπλωμένος ανάσκελα·, ό. π., σελ. 245-246. 
319

 ο Γιώργος -που έμοιαζε να μην έχει συνέλθει από την παράξενη νάρκη που τον κατέλαβε στο τέλος 
του προηγούμενου απογεύματος- καθόταν σκυμμένος στο βαρέλι του κι είχε όλη του την προσοχή 
στραμμένη στο άσπρο μαντίλι που είχε ανοίξει στα γόνατά του, ολωσδιόλου αδιάφορος για όλα 
εκείνα που μας αναστάτωναν - κάτι κεντούσε επίμονα με μακριά βελόνα και μαύρη κλωστή, ό. π., 
σελ. 246-247. 
320

 Συμπληρωματικά στα παραπάνω, κρίνεται σκόπιμη η αναφορά στα μελένια λεμόνια. Εκεί ο 
Ιούδας εγκαταλείπει τη δουλειά του εμπόρου για να βρίσκεται πλάι στο Χριστό και να επιδίδεται σε 
ομαδικά όργια μαζί του. Όμως, μένει ανικανοποίητος, γιατί επιθυμεί να έχει μόνο αυτός δικαίωμα 
στην ερωτική ζωή του δασκάλου του. Από τότε που ο Ιούδας εκφράζει ζήλια και ανάγκη για 
αποκλειστικότητα, ο δάσκαλος αρνείται κάθε ένωση μαζί του και ο μαθητής τον προδίδει - όχι για να 
εξυπηρετήσει κάποιο μεγαλεπήβολο σχέδιο αλλά για να μην χαίρεται τον έρωτά του κανείς. 
321 32. Τότε ήρθανε οι στρατιώτες για να πιάσουν τον κουρελή. Κι ανάμεσά τους ήτανε βέβαια ο 
Ιούδας που τους είχε φέρει εκεί. Και μόλις ο δάσκαλός του τον είδε, τον αγκάλιασε και τον φίλησε στο 
στόμα, γλώσσα με γλώσσα. 33. Τότε ο Ιούδας είπε «Σε αγαπάω, μέχρι να φτάσει το αγκίστρι στην 
καρδιά» - κι έπεσε νεκρός. Τα μελένια λεμόνια -  η διαθήκη των γκαβλωμένων ανθρώπων, σελ. 38. 
322

 «Κι εγώ ανήκω...» κόμπιασε ο Γιώργος με αδύναμη φωνή, ίσως ήθελε να πει «κι εγώ ανήκω σε 
σένα», μα δεν μπόρεσε να το ολοκληρώσει - το βλέμμα της κυρίας Δομένικας ήταν τόσο σκοτεινό, 
τόσο απόλυτο, που του 'κοψε τα γόνατα κι έπνιξε τις λέξεις στο λαιμό του. Κουπέλα, σελ. 218. 
323

 Βλ. Κεφάλαιο 6, Θαύματα 



104 
 

   Ο δραματοποιημένος αφηγητής του μυθιστορήματος είναι παρών στη 

μυστηριώδη ζωή της δασκάλας, ακριβώς όπως ο Ιωάννης των Ευαγγελίων 

παρίσταται στις σημαντικότερες στιγμές του Χριστού. Είναι ομοδιηγητικός 

και με εσωτερική εστίαση περιγράφει γλαφυρά όλα τα επεισόδια της ζωή 

της Δομένικας, δίνοντας πραγματική διάσταση σε πρόσωπα, μέρη και 

γεγονότα που υπό άλλες συνθήκες θα συνιστούσαν φαντασιοκοπίες. Με 

τη μορφή γραπτής εξομολόγησης γνωστοποιεί εμπιστευτικά στην 

αγαπημένη του τα μυστικά κομμάτια που συνέθεσαν τη ζωή της 

δασκάλας, όπως ο Ιωάννης παραπέμπει σε παραβολές και θαύματα για 

να ομολογήσει στους χριστιανούς την ακλόνητη πίστη του στην 

ενσαρκωμένη ύπαρξη του θεανθρώπου. Μάλιστα, στο τελευταίο κεφάλαιο 

εμφανίζεται να γνωρίζει τόσο καλά τη Δομένικα, που διεισδύει στην ψυχή 

της και απαριθμεί όλες τις εικόνες που περνούν από το μυαλό της λίγο 

πριν πεθάνει:  

 

ο ήλιος που μαύριζε τα μεσημέρια, το ολόγιομο φεγγάρι που 

λιγοστεύει, το μπισίκι που κλείνει, το μαχαίρι που καρφώνει 

την καρδιά, το φιλί που παίρνει τη ζωή απ' το σώμα -κι ο 

άνεμος σφύριζε-, το τραγούδι των λεπρών, τα δάκρυα του 

δαίμονα, οι σπασμοί των ερώτων, οι υποσχέσεις «ποτέ» ή 

«αιωνίως», τα ψέματα, οι παρακλήσεις, οι ικεσίες, το δάγκωμα 

των δαχτύλων -κι ο άνεμος σφύριζε-, οι ματιές που έκαιγαν, 

τα μακριά νύχια που χάραζαν τους κορμούς των δέντρων, οι 

μαργαρίτες, που αντί για πέταλα έβγαλαν ξυράφια, και το 

πέπλο που σκεπάζει το πρόσωπο324 

 

   Τέλος, στο 62ο κεφάλαιο του βιβλίου ο αφηγητής εξομολογείται τους 

λόγους που καταθέτει την ιστορία της Δομένικας στην αγαπημένη του:  

 

εσύ ακούς δίχως καμιά ευθύνη (…) γι’ αυτό αφηγούμαι, για 

να κερδίσω επιτέλους το κρίμα, το κρίμα μ ο υ325  

                                                           
324

 Κουπέλα., σελ. 66. 
325

 Ό. π., σελ. 440. 



105 
 

 

Σε αντίθεση με τους Ευαγγελιστές που κατέγραψαν τη ζωή και τα έργα 

του Χριστού για να τον δικαιώσουν και να ομολογήσουν την πίστη τους 

διεκδικώντας μια θέση στην αιώνια βασιλεία, ο αφηγητής της Κουπέλας 

παρουσιάζεται να έχει πιο ιδιοτελή κίνητρα. Δεν αφηγείται την ιστορία για 

να αναγνωρίσει και να διαδώσει τη  χαρισματική φύση της δασκάλας του 

ούτε για να αποδείξει την πίστη του προς αυτή - ακόμα κι αν αυτό 

επιτυγχάνεται αναπόφευκτα.  

   Ο μαθητής παραδέχεται πως εξιστορεί τα γεγονότα γιατί επιθυμεί 

διακαώς να κερδίσει το κρίμα του: την αξιόμεμπτη πράξη κόντρα στις 

θείες και ηθικές επιταγές. Η κατ’ εικόνα και καθ’ ομοίωση με τη 

Δομένικα συμπεριφορά επιβεβαιώνεται στην αρχή του επόμενου 

κεφαλαίου· ο μαθητής γυρεύει το κρίμα που του αναλογεί και μάλιστα 

βιάζεται να συναντηθεί326 μαζί του. Αντίστοιχα πράττει και η δασκάλα, 

που ενώ μπορεί να απομακρυνθεί από την αμαρτία, όχι μόνο δεν την 

αποφεύγει αλλά επιδιώκει να τη συναντήσει. Το αντιάγγελμα έγκειται στο 

ότι η Δομένικα και ο πιστός μαθητής δε δίνονται στη σωτηρία αλλά στην 

δική τους ξεχωριστή αμαρτία, που θα οδηγεί στον ατομικό χαμό χωρίς να 

συνδέεται με το προπατορικό αμάρτημα. 

 

 

 

 

 

 

 

 

 

 

 

 

 

                                                           
326

 Ό. π., σελ. 441. 



106 
 

Λάβετε φάγετε 

 

   Η Θεία Ευχαριστία θεωρείται το σημαντικότερο από όλα τα χριστιανικά 

μυστήρια, όχι μόνο γιατί είναι θεοσύστατο αλλά και γιατί με την τέλεσή 

του οι πιστοί πετυχαίνουν τη μυστική ένωση με το Χριστό και τη 

συμμετοχή τους στο σώμα της εκκλησίας. Το μυστήριο καθιερώθηκε ως 

το σπουδαιότερο και πιο θαυμαστό, γιατί τη στιγμή που 

πραγματοποιείται, επαναλαμβάνεται η σταυρική θυσία και  με έναν 

απόκρυφο τρόπο ο οίνος και ο άρτος μεταβάλλονται σε αίμα και σώμα 

του Χριστού.  

   Η θεία κοινωνία καθιερώθηκε να καλείται Ευχαριστία, γιατί μέσω 

αυτής της προσφοράς ο Χριστός εκφράζει την ευγνωμοσύνη του προς τον 

Πατέρα και οι πιστοί εκδηλώνουν τη λατρεία του προς τον ευεργέτη 

Χριστό, που θυσιάστηκε μαρτυρικά για χάρη τους. Η συμμετοχή στο 

μυστήριο προϋποθέτει τη βάπτιση αλλά και τη νηστεία, την εξομολόγηση 

και τη μετάνοια· διαδικασίες που οι πιστοί εκτελούν με πειθαρχία πριν τη 

συνεστίαση, για να είναι σωματικά και πνευματικά προετοιμασμένοι και 

άξιοι να μεταλάβουν τον Κύριο αλλά μερικώς και τον εαυτό τους, εφόσον 

ο βαπτισμένος αποτελεί μέλος του Χριστού. 

   Στην Κουπέλα ανατρέπεται ο ιερός χαρακτήρας της κοινωνίας 

αποκτώντας τρεις καινούριες βασικές ιδιότητες - αυτές της γκάβλας: 

διεγείρει αυτούς που τη μεταλαμβάνουν327, οδηγεί στο κατώφλι του 

θανάτου (για να τον υπερβεί)328 και μεταμορφώνει329. Συγκεκριμένα, ενώ 

τα παιδιά κάθονται σε ένα νταμάρι, βλέπουν τη δασκάλα τους να 

πλησιάζει με ένα βάζο γλυκό βατόμουρο, φτιαγμένο από εκείνη, με 

σκοπό να τους μεθύσει με τον γλυκό εφιάλτη της δαιμονικής γκάβλας330.  

                                                           
327

 όσο περισσότερο τη ζούσαμε, η ομίχλη του μυστικού της γινόταν για μας μια αλλόκοτη 
καθημερινότητα, και το πεθαμένο κόκκινο των σκασμένων χειλιών της σιγά σιγά προκαλούσε όλο και 
περισσότερο την ψυχή μας σε ένα ακαθόριστα θελκτικό μα επικίνδυνο ταξίδι στην απαγορευμένη 
ζώνη... Ό. π., σελ. 147. 
328

 το γλυκό βατόμουρο έφραζε το στόμα και τα ρουθούνια μου και δε μ' άφηνε να ανασάνω, μα τι 
πείραζε;  Ό. π., σελ. 150. 
329

ο νους μας βρισκόταν σε μια απίστευτη υπερδιέγερση, καθώς για κάθε λέξη που ακούγαμε 
εμφανιζόταν μπροστά μας και μια απίστευτη εικόνα. Ό. π., σελ. 149. 
330

 Εκείνο το βράδυ στ' αλήθεια μεθύσαμε με το γλυκό βατόμουρο· η δασκάλα μας είχε φέρει μαζί 
της κι ένα ασημένιο κουταλάκι που γύριζε από χέρι σε χέρι· πριν σβήσει η απερίγραπτη γλύκα της 



107 
 

   Η παραισθησιογόνα331 μετάληψη της Κουπέλας ταυτίζεται με το κακό 

και την αμαρτία· το γλυκό βατόμουρο που κοινωνούν οι μαθητές έχει 

παρατεταμένη δράση και μετουσιώνεται σε διχαλωτή γλώσσα, που 

ενσπείρεται στο παιδικό οργανισμό 332, ενσαρκώνεται333 και ξεχειλίζει, για 

να λεκιάσει σαν αίμα: 

 

Τότε το γλυκό άρχισε να κυλάει από τα χείλια μου στο πιγούνι 

μου και μετά στο λαιμό μου... Μέχρι να φτάσω στην αλάνα 

του σχολείου, είχε γεμίσει το πουκάμισο και το παντελόνι μου 

κι έσταζε απ' τα μπατζάκια μου· ωστόσο δεν αισθανόμουν 

άσχημα πια, μονάχα απορούσα πώς χώρεσε τόσο γλυκό στην 

κοιλιά μου. Στην αλάνα με περίμενε μια ακόμη έκπληξη: 
όλοι οι φίλοι μου ήταν πασαλειμμένοι με γλυκό βατόμουρο 

όπως εγώ... Όταν ακούστηκε το καμπανάκι με κυρίευσε μια 

ανεξήγητη χαρά· ας έλεγε ό,τι ήθελε ο Κερατένιος για το 

λερωμένο μου πουκάμισο, είχα κρατήσει για μια νύχτα στο 

στομάχι μου την κομμένη διχαλωτή γλώσσα του πιο θελκτικού 

και συνάμα του πιο μιαρού τέρατος, και δεν ήταν λίγο αυτό... 

Και -ω του θαύματος- όταν σταθήκαμε στη γραμμή, ο 

Κερατένιος βλέποντάς μας είπε χαμογελώντας γλυκύτατα -

λες και του 'χαν κάνει μάγια- «τι όμορφα πουκάμισα που 

φοράτε σήμερα!»· δίπλα του η κυρία Δομένικα μας έκλεισε το 

μάτι.334 

 

 

                                                                                                                                                                      
πρώτης κουταλιάς στο στόμα μου, το κουταλάκι είχε περάσει από όλους και βρισκόταν και πάλι στο 
χέρι μου, και αυτό έγινε ξανά και ξανά, ενώ το γλυκό απ' το βάζο δεν τέλειωνε…, ό. π.  
331

 Έτσι, όταν ο Σώτερ ρώτησε την κυρία Δομένικα για τον εφιάλτη, είδα μπροστά μου ένα μαύρο 
τέρας, κάτι σαν σαύρα με σιδερένια φτερά, κι έπειτα, όταν εκείνη μίλησε για κάποιον που γνωρίζει 
καλά τα κατατόπια, το τέρας μεταμορφώθηκε· έγινε ένας σκύλος με κοντά πόδια κι αυτιά λαγού. Κι 
όταν η δασκάλα μας συμπλήρωσε, πάντοτε γελώντας, «είναι κάποιος τόσο γλυκός που ποτέ δεν 
κάνει λάθος...», τότε είδα ένα τεράστιο βάζο που νόμιζα πως είχε γλυκό βατόμουρο, μα, καθώς 
πλησίαζα το χέρι μου, ξαφνικά πετάχτηκε από το στόμιό του μια διχαλωτή γλώσσα.., ό. π. 
332

 ένιωσα μια παράξενη γλύκα να ανεβαίνει στο στόμα μου: ήταν το γλυκό βατόμουρο της 
προηγούμενης νύχτας (…) Ό. π., σελ. 150. 
333

 θαρρείς κι ήταν κάποιο ζωντανό πλάσμα, γύρευε αργά αργά να βγει έξω απ' το στόμα μου... Ό. π. 
334

 Ό. π., σελ. 150-151. 



108 
 

Η διχαλωτή γλώσσα παραπέμπει στο φίδι του προπατορικού 

αμαρτήματος κι επανέρχεται στην Κουπέλα, όταν η Δομένικα φιλάει τους 

μαθητές, τοποθετώντας ένα μαυρισμένο γυαλί ανάμεσα στα χείλη τους, 

για να μην τους σκοτώσει.  

 

ένα κόκκινο τυφλό φίδι τινάχτηκε σαν φλόγα, έσπασε το 

γυαλί και μπήκε στο στόμα μου, γλίστρησε γλυκά στο 

φάρυγγά μου και μόλις έφτασε στο στομάχι με τσίμπησε μ' 

όλο του το φαρμάκι· ένιωσα μια φριχτή σουβλιά στα σωθικά 

μου κι έπεσα κάτω.335 

 

   Συμπερασματικά, η κοινωνία στην Κουπέλα είναι αντίθεη· δε λειτουργεί 

ως ανάμνηση θυσίας336 που γεννά χρέος στους πιστούς δεσμεύοντάς τους 

ψυχικά στο όνομα μίας Διαθήκης337. Η Ευχαριστία της Δομένικας 

προξενεί σαρκική απόλαυση και ψυχική υπερδιέγερση, ευχαριστώντας 

μόνο τις αισθήσεις αυτού που την μεταλαμβάνει χωρίς να κοινωνεί 

κάποια ανώτερη μεσσιανική δύναμη. Επίσης, δεν τελείται υπό τον όρο να 

δοκιμάσει την αξιότητα του πιστού ούτε προϋποθέτει σωματική ή 

πνευματική προετοιμασία. Τέλος, δεν υπόσχεται ανάσταση338 ή 

μελλοντική σωτηρία339, καθώς αυτό που επιδιώκεται είναι ο χαμός  

στη δίνη εκείνων των εσώτερων ενστίκτων, που διεγείρουν τη φυσιολογία 

και διακτινίζουν το πνεύμα σε μια βιωμένη στιγμή αιωνιότητας μέσα στο 

παρόν.  

 

    

       

 

 

                                                           
335

 Ό. π., σελ. 204. 
336

 καὶ λαβὼν ἄρτον εὐχαριστήσας ἔκλασε καὶ ἔδωκεν αὐτοῖς λέγων· τοῦτό ἐστι τὸ σῶμά μου τὸ ὑπὲρ 
ὑμῶν διδόμενον· τοῦτο ποιεῖτε εἰς τὴν ἐμὴν ἀνάμνησιν. ὡσαύτως καὶ τὸ ποτήριον μετὰ τὸ δειπνῆσαι 
λέγων (Λουκάς 22:19) 
337

 τοῦτο τὸ ποτήριον ἡ καινὴ διαθήκη ἐν τῷ αἵματί μου, τὸ ὑπὲρ ὑμῶν ἐκχυνόμενον (Λουκάς 22:20) 
338 

εἶπεν οὖν αὐτοῖς ὁ Ἰησοῦς· ἀμὴν ἀμὴν λέγω ὑμῖν, ἐὰν μὴ φάγητε τὴν σάρκα τοῦ υἱοῦ τοῦ 
ἀνθρώπου καὶ πίητε αὐτοῦ τὸ αἷμα, οὐκ ἔχετε ζωὴν ἐν ἑαυτοῖς (Ιωάννης 6:53) 
339

 ὁ δὲ Κύριος προσετίθει τοὺς σῳζομένους καθ᾿ ἡμέραν τῇ ἐκκλησίᾳ.. (Πράξεις Αποστόλων 2:47) 



109 
 

Κεφάλαιο 4. Η άρνηση του σχεδίου 

 

4.1. Ο αποσχηματισμός και το αντιστάθμισμα του ανέμου 

4.2. Άρνηση του σχεδίου: γκάβλα - το τρίπτυχο χαμού, ερεθισμού 

και μεταμόρφωσης. 



110 
 

4.1. Ο αποσχηματισμός και το αντιστάθμισμα του ανέμου 

 

   Στα προηγούμενα κεφάλαια έγινε η προσπάθεια θέασης της Κουπέλας 

ως μια ανορθόδοξη διαδρομή αποδιοργάνωσης των χριστιανικών 

σχημάτων που είχαν κανονικοποιηθεί από τα Ευαγγέλια. Έγινε φανερό 

πως πρωτοπόρος αυτού του αποσχηματισμού είναι η πρωταγωνίστρια του 

μυθιστορήματος Δομένικα. Η εκστατική δασκάλα -σε αντίθεση με το 

Χριστό, που παρουσιάζεται ως ο αμνός του Θεού, που παίρνει το βάρος 

των αμαρτιών από τους ανθρώπους340- δεν πιστεύει σε ηθικοποιητικές 

νόρμες. Ενώ ο Χριστός παρουσιάζεται να προειδοποιεί τους πιστούς να 

απομακρυνθούν από αμαρτωλές πράξεις για να αποφύγουν τη θεία 

δίκη341, η Δομένικα δεν εμφανίζεται καμία στιγμή να θεωρεί πως ο 

χαμός οφείλεται στην ακόλαστη ζωή· γι’ αυτό και δεν κρίνει τους 

ανθρώπους με βάση την τήρηση των χριστιανικών κανόνων ούτε τους 

διαχωρίζει σε αμαρτωλούς και μη.  

      Η αντίχριστη δασκάλα ζει βαθιά βουτηγμένη στη θνητότητα, καθώς 

κανένας θεός δεν της δίνει καθολική εξουσία342 ούτε την χρίζει ανώτερη 

πάντων343. Πρωτογενώς, το αντιάγγελμα συνίσταται στην τάση της 

Δομένικας να διασφαλίζει τον αυτοπροσδιορισμό της·  ενώ ο Χριστός δεν 

μπορεί να κάνει τίποτε από μόνος του344, εκείνη δεν ετεροκατευθύνεται 

από κανέναν, καθώς δεν επιζητά να ικανοποιήσει το θέλημα εκείνου που 

την έστειλε345 αλλά του ανέμου. Με την παραφορά που χαρακτηρίζει τη 

ζωή της έλκει και συσπειρώνει τους μαθητές γύρω της. Τα παιδιά -όντας 

ερωτευμένα μαζί της- μυούνται στην αλλόκοτη ανιδιοτέλεια της 

Δομένικας και δεν πιστεύουν σε αυτήν από συμφέρον -επειδή η σάρκα 

                                                           
340

 Τῇ ἐπαύριον βλέπει ὁ Ἰωάννης τὸν Ἰησοῦν ἐρχόμενον πρὸς αὐτὸν καὶ λέγει· ἴδε ὁ ἀμνὸς τοῦ Θεοῦ ὁ 
αἴρων τὴν ἁμαρτίαν τοῦ κόσμου. (Ιωάννης 1:29) 
341 ἴδε ὑγιὴς γέγονας· μηκέτι ἁμάρτανε, ἵνα μὴ χεῖρόν σοί τι γένηται. (Ιωάννης 5:13) 
342 ὁ πατὴρ ἀγαπᾷ τὸν υἱὸν καὶ πάντα δέδωκεν ἐν τῇ χειρὶ αὐτοῦ. (Ιωάννης 3:35) 
343

 ὁ ἐκ τοῦ οὐρανοῦ ἐρχόμενος ἐπάνω πάντων ἐστί. (Ιωάννης 3:31) 
344

 ἀμὴν ἀμὴν λέγω ὑμῖν, οὐ δύναται ὁ υἱὸς ποιεῖν ἀφ᾿ ἑαυτοῦ οὐδέν, ἐὰν μή τι βλέπῃ τὸν πατέρα 
ποιοῦντα· (Ιωάννης 5:19) 
345

 ὅτι οὐ ζητῶ τὸ θέλημα τὸ ἐμόν, ἀλλὰ τὸ θέλημα τοῦ πέμψαντός με πατρός. (Ιωάννης 5:30) 



111 
 

της είναι αληθινή τροφή ή το αίμα της αληθινό πιοτό που οδηγεί στην 

αιώνια ζωή346- αλλά από αγάπη.  

   H Δομένικα δεν υπόσχεται πνευματικό κορεσμό347 στους μαθητές 

παρουσιάζοντας τον εαυτό της ως πόρτα για τα πρόβατα348 ή καλό βοσκό 

που θυσιάζει τη ζωή του για χάρη των προβάτων349. Αντίθετα, διάγοντας 

μια ζωή υποταγμένη στο θρίαμβο της σάρκας, ερεθίζει την ψυχή, το 

μυαλό αλλά και την παιδική φυσιολογία των αγοριών, που εύλογα 

μυούνται στην αποθέωση μιας ζωής χωρίς σκοπό. Από την άλλη o 

Χριστός -σύμφωνα με τα Ευαγγέλια- προβαίνει σε μεσσιανικά μηνύματα 

δηλώνοντας πως αυτός είναι το ζωογόνο ψωμί350, με αποτέλεσμα οι 

ακόρεστοι άνθρωποι να αδράξουν την ευκαιρία να τον φάνε.  

   Δε θα ήταν υπερβολή να θεωρηθεί ότι η Δομένικα συνεχίζει το φλερτ 

που ξεκίνησε η μητέρα της με το θάνατο. Εξάλλου, η Αύρα, όσο καιρό 

θεωρεί πως η Μπαρμπακούλα την προορίζει για θυσία στο Διάβολο, 

προσφέρεται ολοκληρωτικά στην ασυδοσία της μάγισσας και ερεθίζεται 

κατά την αναμονή του τέλους, καθώς πιστεύει πως η θυσία αυτή θα την 

αρτιώσει:  

 

για την Αύρα δεν υπήρχε τίποτε πιο ηδονικό από κείνη την 

αίσθηση. Η Αύρα δεν πίστευε μήτε στην ελευθερία μήτε στην 

αγάπη της Μπαρμπακούλας, μα εκείνη η τυφλή υποταγή στις 

βουλές της μάγισσας, η αδιαμαρτύρητη αναμονή του θανάτου, 

η ολοκληρωτική εξάρτηση απ' την απεριόριστη ελευθερία 

κάποιου άλλου έκαναν την καρδιά της να σκιρτά τόσο δυνατά, 

που ένιωθε πως μια τέτοια θυσία θα ήταν η απόλυτη 

ολοκλήρωσή της351. 

 

                                                           
346

 ἐγώ εἰμι ὁ ἄρτος ὁ ζῶν ὁ ἐκ τοῦ οὐρανοῦ καταβάς· ἐάν τις φάγῃ ἐκ τούτου τοῦ ἄρτου, ζήσεται εἰς 
τὸν αἰῶνα. (Ιωάννης 6:51) 
347

 ὁ ἐρχόμενος πρός με οὐ μὴ πεινάσῃ, καὶ ὁ πιστεύων εἰς ἐμὲ οὐ μὴ διψήσῃ πώποτε. (Ιωάννης.) 
348

 ἀμὴν ἀμὴν λέγω ὑμῖν ὅτι ἐγώ εἰμι ἡ θύρα τῶν προβάτων. (Ιωάννης 10:7) 
349

 ἐγώ εἰμι ὁ ποιμὴν ὁ καλός. ὁ ποιμὴν ὁ καλὸς τὴν ψυχὴν αὐτοῦ τίθησιν ὑπὲρ τῶν προβάτων·  
(Ιωάννης 10:11) 
350

 ἐγώ εἰμι ὁ ἄρτος τῆς ζωῆς· (Ιωάννης 6:35) 
351

 Κουπέλα, σελ. 286-287. 



112 
 

Η διαφορά της κόρης από τη μητέρα είναι ότι η τελευταία επιλέγει τη 

μοίρα της ενώ η Δομένικα εγκλωβίζεται στην επιλογή του γονέα που 

θεωρεί ότι τ’ αγέρι του θανάτου είναι το πιο μαγευτικό352 και εμμέσως 

καταδικάζει την αθώα και τραγική κόρη στο θάνατο353.  

   Ενώ στο κατά Ιωάννη Ευαγγέλιο ο άνεμος πνέει όπου θέλει και οι 

γεννημένοι από το Πνεύμα άνθρωποι ακούν τη βοή του χωρίς να ξέρουν 

από ποια κατεύθυνση έρχεται και που πηγαίνει354, στην Κουπέλα η 

Δομένικα γεννιέται από αίμα γυναίκας και τον απαγορευμένο πόθο 

άντρα355. Συγκεκριμένα, έρχεται στη ζωή από οργανικές εκκρίσεις 

ψυχοκόρης και γιου μάγισσας· δηλαδή, δεν είναι ευλογημένη από το 

Πνεύμα αλλά στεφανωμένη από το κάλεσμα του ανέμου: την γκάβλα που 

ζωογονεί και συγχρόνως οδηγεί στο θάνατο. 

   Είναι γεγονός πως ο χαρακτήρας της Δομένικας δομείται πάνω στην 

τραγικότητα αλλά και σε ασαφείς -και γι’ αυτό διασπάσιμους- αξιακούς 

κώδικες, που δεν είναι ηθικοπλαστικοί αλλά καθορίζονται από 

ρευστότητα και παρόρμηση. Σχετικά ο συγγραφέας αναφέρει ότι 

 

Οι άνθρωποι: δοσμένοι στην ευκολία με την οποία είμαστε 

έτοιμοι να προσδιορίσουμε ένα συμπαγές κακό απέναντί μας, 

και στη συνέχεια να αυτοπροσδιοριστούμε εμείς ως το 

συμπαγές καλό που θα πολεμήσει τούτο το κακό... Αυτές είναι 

οι θρησκείες μας, αυτή είναι η τάξη μας: ένα εμείς που 

ηθικοποιεί τον πληθυντικό αριθμό. Η τραγωδία είναι ακριβώς 

το αντίθετο από τούτο το εμείς: το λιώσιμο των συμπαγών 

όγκων. Οι άνθρωποι απομένουν μόνοι τους: προτού τους φάει 

ο θάνατός τους, θα δοκιμάσουν μια μοιραία δαγκωμασιά. 

 

                                                           
352

 Ό. π., σελ. 285. 
353

 Αξίζει να σημειωθεί ότι το μοτίβο του θανάτου αθώων απασχολεί πολύ το συγγραφέα, και γι’ 
αυτό το επαναλαμβάνει και στα μεταγενέστερα έργα του με κυριότερη την τετραλογία Το τρυφερό 
μαχαίρι του Πέτρο Μπόλε και άλλες τρεις ιστορίες δακρύων, Θεσσαλονίκη, δήγμα, 2010. 
354

 τὸ πνεῦμα ὅπου θέλει πνεῖ, καὶ τὴν φωνὴν αὐτοῦ ἀκούεις, ἀλλ᾿ οὐκ οἶδας πόθεν ἔρχεται καὶ ποῦ 
ὑπάγει· οὕτως ἐστὶ πᾶς ὁ γεγεννημένος ἐκ τοῦ Πνεύματος. (Ιωάννης 3:8) 
355

 οἳ οὐκ ἐξ αἱμάτων, οὐδὲ ἐκ θελήματος σαρκός, οὐδὲ ἐκ θελήματος ἀνδρός, ἀλλ᾿ ἐκ Θεοῦ 
ἐγεννήθησαν. (Ιωάννης 1:13) 



113 
 

Όλη η ζωή της Δομένικας μοιάζει με ιεροτελεστία ενός παρατεταμένου 

αποχαιρετισμού στον οποίο συμμετέχει έχοντας διττό ρόλο: θύτη του 

εαυτού και θύματος συγχρόνως. Καθοδηγείται από την πυξίδα των 

αισθήσεων και με έναν παράδοξο τρόπο καταφέρνει να δεσμεύει αυτούς 

που τη συναναστρέφονται την ίδια στιγμή που τους δείχνει το δρόμο προς 

μια αλλόκοτη μορφή προσωπικής ελευθερίας. Η σχέση της Δομένικας με 

τους μαθητές δε βασίζεται στη διδαχή αλλά στη διέγερση. Μέσω 

αλλόκοτων παιχνιδιών ερεθίζει το μυαλό, την ψυχή και το σώμα τους ενώ 

ενσπείρει μέσα τους ως μοναδικό θεό το δάκρυ που γεννά η επίγνωση 

πως ο αγώνας για να κερδηθεί η ζωή είναι χαμένος.  

   Στην Κουπέλα η σωτηρία δεν έχει θέση και η αγάπη -σε αντίθεση με το 

φόβο που δεν τελειώνει ποτέ- είναι πεπερασμένη και δεν αποτελεί το 

δρόμο προς την αιώνια ζωή. Το κάλεσμα που μαγνητίζει τους μαθητές δεν 

είναι θείο αλλά ερωτικό και οδηγεί σε ένα σκοτεινό παιχνίδι 

μεταμόρφωσης και αυτοκαταστροφής: τη γκάβλα που είναι δίδυμη του 

χαμού. Η πολυπρόσωπη κτηνώδης και οργιαστική ηδονή λειτουργεί 

παράδοξα και αντιφατικά, καθώς λυτρώνει τη Δομένικα από το θάνατο 

ωθώντας την όλο και πιο κοντά του. Στο μυθιστόρημα η ύπαρξη 

δικαιώνεται από τα υλικά της θνητότητας -τη σάρκα, τα δάκρυα, τα πάθη, 

τα όνειρα και τα μυστικά- και όχι χάρη στην καταλυτική παρέμβαση 

κάποιου εξυγιαντικού μεσσία.  

   Κι αν στα Ευαγγέλια η αλήθεια ταυτίζεται με το θεάνθρωπο και σώζει 

τους πιστούς, στην Κουπέλα η απουσία της προοπτικής αιωνιότητας 

καθιστά το ψέμα βολικό. Η απόκρυψη της αλήθειας ή η ανασκευή της 

κρίνονται απαραίτητες για να αντέξουν οι ζωντανοί την απώλεια αυτού 

που αγαπούν και δε θα ξανασυναντήσουν. Η Κουπέλα προβάλλει μια 

ομοιοπαθητική στάση ζωής, που είναι αναπόφευκτη για όποιον παίρνει 

την υπεύθυνη απόφαση να αντισταθεί στο οριστικό. Η άρνηση του 

αμετάκλητου ωθεί σε μια παράφορη ζωή με προορισμό το χαμό, ενώ η 

παρήγορη υπόσχεση επιστροφής απουσιάζει, γιατί κρίνεται τυραννική 

καθώς φορτώνει με ηθικά χρέη τους ζωντανούς. 

   

 



114 
 

4.2. Άρνηση του σχεδίου: γκάβλα - το τρίπτυχο χαμού, ερεθισμού 

και μεταμόρφωσης. 

 

   Είναι γεγονός ότι στην Κουπέλα η γκάβλα αποτελεί το θεμελιώδες 

αντιάγγελμα που οδηγεί στην άρνηση του ευαγγελικού σχεδίου και 

συνδέεται με τη βεβαιότητα του χαμού, τον ερεθισμό της ψυχής που 

προεκτείνεται αυτόματα στη σωματική διέγερση αλλά και το 

μεταμορφωσιακό αίτημα της φαντασίας. Στο 3ο κεφάλαιο εκτέθηκαν 

παραδείγματα αντιστροφής των ευαγγελικών αφηγήσεων, που αρνούνται 

το μεσσιανικό πλάνο και αποκαλύπτουν πως κατευθυντήρια αρχή 

αναψηλάφησης του ευαγγελικού σύμπαντος δεν είναι η ζωή αλλά η 

αντίστροφη κίνηση: η ενόρμηση θανάτου που κατά το Φρόιντ δεν ενώνει 

αλλά καταστρέφει τα πάντα.  

   Η κεντρική ηρωίδα της Κουπέλας ορίζει ως βασική προϋπόθεση ζωής 

την ύπαρξη μέσα στη δίνη της ανθρώπινης ήττας και της πτώσης, που 

παράλληλα αποτελεί έλξη για τη ζωή. Η Δομένικα προτείνει το χαμό μέσα 

στη γκάβλα ως μοναδικό τρόπο άμβλυνσης του πόνου, που γεννιέται από 

την συνειδητοποίηση του επερχόμενου τέλους. Σε όλο το έργο ο θάνατος 

δεν παρουσιάζεται σαν διαδοχή της οργανικής κατάστασης αλλά σαν 

αναπόσπαστο κομμάτι της ζωής, με τον ίδιο τρόπο που τα φαρμακωμένα 

χείλη της Δομένικας είναι μέρος του εαυτού της. Γι’ αυτό και η γκάβλα -

αντί της σωτηρίας ή της αιωνιότητας- αποτελεί μονόδρομο των ζώντων 

που θέλουν να αντιπαλέψουν το κενό της μεγάλης απώλειας.  

   Στην Κουπέλα η έμφυτη ορμή του ανθρώπου για ερωτικό σμίξιμο 

προτάσσεται ως διαταρακτική δύναμη356 που είναι ανεξάρτητη από τη 

διδαχή και γι’ αυτό δεν υπόκειται σε νουθεσίες και κατηχήσεις. Ο 

αυθόρμητος ερεθισμός της ψυχής διεγείρει το σώμα και αντίστροφα, με 

αποτέλεσμα η διέγερση να εκτείνεται πέρα από τη θλίψη, πέρα από το 

χρόνο και το φόβο, πέρα από τη μοναξιά, πέρα από τη μεγάλη σύντηξη του 

κόσμου357. Η σύντομη εξακτίνωση των ερεθισμένων ανθρώπων στο 

άχρονο και άτοπο της γκάβλας αποτελεί αποθέωση της προσωρινότητας 

                                                           
356

 J. Laplanche - J. B. Pontalis, ό. π. σελ. 196. 
357

 μελένια λεμόνια, ό.π., σελ. 133. 



115 
 

και παρουσιάζεται ως μια μικρή κερδισμένη μάχη μέσα στον κατά τα 

άλλα χαμένο πόλεμο με τη ματαιότητα. 

   Στο προηγούμενο κεφάλαιο επισημάνθηκε η πρόθεση του συγγραφέα 

για δόμηση λογοτεχνικών προσωπικοτήτων  που τείνουν να διασπούν το 

ηθικά συμπαγές του χαρακτήρα τους. Οι πρωταγωνιστές της Κουπέλας 

στοχεύουν στην ανθρώπινη εμπλοκή και γι’ αυτό επιτρέπουν την 

εισχώρηση του καλού εαυτού στον κακό αλλά και την ανάμειξη των 

συναισθημάτων, των αισθήσεων, των ζωών, ακόμη και των σωματικών 

εκκρίσεων. Στο μυθιστόρημα η διαδικασία μεταμόρφωσης εμπλέκει 

διακριτές μονάδες έχοντας αφετηρία και τέρμα σε ένα υποκείμενο358 - τη 

ξέφρενη Δομένικα.   

   Αν η μεταμόρφωση είναι το πιο εύγλωττο τεκμήριο της 

αντιορθολογικής οργάνωσης του κόσμου359, ο συγγραφέας τη θέτει ως 

βασικό άξονα της γκάβλας και του έργου του, για να δομήσει τον 

αντίλογό του απέναντι στο σταθερό και στο παγιωμένο360 των 

ευαγγελικών ιστοριών. Η μεταμορφωσιακή δύναμη που χαρακτηρίζει τη 

φαντασίας της δασκάλας και των μαθητών, αντιστρέφει την 

κανονικοποιημένη πραγματικότητα και προσδίδει ορθοδοξία στη 

ρευστότητα και σταθερότητα στην αίρεση361.  

   Τέλος, η αλλαγή μορφής καθιστά το ανθρώπινο σώμα εστία αισθήσεων, 

αισθησιασμών και παθών362 ενώ  παράλληλα αποκαλύπτει πως πίσω από 

τα αισθητά ελλοχεύουν τυχαία περιστατικά, ασύδοτες παρορμήσεις, 

ανθρώπινα πάθη και σατανικές συμπτώσεις363. Τέτοια διαβολικά 

συμβάντα αλλά και η συνύπαρξη και αλληλεπίδραση ανθρώπων μέσα σε 

συγκεκριμένες στιγμές στο χώρο και στο χρόνο γεννούν την αντιηρωίδα 

της Κουπέλας Δομένικα Φραντζή, η οποία αποτελεί βασικό φορέα του 

τριαριδικού αντιαγγέλματος. 

    

                                                           
358

 Θεόδωρος Παπαγγελής, Σώματα που άλλαξαν τη θωριά τους: διαδρομές στις μεταμορφώσεις του 
Οβιδίου, Gutenberg, Αθήνα, 2009, σελ. 23. 
359

 Ό. π., σελ. 25. 
360

 Ό. π., σελ. 23. 
361

 Ό. π., σελ. 33. 
362

 Ό. π. 
363

 Ό. π., σελ. 24. 



116 
 

ΒΙΒΛΙΟΓΡΑΦΙΑ 

 

Αθανασόπουλος Βαγγέλης, “Από το σκεπτικό της πρότασης για τα 

βραβεία του περιοδικού Διαβάζω”, Διαβάζω, 423 (Νοέμβριος 2001) 

 

Αθανασόπουλος Βαγγέλης, “Παραμύθι της μύησης στο θανατικό τού 

έρωτα, Ο θάνατος και η ανάσταση της Δομένικας Φραντζή”, Βιβλιοθήκη 

της Ελευθεροτυπίας (17 Μαρτίου 2000) 

 

Abrams M.H. (μτφρ. Γιάννα Δεληβοριά, Σοφία Χατζηιωαννίδου), Λεξικό 

λογοτεχνικών όρων, Πατάκης, 2007 

 

Βακαλοπούλου Ηρώ, “Ποιος ξέρει την αλήθεια; Πένθιμη ωδή στο 

ανεξήγητο φως τη ζωής και του θανάτου”, Fix Carre, 569 (26 Απριλίου 

2001) 

 

Wordsworth William (μτφρ. Αλίνα Πασχαλίδη), «Πρόλογος στις Λυρικές 
Μπαλλάντες», Ποίηση 4 (Φθινόπωρο 1994), σελ. 39-72 
 
Ζουργός Ισίδωρος, “Κριτική βιβλίου, Θανάσης Τριαρίδης, Ο άνεμος 

σφυρίζει στην Κουπέλα, Πατάκης, 2000”,  Ίνδικτος 13 (Μάρτιος 2001) 
 

Καραγάτσης Μ., Ο Γιούγκερμαν και τα στερνά του, τόμος Β’, Εστία, 

Αθήνα, 252007 

 

Κοντολέων Μάνος, “Προτάσεις για βιβλία, Θανάσης Τριαρίδης, Ο άνεμος 

σφυρίζει στην Κουπέλα, Αθήνα, Πατάκης, 2000”, Διαβάζω, τχ 409 

(Ιούλιος-Αύγουστος 2000) 

 

Μπαρτ Ρολάν (μτφρ. Φούλα Χατζιδάκη-Γιάννης Κρητικός), Απόλαυση του 

κειμένου, Ράππα, Αθήνα, 1973 

 

Μωραΐτης Κώστας, “Ο άνεμος σφυρίζει στην Κουπέλα”, (δε)κατά, τχ 21 

(άνοιξη 2010) 



117 
 

 

Deutscher Penelope Ντερριντά, μτφρ. Ιωάννα Ναούμ, Πατάκης, Αθήνα, 

2012 

 

Πανώριος Μάκης, “Το αίνιγμα του ανθρώπου”, Καθημερινή (ηλεκτρονική 

έκδοση 6 Ιουλίου 2010) 

 

Παπαγγελής Θεόδωρος, Σώματα που άλλαξαν τη θωριά τους: διαδρομές 

στις μεταμορφώσεις του Οβιδίου, Gutenberg, Αθήνα, 2009 

 

Ρέτζιος Τάσος,  Ο άνεμος σφυρίζει στην Κουπέλα, Μια συνέντευξη με τον 

συγγραφέα Θανάση Τριαρίδη, Αγγελιοφόρος της Κυριακής (19 Μαρτίου 

2000) 

 

Τριαρίδης Θανάσης, Ο άνεμος σφυρίζει στην Κουπέλα, δήγμα, 

Θεσσαλονίκη, 42009 

 

Τριαρίδης Θανάσης, Τα μελένια λεμόνια * η διαθήκη των γκαβλωμένων 

ανθρώπων, Θεσσαλονίκη, Τυπωθήτω, 2007 

 

Χριστίνα Ντουνιά, «Εκδοχές της Σαλώμης, από το ευρωπαϊκό 

πνεύμα της παρακμής στη νεοελληνική λογοτεχνία», στο: Γραφές της 

μνήμης, Σύγκριση - Αναπαράσταση - Θεωρία, Ελληνική Εταιρεία Γενικής 

και Συγκριτικής Γραμματολογίας Gutenberg, Αθήνα, 2011 

 

 

Ηλεκτρονική βιβλιογραφία 

 

Γαραντούδης Ευριπίδης, «Τριαρίδης Θανάσης: οργισμένη λογοτεχνική 

διαθήκη της ηθικής και της υποκρισίας, Μια ανάποδη αποκάλυψη», 

ηλεκτρονική έκδοση της εφημερίδας Τα Νέα, ένθετο Βιβλιοδρόμιο ιδέες, 

22 Σεπτεμβρίου 2007, http://www.tanea.gr/vivliodromio/?aid=36934 

 

http://www.tanea.gr/vivliodromio/?aid=36934


118 
 

Θεοδοσοπούλου Μάρη, “Μαγική Κουπέλα”, Το Βήμα - Βιβλία και ιδέες, 

27 Φεβρουαρίου 2000, 

http://www.tovima.gr/books-ideas/article/?aid=119879 

 

Τριαρίδης Θανάσης, Είμαι στον παράδεισο και σας χύνω (Ιανουάριος 

2008), http://www.triaridis.gr/keimena/keimA004.htm 

 

Τριαρίδης Θανάσης, Η επερχόμενη πείνα ή όταν οι άνθρωποι ρίχνουμε τον 

κλήρο (Οκτώβριος 2009), 

http://www.triaridis.gr/peina/book/kefalaio02.htm 

 

Τριαρίδης Θανάσης, Η Μοίρα των ανθρώπων είναι ο Θάνατος, 

(Δημοσιεύτηκε στη Φιλολογική Βραδυνή στις 21 Φεβρουαρίου 2004), 

http://www.triaridis.gr/keimena/keimA010.htm 

 

Τριαρίδης Θανάσης, Η σιωπή του Θεού, τα δάκρυα των ανθρώπων 

(Δημοσιεύτηκε στη Φιλολογική Βραδυνή στις 10 Ιανουαρίου 2004. 

Αποσπάσματα του κειμένου δημοσιεύτηκαν το καλοκαίρι του 2002 στο 

περιοδικό Αντί),  http://www.triaridis.gr/keimena/keimA020.htm. 

 

Τριαρίδης Θανάσης, Μαρκήσιος ντε Σαντ ή τα υπόγεια του χριστιανισμού 

(Ιανουάριος 2008), http://www.triaridis.gr/keimena/keimA029.htm. 

 

 

 

 
 

http://www.tovima.gr/books-ideas/article/?aid=119879
http://www.triaridis.gr/keimena/keimA004.htm
http://www.triaridis.gr/peina/book/kefalaio02.htm
http://www.triaridis.gr/keimena/keimA010.htm
http://www.triaridis.gr/keimena/keimA020.htm
http://www.triaridis.gr/keimena/keimA029.htm

