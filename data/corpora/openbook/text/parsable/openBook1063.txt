









































ΑΝΤΙΠΕΛΑΡΓΗΣΙΣ 
Ή 
 Σ Υ Λ Λ Ο Γ Η 

ΠΑΡΑΤΗΡΗΣΕΩΝ ΧΡΗΣΙΜΩΝ ΓΙΑ ΤΗΝ ΑΣΚΗΣΗ 
ΤΗΣ ΠΟΙΗΤΙΚΗΣ ΤΕΧΝΗΣ ΣΤΟ ΜΕΤΡΟ ΤΟΥ ΔΙΔΑΚΤΟΥ 
ΣΕ ΔΕΚΑ ΛΗΜMΑΤΑ ΠΡΟΣ ΧΡΗΣΙΝ ΚΑΘΕΝΟΣ ΠΟΥ 
ΕΠΙΘΥΜΕΙ ΣΤΗΝ ΕΠΟΧΗ ΤΗΣ ΓΡΑΦΟΜΑΝΙΑΣ ΝΑ

ΑΣΚΗΣΕΙ ΑΥΤΗ ΤΗΝ ΕΥΤΕΛΗ ΤΕΧΝΗ 
 

από τον ελάχιστο 
 

Β Α Σ Ι Λ Η   Λ Α Λ Ι Ω Τ Η

ΣΤΗΝ ΑΘΗΝΑ  
 

ΑΠΟ ΤΗΝ ΨΗΦΙΑΚΗ ΣΕΛΙΔΟΠΟΙΗΣΗ ΤΩΝ ΕΚΔΟΣΕΩΝ ΕΝΔΥΜΙΩΝ

 
2017





3

1

 
 
«Το ασυνείδητο του νεοέλληνα είναι δομημένο σαν 
δεκαπεντασύλλαβος». Αυτή τη φράση έχω πει και γράψει 
κάμποσο παραφράζοντας το Λακάν που έλεγε ότι το ασυνείδητο 
είναι δομημένο σαν γλώσσα.  
Κι αυτό όχι μόνο γιατί ο ίδιος ο Εθνικός μας αν τοποθετηθεί ανά 
δύο στίχους βγάζει δεκαπεντασύλλαβο, όχι γιατί ο Ρίτσος ας 
πούμε, σε κρίσιμες ιστορικές στιγμές γράφει τον Επιτάφιο, τον 
Ύμνο και Θρήνο για την Κύπρο και τα Δεκαοχτώ λιανοτράγουδα 
της πικρής πατρίδας, αλλά και γιατί ο Εμπειρίκος στο σημαντικό 
βιογραφικό του ποίημα ο δρόμος ρυθμίζει καθ’έλξiν προς τον 
δεκαπεντασύλλαβο. 
Και ο Κάλβος παρότι συνειδητά θέλει να αποφύγει το 
μονότονον των κρητικών επών ασυνείδητα καταθέτει κι αυτός 
τους δικούς του δεκαπεντασυλλάβους. 
Κακώς ο Λίνος Πολίτης θεώρησε πως με τον Ερωτικό Λόγο του 
Σεφέρη τελειώνει ο δεκαπεντασύλλαβος στην ελληνική ποίηση. 
Η παρουσία του συνεχίζεται και στον λεγόμενο ελεύθερο στίχο 
όπου η ρυθμολόγηση συχνά παραπέμπει σε μέρη του. 
Η συλλογή δημοτικών τραγουδιών του Πολίτη με την 
προσπάθεια της κάθαρσης των παραλλαγών δίνει ίσως ένα 
πρώιμο δείγμα καθαρής ποίησης στην ελληνική. Γεγονός που 
αξιοποίησαν οι μεταφραστές της από τα γαλλικά.  
Όσον αφορά στην Ευρώπη ο οκτασύλλαβος της ισπανικής 
ρομάντσας διπλασιαζόμενος μας δίνει ένα δεκαπεντασύλλαβο 
συν μια συλλαβή. Ενώ ο γαλλικός δεκατετρασύλλαβος, ο 
λεγόμενος και αλεξανδρινός  του υπολείπεται σε μία συλλαβή. 
Αν υπάρχει μια νεοελληνική ταυτότητα θα τη βρούμε εκεί, στον 
τρόπο της γλώσσας .  
Βαλλόμενη βέβαια αλλά και για την ώρα ανθεκτική.



4



5

2

Σέρνεις μια γραμμή και η βία της χωρίζει, αποδώ την απόβλεψη, 
αποκεί την κλήση. 
Η απόβλεψη είναι καταφατική. Η κλήση είναι αποφατική.  
Η απόβλεψη λέει: θα κάνω τόσα βήματα και θα γίνω ποιητής. 
Η κλήση λέει: δεν θέλω να γράφω, με σκοτώνει, αλλά δεν 
μπορώ να μη γράφω. 
( Κλήση και απόβλεψη δεν υπάρχουν σε καθαρή μορφή. 
Ποσοτικά φαινόμενα είναι που όμως χαρακτηρίζουν. Ό 
ποιητής της κλήσης βάζει κάποτε απόβλεψη και ο ποιητής της 
απόβλεψης κάποτε έχει μια στάλα κλήση που του χαρίζει η 
επιθυμία του για δύναμη από την ποίηση) 
Η κλήση είναι ο Μότσαρτ, η απόβλεψη ο Σαλιέρι. 
Η κλήση είναι αντικοινωνική και αντιεξουσιαστική, η απόβλεψη 
είναι ο δαίμων την αγοράς, θέλει αγορά και εξουσίες. 
Η κλήση θέλει ένα ακόμα βιβλίο. Η απόβλεψη θέλει μια ακόμα 
ανθολογία. 
Η κλήση τρέχει με το χρόνο. Η απόβλεψη τρέχει με τον κόσμο. 
Η κλήση σε κάνει  να κοιμάσαι στην ψάθα. Η απόβλεψη σε 
κάνει επιτυχημένο. 
Αλλά και στη μικροκλίμακα του βιβλίου και του ίδιου του 
ποιήματος το πράγμα γίνεται από κλήση και απόβλεψη. Γιατί η 
κλήση είναι το αδίδακτο και η απόβλεψη το διδακτό. 
Η κλήση είναι κατοχή και δέρνει ταπεινότητα, η απόβλεψη είναι 
προβολή ματαιοδοξίας. 
Η κλήση δεν ξέρει. Η απόβλεψη ξέρει παραπάνω απόσα 
χρειάζεται. 
Η απόβλεψη είναι για την κλήση δηλητήριο που πρέπει να το 
κάνει άρωμα. 
Η κλήση είναι για την απόβλεψη δάγκωμα χειλιών και φθόνος. 



6

Η απόβλεψη είναι για τις ιστορίες της λογοτεχνίας η κλήση είναι 
για το άχρονο της ποιήσεως. 
Η κλήση είναι η χάρη. Η απόβλεψη είναι η βαρύτητα. 
Η απόβλεψη έχει υψηλή ενέργεια και η κλήση χαμηλή. 
Το ζήτημα του αληθινού ποιητή είναι να δώσει την ενέργεια της 
απόβλεψης στην κλήση.



7

3 

Ποιητής γίνεσαι από τη στιγμή που συνειδητοποιείς ότι το εγώ 
στο ποίημα είναι το πρώτο πρόσωπο του ρήματος και μέλλει να 
κατοικηθεί από αυτόν που το επικαλείται σαν εγώ. 
Όθεν η μισή εκ της γραφομένης ποιήσεως πάει στην ψυχολογία 
και στην κοινωνιολογία, σαν να λέμε στη θάλασσα. 
Το βασανάκι από τύχη μπορεί να πιάσει το αποκάτω «κοινόν» 
και από τύχη και κάποιος να  
το γράφει χωρίς να ξέρει πως από μια σύμπτωση αγγίζει το 
«κοινόν» εν πλήρει άγνοια και εν πλήρει συγχύσει για το τι 
ακριβώς συμβαίνει. 
Δεν είναι μονάχα η τύχη του πρωτάρη, είναι και αυθόρμητη 
παρέμβαση του ασυνειδήτου στην εκτύλιξη των λόγων που… 
Δεν είναι υποχρεωτικό να έχουν όλοι συνείδηση των 
γραφομένων τους. Η γοητεία του αναβλύζοντος λέξεις για 
εκείνον που είναι ντόκτους, δηλαδή έχει συνείδηση του 
αναβλύσματος καταστρέφει ποιητές. Και ανάποδα. Η πειθαρχία 
στο μίγμα είναι το ζητούμενο.  
Να ξέρουμε όμως πως η επιθυμία για συνείδηση της 
δημιουργίας είναι μεταμφίεση της θέλησης για δύναμη. 
Μπορούμε να γίνουμε μοντερνιστές, ήτοι να προδικάζουμε 
εν γραφή αυτό που θα κάνει η ιστορία στο γραπτό μας. Αυτός 
είναι ο πρώτος σφετερισμός. 
Το δεύτερο είναι να κηρύσσουμε πολλαπλότητα αναγνώσεων 
και στην πράξη να παράγουμε  με έμμισθους ή άμισθους 
κριτικούς και παροντοποίηση του πανεπιστημιακού λόγου της 
φιλολογίας τις πλέον μονοσήμαντες και αυταρχικές αναγνώσεις 
και να τις κυκλοφορούμε ως κυρίαρχες. Ενα γράμμα για την 
Κίχλη του Σεφέρη.  
Αυτή είναι η λεγόμενη ποίηση με ερμηνευτικό κολαούζο. Και η 
βαραβαρότητά της οι σχολικές εξετάσεις. 



8

Η εξουσία του λόγου πέρασε σιγά σιγά σ’αυτόν  τον κολαούζο, 
σαν κληρονομία του αστού στον μπάτλερ κι οδήγησε σε 
παρακμή το μοντερνισμό με τη μορφή γρίφου που θέλει 
εξουσιαστική χειραγώγηση. 
Όπως το ποίημα υπερβαίνει τα υλικά της κατασκευής του, έτσι 
υπερβαίνει και τις εξουσίες της ανάγνωσής του. 
Το ποίημα στη σχολική αίθουσα, όπου υπάρχουν ποιήματα 
προς καταστροφήν για την εκμάθηση του μηχανισμού της 
ποιητικής γλώσσας, είναι το έσχατο εξουσιαστικό καταφύγιο 
εκείνων που δεν μπορούν να γραφτούν ανάλαφρα και με χάρη 
στον εσωτερικό μονόλογο των αναγνωστών. 
Το ποίημα δεν αθροίζεται. Σε κάθε ποίημα ξαναπαίζεται 
εξαρχής η επιστημολογία της γραφής και η ικανότητα 
απόσβεσης του προηγουμένου ποιήματος.  
Η ποιητική τέχνη δεν διαθέτει καμία βεβαιότητα. Ό εντός 
εξουσίας, όποιας εξουσίας, είναι εκτός ποιήσεως, κι ας 
θαυμάζουν τα τυφλά κουτάβια της φιλοσοφικής .



9

4

 
Η ποίηση έχει μαστορική. Μόνο που δεν έχει σταθερούς όρους 
αναγνωρίσιμους από κάποια θεωρία. Ό αληθινός ποιητής, 
αυτός δηλαδή που παλεύει  το χαρτί του ξέρει 
καταλαβαίνει και συντονίζεται στο λεγόμενο.  
Θα ονομάσω επείγουσα τριάδα φαινόμενα της πάλης στην 
πράξη που δεν είναι άλλο παρά κατευθύνσεις  αλλά και 
προβλήματα αμηχανίας. 
Το πρώτο είναι πως η χλιαρή εξομολόγηση απωθεί ενώ η 
βαθειά,  που σου φέρνει σχεδόν ντροπή όταν τη γράφεις, 
έλκει.  Στο ξεγύμνωμα η μεγαλύτερη βοήθεια είναι το εγώ των 
αναγνωστών που τους εμποδίζει να καταλάβουν τα λεγόμενα. 
Το ξεγύμνωμα πρέπει να πηγαίνει και να πιάνει ένα « αποκάτω» 
που έχει πολλές ομοιότητες με το Ηρακλείτειο ξυνόν.  Χωρίς 
αυτό το αποκάτω, το κοινόν δεν θα υπήρχαν πολλά. Ας πούμε η 
ψυχανάλυση. 
Ό δειλός χειριστής αυτού του κοινού αποκάτω αποκαλύπτεται 
πάραυτα όταν η αναγωγή των γραφομένων του καταλήγει στη 
φράση: είδες που εγώ ήμουνα κι εσύ δεν ήσουν. 
Η απάντηση έρχεται αυτόματα: είδες που είσαι κακός ποιητής 
και έχεις την ψευδαίσθηση 
ότι δεν το καταλαβαίνει ο αναγνώστης.  Ό σφετερισμός 
μπορεί να φτάσει ως το σημείο οι θεμελιώδεις αρθρώσεις του 
ποιήματος να είναι δάνεια. Κι έτσι βρίσκει και το μεταμοντέρνο 
μια χρήση ως συνήγορος αταλάντων. 
Το δεύτερο να το πούμε στυγνή εκτέλεση. Ό ποιητής είναι 
εκφραστής ακρίβειας περιστάσεων και όχι φρεάτιο βουλωμένο 
από αισθήματα. Η στυγνή περιγραφή μιας συναισθηματικής 
κατάστασης παράγει αποτελέσματα ισχυρά στον αναγνώστη. 
Η έκφραση που γίνεται πορφυρή δεν περιγράφει πορφύρα 
αλλά ζελέ. Γίνεται λεκτική ήττα από τα συναισθήματα που 



10

καταπλακώνει τον καημένο το δακρυόεντα εκφραστή και 
προκαλεί γέλιο στον αναγνώστη ως έκφραση του αχ βασανάκια 
και του αιμορραγώ πελτέ από την παρανυχίδα μου. Εκεί 
ο αναβλύζων ποιητής τρώει το πρώτο χαστούκι. Καθώς το 
παραγόμενό του καταρρέει σαν παράγκα από τα συναισθήματά 
του τα ζαχαρωμένα έως αηδίας. 
Το τρίτο είναι μια διάξευξη. Αλλος ο ερωτισμός του 
αναφερόμενου κι άλλος ο ερωτισμός της γλώσσας. Με ερωτικό 
ερεθισμό της γλώσσας φορτίζουν οι Πατέρες της Εκκλησίας 
τη γλώσσα όταν μιλάνε για τη φύση και από εκεί το παίρνει 
ευθέως ο Παπαδιαμάντης. Το φαντασιακό ενός ερωτικά 
ενεργού κι όχι αιωνίως αυνανιζομένου εφήβου, αναγνωρίζει 
στο Μέγα Ανατολικό του Εμπειρίκου την ερεθισμένη ερωτικά 
γλώσσα. Όι σεμνότυφες κυρίες της αστικής και της μεσαίας 
τάξεως μπορούσαν να λιποθυμούν στις αναγνώσεις. Η ερωτικά 
ερεθισμένη γλώσσα διαθέτει μια ρητορική που θα μπορούσε 
και επί δικαστηρίων να αθωώνει συγγραφείς κατηγορουμένους 
για προνογράφους. Η αδέξια επανάληψη της λέξης μουνί σε 
ένα ποίημα το κάνει μουνί καλλιγραφία. Το ενενήντα τοις εκατό 
της μετωπικά γραμμένης τολμηρής λεγόμενη ερωτικής ποίησης 
είναι βαρετή.  
Και επειδή κάθε τριάδα είναι τετράδα, η φράση του Σολωμού 
με καιρό και με κόπο στο νόημα της τέχνης, θέλει να πει πως 
το τελικό αποτέλεσμα προς τον αναγνώστη, αν εξαιρέσουμε 
κάποια ακραία φαινόμενα αυτόματης γραφής, που και γι αυτά 
υπάρχουν αμφιβολίες, είναι το προϊόν της λογοκρισίας που 
κάνει ο γράφων ως πρώτος αναγνώστης των γραφομένων του. 
Κι αυτή η μεσολάβηση του συλλογικού βάζει σε δοκιμασία 
τόσο την ατολμία του φιλολογικώς εξοπλισμένου όσο και την 
αλητεία του επαρκώς ψωνισμένου ως προς το αριστούργημα 
τις πένας του που τις πιο πολλές φορές βρωμάει αναγνωρίσιμα 
τα διαβάσματα της τελευταίας περιόδου του.



11

5 

 
Μωρό μου, ξέρω τί ουρανομήκες λεκτικό θέλεις που 
ξαναγράφει το κατά αιδοίον παραδοθέν γνωστικό ευαγγέλιο, 
ξέρω πως η θηλαστική παράδοση στον οργασμό ερεθίζει τις 
ιεροπρεπείς λέξεις ακόμα και του λεξικού Μπαμπινιώτη, ξέρω 
τι χάνει, ποιο νερό από γλαδιόλες πολυκαιρισμένες κερνάς 
τον αρνητή σου. Ξέρω πως η διάφυλη σχέση δεν υπάρχει κι 
αυτό πολλαπλασιάζει τους λόγους της απουσίας της. Ξέρω 
ακόμα μωρό μου ότι κάποτε κάποτε θέλεις το ποίημα σαν 
ευφυή απάντηση στο ερώτημα, «πες μου τι σημαίνει να είσαι 
γυναίκα».  
Συγκατανεύω μωρό μου κατά το μέτρο της αισθητικοποίησης 
με καιρό και με κόπο στο μητριαρχικό άλλο, αλλά μωρό μου 
κάτι απλό: Δεν υπάρχει προνομιούχος τόπος στη γλώσσα 
όπου κατοικούν αι ποιητικαί λέξεις. Διότι μωρό μου τότε τα 
πράγματα θα ήταν απλά. Θα πηγαίναμε εκεί, θα της μαζεύαμε 
όπως σκουλαρικάκια και μικρά κοσμήματα στους σταθμούς του 
μετρό, όπως κραγιονάκια στο γνωστό καλυντικοπωλείο και θα 
τις βάζαμε στο ποίημα, όπως κάνουν πολλές και αυτό από μόνο 
του θα αναδείκνυε τα κάλλη των επιλογών μας. Γι αυτό μωρό 
μου, σαν θέλεις κι εσύ τα δύσκολα κι ανεκτίμητα ρόδα των εύγε 
του Καβάφη, το πρώτο πράγμα που θα πρέπει να αντιληφθείς 
είναι αυτό. Ποίηση σημαίνει έδραση στην προφορικότητα 
ακόμα κι αν είναι κατά φαντασίαν και αναχρονιστική. Και αι 
ποιητικαί λέξεις, αυτά τα προφυρά μπαλώματα ύψους είναι 
το πλέον δύσκολο και δυσεύρετο. Γιατί μωρό μου για να 
εισαχθούν θέλουν το κατάλληλο περικείμενο.  
Ποίηση είναι λέξεις εν σχέσει  κι όχι λέξεις ανύπανδροι με 
προίκα ή γεροντοκόραι. Γι αυτό μωρό μου, ως πρωτοετής 
συγχωρείσαι, αλλά δεν διαβάζεσαι. Μην ξοδεύεις λοιπόν 



12

χιλιόμετρα στίχων. Η αλλαγή της στάσης απέναντι στο κοινό και 
το χυδαίο καθημερινό λεκτικό βγάζει ποίηση, αλλά θέλει τον 
κόπο της, το μηδενισμό του εκφραστικού ξεχειλίσματος στην 
πειθαρχία που περιέχει την εμπλοκή του άλλου. Εκτός κι αν 
είσαι η Κάλβος και ζεις μια προφορικότητα εξώχρονη, πράγμα 
σπάνιο. 



13

6 

Στην επιθυμία για δύναμη ο ποιητής λέει πολλά. Επειδή 
κατέχεται από τη γλώσσα πιστεύει ότι την κατέχει. Μόνο το 
ποίημα ομολογεί τον ποιητή, όθεν το παιχνίδι είναι απέκδυση. 
Κάτι περνάει και φωνάζει, εκατόν δέκα μετ’εμποδίων, μετά 
κάτι άλλο οκτακόσια, μετά ένα τρίτο άλμα άνευ φοράς. Θέλω 
να πω απαιτεί ετοιμότητα  δεκαθλητή εν αταξία. Αν το έχεις, το 
τρέχεις. Κάποτε ένας στίχος «ποιος θα μ’άκουγε αν κραύγαζα 
απ΄των αγγέλων τις τάξεις και θέλει 22 χρόνια για να βρει τη 
θέση του. Πάντα θέλεις  να το διαυγάσεις αλλά το πράγμα 
εξαρτάται από το πόσο άφοβα καταβυθίζεσαι σε αυτό που δεν 
υπάρχει ελπίζοντας στον συνδυασμό των λέξεων που  κροτούν 
έως άνθους. Και μη ξεχνάς το σφετεριστή σου το διαφημιστή 
που κάνει τα τυριά ποιητικά γεγονότα. 
Η  λογική σκευή είναι σωκρατικό δαιμόνιο. Λέει μόνο όχι. Και 
λέει όχι, όχι για τη γλώσσα αλλά για τη συναναστροφή, για τη 
ζωή σου και τις επιλογές της. Είσαι το ένσαρκο βιολί 
αλλά θα συνυπολογίσεις και την ένταση του ξύλου και την τάση 
των χορδών. Με τα χρόνια το διαβασμένο και το γραμμένο σου 
θα βαραίνουν πάνω σου σας φλογοσβέστες. 
Θα  εκλιπαρείς ένα θύλακα χρόνου με φορά απόλυτης 
έκφρασης της επιθυμίας σου, μια ζωτική ψευδαίσθηση ότι 
θα το πεις όλο ως το α το μικρό που δε λέγεται. Μέχρι να 
στομώσεις φτιάχνοντας τα κουλουράκια σου που βρήκαν 
αποδοχή είσαι από μέσα ο ερωτευμένος που ανησυχεί γιατί 
ξέρει πως αυτό θα τελειώσει και απέξω ο αφελής που δεν ξέρει 
πως «λυχνίας εσβεσμένης πάσα γυνή ομοία.» Παρακάλα να 
κρατήσει αυτός ο λύχνος. 
Κάποτε η ποίηση ήταν μνήμη του κόσμου. Σήμερα είναι η 
μνήμη της ποίησης.  Όθεν σημαίνει ότι παραπέμπεις εκών 
άκων στο σώμα του γραμμένου.  Δεν σου απαγορεύει κανείς να 



14

είσαι ρομαντικός στην πρώτη γραφή κλασικός στη διόρθωση 
διακειμενικός στη θρέψη του ποιήματος και δημοσιοσχεσίτης 
στην αγορά του. Μην κάνεις όμως τον τετρωμένο των λέξεών 
σου γιατί γίνεσαι σκιτσογράφος που σχεδιάζει σεξουαλικά 
σχήματα για να αυνανίζεται.  
Δεν έχεις προνόμιο βίωσης προνόμιο έκφρασης έχεις γι αυτό 
άσε τις πόζες φαινακισμένου κίναιδου που κορδακίζει. Είναι 
αφόρητα βαρετό. Όσο και  
ο μιζεραμπιλισμός της ανικανότητάς για επιβίωση.  Είναι 
συσκοτισμένο το αδιέξοδο που σε έγειρε στις λέξεις. Η 
βιογραφία σου χάνεται μέσα στις στατιστικές 
της βιογραφίας των άλλων. Ό πόνος σου είναι αφόρητα 
κοινότοπος έξω από το σθένος των λέξεων που τον 
αναλαμβάνουν.  Από τους ανθρώπους στην κλίμακα της 
δύναμης είσαι ο πιο τιποτένιος. Γι αυτό και η γλώσσα που 
αρέσκεται στην κένωση και όχι στην υπέρβαση σου χαρίστηκε 
όσο σου χαρίστηκε.  Το πρόσωπό σου προσομοιάζει σε 
πρόσωπα της αλυσίδας της σάρκας από όπου κατάγεσαι αλλά 
είναι μοναδικό. 
Να τείνεις να γράφεις σαν το πρόσωπό σου είναι ζητούμενο. 
Και είναι θέμα άσκησης και χάρης.  Μπορείς πάντα να 
βολευτείς αν δεν αντέχεις. Μα κριτής σου είναι ο αδέκαστος 
χρόνος.



15

7

Ύπάρχει ένα σχήμα εκεί έξω που κάθεται σαν ποίημα. Ύπάρχει 
ένα σχήμα στην ανάγνωση της ιστορίας που κάθεται σαν 
ποίημα. Ύπάρχει ένα ποίημα που το ποιητικόν βρίσκεται στα 
όρια της έκφρασής του. Ύπάρχει ένα ποίημα που το ποιητικόν 
του είναι έξω από το εκφρασμένο και σκάζει στο κεφάλι σου 
σαν πυροτέχνημα. Η δέσμευση είναι η ομιλία. 
Η δέσμευση είναι, καλύτερα, η απόσταση από την ομιλία.  
Ενας μιλάει και νομίζει πως μιλάει πράγματα. Ξεχνάει πως 
μιλάει με λέξεις. Θέλει να ξεχάσει πως κάθε λέξη είναι 
παραπομπή σε γλωσσικά στρώματα. Λέει καρδιά και εννοεί 
καρδιά του μοναχού όχι του γιατρού. Μάλιστα οι δυο 
καρδιές είναι σε σύγκρουση. Ύπάρχει πάντα ανέκφραστο 
στους ανθρώπους που χαρίζεται στον ποιητή. Ό φύλακας του 
ανέκφραστου των άλλων. 
Ενας εμπιστεύεται την ανάδραση της λέξης, γιατί η λέξη είναι 
κοντάκι όπλου κι έχει ανάδραση, και περιμένει από την εκφορά 
να ψαρέψει γεγονότα που να εκφράζονται. Ό άλλος φορτίζει 
την έκφραση με τη δράση του χρόνου, που είναι πάγωμα του 
χρόνου. Θέλει να παγιδεύσει μέλλοντα. 
Γράφω όσο ξεχνάω ότι γράφω μόνο που η σύγχρονη θέση θέλει 
να γράφω και να θυμάμαι ότι γράφω, θέλει τον έλεγχο της 
θέσης από όπου γράφω. Θέλει να βλέπω αυτόν που με βλέπει 
όταν γράφω. Γιατί όλα αυτά είναι μέρος της ρευστοποίησης του 
λόγου του γράφοντος.   
Η πάλη είναι του γραμμένου με το άπαιχτο και τότε μπαίνει 
στο παιχνίδι η σιωπή και η λήθη. Είναι οι μεγάλοι και έσχατοι 
συνεργοί. Γιατί η γοήτευση των ανθρώπων από τα λόγια του 
ποιητή είναι πέπλο ώστε να συνηθίσει ο ποιητής να τραβάει 
λέξεις από τη λήθη του για να γοητέψει τη σιωπή. Ύπάρχουν 
ζωτικές ψευδαισθήσεις που μετά τη γραφή δείχνουν ότι είναι 
ψευδαισθήσεις αλλά αναγκαίες κατά τη γραφή. 



16

Ό ποιητής θέλει το έργο κι έχει ένα ακόμα βιβλίο λέει ο 
Μπλανσώ. Μπλανσώ σημαίνει δύναμη διαύγασης των 
περιστάσεων της γραφής τόση έως του κινδύνου να 
παραβιάσεις τις ζωτικές ψευδαισθήσεις που επιτρέπουν το 
ποίημα. 
Το πράγμα είναι πολύ απλό. Αλλάζει γραφή όποιος αλλάζει την 
ψευδαισθητική προβολή της επομένης του θανάτου του.  
Ύπάρχει μια ζωή στα μάτια της μητέρας σου όταν σε κοιτάζει. 
Φτάνει ένα μολύβι κι ένα χαρτί για να την καταστρέψεις.



17

8 

Θα σου γράψω για το δαίμονα του κύρους. Ό ένας πάει να 
το βρει στο λιμανάκι του άλλου, καταλήγοντας εκεί όπου 
θα έπρεπε να ξεκινά. Μπορεί κι αυτός «μείον η αγωνία του 
προσώπου σου». Ό άλλος φέρνει το κύρος από τα εκτός 
ποιήματος. Ό τρίτος στροβιλίζεται γύρω από την αποδοχή που 
κάποτε πήρε. Το ποίημα όμως είναι μέριμνα αντιεξουσιαστική. 
Είναι η απόρριψη όλων των «θα μπορούσες». Ό λυρικός 
ποιητής κατάγεται από μισθοφόρο ρίψασπι.  
 
Η πόλις του επιστρέφει ένα τίποτα. Ό χρόνος είναι μόνο για 
γραφή, όχι για αποτίμηση. Στην κορυφή της δημοσιότητας 
ο ποιητής φτάνει χωρίς το έργο του. Κάποτε παίρνει τους 
δρόμους, τραβάει κόσμο από το μανίκι, «πέστε μου, 
ακούγομαι;». Όι πειρασμοί της αγοράς του μαθαίνουν αργά 
αργά πως μονάζει. Συγκυβερνά τον κόσμο με τη γλώσσα ας 
είναι και κατ’ελάχιστον.  
 
Δεν είναι η δόξα. Είναι το βράδυ εκείνο που χτύπησε το τζάμι 
του ο Διονύσιος Σολωμός αυτοπροσώπως και δεν είχε ύπνο και 
πήγε μια βόλτα λέγοντας «αυτό που ήθελα είμαι» 
Ό ένας ψωνίζεται από τα νεύματα της γλώσσας, φοράει 
σύμβολα ακκισμού να δείξει ότι είναι γλωσσοκρουσμένος. Ό 
άλλος ψωνίζεται από τα νεύματα της εξουσίας και φοράει τα 
σύμβολα του αστυνομικού της γλώσσας. Αυτό το στενό που 
μένει ανάμεσα στα δυο το διαβαίνει το ποίημα. 
 
Μόνο στον ποιητή περισσεύει χρόνος. Εννοώ πως γραφή και 
σιωπή δουλεύουν το ίδιο 
στην προδιάθεση για ποίημα. Μπορεί να φτιάξει το δοχείο της 
χάρης, αλλά από το κενό του 



18

θα φανεί ό,τι θα του χαριστεί. Είτε εγκόσμιος μοναχός είτε δια 
γλώσσαν σαλός είναι το εγγύτατον στον κόσμο του στατιστικού 
μέσου πράγμα που σημαίνει το πλέον απώτατο. 
Και δεν θα μείνει χωρίς θέμα όσο στον κόσμο παραμένει στον 
λευκό τοίχο που περιμένει τα θύματα. 
 
Όσο αντέχει ο καθείς. Αλλά από αυτό θα κριθεί. Από αυτό που 
αποσπά από τη λήθη του.



19

9 

Όλα τα θέλουν γλυκά κι εσύ είσαι της πικρής αρχής. Με τον 
καπνιστή και τον πότη. 
Δεν υπάρχει γλυκεία είσοδος στην ποίηση. Όποιος αρχίζει να 
την καταλαβαίνει ή την καταλαμβάνει θέλει και το καθ’ ημέραν 
ποίημά του.  Το ποιητής σώζει τη δράση αλλά το λεξομανής 
είναι πιο ακριβές.   
Η αφόρητη κοινοτοπία της ερώτησης πότε αρχίσατε.  Η αρχή 
είναι συσκοτισμένη, γιατί όταν ήθελες το ποιητής δεν ήσουν κι 
όταν γίνεσαι δεν το θέλεις.  Και σκέψου μπορείς να νηστέψεις 
τα πάντα εκτός από λέξεις και χρόνο προς γραφήν. 
Τα πελεκημένα ξύλα που έφερε η στατιστική της μέσης 
εγγραμματοσύνης,  εισέβαλαν κι εδώ. Εχει πολλή δουλειά 
η Λήθη τους επόμενους αιώνες.  Θα κατεβάζει ρεκλάμες 
ασταμάτητα. Διότι τελικός κριτής δεν είσαι εσύ, αλλά αυτός που 
την έχει ανάγκη. 
Που ρίχνει την κουβαρίστρα της στιγμής  της απουσίας χιλιάδες 
φορές για να του χαριστούν τα απόντα ως ωσεί παρόντα. Κι επί 
πλέον είναι κι αυτός που ρωτάει αν είναι άντρας ή γυναίκα και 
σε πιέζει να παράγεις γνώση ευφάνταστη.   
Γιατί είπαμε είσαι το ξύλο και η τάση των χορδών και οι 
κομμένες αλογότριχες από το δοξάρι, έρμαιο μουσικής. Και οι 
λέξεις είναι ήδη παντρεμένες και χήρες  και διαζευγμένες και 
γρανάζια που έχουν άμμο  και μια γυρίζουν δυο σκοντάφτουν 
και πίσω τους αποκάτω τους υπάρχει κάτι άλλο που διεκδικεί 
να μιλήσει και σε διασχίζει σαν καρένα το νερό κι όλο δεν έχεις 
κι από την ανέχεια κάνεις σπίτια ανισόπεδα κι ανισόμετρα να 
κατοικηθούν. 
Γιατί η ποίηση θέλει να μας πει ότι κάτω από τον ουρανό της 
γλώσσας είμαστε όλοι άστεγοι. 





21

10 

Κάθε ποίημα που δέχεσαι να το αφήσεις σαν τελειωμένο 
αφήνει μια σκιά σιωπής χρόνου προς την αρχή του επόμενου.  
Αυτό στο δείχνει καθαρά η πρακτική. Αν παραβιάσεις αυτό 
το χρόνο το βλέπεις στις ισχνούς χυμούς που το κάνουν 
προσάρτημα του προηγουμένου ποιήματος. 
Το μοντερνιστικό ποίημα είναι μια δολιότητα χρόνου. Θέλει από 
σήμερα να καταγράψει την επενέργεια του χρόνου στο μέλλον. 
Το γεγονός αυτό καταστρέφει τη γραφή του. Την μοιράζει σε 
αποσπάσματα μικρής ενέργειας και καλεί μετά τη νόηση να τα 
μοντάρει.  
 
Το αυτόματο ποίημα δεν είναι ποτέ τόσο αυτόματο όσο 
ισχυρίζονται και  γίνεται ερεθίζοντας ένα θεμελιώδη ρυθμό 
που αποκλίνει από τους ρυθμούς της κοινής αναφοράς προς 
μια ρυθμολογία προσωπικής αυθαιρεσίας, αλλά πρόσεξε, καθ’ 
έλξιν προς τις παραδεδομένες ρυθμολογίες.  Ό ρυθμός αυτός 
παγιδεύει λέξεις σε γειτνιάσεις ανοίκειες έτοιμες όμως προς 
απόθεσιν από τον αναγνώστη. Είναι μια ακραία προκατασκευή 
για την αναγνωστική επέμβαση. 
 
Όι Ύπαινιγμοί Αθανασίας από ενθυμήσεις της Παιδικής Ηλικίας 
είναι ένα ποίημα που θα σου δείξει τι σημαίνει εξάρτηση από 
τη ρίμα. Που δεν είναι άλλο από τεχνικός προσδιορισμός, η 
αναγκαία παρουσία της σκόνης στο σύννεφο για να φέρει τη 
βροχή. 
Γιατί το ποίημα είναι ανάδυση ελευθερίας της έκφρασης σε 
διαλεκτική υπέρβασης περιορισμών. Όι περιορισμοί μπορεί να 
είναι συμφωνημένοι ή αυθαίρετοι.  
 
Η τρέχουσα γραφομανία θολώνει τη διάκριση του ποιητικού 



22

λόγου και τον πιέζει στη επαναφορά της δεξιοτεχνίας. Η πίεση 
του οριζοντίως στο χρόνο γραφομένου προστίθεται στην πίεση 
του γραφομένου στην κάθετο του παρελθόντος χρόνου. Ό 
ποιητής στις μέρες μας γράφει υπό διπλή πίεση. 
 
Η ποίηση μάλλον αποκαλύφθηκε στην ενεργειακή της βοήθεια 
κατά τη διάρκεια της χειροναξίας, ένα ρολόι συντονισμού των 
κινήσεων του ενός απέναντι στη σκληρότητα της εργασίας και 
τον πολλών στην ομαδική αντίσταση του έργου.  Η εκλέπτυνσή 
της έφτασε ως τη ρυθμολογία των κινήσεων της σκέψης. Γι 
αυτό και θα δεις ποιήματα που συντονίζονται κατά το ρυθμό 
της σκέψης μέσα σου κατά την ανάγνωση περιορίζοντας την 
ανάδραση των λέξεων στο ελάχιστο. 
 
Η χρήση και το άφημα ή η περιστολή στην ανάδραση των 
λέξεων καθορίζει τους ποιητικούς τρόπους.  Τα μοντερνιστικά 
είναι γενικά περισταλμένα, τα υπερρεαλιστικά κυρίως λυτά. Η 
διαπλοκή της περιστολής με τη συσκότιση του νοήματος από 
ανάδραση των λέξεων με μέτρο την ελλειπτικότητα του λόγου 
στην καθημερινή εκτύλιξη της ανθρώπινης παρουσίας  είναι η 
πιο κοντινή μας σχολή ευαισθησίας. 



ΑΘΗΝΑ ΑΝΗΜΕΡΑ ΤΩΝ ΦΩΤΩΝ 
ΤΌΎ 2017


