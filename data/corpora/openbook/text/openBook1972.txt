











































ΑΡΗΣ ΣΤΟΥΓΙΑΝΝΙΔΗΣ 
  

 

 

 

 

ΓΛΩΣΣΟΛΟΓΙΚΗ ΜΟΝΟΓΡΑΦΙΑ  

… για μια λέξη που ακούγεται συχνά στην καθημερινή ομιλία. 
 Έχει πολλές σημασίες αλλά και πολλές συνώνυμες εκφράσεις. 

63Β 



Σκασμό ς! 

1 
 

ΕΙΣΑΓΩΓΗ  
Από τις αυστηρές μαμάδες, τους δάσκαλους, καθηγητές, επιλοχίες ακούγαμε πάντα 
τη λέξη σκασμός. Η αυταρχική στέρηση της ελευθερίας του λόγου σε στενό κοινωνικό 
χώρο. Βασικός λόγος δεν ήταν ο θόρυβος όσο η έκφραση αντίθετης γνώμης που δεν 
καταπολεμάται με επιχειρήματα αλλά με αυταρχικές προστακτικές.    

ΣΗΜΑΣΙΑ 
Σιώπησε, σταματά να μιλάς. 

 

ΕΤΥΜΟΛΟΓΙΑ 
Από το αρχαίο ελληνικό ρήμα  

Σχάζω 
σχάζω, παρατ.  (όπως αν προερχόταν από τύπο *σχάω)· μέλ. σχάσω [ᾰ], αόρ. αʹ 
ἔσχᾰσα· αρχική σημασία, λύνω, χαλαρώνω τα δεσμά, αφήνω ελεύθερο· απ' ό-
που· I. σχίζω, ανοίγω, σε Αριστοφ.· σχάζω φλέβα, ανοίγω φλέβα, σε Ξεν. κ.λπ.· 
λέγεται για άνθη, σχάζω κάλυκας, σε Ανθ. II. 1. αφήνω κάτι να πέσει, εγκατα-
λείπω, σε Ξενοφώντα.  
2. παραμελώ, αφήνω, εγκαταλείπω· σχάσας τὴν φροντίδα, αφού απέβαλε τις 
μέριμνες από το νου του, άφησε το μυαλό του να χαλαρώσει, σε Αριστοφάνη· 
σχάζω τὰς μηχανάς, αφήνω τις μηχανορραφίες να μπουν σε λειτουργία, σε 
Πλούταρχο.  
3. αναχαιτίζω, εμποδίζω, σταματώ κάτι, Λατ. inhibere· κώπαν σχάσον1, δηλ. 
σταμάτα να κωπηλατείς, σε Πίνδ.· σχάσον ὄμμα, χαμήλωσε τα μάτια σου, σε 
Ευρ. — Μέσ., σχασάμενος τὴν ἱππικήν, αφήνοντας, σταματώντας την ιππασία, 
καταπαύοντας το ζήλο του για την ιππασία, σε Αριστοφάνη.  
 
Από εδώ η προστακτική «σκάσε!»: σταμάτα να μιλάς . Η ενέργεια λέγεται σκα-
σμός και εκφερόμενη με προστακτικό τόνο είναι συνώνυμη του «σκάσε». 
Η μετατροπή του χ σε  κ είναι συχνή πχ εσχάρα>  σκάρα > , εσχάριον > σκαρί  

ΣΥΝΩΝΥΜΑ 

Βούλωσ’ το 
Εννοεί να βουλώσεις το στόμα σου. Βουλώνω, από το βούλα,  σημαίνει σφραγίζω, 
κλείνω ασφαλώς, ταπώνω.  

Πβλ.  

'Η βουή του κουρασμένου τσούρμου όλο και θέριευε με τις βουρδουλιές. Κι ό 
κομίτο - ρεάλ, νευριασμένος, φώναξε τότε στον α[ρ]γκουζίνο την προσταγή : 

— Τις τάπες2  κι αράγκα !239.27 
 Βλ.λ.  αράγκα 

                                                           
1
 Διατηρειται στα προσταγματα της κωπηλασιας του πολεμικου Ναυτικού 

2
  Πώματα από φελλό που έκλειναν το στόμα των κωπηλατών για να μην ακούγονται οι φωνές 

τους και εμποδίζουν την μετάδοση των προσταγμάτων. Εύκολα μπορεί κανείς να φαντασθεί 
το μαρτύριο αυτών των ανθρώπων.  

http://www.stougiannidis.gr/AENAON/SOUND_CLIPS/42.mp3
http://www.stougiannidis.gr/AENAON/AS3/boyla.pdf
http://www.stougiannidis.gr/AENAON/AS5/aragka.pdf


Σκασμό ς! 

2 
 

Ησυχία! 

Κάνε μώκο 
Μώκος = εμπαιγμός,  περίγελως (261.642) 
Σήμερα το λέμε με την σημασία  «μην απαντάς» 
Παλαιοτέρα φαίνεται ότι είχε την έννοια «απόφυγε να απαντήσεις,   
περιγελώντας τον ερωτώντα». Κοίταξε να τον ξεγελάσεις, να τον κοροϊδέψεις. Όχι 
όμως να σιωπήσεις όπως λέμε σήμερα . 
Φαίνεται πως το μώκος είχε κάποια συγγένεια με το μώμος = κοροϊδία. 
Αγγλικά Mockery  

κάνε τουμπεκί. 
Κατά τους μετά την Ανεξαρτησία χρόνους οι μάγκες και οι κουτσαβάκηδες θεω-
ρούσαν ύψιστη εκδήλωση μαγκιάς να αδειάσουν το καφενείο και να πιουν με την 
ησυχία τους τον καφέ. Κάποιοι ενυπάρχοντες μάγκες το είχαν για μεγάλη προ-
σβολή να εκδιωχτούν, δεν τολμούσαν όμως και να συμπλακούν με την συμμορία. 
Προτιμούσαν λοιπόν την μέση λύση, έκαναν τουμπέκι, δηλαδή ψιλόκοβαν τον 
καπνό του ναργιλέ τους. Από αυτή την ενεργεία η φράση κάνω τουμπέκι κατέληξε 
να σημαίνει επιδεικνύω παντελή αδιαφορία, δεν αναμειγνύομαι και σιωπώ.  

Πβλ. Ρεμπέτικο  

Όταν ανάβει ο λουλάς εσύ δεν πρέπει να μιλάς 
Όταν μιλώ την Κυριακή εσυ να κάνεις τουμπεκί 
Ετυμολογία:  από το τουρκικό  tömbeki < ιταλ. tabacco (δες στο ταμπάκος)]  
 
 

κομμένη! 
 Ο ομίλων αποφασίζει την διακοπή της συζήτησης, τον τερματισμό των διαπραγ-
ματεύσεων. Δηλ το κομμένη (διακεκομμένη)  αφορά την συζήτηση. 

κοφ΄το!  
εδω το «κόβω» έχει την σημασία διακόπτω, σταματώ. Το αναφορικό «το» αφορά 
τον λόγο, την ομιλία, το κουβεντολόι, το παραλήρημα. Με κάποιο πλατειασμό 
ακούγεται και ως «κοφ΄την κουβέντα»,  

Μουλώνω 
Σιωπώ. 
«Δώσ’ μου δκυό ώρες ’πομονήν τζαι δκυό καρτεροσύνην 
να βάλω μιαν φωνήν μιτσιάν τζαι μιαν φωνήν μιάλην  
πέρκι μ’ ακούσ’ ο βασιλιάς τζ’ έρτει να με ποσπάσει». 
« Τζαι βάλε μιάν τζαι βάλε δκυό τζαι βάλε όσες θέλεις 
ο βασιλιάς εν μακριά νά ’ρτει να σε ποσπάσει».  
Πάνω στο φαν πάνω στο πκιείν, ο βασιλιάς ακούει. 

«Μουλλώστε ούλλα τα βκιολιά τζαι ούλλα τα λαούτα 
τούτ’ η φωνή που ’ξέβηκεν, εν της Αροδαφνούσας. 
Σκλάβοι φέρτε τον μαύρον μου τον πετροκαταλύτην  
που καταλυεί τα σίερα τζαι πίννει τον Αφρίτην». 
Αροδαφνούσα, δημωδες Κυπρου 
  
Από το μουλώνω και ο μουλός ο άλαλος από  το αρχαίο 



Σκασμό ς! 

3 
 

μογιλάλος, -ον, αυτός που μόλις μπορεί και μιλάει, βουβός, σε Κ.Δ.  
    μόγις (μόγος), επίρρ., με μόχθο και κόπο, δηλ. δύσκολα, σχεδόν, σε Όμηρ., Η-
ρόδ., Αττ.· πρβλ. του μετα-ομηρ. μόλις.  
  
Πχ. Στην αρχή μου έφερνε συνεχώς αντιρρήσεις. Μόλις του έβαλα τις φωνές μού-
λωνε. 
 

 

Σιωπή! 
Η ενέργεια του σιωπάω, σωπαίνω, σιγώ. Απαιτώ να επέλθει σιωπή εκ μέρους κά-
ποιου. Ανάλογο: ησυχία! 

Λοιπές φράσεις  
 

η σιωπή μου προς απάντησή σου, απαξιώ να σου απαντήσω ·  
η σιωπή είναι χρυσός (γνωμ.), για περιπτώσεις κατά τις οποίες η σιωπή 
είναι η άριστη αντίδραση ·  

ο νόμος της σιωπής, η υποχρέωση μυστικότητας που δεσμεύει τα μέλη 
μιας παράνομης ή εγκληματικής οργάνωσης απέναντι στην αστυνομία, α-
κόμα και στην περίπτωση που είναι οι ίδιοι θύματα. 

Ο όρος ομερτά (ιταλικά Omertà) είναι άγνωστης προελεύσεως. Απαντάται 
στις περιοχές Σικελίας, Καλαβρίας και Απουλίας, όπου υπάρχει ισχυρή πα-
ρουσία παρανόμων οργανώσεων (Μαφία). Ο όρος αποδίδεται με την έν-
νοια της μη συνεργασίας με τις αρχές. Στην πραγματικότητα είναι ο Νόμος 
της σιωπής, που η παραβίασή του πρέπει να τιμωρηθεί με θάνατο. Σε συ-
νάρτηση με το νόμο της σιωπής είναι και η σικελική παροιμία «όποιος δεν 
ακούει, δε βλέπει και δε μιλάει, ζει εκατό χρόνια».  
 

 η σιωπή είναι χρυσός και το μίλημα ασήμι (παρ.), όταν μιλάμε, καλό 
θα είναι αυτά που θα πούμε να αξίζουν · 

 λύνω ή σπάω τη σιωπή μου, αποφασίζω να μιλήσω για κάτι. 
2087.284 

 

Σας αφαιρώ τον λόγο  
Πολιτισμένος «σκασμός» συνήθης στην κοινοβουλευτική πρακτική. Φράση εκφε-
ρόμενη από τον προεδρεύοντα του κοινοβουλίου. 

Σίγα 
σῑγάω, μέλ. -ήσομαι, μεταγεν. -ήσω· παρακ. σεσίγηκα — Παθ., μέλ. σιγηθήσομαι, 
αόρ. αʹ ἐσιγήθην, παρακ. σεσίγημαι· I. είμαι σιωπηλός ή ήσυχος, τηρώ σιγή, σιγώ, 

σωπαίνω, σε Ηρόδ., Αττ.· σίγα, σιωπή! μείνε ήσυχος! σε Όμηρ. — Παθ., τί σεσί-
γηται δόμος, γιατί είναι τόσο ήσυχο το σπίτι; σε Ευρ. II. μτβ., παραμένω σιωπη-
λός, κρατώ κάτι μυστικό, σε Ηρόδ., Αισχύλ. κ.λπ. — Παθ., τηρούμαι στη σιγή ή 
κρατούμαι μυστικός, αποσιωπούμαι, αποκρύπτομαι, Λατ. taceri, σε Ηρόδ., Ευρ. 
κ.λπ.· ἐσιγήθη σιωπή, τηρήθηκε σιγή, σε Ευρ.  

 Πχ. Φράση:  τηρήθηκε ενός λεπτού σιγή εις μνήμην των πεσόντων. 

Η έλλειψη θορύβου και ομιλιών σήμερα και σιγαλιά. 

https://el.wikipedia.org/wiki/%CE%99%CF%84%CE%B1%CE%BB%CE%B9%CE%BA%CE%AC
https://el.wikipedia.org/wiki/%CE%A3%CE%B9%CE%BA%CE%B5%CE%BB%CE%AF%CE%B1
https://el.wikipedia.org/wiki/%CE%9A%CE%B1%CE%BB%CE%B1%CE%B2%CF%81%CE%AF%CE%B1
https://el.wikipedia.org/wiki/%CE%91%CF%80%CE%BF%CF%85%CE%BB%CE%AF%CE%B1
https://el.wikipedia.org/wiki/%CE%9C%CE%B1%CF%86%CE%AF%CE%B1


Σκασμό ς! 

4 
 

Πβλ. το τραγούδι 

Στης νύχτας τη σιγαλιά, σαν γέρνει η ζωή,  
στ’ αστέρια μια φωλιά, ζητoύμ’εμείς ως το πρωί. 
και σαν χαράζει η αυγή, και ψάλλουν τα πουλιά,  
και πριν ο ήλιος βγει, θε να βρεθούμε αγκαλιά 

Σώπα! 
Αντί του αρχαίου σιώπησαν. 

Δεν σημαίνει μόνο μη μιλάς αλλά δείχνει και έκπληξη  η υποτίμηση της άξιας της 
πληροφορίας. Πχ. 

 Παντρεύομαι!  

 Σώπα! Και ποιαν παίρνεις; 
 Την Χ από το Βόλο 

 Μα αυτήν την έχει περάσει ο μίσος Βόλος 

 Σιγά την πόλη! 

σῐωπάω, μέλ. -ήσομαι, μεταγεν. -ήσω, αόρ. αʹ ἐσιώπησα, παρακ. σεσιώπηκα — 
Παθ., μέλ. σιωπηθήσομαι, αόρ. αʹ ἐσιωπήθην (σιωπή)· I. είμαι σιωπηλός ή ήσυ-
χος, τηρώ σιγή, σωπαίνω, σε Ηρόδ., Αττ.· φησὶν σιωπῶν, δηλ. η σιωπή του υποδη-
λώνει συναίνεση, σε Ευρ. II. μτβ., φυλάσσω σιγή για κάτι, κρατώ μυστικό, δεν μι-
λώ για κάτι, αποσιωπώ, σε Ξεν. κ.λπ. — Παθ., διατηρούμαι στη σιωπή ή κρατού-
μαι μυστικός· σιγῶσ' ὧν σιωπᾶσθαι χρεών, κρατώντας μυστικά όσα πρέπει να 
παραμείνουν μυστικά, σε Ευρ.  

Παράγωγο σιωπηλός, -ή, -όν (σιωπάω), αυτός που σιωπά, αμίλητος, σιωπηρός, 
ήσυχος, ήρεμος, άφωνος, σε Ευρ.  

  

σωπάω, Δωρ. και ποιητ. αντί σιωπάω.  

 

Κυριότερα σύνθετα τα:  

ἀποσιωπάω, μέλ. -ήσομαι· I. σταματώ να μιλώ, τηρώ σιγή, σε Ισοκράτη., Πλού-

ταρχο. II. μτβ., κρατώ κάτι μυστικό, σε Λουκιανό.  

παρασιωπάω, αποσιωπώ, περνώ στη σιωπή, αποκρύπτω, σε Πολύβιο.  

 

Τσιμουδιά! 
τσιμουδιά (η) |χωρ. πληθ.} ψίθυρος: (ως προσταγή) τσιμουδιά! Λεν θέλω ν' 
ακούσω κουβέντα! φρ. δεν βγάζω τσιμουδια δεν λέω ούτε λέξη. σω- 

παίνω: ήταν τόσο θυμωμένος, που δεν έβγαλα τσιμουδιά ΣΥΝ. δεν κά- 
νω κιχ, δεν βγάζω άχνα. Αρχαίο ουδε γρυ  

Ετυμολογια. Αβεβ. ετύμου, πιθ. < μτγν. «φάλτσο τραγούδι, άτεχνη ωδή» < κύρ. 
όν. Σίμoς (βλ. λ. σιμός «πλακουτσοαύτης») + ώδή. 171 

ΤΣΙΜΟΥΤΙΑ λέξις αλλόκοτος συνήθης την φράσιν μη βγάλης τσιμουτιάν απο το 
στόμα σου. Μηδε γρύξης μηδιτιουν (Αριστοφάνης)  



Σκασμό ς! 

5 
 

ΣΚΑΡΛΑΤΟΣ ΒΥΖΑΝΤΙΟΣ, ΛΕΞΙΚΟΝ ΤΗΣ ΚΑΘ' ΗΜΑΣ ΕΛΛΗΝΙΚΗΣ ΔΙΑΛΕΚΤΟΥ, ΜΕΘΗΡΜΗΝΕΥΜΕΝΗΣ ΕἰΣ ΤΟ ΑΡΧΑΙ-
ΟΝ ΕΛΛΗΝΙΚΟΝ ΚΑΙ ΚΑΙ ΤΟ ΓΑΛΛΙΚΟΝ ΜΕΤΑ ΠΡΟΣΘΗΚΗΣ ΓΕΩΓΡΑΦΙΚΟΥ ΠΙΝΑΚΟΣ ΤΩΝ ΝΕΩΤΕΡΩΝ ΚΑΙ ΠΑΛΑΙΩΝ 
ΟΝΟΜΑΤΩΝ  343 

μουδιάζω [1α μππ. μουδιασμένος* : 1α. νιώθω παροδική αναισθησία σε όλο το 
σώμα ή σε ορισμένο τμήμα ή μέλος του: Mούδιασε από το καθισιό και σηκώθηκε 
να κάνει μια βόλτα. Δεν μπορώ να περπατήσω, γιατί το πόδι μου είναι μουδια-
σμένο. || Mούδιασαν τα δόντια μου από το παγωτό. β. προκαλώ παροδική αναι-
σθησία σε όλο το σώμα ή σε ορισμένο τμήμα ή μέλος του: H ένεση μου μούδιασε 
όλο το πόδι. 2. (μτφ.) α. βρίσκομαι σε έντονη αμηχανία και αδρανώ: Mούδιασαν 
οι αγωνιστές μαθαίνοντας την προδοσία της ηγεσίας τους. β. προκαλώ έντονη 
αμηχανία: Mε μούδιασε με τη συμπεριφορά του. 

Το Λεξικό της κοινής νεοελληνικής ετυμολογεί τη λέξη μουδιάζω από το αρχαίο  

ελληνικό ρήμα αἱμωδιῶ 

[μσν. μουδι(ώ) μεταπλ. -άζω με βάση το συνοπτ. θ. μουδιασ- < αρχ. αἱμωδιῶ `ξινί-
ζομαι΄ (αποβ. του αρχικού άτ. φων. και τροπή [o > u] από επίδρ. του χειλ. [m] )]  

αίμωδία, ή "νόσημα των οὔλων, πόνος των όδόντων" : έκ του *αίμωδός (μετα-
σχηματισθέν έκ του *αίμώδων) "ο έχων όδόντας προξενούντας πόνους", συγγ. τω 
άρχ. γερμ. sehr (νεογερμ. sehr = λίαν, πολύ) — ο προξενῶν πόνον.196 

Ήμωδία πάθος οδόντων Ε αιμωδία αίμοδίαι  thma 

 

Πβλ. Αγγλικο mute και Γαλλικό muet 

Η ενεργεια από το ρημα mutitas αφωνια μουτιτιά, μουδιά. Ουκί
3
 μουδιά: 

οὔτε ψυθυρος  > κι μουδιά > (με τσιτακισμό) ,τσιμουδιά. 

 

                                                           
3 οὐκί, Ιωνική διάλεκτος. αντί οὐχί Όπου οὐχί, Αττική διάλεκτος . τύπος του 

οὐ.  

 

Η δική μου άποψη είναι ότι  λέξη ίσως να σχετίζεται και με το λατινικό mutus : 
άφωνος, βωβός, μουγκός.  Το ρήμα mutio ἤ  muttio : όμιλο χαμηλόφωνα,  
μουρμουρίζω (ηχομιμητικες λεξεις και  δύο).  



Σκασμό ς! 

6 
 

ΣΥΓΓΕΝΙΚΑ 

Σιωπητήριο 
Εννοείται σιωπητήριο4 σάλπι-
σμα, το σάλπισμα που ειδοποιεί 
τους στρατιώτες να σιωπήσουν 
γιατί ήρθε η ώρα της νυκτερινής 
κατάκλισης. Στη στρατιωτική ο-
ρολογία λέγονταν «σκασμός». 

Η σιωπή λέγεται στα ιταλικά si-
lenzio. Ένα ομώνυμο μουσικό 
κομμάτι για σόλο τρομπέτα έκα-
νε τη λέξη διάσημη. ΑΚΟΥ 

 

ΞΕΝΟΓΛΩΣΣΑ 

Λατινικά 

Taceo 
Η προστακτικη tace  σημαινει σιωπα, σκάσε. 

 

 

taceo, cut, citum, ere, U 1 int., a) se 
taire, garderle silence : tacendo loqui 
videbantur Cic. Sest. 40, en gardant le 
silence ils semblaient parler; nobis ta-
cenlibus Cic. Ac. 2, 101, sans que nous 
parlions; de aliqua re tacere Cic. Kerr. 
pr. 27, gaxder le silence sur qqch ; 
[pass, imp.] in aliqua re de se taceri 
vult Cic. Agr. 3, 4, il veut que le silence 
soit garde sur son compte k propos de 
qqch; b) = silere, etre silencieux, calme: 
Virg.En. 4, 525; Tib. 2, 4 34; Ον. H. 15, 
198; Tac. H. 3, 85 1J 2 tr., taire, ne 
point dire, ne pas parler de : [acc. de 
pron. n.] quod tacui et tacendum puta-
vi Cic. de Or. 1, 119, ce que j’ai tu et 
cru devoir taire || [po6t.] aliquem 
tacere Virg. G. 4, 123, ne pas parler de 
qqn; cf. Ον. M. 13, 177 || dicenda ta· 
cenda loqui Hor. Ep. 1, 7, 72, parler k 
tort et k travers. 

  

                                                           
4
 Πβλ. Τα παρόμοιε εγερτήριο, προσκλητήριο που το «σάλπισμα» παραλείπεται ως ευκόλως 

εννοούμενο. Αντιθέτως το αποχωρητήριο δεν σημαίνει σάλπισμα, [αλλά ενν. μέρος] αν και 
παρόμοιοι ήχοι παράγονται σ΄αυτό ιδία εάν προηγηθεί κατανάλωση οσπρίων. 

https://youtu.be/dL3nNRvd2N0


Σκασμό ς! 

7 
 

Tacitus  ο σιωπηρός.  
Πούμπλιος Κορνήλιος Τάκιτος 

 
Σύγχρονο άγαλμα του Τάκιτου έξω από 
την αυστριακή Βουλή. 
Ο Τάκιτος, λατ. Τacitus (56 - 120), ήταν 
αξιωματούχος και ιστορικός στα χρόνια 
της Ρωμαϊκης Αυτοκρατορίας. Τα σωζό-
μενα τμήματα των δύο μεγάλων έργων: 
τα χρονικά ( Annales) και οι Ιστορίες α-
ναφέρονται στην ιστορία της Ρωμαϊκής 
Αυτοκρατορίας από το θάνατο του Αυ-
γούστου το 14 μ.Χ. καλύπτοντας την πε-
ρίοδο από του Γάλβα μέχρι του θανάτου 
του Δομιτιανού και στα χρονικά περι-
γράφει τις βασιλείες του Τιβερίου, του 
Καλιγούλα, του Κλαυδίου και του Νέρω-
νος. 

  
Στον εικοστό αιώνα, στη Μύκονο 
είδα τον Ροβινσώνα με δίκαννο. 
Με το παλιό στην πλάτη δισάκι του 

μου θύμιζε γαλάτη του Τάκιτου. 
Νίκος Γκάτσος, Ο Ροβινσών στη Μύκονο - 1966 

Sileo  
απ οπου το silentium , silence,silence,silentio  

Crepare 
κουδουνίζω, σπάζω, θραυομαι, τρίζω, θρόιζω, δημιουργώ ποδοβολητό,  
κουδούνισμα, χαρασσομαι. Μτφ. Ψοφώ, πεθαινω επι ζωων. Η προστακτικη 

crepa είναι συνωνυμη του «σκασε» ἤ «σκασμός».  Προφανως επειδη ο πε-
θαμενος παυει οριστικα να μιλάει. Το περιεργο ειναι ότι το ψοφάω (αρχαίο 
ελληνικό ρήμα ψοφέω σημαινει ηχω,κανω φασαρια). 

Δανειο από το Crepare είναι το νεοελληνικό ρήμα κρεπάρω που σημαινει 
σκαω,  διαρηγνυομαι από την στεναχωρια η το θυμο μου  

Ιταλικά 
Crepa προστακτικη του crĕpare 

Γαλλικά 
Tais-toi !, taisez-vous ! ta gueule !    

gueule : Πρόσωπο, το πρόσωπο, το κεφάλι, φυσιογνωμία,  στόμα,φωνή, 
μουσουδα επι ζωων. 

Λέξη της αργκο . ta gueule ! : το στομα σου [ενν. κλείσε το] 

Αγγλικά 
Shut up shut your mouth!, shut up!, shut it! 

http://youtu.be/dL3nNRvd2N0


Σκασμό ς! 

8 
 

Τουρκικά 
Sus 

ΦΡΑΣΕΙΣ 

Βγάλε το σκασμό. 
Ο σκασμός, το κρεπάρισμα σημαίνει και τον θάνατο. Υπακούει λοιπόν στη 
φρασεολογία των ασθενειών. Πχ. έβγαλα την ιλαρά, έβγαλα τη μπέμπελη 
κλπ 

Επειδή σκάω και κρεπάρω σημαίνει πεθαίνω όπως και το ψοφώ επί ζωών η 
προστακτική ψὀφα! Και το «ψόφος!» λεγόμενο προστακτικά είναι συνώνυ-
μο του σκασμός.  

Το έσκασε 
Σημαίνει : διέφυγε, δραπέτευσε   

Ετυμολογία 
Ειτε 

από την  αρχική σημασία, λύνω, χαλαρώνω τα δεσμά, αφήνω ελεύθερο·  το 
αντικείμενο είναι το άλογο, ο ίππος ο όποιος τρέχει με αμολημένα τα λου-
ριά (γκέμια, ηνία), το αρχαίο «από ρυτήρος». Ανάλογη: έφυγε στα τέσσερα. 

Είτε  

από τη διάρρηξη των πνευμόνων του αλόγου από το έντονο τρέξιμο. Συγγε-
νές με το κρεπάρω (με μεταβατική σημασία: κάνω το άλογο να κρεπάρει, 
να σκάσει) είναι το κλατάρω (από το γαλλικό eclater) 

η έννοια γενικεύτηκε και σε πεζούς. Αυτός που το σκάει από το μάθημα ἤ 

το σχολειό λέγεται σκασιάρχης και η ενέργεια σκασιαρχείο.  

Με έσκασε  
Με πέθανε, με στενοχώρησε υπέρμετρος. 

Να σκάσουν οι οχτροί μας. 
Ευχή και κατάρα  σε προπόσεις. 

Έσκασα στα γέλια 
Έβαλα τα γέλια, αλλά σε πολύ έντονο βαθμό. Εξερράγην. 

Έφαγα τον σκασμό 
Σωστότερο έφαγα μέχρι σκασμού. Εξερράγην, παράφαγα, εκορέσθην, διερράγην, 
έφαγα κατά κόρον> ακόρεστος: αχόρταγος. 

Ανάλογες: έφαγα τον άμπακο, τον περίδρομο, το καταπέτασμα. Αφορούν το πιά-
το, την άκρη του πιάτου, το τραπεζομάντηλο αντίστοιχα. Επέδρασαν στα έφαγα 
τον σκασμό, ενώ ο σκασμός είναι το αποτέλεσμα.  

Έσκασαν τα χείλη μου ἤ τα χέρια μου 
Ρήγματα του δέρματος από το κρύο 



Σκασμό ς! 

9 
 

Δεν σκάει τ΄αχειλι του 
Δεν δημιουργείται άνοιγμα, χαραμάδα στα χείλη του δηλ. δεν χαμογελάσει. 

Κόντεψα να κρεπάρω 
Ανάλογες: μου ήρθε κόλπος, μου ήρθε κεραμίδα , μου ήρθε νταμπλάς (damla : 
σταγόνα στα τουρκικά και κατ επέκταση θρόμβωση, εμβολή, αποπληξία)  

Όχι θα κάτσω να σκάσω 
Αρνούμαι να στενοχωρηθώ για κάτι. 

Το «σκάω» εδώ έχει την έννοια του στενοχωρούμαι υπερβολικά. Από αυτή την 
έννοια παρήχθη και το ουσιαστικό «σκασίλα». 

Πβλ. Το ρεφραίν σε ελαφρό τραγουδάκι (στίχοι  του Φιλίππου  Νκολάου) 

Τέρμα και τελείωσε,  

τέρμα οι λαχτάρες. 

Άξιζες, δεν άξιζες,  

ούτε δυο δεκάρες. 

 

Όχι θα κάτσω να σκάσω,  

Τι λες καλέ, που θα πεθάνω;  
  

Σκασίλα 
Από το «σκάω» με έννοια του στενοχωρούμαι. Από αυτή την έννοια παρήχθη και 
η φράση «σκασίλα μου!», που λέγεται πάντοτε με ειρωνική σημασία. 

Σχετικές:   
 Σκασίλα μου και σκορδοκαΐλα μου. 

 Θα βάλω τη γάτα μου να κλαίει. 

 Δεν θα χαλάσω τη ζαχαρένια μου. 

 Βάζω στραβά το καπελάκι μου 

 Δε μου κάνει ούτε κρύο ούτε ζέστη. 

Όλες έχουν τη σημασία: Σιγά που θα στεναχωρηθώ. 

Χυδαιότερη και πιο εμφαντική η φράση : «στ’αρχίδια μου» 

 

Argumentum ad silentio 
(Νομ.) Η σιωπή αποτελεί τεκμήριων. Το τεκμήριο καθορίζεται κατά την σύναψη 
της σύμβασης εκτός αν ορίζεται από το νόμο. Η σιωπή είναι έννοια νομική και 
πολλές φορές σημαίνει την απραξία, την μη χορήγηση απαντήσεως ή την μη δια-
τύπωση αντιρρήσεων ἤ ανεπαρκείς ενδειξεις. Προφανώς τάσσονται και ανάλογες 
προθεσμίες.  

http://www.youtube.com/watch?v=-6L3VNGb_QE


Σκασμό ς! 

10 
 

ΠΑΡΟΙΜΙΕΣ 

 

Ασημένια μου λαλιά, χρυσή μου βουβαμάρα. 
ΛΑΙΚΗ ΠΑΡΟΙΜΙΑ 

Γυναιξί πάσαις κόσμον η σιγή φέρει. 
Μένανδρος, 4ος αιών π.Χ., Αρχαίος Έλληνας ποιητής 

Σ΄ όλες τις γυναίκες η σιωπή είναι στολίδι 

Κρείσσον σιγάν 
Καλύτερα να σιωπάς 

 

Ο αν μη ίδης, μη λέγε. Ειδώς σίγα. 
Σόλων 

μτφρ: Μη μιλάς για ό,τι δεν ξέρεις. Και όταν μάθεις, σιώπα. 

Η λέγε τι σιγής κρείττον ἤ σιγήν έχε 
Να λες κάτι που να είναι καλύτερο απ την σιωπή αλλιώς σιώπα.  

Τα πολλά λόγια είναι φτώχεια 
Οι πράξεις είναι αυτές που φέρνουν αποτελέσματα και όχι οι συζητήσεις. 

Λίγα λόγια και καλά 
Το πολλά λόγια δυσκολεύουν την κατανόηση η λακωνικότητα και σαφήνεια καθι-
στούν πιο κατανοητά τα λεγόμενα. 

Κρύβε λόγια 
Ανάλογες: Άλλα λόγια ν΄αγαπιώμαστε που σημαίνει σταματά αυτό το θέμα συζη-
τήσεως (λέγε άλλα λόγια) για να (αγαπιόμαστε) μην τσακωθούμε. 

σκάει ο διάβολος που κλάνει ο πεθαμένος  
ο ισχυρός σκάει από το κακό του, όταν ακούει κάποιον ανίσχυρο και φτωχό να 
κομπάζει ενώ δεν έχει τίποτε  

Κάνε την πάπια. 
Έχει την σημασία «μη μιλάς», «κάνε τον ανήξερο»  



Σκασμό ς! 

11 
 

Στη βυζαντινή εποχή, αυτός που κρατούσε τα κλειδιά του παλατιού -ο κλειδοκρά-

τορας- ονομαζόταν παππίας5. Με τον καιρό αυτό το όνομα έγινε τιμητικός τίτ-
λος, που δίνονταν σε διάφορους έμπιστους αυλικούς. Κάποτε – όταν αυτοκράτο-
ρας ήταν ο Βασίλειος Β’ – παππίας του παλατιού έγινε ο Ιωάννης Χανδρινός, άν-
θρωπος με σκληρά αισθήματα, ύπουλος και ψεύτης. Από τη στιγμή που ανέλαβε 
καθήκοντα, άρχισε να διαβάλει τους πάντες. Όταν κάποιος τού παραπονιόταν 
πως τον αδίκησε έλεγε υποκριτικά «Είσαι ο καλύτερός μου φίλος. Πως μπορούσα 
να πω εναντίον σου στον αυτοκράτορα;» Η διπροσωπία του αυτή έμεινε κλασική 
στο Βυζάντιο. 

Γι’ αυτό, από τότε, όταν κανείς πιανόταν να λέει κανένα ψέμα στη συντροφιά του 
ή να προσποιείται τον ανήξερο, οι φίλοι του έλεγαν ειρωνικά «Ποιείς τον Παππί-
α;» Φράση που έμεινε ως τα χρόνια μας με μια μικρή παραλλαγή. Παρετυμολο-
γούμενη η φράση  έδωσε μια ψευτοαθαρευουσιάνικη μορφή: «Ποιεί την νήσ-
σαν» και την σύγχρονη της αργκό «κάνει το κουνέλι». Από την παραλλαγή αυτή 
άρχισε να γράφεται πάπια αντί παππία. 

Qui tacit consentit 
ο σιωπών συναινεί 

Αντίθετες  

Λέγε, λέγε το κοπἐλι έκανε τη γρά να θέλει. 

Η επανάληψις είναι μήτηρ της μαθήσεως 
Η αντίστοιχη λατινική «repetitio est mater studiorum» 

ΠΕΡΙΣΣΟΤΕΡΑ 

ΛΟΓΟΤΕΧΝΙΑ 

Η Σιωπή Των Αμνών  
Η Σιωπή των Αμνών (Silence of the Lambs) είναι ταινία θρίλερ παραγωγής 1991, 
σε σκηνοθεσία Τζόναθαν Ντέμι, με τους Τζόντι Φόστερ και Άντονυ Χόπκινς στους 
πρωταγωνιστικούς ρόλους. Το σενάριο της ταινίας έχει βασιστεί στο ομώνυμο 
μυθιστόρημα του Τόμας Χάρις. Η ταινία βραβεύτηκε με πέντε βραβεία Όσκαρ. 

Από τις Πράξεις των Αποστόλων 8:32 

ὡς πρόβατον ἐπὶ σφαγὴν ἤχθη καὶ ὡς ἀμνὸς ἐναντίον τοῦ κείρο-

ντος αὐτὸν ἄφωνος, οὕτως οὐκ ἀνοίγει τὸ στόμα αὐτοῦ. 

  
                                                           

5 παππίας, -ου, ὁ, υποκοριστικό του πάππας, αγαπημένε μου πατερούλη, σε 

Αριστοφάνη. Όπου πάππας, -ου, ὁ, μπαμπάκας, πατερούλης, παιδική λέξη 

αντί πατήρ, πατέρας (όπως μάμμα για τη μήτηρ), στην κλητική· πάππᾰ, φίλε, 

σε Ομήρο. Οδύσσεια.· με αιτιατκή , πάππαν καλεῖν, όπως παππάζειν, σε Αρι-

στοφάνη. Απέκτησε την έννοια ο φροντιστής, επιστάτης. Πβλ, και τον Στάλιν 

ονόμαζαν «πατερούλη», επειδή  «φρόντισε» καμπόσους καταλλήλως. 

  

 

http://www.gnomikologikon.gr/catquotes.php?categ=1460


Σκασμό ς! 

12 
 

 

ΤΡΑΓΟΥΔΙ 
 

Ανεμολόγιο - 1992       
Στίχοι:   Κώστας Τριπολίτης 

 
Έβγαλε βρώμα η ιστορία ότι ξοφλήσαμε 
είμαστε λέει το παρατράγουδο στα ωραία άσματα 

και επιτέλους σκασμός οι ρήτορες! Πολύ μιλήσαμε! 
Στο εξής θα παίζουμε σ’ αυτό το θίασο μόνο ως φαντάσματα 

 

 

 

 

ΒΙΒΛΙΟΓΡΑΦΙΑ 
σιγά το πράμα 

196 
Συγγραφέας: J.B.Hofmann 

Τίτλος: Ετυμολογικό Λεξικό Αρχαίας Ελληνικής  

261 
Συγγραφέας. ΣΤΑΜΑΤΑΚΟΣ  
Τίτλος: ΛΕΞΙΚΟΝ ΤΗΣ ΑΡΧΑΙΑΣ ΕΛΛΛΗΝΙΚΗΣ ΓΛΩΣΣΗΣ 
Εκδότης: ΦΟΙΝΙΞ  
Έτος:1972 

 

Thma  
Thomas Magister : Ecloga vocum Atticarum 

1111 
Συγγραφέας: ΘΕΟΔΩΡΟΣ ΜΩΥΣΙΑΔΗΣ 
Τίτλος: ΕΤΥΜΟΛΟΓΙΑ -ΕΙΣΑΓΩΓΗ ΣΤΗ ΜΕΣΑΙΩΝΙΚΗ ΚΑΙ ΝΕΟΕΛΛΗΝΙΚΗ ΕΤΥΜΟΛΟ-
ΓΙΑ 
Εκδότης: ΕΛΛΗΝΙΚΑ ΓΡΑΜΜΑΤΑ 
Έτος:2005 

http://www.youtube.com/watch?v=FcIm3uB2kTA
http://www.stougiannidis.gr/AENAON/AS10/as10_33.pdf

