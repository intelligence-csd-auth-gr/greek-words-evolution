











































1 
 

   

 

 

 

 

 

 

 

Κατερίνα Λουκίδου 

 

 

Σ Κ Ο Ν Η 

 

 

 

 

 

  

 

 



2 
 

Στο κοντινό μέλλον, στην εποχή της Επιστημονικής Σύρραξης, κάπου σε ένα 

κρυφό επιστημονικό εργαστήριο στην Αφρική, ο Χανς Αουγκούστους, 

καθηγητής υποψήφιος για Νόμπελ, ο Πήτερ Χοφς, ερευνητής και η Έλεν 

Νταστ, καθαρίστρια, εγκλωβίζονται κάτω από τη γη, ενώ ένας συναγερμός 

προειδοποιεί ότι το εργαστήριο βρίσκεται υπό επίθεση. Ο καθηγητής επιμένει 

ότι το μόνο που μπορούν να κάνουν είναι να περιμένουν την έκρηξη. Η Έλεν 

αγωνίζεται να συνεχίσουν την προσπάθεια να βγουν. Ανάμεσά τους ο Χοφς, ο 

οποίος διχάζεται ανάμεσα στο σεβασμό προς τον καθηγητή και τον ξαφνικό 

έρωτά του για την γεμάτη ζωντάνια Έλεν. Πώς θα αλληλεπιδράσουν οι τρεις 

χαρακτήρες; Και ποιος θα είναι ο ρόλος της σκόνης της ερήμου;  

 

 

 

 

 

 

 

 

 

 

 

Το έργο αυτό διατίθεται ελεύθερα για ανάγνωση για μη εμπορική χρήση υπό 

τον όρο της αναφοράς στο όνομα της συγγραφέως. Για κάθε μεταποίηση, 

θεατρική παράσταση, άμεση ή έμμεση κερδοσκοπική χρήση απαιτείται 

συναίνεση της συγγραφέως.  



3 
 

Πρόσωπα  

Χανς Αουγκούστους 

Πήτερ Χοφς 

Έλεν Νταστ/Σκόνη 

 

Χώρος  

Ένα επιστηµονικό εργαστήριο. 

 

1. Ψάρια    

(O Aουγκούστους και ο Χοφς στο εργαστήριο δουλεύουν.)        

 

ΑΟΥΓΚΟΥΣΤΟΥΣ: Ψάρια;  

ΧΟΦΣ: Ψάρια σας λέω!   

ΑΟΥΓΚΟΥΣΤΟΥΣ: Ωμά;  

ΧΟΦΣ: Με το αίµα τους.  

ΑΟΥΓΚΟΥΣΤΟΥΣ: Μα τι βλακείες, τα ψάρια δεν έχουν αίµα!  

ΧΟΦΣ: Δεν έχουν; Είστε σίγουρος; Θέλω να πω... πού το ξέρετε;  

ΑΟΥΓΚΟΥΣΤΟΥΣ: Το χω δει. Τόσα ψάρια καθάριζε η μάνα µου, ποτέ δεν 

είδα αίμα.  

ΧΟΦΣ: Αλήθεια τι ώρα είναι;  

ΑΟΥΓΚΟΥΣΤΟΥΣ: Ώρα να χτυπήσουμε κάρτα.  

ΧΟΦΣ: Πήγε κιόλας πέντε;  



4 
 

ΑΟΥΓΚΟΥΣΤΟΥΣ: Ευτυχώς το ρολόι εξόδου πηγαίνει ένα τέταρτο 

µπροστά.  

ΧΟΦΣ: A ναι ε;  

(Ακούγονται βήματα σαν να περνάει κάποιος απέξω.)  

ΑΟΥΓΚΟΥΣΤΟΥΣ: Όπως σας έλεγα λοιπόν κύριε Χοφς στην παράμετρο 

αυτή, το f του χι δεν επηρεάζεται από το συνολικό πρόσημο.  

ΧΟΦΣ: Είναι πολύ ενδιαφέρουσα η άποψή σας κύριε Καθηγητά.  

ΑΟΥΓΚΟΥΣΤΟΥΣ: Την είχα παρουσιάσει πέρυσι το Δεκέμβριο στο 

Παγκόσμιο Συνέδριο του Ελ Αλαµέην αν θυμάστε..  

ΧΟΦΣ: Μα ναι, το είχα παρακολουθήσει, σας είχε δώσει προσωπικά 

συγχαρητήρια ο καθηγητής Αρένιους. 

(Τα βήµατα σβήνουν.)  

ΑΟΥΓΚΟΥΣΤΟΥΣ: Δεν το ήξερα ότι βρισκόσασταν κι εσείς εκεί.  

ΧΟΦΣ: Βεβαίως.  

ΑΟΥΓΚΟΥΣΤΟΥΣ: Έτσι ε; σε ποιο workshop?  

ΧΟΦΣ: Στο Β 35. Αφορούσε το CO2 και τη θεωρία του hyper.  

ΑΟΥΓΚΟΥΣΤΟΥΣ: Α! Εξαιρετική η συντονίστριά σας.   

ΧΟΦΣ: Η Δρ Δρουσίλα Πένιφολντ..   

ΑΟΥΓΚΟΥΣΤΟΥΣ: Ε, όχι και Δόκτωρ! Δόκτωρ Δόκτωρ και µε δύο 

µεταδιδακτορικά.  

ΧΟΦΣ: Έχετε συνεργαστεί;  

ΑΟΥΓΚΟΥΣΤΟΥΣ: Την είχα υπό την καθοδήγησή  μου στο πρώτο 

µμεταδιδακτορικό της. Καλή ε;  



5 
 

ΧΟΦΣ: Φορούσε κάτι φουστίτσες σχεδόν θρυλικές.   

ΑΟΥΓΚΟΥΣΤΟΥΣ: Ποιο κοντές και από την συνάρτηση του Μπρέµερ.   

ΧΟΦΣ: Αυτό ξαναπείτε το… (γελάνε.)  

ΑΟΥΓΚΟΥΣΤΟΥΣ: Την ξέρετε κι εσείς;  

ΧΟΦΣ: Είχαμε κάνει κάνα δυο τσιγάρα μαζί σε ένα πάρτι συνεδρίου στο 

Γουισκόνσιν. Τότε µε τον καθηγητή Εχίλ Mπρίτον.  

ΑΟΥΓΚΟΥΣΤΟΥΣ: Μα τώρα πραγματικά, είχαν σχέση;  

ΧΟΦΣ: Καμία σχέση.  

ΑΟΥΓΚΟΥΣΤΟΥΣ: Είπα κι εγώ... Τελικά µε τα ψάρια τι έγινε;  

ΧΟΦΣ: Σας είπα. Καθώς ξεραίνονταν η λίμνη τα ψάρια άρχισαν να 

αυτοκτονούν. Κυριολεκτικά έκαναν βουτιές προς τα έξω. Οι ιθαγενείς έτρεχαν 

και τα μάζευαν, νόμιζαν ότι ο Θεός τους ανταμείβει για την καλή τους 

διαγωγή. Και όταν ο Θεός τους ανταμείβει, δεν τους στέλνει φυσικά άρρωστα 

ψάρια! Άρα τα ψάρια δεν χρειαζόταν να ψηθούν. Και έτσι τα έτρωγαν το ένα 

μετά το άλλο ωμά, µες τα αίματα.   

ΑΟΥΓΚΟΥΣΤΟΥΣ: Και δεν έπαθαν τίποτα;  

ΧΟΦΣ: Μετά από δέκα περίπου μέρες, ένα κοριτσάκι αρρώστησε από 

πυρετό. Οι ιθαγενείς δεν έδωσαν σημασία μέχρι που αυτό έγινε σχεδόν κίτρινο 

από τον ίκτερο οπότε και αναγκάστηκαν να της δώσουν ένα φάρμακο που µαζί 

µε τις θεραπευτικές του ιδιότητες, είχε και την ιδιότητα να σε φέρνει σε 

επικοινωνία µε τα πνεύματα. Το κοριτσάκι σώθηκε, όμως μέχρι να σωθεί, είδε 

ένα όραμα ότι όλη η φυλή έπρεπε να μετοικήσει βόρεια. Έτσι και έκαναν.   

ΑΟΥΓΚΟΥΣΤΟΥΣ: Ο τυχαίος παράγοντας λοιπόν.  



6 
 

ΧΟΦΣ: Τυχαίος και τυχερός για την κυβέρνηση που ήθελε να χτίσει αυτό εδώ 

το εργαστήριο.  

ΑΟΥΓΚΟΥΣΤΟΥΣ: Εξαιρετική ιστορία. Πείτε µου λοιπόν και κάτι άλλο... 

Το ρολόι εξόδου πάει ένα τέταρτο μπροστά. Δεν το ξέρατε. Μήπως δεν ξέρατε 

και ότι το ρολόι εισόδου πάει ένα τέταρτο πίσω;  

ΧΟΦΣ: Ούτε αυτό το ήξερα κύριε καθηγητά.  

ΑΟΥΓΚΟΥΣΤΟΥΣ: Το φαντάστηκα λοιπόν.  

ΧΟΦΣ: Από τι;  

ΑΟΥΓΚΟΥΣΤΟΥΣ: Από το γεγονός ότι κάθε μέρα έρχομαι αργότερα, 

φεύγω νωρίτερα, όμως στους καταλόγους φαίνεται ότι δουλεύουμε το ίδιο.  

 (Χτυπάνε κάρτα και ο Αουγκούστους περιμένει μάταια  να ανοίξει η πόρτα.) 

 

  

  



7 
 

2. Πρόβλημα εγρήγορσης  

 

ΧΟΦΣ : Τι γίνεται;  

ΑΟΥΓΚΟΥΣΤΟΥΣ: Κάτι δεν πάει καλά. Δεν ανοίγει.  

ΧΟΦΣ: Για να δω… Τι ώρα λέει;  

ΑΟΥΓΚΟΥΣΤΟΥΣ: Ακριβώς πέντε.  

ΧΟΦΣ: (Προσπαθεί µε την κάρτα του και δεν µπορεί.) Για δώστε µου τη δική 

σας. (προσπαθεί να ανοίξει µε την κάρτα του Β αλλά δεν τα καταφέρνει.)  

ΑΟΥΓΚΟΥΣΤΟΥΣ: Σα να µπλόκαρε. 

ΧΟΦΣ: Δεν κινείται καθόλου.  

ΑΟΥΓΚΟΥΣΤΟΥΣ: Περίεργο.  

ΧΟΦΣ: Πολύ περίεργο. 

ΑΟΥΚΓΟΥΣΤΟΥΣ: Θαρρείς...  

ΧΟΦΣ: Τι;  

ΑΟΥΓΚΟΥΣΤΟΥΣ: Αποκλείεται.   

( Ο Αουγκούστους πηγαίνει σε ένα τηλέφωνο και προσπαθεί να καλέσει.)   

ΧΟΦΣ: Απαντάνε οι από κάτω;  

ΑΟΥΓΚΟΥΣΤΟΥΣ: Δεν υπάρχει καν γραμμή...  Μόνο ένας βραχύς ήχος.   

(Χτυπάει το ακουστικό πάνω κάτω και προσπαθεί να ακούσει.)  

ΧΟΦΣ: Ίσως να είναι χαλασμένο... Εξάλλου ποτέ δεν έχουµε δοκιµάσει να 

επικοινωνήσουμε µε τους άλλους.  



8 
 

ΑΟΥΓΚΟΥΣΤΟΥΣ: Είχατε κανένα αποτέλεσµα µε την πόρτα;  

ΧΟΦΣ: Τα ίδια. Τι λέτε να είναι;  

ΑΟΥΓΚΟΥΣΤΟΥΣ: Ας περιµένουµε λίγο.  

ΧΟΦΣ: Έχετε δίκιο. Μπορεί να απορρυθμίστηκε το ρολόι.  

ΑΟΥΓΚΟΥΣΤΟΥΣ: Να απορρυθμίστηκε; Πώς µπορεί να έγινε αυτό; Είναι 

σχεδόν αδύνατον. Δεν προβλέπεται από κανένα πρωτόκολλο.  

ΧΟΦΣ: Εκτός από…  

ΑΟΥΓΚΟΥΣΤΟΥΣ: Αποκλείεται σας λέω. Θα έπρεπε να είχε σηµάνει 

συναγερμός. Βέβαια... µε την καινούργια τεχνολογία, δεν µπορώ να πω ότι 

είµαι και τόσο ήσυχος. 

ΧΟΦΣ: Μα αυτά τα προβλήματα έχουν λυθεί... Ήχος χωρίς ήχο ειδικός για 

περιπτώσεις επίθεσης.   

ΑΟΥΓΚΟΥΣΤΟΥΣ: Είστε νέος και ενθουσιάζεστε εύκολα... Εγώ είµαι πιο 

επιφυλακτικός και πολλές φορές προτιµώ το απλό και σίγουρο. 

ΧΟΦΣ: Μα να γυρίσουµε πίσω στο συµβατικό ήχο;  

ΑΟΥΓΚΟΥΣΤΟΥΣ: Εγώ το µόνο που λέω είναι να µην κάνουµε τα απλά 

σύνθετα. Ξέρετε πόσο επιβλαβής θα ήταν µια χρονοκαθυστέρηση του 

συναγερµού; Ευτυχώς έλαβα τα µέτρα µου.  

ΧΟΦΣ: Τι εννοείτε;  

ΑΟΥΓΚΟΥΣΤΟΥΣ: Αφού όλοι επιµένατε για τους αθόρυβους υπερήχους, 

προσπάθησα τουλάχιστον να τους ρυθµίσω µε τέτοιο τρόπο ώστε να 

συνδέονται µε το σύστηµα ασφάλειας και αυτό να προχωρεί σε άµεση 

αποθήκευση και διάσωση των αρχείων µας... Έτσι, εµείς ίσως να πάµε χαµένοι, 

η δουλειά µας όµως ποτέ.  



9 
 

ΧΟΦΣ: Εποµένως συµφωνούµε.  

ΑΟΥΓΚΟΥΣΤΟΥΣ: Να κάναµε άλλη µια προσπάθεια; δώστε µου τις κάρτες.  

ΧΟΦΣ: Πάντως προς το παρόν δεν ακούγεται τίποτα. 

ΑΟΥΓΚΟΥΣΤΟΥΣ: Ακριβώς. Προς στιγµήν, είµαστε σχετικά ασφαλείς. 

Αλλά αυτή πόρτα ... (προσπαθεί να την ανοίξει.) Μα γιατί δεν ανοίγει τέλος 

πάντων;  

ΧΟΦΣ: Δεν ξέρω. (Αρχίζει να τραβάει την πόρτα.)  

ΑΟΥΓΚΟΥΣΤΟΥΣ: Αυτό δεν επιτρέπεται. 

ΧΟΦΣ: Νάτο, ανοίγει, ανοίγει! Βοηθήστε µε!  

(Ξαφνικά “ακούγεται” κάτι που το κοινό δεν ακούει γιατί πρόκειται για αθόρυβους 

υπερήχους. Οι Χοφς και Αουγκούστους πέφτουν κάτω σφαδάζοντας και κρατώντας τα 

αυτιά τους. Από δω και στο εξής µιλάνε πολύ δυνατά.)  

ΑΟΥΓΚΟΥΣΤΟΥΣ: Ο συναγερµός!  

ΧΟΦΣ: Είναι τόσο δυνατά!  

ΑΟΥΓΚΟΥΣΤΟΥΣ:  Τι σας έλεγα! Ήταν πρόβληµα εγρήγορσης! Ευτυχώς το 

εντοπίσαµε. 

ΧΟΦΣ: Τι λέτε κύριε καθηγητά! Αυτό σύµφωνα µε το σχεδιασµό σηµαίνει ότι 

θα εκραγούµε!   

ΑΟΥΓΚΟΥΣΤΟΥΣ: Αυτό θα φανεί άµεσα. Κι ας κλείσουµε την πόρτα. Το 

πρωτόκολλο ασφάλειας επιβάλει αεροστεγή αποµόνωση. 

 

(Προσπαθούν να κλείσουν την πόρτα όμως κάποιος αρχίζει να χτυπάει από την έξω 

πλευρά.)  



10 
 

3. Miss Σκόνη 

(Ακούγεται η φωνή µιας γυναίκας από την άλλη πλευρά της πόρτας.)  

  

ΕΛΕΝ: Ε, εσείς! Εσείς!  

ΧΟΦΣ: Τι είναι αυτό;  

ΕΛΕΝ: Εσείς εκεί! Κάτι συμβαίνει! Ανοίξτε την πόρτα! 

ΑΟΥΓΚΟΥΣΤΟΥΣ: Ποιος είναι;  

ΧΟΦΣ: Μια γυναίκα.  

ΕΛΕΝ: Ανοίξτε µου να µπω!  

ΧΟΦΣ: Ποια είστε;  

ΕΛΕΝ: Έλεν Νταστ.   

ΑΟΥΓΚΟΥΣΤΟΥΣ: Πρέπει να κλείσουµε την πόρτα.  

ΕΛΕΝ: Ανοίξτε να µπω!  

ΑΟΥΓΚΟΥΣΤΟΥΣ: (πηγαίνει προς τη χαραµάδα.) Απαγορεύεται!  

ΕΛΕΝ: Από ποιον;  

ΧΟΦΣ: Εσείς ποια είστε;  

ΕΛΕΝ: Η καθαρίστρια. 

ΑΟΥΓΚΟΥΣΤΟΥΣ: (Στον Χοφς): Καθαρίστρια και τη λένε Νταστ; Σκόνη 

δηλαδή. (Στην Νταστ): Και τι κάνετε τέτοια ώρα εδώ;  

ΕΛΕΝ: Ανοίξτε µου να σας πω.  

ΧΟΦΣ: Δε µπορούµε να την αφήσουµε έξω.  



11 
 

ΑΟΥΓΚΟΥΣΤΟΥΣ: Γιατί;  

ΧΟΦΣ: Μα εδώ κινδυνεύει λιγότερο. 

ΕΛΕΝ: Ανοίξτε λέω!  

ΑΟΥΓΚΟΥΣΤΟΥΣ: Ενα λεπτό δεσποινίς. Υπάρχουν διαδικασίες. (Η ‘Ελεν 

σταµατάει να χτυπάει.). Γιατί κινδυνεύει λιγότερο εδώ;  

ΧΟΦΣ: Μα οι θάλαµοι εδώ κλείνουν αεροστεγώς. Αν τελικά γίνει έκρηξη…  

ΕΛΕΝ: Έκρηξη; Ανοίξτε µου να µπω! (χτυπάει µανιασµένα.)  

ΑΟΥΓΚΟΥΣΤΟΥΣ: Θα είναι τόσο δυνατή που δεν θα είχε καµία σηµασία. 

ΧΟΦΣ: Και τότε τι σας νοιάζει;  

ΑΟΥΓΚΟΥΣΤΟΥΣ: Μα το πρωτόκολλο.. Και ο θάλαµος είναι σχεδιασµένος 

για δύο άτοµα.  

ΧΟΦΣ: Ναι αλλά είναι τεράστιος. 

ΑΟΥΓΚΟΥΣΤΟΥΣ: Και οι προμήθειες; Μπορεί να µείνουµε εδώ κάτω µέρες 

ολόκληρες. 

ΕΛΕΝ: Σαν πουλάκι τρώω.  

ΧΟΦΣ: Έχουµε χαπάκια τροφής για τρεις εβδοµάδες.  

ΑΟΥΓΚΟΥΣΤΟΥΣ: Και πάλι.. τι δουλειά έχει µια καθαρίστρια εδώ µέσα. 

Με τόσο ευαίσθητα µηχανήµατα. 

ΕΛΕΝ: Είµαι πολύ προσεκτική!  

ΧΟΦΣ: Μα πώς µας ακούει από κει έξω; Δεν έχουν βουλώσει τα αυτιά της 

από τον ήχο χωρίς ήχο;  



12 
 

ΑΟΥΓΚΟΥΣΤΟΥΣ: Δεσποινίς.. Μπορείτε να µου πείτε πώς ακριβώς µας 

ακούτε;   

ΕΛΕΝ: Μα αφού τσιρίζετε!  

ΑΟΥΓΚΟΥΣΤΟΥΣ: Μιλάµε πιο δυνατά εξαιτίας των συχνοτήτων.  

ΕΛΕΝ: Των ποιων;  

ΧΟΦΣ: Αυτού του μακρόσυρτου οξύ ήχου που ακούτε στο αυτί σας… Που 

άρχισε πριν από πέντε περίπου λεπτά.  

ΕΛΕΝ: Δεν ακούω κανέναν οξύ ήχο.  

ΑΟΥΓΚΟΥΣΤΟΥΣ: Αυτό είναι πάρα πολύ ενδιαφέρον.  

ΧΟΦΣ: Και τι ακούτε;  

ΕΛΕΝ: Εσάς και µε έχετε ξεκουφάνει. Επιτέλους ανοίξτε την πόρτα!  

ΧΟΦΣ: Δεν επηρεάζεται από τους υπερήχους.  

ΑΟΥΓΚΟΥΣΤΟΥΣ: Είδατε; άλλο ένα επιχείρηµα υπέρ του συµβατικού ήχου. 

ΧΟΦΣ: Ναι, αλλά πώς το κάνει;  

ΑΟΥΓΚΟΥΣΤΟΥΣ: (στην Έλεν.) Τι κάνετε αυτή τη στιγµή;  

ΕΛΕΝ: Αναθεµατίζω!  

ΧΟΦΣ: Τι φοράτε, τι πιάνετε, τι κάνατε πριν από πέντε λεπτά;  

ΕΛΕΝ: Τελείωσα το μείον τρια και προσπαθούσα να κατέβω στο μείον 

τέσσερα. Αλλά όλες οι πόρτες είναι κλειστές και το ασανσέρ δεν δουλεύει. 

Φοράω τη φόρµα εργασίας µου. Πιάνω το σφουγγαρόπανο.   

ΧΟΦΣ: Αχά.  

ΑΟΥΓΚΟΥΣΤΟΥΣ: Και από τι υλικό είναι το σφουγγαρόπανο;   



13 
 

ΕΛΕΝ: Ανοίξτε µου να σας δείξω!  

ΑΟΥΓΚΟΥΣΤΟΥΣ: Αν δεν µας πείτε δεν σας ανοίγουµε. 

ΕΛΕΝ: Αν δεν ανοίξετε δε σας λέω τίποτα!  

ΑΟΥΓΚΟΥΣΤΟΥΣ: Πού τις βρίσκουν. Κανένα ενδιαφέρον για την έρευνα.   

ΧΟΦΣ: Εµείς τις διαλέγουµε µέσω δικτύου. Κάθε µήνα.  

ΑΟΥΓΚΟΥΣΤΟΥΣ: Α ναι… Ποτέ δεν πήρα µέρος σ’αυτό.  Έχω καλύτερα 

πράγµατα να κάνω. 

ΕΛΕΝ: Ευτυχώς!  

ΧΟΦΣ: Μας στέλνει το σύστηµα βιογραφικά και διαλέγουµε.   

ΑΟΥΓΚΟΥΣΤΟΥΣ: Δηλαδή την γνωρίζετε;  

ΧΟΦΣ: Θυµάµαι το προφίλ της.  

ΑΟΥΓΚΟΥΣΤΟΥΣ: Και πώς είναι;  

ΧΟΦΣ: Απόφοιτη Γυµνασίου, µέσο IQ, πήρε 90/100 στις εξετάσεις…  

ΕΛΕΝ: 92/100!  

ΑΟΥΓΚΟΥΣΤΟΥΣ: Μάλλον πήρατε και κάποιους πόντους λόγω ονόματος. 

(Στον Χοφς) Άλλο τίποτα;  (Ο Χοφς κάνει νόημα ότι είναι όµορφη.)  

ΕΛΕΝ: Τι είπατε;  

ΑΟΥΓΚΟΥΣΤΟΥΣ: Είπαµε δεσποινίς Νταστ ότι µόλις κερδίσατε µια θέση 

στον παράδεισο.   

(Καταφέρνουν να ανοίξουν µαζί την πόρτα και µπαίνει µέσα η Έλεν.)  

  

  



14 
 

4. Ίνες  

(Οι Αουγκούστους και Χοφς πιάνουν κι αυτοί το σφουγγαρόπανο.)  

  

ΑΟΥΓΚΟΥΣΤΟΥΣ: Σταμάτησε.  

ΧΟΦΣ: Ουφ. Ευτυχώς. Τι τρομερό. 

ΕΛΕΝ: Ποιο πράγµα;  

ΑΟΥΓΚΟΥΣΤΟΥΣ: Χωρίς να το θέλετε δεσποινίς µας απαλλάξατε από ένα 

µαρτύριο. 

ΕΛΕΝ: Τι µαρτύριο;  

ΧΟΦΣ: Το σφουγγαρόπανό σας γειώνει τους υπερήχους.   

ΕΛΕΝ: Γιατί το πιάνετε;  

ΧΟΦΣ: Αφήστε το λίγο και θα καταλάβετε.  

ΕΛΕΝ: Αποκλείται. Είναι το εργαλείο εργασίας µου.  

ΑΟΥΓΚΟΥΣΤΟΥΣ: Μα τι περίεργο πλάσµα. Αφήστε το σας λέω για ένα 

δευτερόλεπτο. Δεν θέλετε να µάθετε; (πάει να της το τραβήξει.)  

ΕΛΕΝ: Όχι!  

(Το τραβάει µακρυά και οι Αυγκούστος και Χοφς πέφτουν πάλι κάτω από τον ήχο.)  

ΧΟΦΣ: Έλεος, φέρτε το πίσω!   

ΕΛΕΝ: Είναι δικό µου!  

ΑΟΥΓΚΟΥΣΤΟΥΣ: Πιάστε την κύριε συνάδελφε! (Την κυνηγάνε και τελικά την 

πιάνουν. Κόβουν από ένα κομμάτι από το σφουγγαρόπανο και το βάζουν στην τσέπη ή 

στο παπούτσι τους. Αυτό που ακούνε σταµατάει.)  



15 
 

ΧΟΦΣ: Ευτυχώς κι αυτό δουλεύει.  

ΕΛΕΝ: Είστε απαίσιοι.  

ΑΟΥΓΚΟΥΣΤΟΥΣ: Εσείς είστε απαίσια. Προτιµάτε να µας αφήσετε να 

υποφέρουµε. 

ΕΛΕΝ: Κι εσείς προτιµούσατε να µε αφήσετε στο διάδροµο!  

ΧΟΦΣ: Λοιπόν, µία σας και µία του. Εντάξει τώρα;  

ΕΛΕΝ: Ντάξει.  

ΧΟΦΣ: Εντάξει κύριε Καθηγητά;  

ΑΟΥΓΚΟΥΣΤΟΥΣ: Εντάξει. Εξάλλου δεν περιµένω και να µε καταλάβει η 

δεσποινίδα.  

ΕΛΕΝ: Τι εννοείτε;  

ΧΟΦΣ: Εννοεί ότι είναι λογικό να µην καταλάβατε τη σηµασία των ινών του 

σφουγγαρόπανου εφόσον προφανώς δεν εµπίπτει στο επιστηµονικό σας πεδίο.  

ΕΛΕΝ: Μάλιστα. Και τι εµπίπτει δηλαδή στο πεδίο µου;  

ΧΟΦΣ: Εµ... Η διάδραση χηµικών ενώσεων µε τις υπολειπόμενες οργανικές 

και ανόργανες ενώσεις.  

ΑΟΥΓΚΟΥΣΤΟΥΣ: Η αντιστροφή της πορείας οξείδωσής τους. 

ΧΟΦΣ: Η συλλογή και διαχείριση ακάρεων και κοσµικών υπολειµάτων. 

ΑΟΥΓΚΟΥΣΤΟΥΣ: Κοντολογίς, όνομα και πράγμα είστε δεσποινίς Νταστ.  

ΕΛΕΝ: (Αρχίζει να γελάει.) Οργανικές και ανόργανες υπολειπόμενες ενώσεις, 

συλλογή και διαχείριση ακάρεων... µα πάτε καλά; Είναι δυνατόν να 

χρησιμοποιείτε τέτοια ακαταλαβίστικα για να περιγράψετε… τη σκόνη;    



16 
 

ΑΟΥΓΚΟΥΣΤΟΥΣ: Ακαταλαβίστικα για σας αγαπητή µου. Επιστηµονική 

ορολογία την οµάζουµε.  

ΕΛΕΝ: Μα τι βλακείες, τι βλακείες... Τα λέτε και τα πιστεύετε κιόλας! Και 

αυτό πώς λέγεται; (Δείχνει το σφουγγαρόπανο.) Συλλέκτης οργανικών 

υπολειμματικών ενώσεων;  

ΧΟΦΣ: Σωστά.  

ΕΛΕΝ: Μα εµπίπτει στο επιστηµονικό µου πεδίο αγαπητέ! Αυτά; (Δείχνει τα 

παπούτσια της.) Εξολοθρευτές κατσαριδών;  

ΑΟΥΓΚΟΥΣΤΟΥΣ: Μας κοροϊδεύετε;   

ΕΛΕΝ: Εσείς µε κοροϊδεύετε!  

ΑΟΥΓΚΟΥΣΤΟΥΣ: Πάντως τα πιάνετε εύκολα αν µη τι άλλο.  

ΕΛΕΝ: Τι µου λέτε, δεν το ‘ξερα. Λοιπόν;  

ΧΟΦΣ: Τι;  

ΕΛΕΝ: Δέχεται τελικά ο κύριος καθηγητής από δω (δείχνει τον Αουγκούστους.) 

να βρίσκεται στο ίδιο δωμάτιο µαζί µου;  

ΧΟΦΣ: Μα φυσικά. Και οι δύο χαιρόμαστε που βρίσκεστε εδώ.  

ΕΛΕΝ: Τιµή µου!  

  

  

  



17 
 

5. Ιστορία  

  

ΑΟΥΓΚΟΥΣΤΟΥΣ: Ωραία. Και τώρα δε µένει παρά να περιµένουµε.  

ΕΛΕΝ: Τι να περιµένουµε;  

ΑΟΥΓΚΟΥΣΤΟΥΣ: Την έκρηξη.  

ΕΛΕΝ: Μα... αλήθεια το λέγατε; τι έκρηξη; πού; πότε;  

ΑΟΥΓΚΟΥΣΤΟΥΣ: Σας παρακαλώ κύριε συνάδελφε, ενημερώστε την 

δεσποινίδα.  

ΧΟΦΣ: Αγαπητή κυρία Νταστ, όπως θα σημειώσατε, κάτι περίεργο συνέβη 

σήµερα. 

ΕΛΕΝ: Ναι! Δεν άνοιγε η πόρτα του ασανσέρ! Ούτε της σκάλας. Ούτε των 

θαλάµων! Τα φώτα αναβόσβηναν παντού. Και η σκόνη... Θαρρείς και κάποιος 

είχε έρθει πριν από µένα και ρούφηξε τα πάντα.   

ΑΟΥΓΚΟΥΣΤΟΥΣ: Τα υπόλοιπα εργαστήρια;  

ΕΛΕΝ: Τέτοια ώρα είναι πάντα άδεια. Για να πω την αλήθεια παραξενεύτηκα 

που εσείς είστε ακόµη εδώ.  

ΑΟΥΓΚΟΥΣΤΟΥΣ: Γιατί τι ώρα είναι;  

ΕΛΕΝ: Εγώ πιάνω δουλειά στις έξι. Πρέπει να δουλεύω ήδη δύο ώρες.   

ΧΟΦΣ: Κόλλησε. Το ρολόι εξόδου µας ξεγέλασε....  Απίστευτο,  χάσαµε τρεις 

ολόκληρες ώρες.  

ΕΛΕΝ: Θέλετε να πείτε ότι δεν καταλάβατε ότι δουλεύατε τρεις ώρες 

παραπάνω;   



18 
 

ΑΟΥΓΚΟΥΣΤΟΥΣ: Όχι βέβαια ... εδώ κάτω µε τη δουλειά και τον τεχνητό 

φωτισµό χάνεται τελείως η αίσθηση του χρόνου... Μόνο το ρολόι µας 

καθοδηγεί.  

ΧΟΦΣ: Και σήµερα µας παραπλάνησε τελείως.  

ΕΛΕΝ: Κι ο ήχος που ακούγατε; που δεν ακούγατε; που τέλος πάντων 

σχετίζεται µε το σφουγγαρόπανο;  

ΑΟΥΓΚΟΥΣΤΟΥΣ: Ε, είπαµε, αυτός προειδοποιεί για την έκρηξη.  

ΕΛΕΝ: Ποια έκρηξη;  

ΑΟΥΓΚΟΥΣΤΟΥΣ: Θα δείτε σε λίγο. 

ΕΛΕΝ (στον Χοφς.): Είναι τρελός ο κύριος; µου κάνει πλάκα;   

ΧΟΦΣ: Όχι, µιλάει σοβαρά.  

ΕΛΕΝ: Δηλαδή θα πεθάνουµε;  

ΧΟΦΣ: Προφανώς. 

ΕΛΕΝ: Γιατί;  

ΑΟΥΓΚΟΥΣΤΟΥΣ: Μα τι ερώτηση είναι αυτή; δεν έχετε ακούσει για την 

Επιστημονική Σύρραξη;  

ΕΛΕΝ: Φυσικά, αλλά...  

ΑΟΥΓΚΟΥΣΤΟΥΣ: Τότε µη µας κουράζετε και αποδεχθείτε απλά ότι θα 

είστε µια παράπλευρη απώλεια της επίθεσης κατά του εργαστηρίου µας.  

ΧΟΦΣ: Όπως κι εµείς δυστυχώς.   

ΕΛΕΝ: Μάλιστα.  



19 
 

ΑΟΥΓΚΟΥΣΤΟΥΣ: Δεκάδες κορυφαίοι επιστήµονες έχουν υπάρξει θύµατα 

αυτού του πολέµου, ο οποίος φυσικά δεν στοχεύει στο πρόσωπό τους, αλλά 

στη Γνώση. Καταλαβαίνετε;  

ΕΛΕΝ: Μάλιστα.  

ΧΟΦΣ: Δύο χιλιάδες περίπου επιστημονικά εργαστήρια στον πλανήτη σε 

µυστικές τοποθεσίες, όσο µμικρότερα γίνεται και χωµένα σε χώρους που δεν 

σκέφτεται κανείς να ψάξει. Από τότε δηλαδή που χτυπήσανε τη ΝΑSΑ. Αλλά 

προφανώς το συγκεκριμένο εργαστήριο τελικά αποκαλύφθηκε. Κι 

αποκαλύφθηκε γιατί κάποιος το έψαξε. 

ΑΟΥΓΚΟΥΣΤΟΥΣ: Και η επίθεση αυτή είναι η καλύτερη διαβεβαίωση για 

την ποιότητα της δουλειάς µας.  

ΧΟΦΣ: Συνδέεται προφανώς µε το τελευταίο άρθρο µας κύριε Καθηγητά! Δεν 

είναι τυχαίο που απορρυθμίστηκε µόνο το δικό µας ρολόι... Επομένως, ναι µεν 

θα πεθάνουµε, αλλά από την άλλη... είναι µια αναγνώριση.   

ΑΟΥΓΚΟΥΣΤΟΥΣ: Προφανώς. Έχουµε λοιπόν την ευτυχία δεσποινίς να 

γνωριστούµε και να περάσουµε µαζί τις τελευταίες µας στιγµές.  

ΧΟΦΣ: Είναι και αυτό µια παρηγοριά.  

ΕΛΕΝ: Η καλύτερη. Τι άλλο να ζητήσει κανείς;  

ΑΟΥΓΚΟΥΣΤΟΥΣ: Και επειδή δεν ξέρουµε πόσο θα περιµένουµε για την 

έκρηξη, θα σας παρακαλούσα να σεβαστείτε τις µικρές µας ιδιοτροπίες ως 

οικοδεσπότες και να µην µας πάτε τόσο κόντρα.  

ΕΛΕΝ: Φυσικά.  

ΧΟΦΣ: Ο κύριος καθηγητής εννοεί να σεβαστείτε και την επιστηµονική µας 

ιεραρχία.   



20 
 

ΕΛΕΝ: Στραγητός, λοχαγός, οπλίτης; (δείχνει με τη σειρά τον Αουγκούστους, τον 

Χοφς και τον εαυτό της.) 

ΧΟΦΣ: Κάπως έτσι.  

ΕΛΕΝ: Κατάλαβα.  

ΑΟΥΓΚΟΥΣΤΟΥΣ: Φαίνεται ότι θα τα πάµε µια χαρά.   

ΕΛΕΝ: Και επιτρέψτε µου λοιπόν να ρωτήσω…  

ΧΟΦΣ: Παρακαλώ; 

ΕΛΕΝ: Όλα αυτά... το βραχυκύκλωµα, η έκρηξη που θα έρθει…  

ΧΟΦΣ: Ναι;  

ΕΛΕΝ: Δεν µπορείτε να τα... σταµατήσετε; Αφού είστε τόσο σπουδαίοι 

επιστήµονες...  

ΑΟΥΓΚΟΥΣΤΟΥΣ: Αυτά αγαπητή µου εκφεύγουν της επιστηµονικής µας 

εξειδίκευσης.  

ΧΟΦΣ: Εµείς ασχολούµαστε µε την πυρηνική χηµεία, αυτά εµπίπτουν 

περισσότερο στον κλάδο της φυσικής και πιο συγκεκριµένα...   

ΕΛΕΝ: Για να καταλάβω δηλαδή. Εσείς πιστεύετε ότι θα γίνει έκρηξη σώνει 

και καλά επειδή είστε τόσο καλοί που αξίζει να γίνει µια επίθεση εναντίον σας;  

ΧΟΦΣ: Ο κύριος καθηγητής έχει ήδη προταθεί για Νόµπελ.  

ΑΟΥΓΚΟΥΣΤΟΥΣ (στην Έλεν.): Πού το πάτε;  

ΕΛΕΝ: Λέω… Εσείς µου είπατε ότι η έκρηξη ή αυτό που θα µας συµβεί τέλος 

πάντων, δεν είναι της ειδίκευσής σας και δεν έχετε κάποια απόδειξη για το ότι 

θα γίνει έκρηξη, εκτός από το συναγερµό που ακούστηκε αλλά δεν 

ακούστηκε... 



21 
 

ΧΟΦΣ: Και το σφράγισµα της πόρτας. Είχε συµβεί και στη ΝΑSA. 

ΕΛΕΝ: Άρα και την Ιστορία. 

ΑΟΥΓΚΟΥΣΤΟΥΣ: E, αυτό είναι τελείως απαράδεκτο! Είπαµε να σέβεστε 

κάποια πράγµατα. Αρνούµαι να συζητήσω περαιτέρω µε άσχετους!  

ΧΟΦΣ: Μα µην εξάπτεστε τώρα, ένα λάθος έκανε η κυρία. (Στην Έλεν.) 

Όπως θα ξέρετε η Ιστορία και όλες οι ανθρωπιστικές επιστήµες έχουν 

αφαιρεθεί ως κλάδοι από την Επιστήµη. Φιλολογία, φιλοσοφία, πολιτική, 

οικονοµικά, Τέχνη κρίθηκαν ότι βλάπτουν αντί να προωθούν την κοινωνία.  

ΕΛΕΝ: Το είχα διαγράψει από τη µνήµη µου.  

ΑΟΥΓΚΟΥΣΤΟΥΣ: Είναι σχεδόν ανώφελο να συζητάµε µε αυτό το πλάσµα. 

Δεν έχουµε κανένα κοινό κώδικα.  

ΧΟΦΣ: Είναι προφανές. Ωστόσο, κύριε καθηγητά.. Θα ήθελα να επιστρέψω 

στη λογική της επισήµανσης της κατά τα άλλα συμπαθέστατης κυρίας Νταστ.  

ΑΟΥΓΚΟΥΣΤΟΥΣ: Δε µιλάω άλλο γι αυτό το θέµα.  

ΕΛΕΝ: Ναι, αλλά µπορεί και να µην γίνει έκρηξη! Και τι θα κάνουµε; Θα 

µείνουµε εδώ να µη µιλάµε γι αυτό;  

ΑΟΥΓΚΟΥΣΤΟΥΣ: Θα ξέρετε φυσικά ότι σε κάθε υπόθεση εργασίας 

υπάρχει και ένα περιθώριο αποτυχίας. Όποιος δεν ασπάζεται την υπόθεση της 

έκρηξης, µπορεί να ξεκινήσει σενάρια διαχείρισης των εναλλακτικών.  

ΕΛΕΝ: Ωραία! Εγώ.   

ΑΟΥΓΚΟΥΣΤΟΥΣ: Συγχαρητήρια...Εσείς κύριε Χοφς;  

ΧΟΦΣ: Εγώ κύριε καθηγητά συµφωνώ µαζί σας... Δεν µπορούµε να κάνουµε 

τίποτε άλλο παρά να περιµένουµε.  

ΕΛΕΝ: Η επιστήµη σηκώνει τα χέρια ψηλά.    



22 
 

6. Δασκάλα  

 (Μετά από τρεις µέρες.. Ο Αουγκούστους γράφει κάτι στο σημειωματάριό του. Η 

Έλεν χτυπάει τους τοίχους γύρω-γύρω και προσπαθεί να ανοίξει την πόρτα. Ο Χοφς 

την παρακολουθεί.)  

  

ΧΟΦΣ: Θα θέλατε ένα χαπάκι σπανάκι;  

(Η Έλεν δεν απαντά.)  

ΑΟΥΓΚΟΥΣΤΟΥΣ: Έχει δίκιο η δεσποινίς. Εδώ και τρεις µέρες τρώµε 

σπανάκι. Δεν υπάρχει κάτι σε βοδινό;  

ΧΟΦΣ: Έχει ροσ µπιφ αν θέλετε.  (Δίνει ένα χαπάκι στον Αουγκούστους.)  

ΕΛΕΝ: Τι ώρα να είναι άραγε;  

ΑΟΥΓΚΟΥΣΤΟΥΣ: Άγνωστο. 

ΕΛΕΝ: Και τι µέρα;  

ΧΟΦΣ: Κι αυτό άγνωστο, αν και λογικά θα πρέπει να έχουν περάσει τρεις 

µέρες από το συναγερµό. 

ΕΛΕΝ: Τι θα γίνει µε την έκρηξη;  

ΑΟΥΓΚΟΥΣΤΟΥΣ: Προφανώς αµύνεται γερά το σύστηµα ασφάλειας… 

σώζει αρχεία και τα προωθεί σε απομακρυσμένες µονάδες. Μπορεί να πάρει 

πολλές µέρες. 

ΕΛΕΝ: Ναι αλλά οι έξω τι κάνουν; γιατί δεν έρχονται να µας βγάλουν;  

ΧΟΦΣ: Δεν υπάρχει λόγος να προσπαθήσουν. Θα ήταν µάταιο. Το 

εργαστήριο έχει σφραγίσει κεντρικά. Κανείς δεν µπορεί να παρέµβει.  

ΕΛΕΝ: Δηλαδή έχουν όλοι πειστεί ότι είμαστε ξεγραμμένοι.  



23 
 

ΑΟΥΓΚΟΥΣΤΟΥΣ: Και για κάποιο λόγο µόνο εσείς επιµένετε στο αντίθετο.  

ΧΟΦΣ: Παρακαλώ µην αρχίζετε πάλι αυτή τη συζήτηση. 

ΕΛΕΝ: Θα αρχίσω, γιατί να µην αρχίσω; αφού έκρηξη ακούω και έκρηξη δε 

βλέπω! Και καθόµαστε µε σταυρωµένα τα χέρια! Γιατί δεν προσπαθούµε να 

βρούµε πώς θα βγούµε από δω;   

ΑΟΥΓΚΟΥΣΤΟΥΣ: Γιατί είναι ανώφελο. Ξέρουµε και οι δύο πώς είναι 

σχεδιασµένο το εργαστήριο.  

ΕΛΕΝ: (στον Χοφς.): Έτσι για να µη µου χαλάσετε το χατίρι;  

ΧΟΦΣ: Ίσως αργότερα.  

(Ο Αουγκούστους κουνάει το κεφάλι µε αποδοκιµασία.)  

ΕΛΕΝ: Επιτέλους αφήστε τον άνθρωπο να κάνει αυτό που θέλει.  

ΑΟΥΓΚΟΥΣΤΟΥΣ: Ε, αυτό είναι από τα άγραφα. Ορίστε λοιπόν κύριε 

Χοφς, παρακαλώ πράξτε όπως θέλετε. Βοηθήστε τη δεσποινίδα και αφήστε µε 

να πάρω έναν υπνάκο.  

ΧΟΦΣ: Αντίκειται στις επιστηµονικές µου αρχές. Ωστόσο... 

(Σηκώνεται και προσπαθούν να ανοίξουν µαζί την πόρτα.)  

ΕΛΕΝ: Ανοίγει! Ανοίγει!  

ΑΟΥΓΚΟΥΣΤΟΥΣ: Βεβαίως ανοίγει, αφού άνοιξε και πριν. Αλλά είναι το 

µόνο που ανοίγει και το έχουµε διαπιστώσει ήδη. Γιατί δεν τα παρατάτε;  

ΕΛΕΝ: Αντίκειται στις δικές µου αρχές! (Η πόρτα συνεχίζει να ανοίγει.)  

ΑΟΥΓΚΟΥΣΤΟΥΣ: Πάντως δεσποινίς Νταστ θα έλεγα ότι είναι σχεδόν 

αξιοπερίεργο.. Σας παρακολουθώ τόσες µέρες τώρα. Έχετε υψηλό IQ.. 

γρήγορη αντίληψη, συνθετική ικανότητα.  



24 
 

ΕΛΕΝ: Το περίεργο ποιο είναι;  

ΧΟΦΣ: Προφανώς το επάγγελµά σας. 

ΑΟΥΓΚΟΥΣΤΟΥΣ: Είναι από τις λίγες φορές που σκέφτοµαι ότι το σύστηµα 

ίσως να γελάστηκε κάπου. 

ΕΛΕΝ: Μπα, είναι από τις πολλές φορές που έχετε άδικο.  

ΧΟΦΣ: Τι θέλετε να πείτε;  

ΕΛΕΝ: Ότι όταν έδωσα εξετάσεις στο σύστηµα, απάντησα αρνητικά στην 

ερώτηση εάν θέλω να ασχοληθώ µε την Επιστήµη.   

ΧΟΦΣ: Μα γιατί;  

ΕΛΕΝ: Γιατί δε µου αρέσει, γι αυτό. Γιατί από τότε που απαγορεύτηκε η 

Φιλολογία, δε µου λέει τίποτα πια.  

ΑΟΥΓΚΟΥΣΤΟΥΣ: Έστω κι έτσι.. θα µπορούσατε να είστε τοποθετηµένη σε 

κάποια διοικητική υπηρεσία. Γραµµατέας, διοικητικό προσωπικό.  

ΕΛΕΝ: Δεν ήθελα.  

ΧΟΦΣ: Και τι θέλατε δηλαδή;  

ΕΛΕΝ: Να γίνω δασκάλα.  

ΑΟΥΓΚΟΥΣΤΟΥΣ: Ε να, είναι µια από τις συνηθισμένες σας φαντασιώσεις. 

Αφού γνωρίζετε καλά ότι η διδασκαλία γίνεται µέσω υπολογιστών. 

ΕΛΕΝ: Εγώ ήθελα να γίνω δασκάλα λογοτεχνίας.  

ΑΟΥΓΚΟΥΣΤΟΥΣ: Και αυτό το γράψατε στο τεστ;  

ΕΛΕΝ: Φυσικά.  

ΧΟΦΣ: Μα γιατί γράψατε τέτοιο πράγµα αφού ξέρατε… 



25 
 

ΕΛΕΝ: Γιατί αυτό ήθελα. Και αφού το σύστηµα δεν αναγνώριζε τη 

Λογοτεχνία, αποφάσισα κι εγώ να µην δουλέψω γι αυτό.  

ΑΟΥΓΚΟΥΣΤΟΥΣ: Και κάνετε την επανάσταση σας στερώντας µας το 

µυαλό σας;  

ΕΛΕΝ: Ναι.  

ΑΟΥΓΚΟΥΣΤΟΥΣ: Απίθανο. Ωστόσο και πάλι βρίσκεστε δίπλα σε 

επιστήµονες, µέσα σε ερευνητικό κέντρο..  

ΧΟΦΣ: Και είστε ευχαριστημένη από τη ζωή σας;  

ΕΛΕΝ: Εξαιρετικά ευχαριστημένη. Με το µικρό διάλλειμα της τωρινής µας 

κατάστασης. Δουλεύω πέντε ώρες τη μέρα και βγάζω πολλά περισσότερα από 

ό,τι θα έβγαζα αν ήµουν αεροσυνοδός ή πωλήτρια ή κάτι τέτοιο. Και µετά 

πηγαίνω σπίτι µου, βλέπω τους φίλους µου, ηρεµώ, θυµώνω, βαριέµαι, 

ερωτεύοµαι. Εσείς τι κάνετε όταν είστε έξω από το εργαστήριο;  

ΧΟΦΣ: Διάλειμμα.  

ΕΛΕΝ: Οικογένεια; φίλοι; ενδιαφέροντα;  

ΑΟΥΓΚΟΥΣΤΟΥΣ: Μας έχετε περάσει για ερηµίτες µου φαίνεται. Είµαστε 

σαν όλους τους άλλους ανθρώπους, όλα τα κάνουµε… ή τέλος πάντων όλα 

µπορούµε να τα κάνουµε… όταν έχουµε χρόνο.  

ΕΛΕΝ: Όµως ο χρόνος καθορίζεται από αυτό εδώ το ρολόι εξόδου. 

Αλλιώς… τη χάνετε την αίσθηση.   

ΧΟΦΣ: Ναι αλλά δεν απορρυθμίζεται σχεδόν ποτέ.  

ΕΛΕΝ: Και όταν απορρυθμιστεί ο κόσµος σας καταστρέφεται.  

(Η Έλεν και ο Χοφς καταφέρνουν να ανοίξουν την πόρτα.)  

  



26 
 

7. Ελεύθερος χρόνος   

 (Η Έλεν ονειρεύεται. Το εργαστήριο έχει µετατραπεί σε σκηνή χορευτική ακούγεται 

µουσική. Η Έλεν µε τον Χοφς χορεύουν βαλς.)   

  

ΧΟΦΣ: Εν δυο τρια... εν δυο τρια…  

ΕΛΕΝ: Από µέσα σου!  

ΧΟΦΣ: Δεν γίνεται... θα χαθώ.. Ωχ! Σε πάτησα;  

(Γελάνε. Σκοτάδι.)  

  

(Ανοίγει το φως. Η Έλεν χορεύει µε τον Αουγκούστους.)   

  

ΕΛΕΝ: Χορεύετε πολύ καλά. 

ΑΟΥΓΚΟΥΣΤΟΥΣ: Προετοιµασία για το πάρτυ.  

ΕΛΕΝ: Ποιο πάρτυ;  

ΑΟΥΓΚΟΥΣΤΟΥΣ: Της απονοµής του Νόµπελ! (Σκοτάδι.)  

  

( Ανοίγει το φως. Ο Αουγκούστους χορεύει με τον Χοφς.)  

 

ΧΟΦΣ: Ένα δύο τρία, ένα δύο τρία (πηγαίνουν και οι δύο προς τα µπρος και 

συγκρούονται. Το ξανακάνουν. Ξανασυγκρούονται. Το ξανακάνουν.)  

ΑΟΥΓΚΟΥΣΤΟΥΣ: Κάποιος πρέπει να κάνει πίσω.  



27 
 

ΧΟΦΣ: Αυτός είναι ο ρόλος της ντάµας . 

ΑΟΥΓΚΟΥΣΤΟΥΣ: Όλοι έτσι αρχίζουµε. 

ΧΟΦΣ: Θέλω να αλλάξουµε.   

ΑΟΥΓΚΟΥΣΤΟΥΣ: Είστε όμως έτοιμος;  

(Χορεύουν παλεύοντας ο καθένας να οδηγήσει τα βήματα.)  

 

(Το φως σβήνει και η Έλεν ξυπνάει. Καταλαβαίνουμε ότι ονειρεύονταν.)  



28 
 

8. Σκόνη  

(Μετά από κάποιες µέρες. Στο εργαστήριο ο Αουγκούστους κοιµάται. Στον 

κοινόχρηστο χώρο, η Έλεν µε τον Χοφς προσπαθούν να ανοίξουν την πόρτα του 

ασανσέρ. Μιλάνε ψιθυριστά.)  

 

ΧΟΦΣ: Είναι ανώφελο.  

ΕΛΕΝ: Μια ακόµη φορά.  

ΧΟΦΣ: Δεν κινείται καθόλου. (Προσπαθούν άλλη µια φορά.). Αδύνατο. Είναι 

έτσι κατασκευασµένο ώστε να ελέγχεται µόνο ηλεκτρονικά.   

ΕΛΕΝ: Σκάλες;  

ΧΟΦΣ: Εσείς έχετε δει να υπάρχουν σκάλες;  

ΕΛΕΝ: Ούτε έχω δει ούτε έχω καθαρίσει. Αλλά δεν µπορεί να µην υπάρχουν. 

Για περίπτωση που χαλάσει το ασανσέρ.  

ΧΟΦΣ: Τίποτα σε αυτό το εργαστήριο δεν είναι σχεδιασµένο για την 

πιθανότητα να χαλάσει, γιατί ακριβώς δεν υπάρχει αυτή η πιθανότητα.   

ΕΛΕΝ: Και το ρολόι;  

ΧΟΦΣ: Κάθε τι που δεν λειτουργεί, δε λειτουργεί για κάποιο λόγο. 

Προφανώς, όποιος µας επιτίθεται, ήθελε να µας αποκλείσει µέσα.  

ΕΛΕΝ: Να ψάξουµε λίγο. (Αρχίζει να χτυπάει τους τοίχους για να δει αν υπάρχει 

κενό και ο ΧΟΦΣ τη µιµείται. Η ΕΛΕΝ ξεκινάει από τη µία πλευρά του ασανσέρ 

και ο ΧΟΦΣ από την άλλη, προχωρώντας η µία προς τα δεξιά και ο άλλος προς τα 

αριστερά.) Πόσο καιρό δουλεύετε εδώ µέσα;  

ΧΟΦΣ: Έξι χρόνια. Τελείωσα το διδακτορικό µου και αφιερώθηκα στην 

πρώτη µου έρευνα.   



29 
 

ΕΛΕΝ: Και πώς είναι;   

ΧΟΦΣ: Συναρπαστικό. Τουλάχιστον στην αρχή. Μετά απλά ενδιαφέρον.  

ΕΛΕΝ: Και αξίζει να πεθάνει κανείς γι αυτό;  

ΧΟΦΣ: Μέχρι πριν από µία εβδοµάδα, σε κανένα συνέδριο ή ακόµη και σε 

φιλική παρέα µπορεί να έλεγα ναι. Ξέρετε µε τι ασχολούµαστε τώρα; Αν 

πετύχει το πείραµα, θα λυθεί το πρόβληµα της ενέργειας για πάντα.. Για πάντα 

καταλαβαίνετε;  Μιλάµε για παγκόσµια ειρήνη. Τι πιο σηµαντικό από αυτό; 

Αλλά... όταν κινδυνεύει, σίγουρα βλέπει κανείς τα πράγµατα αλλιώς. Δεν 

είµαστε όλοι γεννημένοι ήρωες.   

ΕΛΕΝ: Ζείτε σε ένα παραµύθι.   

ΧΟΦΣ: Όχι θα δείτε! Κάποτε.   

ΕΛΕΝ: Κάποτε που δεν θα ζούµε.  

ΧΟΦΣ: Έστω, θα δουν οι επόμενοι.   

ΕΛΕΝ: Είστε ροµαντικός σε βαθµό ανοησίας.   

ΧΟΦΣ: Κι εσείς κυνική ως το κόκκαλο.    

ΕΛΕΝ: Αλλά καταλαβαίνετε ότι έχω δίκιο. Αλλιώς γιατί δεχθήκατε να µε 

βοηθήσετε; Επειδή σας το είπε ο κύριος καθηγητής;  

(Συναντιούνται στη µέση του δωµατίου. Ο Χοφς τινάζει τα µαλλιά της Έλεν. Βγάζει 

κόκκους άµµου.)  

ΧΟΦΣ: Το ξέρετε ότι η άµµος την οποία τόσο αδρά πληρώνεστε για να 

καθαρίζετε δεν εξαφανίζεται ποτέ;. Το εργαστήριο είναι έτσι σχεδιασµένο ώστε 

να µη µπαίνει τίποτα ανεπιθύµητο. Όµως η άµµος της ερήµου είναι πολύ άτιµη. 

Ψιλή σαν τη σκόνη. Κρύβεται σα λαθρεπιβάτης στα µαλλιά, στις τσέπες και 

στα πουκάµισά µας. Διεισδύει στα µηχανήµατα και τα µπλοκάρει. Αλλοιώνει τα 



30 
 

αποτελέσµατα των πειραµάτων. Είναι µεγαλύτερος κίνδυνος από οποιαδήποτε 

επίθεση. Γιατί από τις επιθέσεις µπορούµε να προστατεύσουµε τη δουλειά µας. 

Από τη σκόνη όµως δεν γλιτώνει τίποτα.  Όταν µπαίνουµε στο εργαστήριο 

περνάµε από απολύµανση για να φύγει κάθε ίχνος από πάνω µας. Παρόλα 

αυτά, έχει κολλήσει µέσα, καµιά φορά κάτω από το δέρµα και τσουπ, βγαίνει 

την πιο κατάλληλη στιγµή και µας τροµάζει. Εγώ κάνω διπλό ντουζ, γδέρνομαι 

µε το σφουγγάρι, κυκλοφορώ µε σκούφο και καπέλα έξω από το εργαστήριο, 

βράζει το κεφάλι µου στους σαράντα βαθµούς, για χάρη των αποτελεσµάτων. 

Και όχι µόνο. Και για χάρη του κύριου Καθηγητή. Η σκόνη τον 

αποσυντοντίζει, δεν ανέχεται ούτε την ιδέα της, είναι το µόνο που δεν µπορεί 

να ελέγξει.  Εγώ πάλι... νοµίζω ότι τη συµπαθώ. Στο κάτω κάτω ό,τι και να 

κάνω είναι δίπλα µου, γύρω µου µε τρόπο κάπως κολακευτικό. Όσο τη διώχνω, 

τόσο επιστρέφει. Καµιά φορά, χαράµατα, λίγο πριν µπω στο εργαστήριο 

έρχεται πάνω µου σαν θύελλα και µου χαϊδεύει το µάγουλο µε ένα φιλί θερµό 

και τρυφερό, µου ψιθυρίζει, «για σένα έρχοµαι», «για σένα χαλάω τα 

αποτελέσµατα»,  «άστους αυτούς, φύγε από δω, έλα να χτίσουµε ένα λόφο, να 

τον ανέβουµε να δούµε την αυγή».   

ΕΛΕΝ: Γιατί δεχθήκατε να µε βοηθήσετε;   

ΧΟΦΣ: Γιατί... γιατί ήρθατε εδώ και µας ξύπνησατε κυρία Νταστ. Είστε το 

κάτι άλλο... Αυτή η ενέργεια, αυτή η επιµονή σας για τη ζωή... Είναι παράλογα 

µεταδοτική..  Με κάνει να σκέφτοµαι ότι...  

(Ακούγεται από µέσα θόρυβος. Ο Χοφς τραντάζεται..)   

ΕΛΕΝ: Ότι;  

ΧΟΦΣ: Πρέπει να φύγουµε, µπορεί να ξυπνήσει.  

ΕΛΕΝ: Καθήστε ένα λεπτό.. µου λέγατε κάτι πολύ σηµαντικό. 

ΧΟΦΣ: Ναι αλλά...  



31 
 

ΕΛΕΝ: Γιατί τον φοβάστε τόσο;  

ΧΟΦΣ: Τον σέβοµαι.  

ΕΛΕΝ: Είναι όντως τόσο σηµαντικός όσο θέλει να δείχνει;  

ΧΟΦΣ: Κανείς δεν έχει καταφέρει να αντικρούσει τις θεωρίες του.   

ΕΛΕΝ: Και η δική σας αξία;  

ΧΟΦΣ: Δεν ξέρω αν πραγµατικά έχω οποιαδήποτε συνεισφορά. Αν έχω το 

ταλέντο, την ικανότητα, δεν ξέρω τίποτα.  

ΕΛΕΝ: Αν ρωτήσεις εµένα...  

(Ακούγεται από µέσα κι άλλος θόρυβος.)  

ΧΟΦΣ: Πρέπει να πάµε.  

(Ο Χοφς πάει να φύγει προς τα µέσα αλλά η Έλεν τον πιάνει και τον φιλάει. Αυτός 

ανταποκρίνεται.)  

  



32 
 

9. Προθέσεις  

(Μετά από κάποιες µέρες. Ο Χοφς κοιµάται. Ο Αουγκούστους και η Έλεν είναι 

ξύπνιοι.) 

 

ΑΟΥΓΚΟΥΣΤΟΥΣ: Να ξέρετε ότι σας έχω καταλάβει.  

ΕΛΕΝ: Τι έχετε καταλάβει δηλαδή;  

ΑΟΥΓΚΟΥΣΤΟΥΣ: Δεν είστε αυτή που λέτε.  

ΕΛΕΝ: Και ποια είµαι;  

ΑΟΥΓΚΟΥΣΤΟΥΣ: Κάποια άλλη.   

ΕΛΕΝ: Νοµίζω σας έχουν πειράξει τα χαπάκια ροσ µπιφ.   

ΑΟΥΓΚΟΥΣΤΟΥΣ: Βρεθήκατε µέσα στο σύστηµα ενώ το µισείτε. Στην πιο 

κρίσιµη στιγµή της έρευνάς µας. Και ξαφνικά, ενεργοποιείται το σύστηµα 

ασφαλείας.   

ΕΛΕΝ: Ε και;   

ΑΟΥΓΚΟΥΣΤΟΥΣ: Η ζωές µας Μις Σκόνη είναι απολύτως 

προγραµµατισµένες. Κάθε µέρα κάνουµε τα ίδια πράγµατα, βλέπουµε τα ίδια 

πρόσωπα, λέµε τις ίδιες ιστορίες, κάνουµε σχεδόν τα ίδια βήµατα µε την 

προηγούµενη. Και ξαφνικά αυτή η πορεία διακόπτεται µε δύο τρόπους: µε την 

επίθεση και µε την παρουσία σας.  

ΕΛΕΝ: Και πώς φταίω εγώ γι αυτό;  

ΑΟΥΓΚΟΥΣΤΟΥΣ: Πιστεύω ότι τα δύο γεγονότα συνδέονται µεταξύ τους.  

ΕΛΕΝ: Δηλαδή;  

ΑΟΥΓΚΟΥΣΤΟΥΣ: Δηλαδή έχετε κάποια σχέση µε την επίθεση.  



33 
 

ΕΛΕΝ: Θα αστειεύεστε.   

ΑΟΥΓΚΟΥΣΤΟΥΣ: Καθόλου.  

ΕΛΕΝ: Λέτε να θέλω να αυτοκτονήσω;  

ΑΟΥΓΚΟΥΣΤΟΥΣ: Όχι, αυτό δεν είναι καθόλου του χαρακτήρα σας... λέω 

ότι µπήκατε για να µας καταστρέψετε και κλειστήκατε κατά λάθος εδώ µέσα.  

ΕΛΕΝ: Είστε τρελός.  

ΑΟΥΓΚΟΥΣΤΟΥΣ: Ή εσείς ένοχη.  

ΕΛΕΝ: Δεν µπορώ να σας ακούω. 

ΑΟΥΓΚΟΥΣΤΟΥΣ: Αν το παραδεχθείτε, δεν θα το µεταβιβάσω στον κύριο 

Χοφς που τόσο ροµαντικά επιχειρείτε να γοητεύσετε...  

ΕΛΕΝ: Να του πείτε ό,τι θέλετε, νοµίζω χρειάζεται να ευθυµήσει λίγο µε τα 

αστεία σας.  

ΑΟΥΓΚΟΥΣΤΟΥΣ: Βλέπω δε φοβάστε τίποτα.  

ΕΛΕΝ: Φοβάµαι να µείνω εδώ µέσα. Φοβάµαι το θάνατο... ή µάλλον όχι το 

θάνατο, φοβάµαι την απουσία αντίδρασης, αυτό φοβάµαι!  

ΑΟΥΓΚΟΥΣΤΟΥΣ: Και πιστεύετε ότι ο κύριος Χοφς θα σας βοηθήσει µετά 

από όσα του πω;   

ΕΛΕΝ: Θα το ρισκάρω!   

ΑΟΥΓΚΟΥΣΤΟΥΣ: Θα δώσει βάση στα στοιχεία.  

ΕΛΕΝ: Τις συµπτώσεις;   

ΑΟΥΓΚΟΥΣΤΟΥΣ: Πώς φτάσατε στον όροφό µας;  

ΕΛΕΝ: Με το ασανσέρ. 



34 
 

ΑΟΥΓΚΟΥΣΤΟΥΣ: Το ασανσέρ ήταν σφραγισμένο!  

ΕΛΕΝ: Τι εννοείτε;  

ΑΟΥΓΚΟΥΣΤΟΥΣ: Εννοώ ότι ο συναγερμός καθυστέρησε να χτυπήσει, 

ωστόσο το σύστηµα ασφαλείας είχε ήδη ενεργοποιηθεί από τη στιγµή που 

σταµάτησε το ρολόι µας. Γι αυτό και δεν µπορέσαµε να ανοίξουµε την πόρτα. 

Οι υπόλοιποι έφυγαν, άρα το σύστηµα δέχθηκε επίθεση µετά τις πέντε και 

µέχρι τις οκτώ που εµφανιστήκατε εσείς. Αυτό σηµαίνει ότι τρεις ώρες 

τουλάχιστον όλα τα µηχανήµατα ασφαλείας δεν µπορούσαν να λειτουργήσουν.    

ΕΛΕΝ: Λέτε ό,τι θέλετε. Εγώ ...  

ΑΟΥΓΚΟΥΣΤΟΥΣ: Είστε πληγωµένη και κατηγορείτε το σύστηµα γι αυτό. 

Έχετε κίνητρο και ευκαιρία για να αναµιχθείτε µε την επίθεση. Μπήκατε µέσα 

πριν την επίθεση προφανώς για να απορρυθµίσετε το ρολοί µας και 

παγιδευτήκατε εδώ κάτω µαζί µας!  

ΕΛΕΝ: Δεν είναι αλήθεια!  

ΑΟΥΓΚΟΥΣΤΟΥΣ: Σταµατήστε δεσποινίς να µας κοροϊδεύετε. Και κυρίως 

σταματήστε να επηρεάζετε τον Χοφς.   

ΕΛΕΝ: Κι εσείς σταματήστε να πιστεύετε ότι έχετε όλες τις απαντήσεις! Ναι, 

µισώ το σύστηµα που εσείς λατρεύετε, όμως δεν θα έκανα ποτέ κάτι εναντίον 

του που να περιλαµβάνει το θάνατο ανθρώπων, πολύ περισσότερο το δικό µου! 

Εντάξει, ήµουν στον όροφό σας λίγο πριν τις πέντε. Ήρθα κατευθείαν σε σας 

και είχα σκοπό να παραλείψω τους άλλους ορόφους. Το έχω ξανακάνει, ξέρετε, 

και το υπερσύστηµά σας δεν κατάλαβε τίποτα. Τα εργαστήρια είναι τόσο 

καθαρά που δεν χρειάζεται να καθαρίζονται κάθε µέρα. Όµως εσείς ήσασταν 

ακόµη µέσα. Πήγα να φύγω για να µη µε δείτε και το ασανσέρ δεν 

λειτουργούσε.  Οπότε ξέµεινα εδώ και περίµενα να ανοίξετε. Όταν πέρασε η 



35 
 

ώρα αποφάσισα  να εµφανιστώ. Κι έτσι βρεθήκαµε  σ’αυτό το κουτί οι τρεις 

µας να τρωγόµαστε.  

ΑΟΥΓΚΟΥΣΤΟΥΣ: Απίστευτο. Πληρώνεστε τόσα χρήµατα και δεν κάνετε 

καν τη δουλειά σας.  

ΕΛΕΝ: Και µε το παραπάνω. Τι φταίω εγώ αν µε πληρώνετε για να καθαρίζω 

όταν δεν χρειάζεται;   

ΑΟΥΓΚΟΥΣΤΟΥΣ: Μπορείτε να αποδείξετε οτιδήποτε από αυτά που λέτε;  

ΕΛΕΝ: Όχι.  

ΑΟΥΓΚΟΥΣΤΟΥΣ: Τότε είναι σα να µην τα είπατε.   

ΕΛΕΝ: (παύση.) Και θα πείτε στον Πήτερ ότι εγώ φταίω για την επίθεση;  

ΑΟΥΓΚΟΥΣΤΟΥΣ: Θα ήταν καλό για να ξεφύγει λίγο από την επιρροή σας. 

Αλλά δεν είναι καλή στιγµή για απωθημένα. Εξάλλου ούτε εγώ µπορώ να 

αποδείξω τίποτα. Ήθελα απλά να δω τις προθέσεις σας.  

ΕΛΕΝ: Μπλοφάρατε;  

ΑΟΥΓΚΟΥΣΤΟΥΣ: Υπήρχε µόνο µία πιθανότητα να βγούµε από εδώ. Αν 

εσείς είχατε κάποια ανάμιξη... τότε θα µπορούσαµε ίσως να ανατρέψουµε ό,τι 

είχατε κάνει.   

ΕΛΕΝ: Και δεν µπορούσατε να το ρωτήσετε µε καλύτερο τρόπο;  

ΑΟΥΓΚΟΥΣΤΟΥΣ: Καµιά φορά χρειάζεται λίγη πίεση για να βγει η 

αλήθεια.  

ΕΛΕΝ: Ίσως αυτό που χρειάζεται τώρα είναι να πιεστείτε εσείς λίγο. 

ΑΟΥΓΚΟΥΣΤΟΥΣ: Μόνο μη μου ζητάτε να ελπίζω. 

 



36 
 

10. Ποντίκια  

(O Aουγκούστους κάθεται. Ο Χοφς και η Έλεν είναι στο κοµπιούτερ.)  

  

ΧΟΦΣ: Αδύνατον. Είναι αδύνατο να συνδεθούµε µε τον κεντρικό υπολογιστή.  

ΕΛΕΝ: Τι σηµαίνει αυτό;  

ΧΟΦΣ: Ότι δεν µπορούµε να ελέγξουµε τίποτα.  

ΕΛΕΝ: Δεν το χωράει το µυαλό µου.  

ΑΟΥΓΚΟΥΣΤΟΥΣ: Απορώ κύριε συνάδελφε µε την όρεξή σας για παιχνίδια.   

ΧΟΦΣ: Το σύστηµα ασφαλείας αµύνεται στις εξωτερικές παρεµβολές.  

ΕΛΕΝ: Όλα τα συστήµατα παρακάµπτονται. 

ΧΟΦΣ: Αυτό φαίνεται πως όχι. 

ΕΛΕΝ: Πητ, σε παρακαλώ... δεν µπορείς να κάνεις µια ακόµη προσπάθεια;  

ΧΟΦΣ: Είναι πολύ δύσκολο.  

ΑΟΥΓΚΟΥΣΤΟΥΣ: Προφανώς πήρατε πολύ σοβαρά την παρότρυνσή µου.  

ΧΟΦΣ: Πάντα παίρνω σοβαρά αυτά που µου λέτε.    

ΕΛΕΝ: Μα τίποτα δε λειτουργεί µε το χέρι;  

ΧΟΦΣ: Δυστυχώς όχι. Το διαπιστώσαµε και µόνοι µας...  

ΕΛΕΝ: Ε τότε πρέπει οπωσδήποτε να µπούµε σε αυτό το σύστηµα ασφαλείας.  

ΧΟΦΣ: Σχεδόν απροσπέλαστο.  

ΕΛΕΝ: Μα ποιος το σχεδίασε;   

( Ο Χοφς δεν απαντάει.)  



37 
 

ΑΟΥΓΚΟΥΣΤΟΥΣ: Πείτε της κύριε συνάδελφε.  

( Ο Χοφς δεν απαντάει.)  

ΕΛΕΝ: Λοιπόν;   

ΑΟΥΓΚΟΥΣΤΟΥΣ: Εγώ.  

ΕΛΕΝ: Εσείς; Και δεν µας το λέτε τόσο καιρό;  

ΑΟΥΓΚΟΥΣΤΟΥΣ: Τόσο καιρό δε σας λέω ότι δεν µπορούµε να κάνουµε 

τίποτα;  

ΕΛΕΝ (στον Χοφς.): Εσύ το ήξερες αυτό;  

ΧΟΦΣ: Ήξερα ότι ο κύριος καθηγητής προέδρευε στο σχεδιασµό.  

ΕΛΕΝ: Και λέει αλήθεια; δεν υπάρχει τρόπος να παρακαµφθεί;  

ΑΟΥΓΚΟΥΣΤΟΥΣ: Πείτε της κύριε Χοφς επιτέλους την αλήθεια.  

ΧΟΦΣ: Έλεν εγώ...  

ΕΛΕΝ: Με κοροϊδεύεις τόσο καιρό;  

ΑΟΥΓΚΟΥΣΤΟΥΣ: Προφανώς.  

ΕΛΕΝ (στον Χοφς.): Με κοροϊδεύεις;  

ΧΟΦΣ: Η αλήθεια είναι ότι θεωρητικά είναι ακατόρθωτο να βγούµε... Αλλά...  

ΕΛΕΝ: Ακατόρθωτο.. Θεωρητικά. Δηλαδή.. αποκλείεται! Αυτό θα πει 

ακατόρθωτο... Αυτό εννοείτε αλλά δε µου το λέτε. Γιατί είστε ψεύτες. Και 

τρελοί! Του είπατε να µε βοηθήσει ενώ ξέρατε και οι δύο ότι αυτό ήταν 

αδύνατο... Πού είναι η λογική; Πρέπει να βγω έξω. Δεν µπορώ να πάρω 

αναπνοή. Εδώ µέσα... εδώ µέσα.. υπάρχει κάτι ψόφιο.... Συρράξεις, συστήµατα, 

υποσυστήµατα...  Μιλάτε µε λέξεις που δεν υπάρχουν... για πράγµατα που δεν 

υπάρχουν...  Ήχος χωρίς ήχο... Ζωή χωρίς ζωή.. Έχετε ψοφήσει, αυτό είναι! 



38 
 

Είμαι εγκλωβισμένη με δύο ψοφίμια. Που θέλουν; Τι θέλουν; Θεέ µου.. Πρέπει 

να αναπνεύσω αέρα... ανθρώπινο, κανονικό! Και ζεσταίνοµαι, ζεσταίνοµαι 

πολύ... Τηγανίζοµαι σαν ψάρι πάνω στην άµµο..! Κι εσείς µε κοιτάζετε σαν 

πειραµατόζωο! Ή μάλλον, σαν κυρίως γεύμα. Πρέπει να δραπετεύσω, να βγω 

έξω, να βγω! Θέλω µια πόρτα, φως, το δωµάτιο αυτό είναι µικρό... και 

µικραίνει κάθε µέρα πιο πολύ... (Δεν μπορεί να αναπνεύσει. Ο Αουγκούστους την 

αγκαλιάζει από πίσω.)   

ΑΟΥΓΚΟΥΣΤΟΥΣ: Ηρεµήστε. Ηρεµήστε Δεσποινίς. Ηρεµήστε. Είναι µια 

κρίση πανικού. Μια απλή κρίση. Δεν είστε ψάρι...(στον Χοφς.) Κύριε 

συνάδελφε κάντε της λίγο αέρα. (Προσπαθούν να την ηρεµήσουν.)   

ΕΛΕΝ: Δεν µπορώ να πάρω αναπνοή...  

ΑΟΥΓΚΟΥΣΤΟΥΣ: Μπορείτε.  

ΕΛΕΝ: Δεν υπάρχει αέρας εδώ µέσα. Μια χαραµάδα φρέσκου αέρα.   

ΧΟΦΣ: Υπάρχει, σας διαβεβαιώ.  

ΕΛΕΝ: Να φύγω…να ανέβω, να βγω έξω…   

ΑΟΥΓΚΟΥΤΟΥΣ: Ήρεµα... ήρεµα...   

(Ηρεμεί σιγά σιγά.) 

ΕΛΕΝ: Θα πεθάνουµε από ασφυξία.  

ΧΟΦΣ: Μην ανησυχείτε... Εγώ είµαι εδώ.  

ΕΛΕΝ: Άσε µε! Δε σε πιστεύω πια! Δεν πιστεύω καν ότι είσαι εδώ! (Δεν θέλει 

να την αγγίζει ο Χοφς.) 

ΑΟΥΓΚΟΥΣΤΟΥΣ: Όλα θα πάνε καλά.  

ΕΛΕΝ: Πρέπει να φύγω από δω µέσα το καταλαβαίνετε; Δεν σας νοιάζει, αλλά 

το καταλαβαίνετε;   



39 
 

ΑΟΥΓΚΟΥΣΤΟΥΣ: Πολύ καλά.   

( Η Έλεν έχει ηρεµήσει, βρίσκεται στην αγκαλιά του Αουγκούστους.)  

ΕΛΕΝ: Δεν καταλαβαίνω τίποτα, δεν καταλαβαίνω...  

ΑΟΥΓΚΟΥΣΤΟΥΣ: Ηρεµήστε (της χαϊδεύει το κεφάλι.).  

ΕΛΕΝ: Τι θα κάνουµε Θεέ µου;  

ΑΟΥΓΚΟΥΣΤΟΥΣ: Υποµονή δεσποινίς Νταστ… 

ΧΟΦΣ: Δεν ρώτησε εσάς κύριε Καθηγητά. Το Θεό ρώτησε.    

ΑΟΥΓΚΟΥΣΤΟΥΣ: Ορίστε;  

ΧΟΦΣ: Λέω ότι ρώτησε το Θεό και εσείς δεν είστε Θεός. Αφήστε την λοιπόν 

ήσυχη. (Ο  Χοφς γυρνάει στην Έλεν.) Έλεν. Δεν σου είπα ψέµµατα. Ο λόγος που 

σε βοηθάω είναι γιατί πιστεύω πραγµατικά ότι μπορώ να παρακάµψω το 

σύστηµα ασφαλείας. 

  



40 
 

11. Nτάµα  

  

ΑΟΥΓΚΟΥΣΤΟΥΣ: (γελάει.) Να παρακάµψετε το σύστηµα. Αυτό που λέτε 

είναι αστείο. Το σύστηµα αποµονώνεται, από τη στιγµή που δεχόµαστε 

επίθεση.  Αφού ξέρετε. 

ΧΟΦΣ: Κι αν κάνετε κάπου λάθος;  

ΑΟΥΓΚΟΥΣΤΟΥΣ: Λάθος;  

ΧΟΦΣ: Το σχεδιάσατε πριν από τόσα χρόνια. Αν ξεχάσατε κάτι; Αν δεν 

υπολογίσατε κάτι σωστά;  

ΑΟΥΓΚΟΥΣΤΟΥΣ: Σας διαβεβαιώνω ότι τα υπολόγισα όλα.  

ΧΟΦΣ: Κύριε καθηγητά, µε όλο το σεβασµό, πάντα υπάρχει περίπτωση να 

ξεχάσατε κάτι.  

ΑΟΥΓΚΟΥΣΤΟΥΣ: Κι αυτό το κάτι θα το βρείτε εσείς;  

ΧΟΦΣ: Θα προσπαθήσω.  

ΑΟΥΓΚΟΥΣΤΟΥΣ: Έξι χρόνια είστε υπό την καθοδήγησή µου. Έχετε δει 

ποτέ να κάνω κάποιο λάθος;  

ΧΟΦΣ: Όχι.   

ΑΟΥΓΚΟΥΣΤΟΥΣ: Έχετε διορθώσει ποτέ εσείς κάτι που έκανα εγώ;  

ΧΟΦΣ: Όχι.   

ΑΟΥΓΚΟΥΣΤΟΥΣ: Και τότε πώς πιστεύετε ότι θα µπορέσετε να παρέµβετε 

στο σύστηµα;  

ΧΟΦΣ: Απλά το πιστεύω. 

ΑΟΥΓΚΟΥΣΤΟΥΣ: Χωρίς στοιχεία. 



41 
 

ΧΟΦΣ: Χωρίς κανένα στοιχείο.  

ΑΟΥΓΚΟΥΣΤΟΥΣ: Μένω κατάπληκτος... Ξεχάσατε όλα αυτά που µαθαίνατε 

τόσο καιρό. Ή για να το διατυπώσω καλύτερα, αρχίσατε να σκέφτεστε µε άλλα 

σηµεία του σώµατός σας.  

ΧΟΦΣ: Δε σας επιτρέπω!  

ΑΟΥΓΚΟΥΣΤΟΥΣ: Αποκηρύσσετε όλη σας τη γνώση και δε µου επιτρέπετε 

κιόλας;   

ΧΟΦΣ: Γνώση! Συγχαρητήρια! Ποια είναι η χρησιμότητά της τώρα;  

ΑΟΥΓΚΟΥΣΤΟΥΣ: Γλιτώνει από άσκοπες κινήσεις και γελοιοποιήσεις.  

ΧΟΦΣ: Και το να καθόµαστε άπρακτοι δεν έχει κανένα νόηµα.  

ΑΟΥΓΚΟΥΣΤΟΥΣ: Θα ξεχάσετε ό,τι είστε, προκειµένου να βρείτε νόηµα;   

ΧΟΦΣ: Εξερευνώ και άλλες πιθανότητες. Ενεργώ!   

ΑΟΥΓΚΟΥΣΤΟΥΣ: Μάταια.  

ΧΟΦΣ: Δεν µπορώ να κάτσω άπρακτος να πεθάνω! Σε αντίθεση µε εσάς που 

έχετε παραιτηθεί τελείως και περιµένετε µε χαρά θα έλεγα την επιβεβαίωσή 

σας.  

ΑΟΥΓΚΟΥΣΤΟΥΣ: Αυτό νοµίζετε; Βλέπω σε δύο εβδοµάδες αρχίσατε να 

µιλάτε σαν την Μις Σκόνη.  

ΧΟΦΣ: Η κυρία έχει περισσότερο µυαλό και από τους δύο µας.   

ΑΟΥΓΚΟΥΣΤΟΥΣ: Η δεσποινίς πιστεύει σε µύθους και παραµύθια. Εσείς 

όµως γνωρίζετε καλά ότι δεν µπορούµε να κάνουµε τίποτε άλλο παρά να 

περιµένουµε.  



42 
 

ΧΟΦΣ: Βαρέθηκα να µου λέτε τι γνωρίζω και τι δε γνωρίζω. Πώς πρέπει να 

σκέφτοµαι. Βαρέθηκα να σας βλέπω και να σας ακούω. Να υιοθετώ την κάθε 

σας άποψη. Να µην αµφισβητώ τίποτα από αυτά που λέτε!  

ΑΟΥΓΚΟΥΣΤΟΥΣ: Αμφισβητήστε µε λοιπόν, αυτό είναι το ζητούµενο!   

ΧΟΦΣ: Να µε αγνοείτε µπροστά σε τρίτους, να παίρνετε όλη τη δόξα και να 

µου πετάτε ψίχουλα ενώ όλα τα κάνουµε µαζί εδώ µέσα!  

ΑΟΥΓΚΟΥΣΤΟΥΣ: Μαθητεύετε ακόµη κύριε Χοφς... Όλοι έχουµε περάσει 

από αυτό το στάδιο.  

ΧΟΦΣ: Μόνο που σε µένα δεν θα υπάρξει ποτέ επόµενο στάδιο!   

ΑΟΥΓΚΟΥΣΤΟΥΣ: Ατυχία.   

ΧΟΦΣ: Και δεν θα αποδείξω ποτέ την αξία µου, µέχρι που µπορώ να φτάσω!  

ΑΟΥΓΚΟΥΣΤΟΥΣ: Ούτε έτσι θα την αποδείξετε.   

ΧΟΦΣ: Ποτέ δεν πιστέψατε ότι αξίζω.  

ΑΟΥΓΚΟΥΣΤΟΥΣ: Εσείς ποτέ δεν πιστέψατε ότι αξίζετε! Ποτέ δε σας 

ενδιέφερε αυτό που κάνετε, έτσι όπως έπρεπε να σας ενδιαφέρει. Πάντα υπήρχε 

κάτι άλλο στο πίσω µέρος του µυαλού σας, κάτι ανεπαίσθητο, αόριστο, µια 

φωνή που σας εµποδίζει να αφοσιωθείτε ολόκληρος σε ένα σκοπό, να δώσετε 

όλο σας το είναι!  

ΧΟΦΣ: Εννοείτε να αφοσιωθώ σε σας και στο εγώ σας.  

ΑΟΥΓΚΟΥΣΤΟΥΣ: Ποτέ δεν νοιαστήκατε αρκετά για οτιδήποτε, πάντα 

είστε έτοιµος να αλλάξετε θέση και γνώµη στο λεπτό, επιρρεπής στον καιρό, 

στον άνεµο, στη σκόνη, στα πάντα.  

ΧΟΦΣ: Σας πονάει που δεν επηρεάζοµαι πια από εσάς.   

ΑΟΥΓΚΟΥΣΤΟΥΣ: Σαχλαµάρες!  



43 
 

ΧΟΦΣ: Χάσατε το µυαλό σας και το µέτρο από τα πολλά βραβεία! Δεν 

δέχεστε καν το ενδεχόµενο να κάνετε λάθος. Νοµίζετε ότι κατέχετε όλη τη 

γνώση και κανένας δεν µπορεί να σας ξεπεράσει. Αλλά αν εσείς κουραστήκατε 

να προσπαθείτε, είστε ελεύθερος να σταµατήσετε! (Ο Χοφς σπρώχνει τον 

Αυγούστο, τον αναγκάζει να καθήσει σε µια καρέκλα.) Καθήστε εδώ, στη γωνία και 

να παρακολουθήσετε πώς ένας νεότερος που δεν σκέφτεται, θα βρει το λάθος 

σας, θα σας ξεπεράσει, θα σας δείξει ότι έχετε άδικο και αυτό θα σώσει την 

πολύτιµη ζωή σας!   

(Παύση.) 

 ΑΟΥΓΚΟΥΣΤΟΥΣ: Ίσως να έχετε δίκιο Χοφς. Ίσως να κουράστηκα πια. 

Και ίσως να σας κούρασα κι εσάς µαζί. Αλληλεπιδράστε Χοφς. Με το 

περιβάλλον που σας επηρεάζει. Ίσως έτσι να βρείτε τις απαντήσεις που 

χρειάζεστε.  

ΧΟΦΣ: Αυτό κάνω.  

(Παύση.)  

ΕΛΕΝ:  Κύριε καθηγητά... µπορούµε να βασιστούµε στη βοήθειά σας αν 

χρειαστούµε κάτι;  

ΑΟΥΓΚΟΥΣΤΟΥΣ: Δεν την αρνήθηκα ποτέ.  Μόνο µη µου ζητάτε να 

ελπίζω.   

  

  

  

  

  



44 
 

12. Εντολή  

(Μετά από κάποιες µέρες. Στο εργαστήριο, ο Χοφς και η Έλεν είναι πάνω από έναν 

υπολογιστή. Ο Αουγκούστος κάθεται σε µία γωνία.)  

  

ΧΟΦΣ: Νοµίζω ...  

ΕΛΕΝ: Τι πράγµα;  

ΧΟΦΣ: Νοµίζω ότι ίσως βρήκα ένα τρόπο.  

ΕΛΕΝ: Τρόπο τι;   

ΧΟΦΣ: Να δώσω µια εντολή;  

ΕΛΕΝ: Τι εντολή;   

ΧΟΦΣ: Στο σύστηµα. Να ελέγξω κάποιες λειτουργίες.  

ΕΛΕΝ: Τι θα πει νοµίζετε;  

ΧΟΦΣ: Δεν ξέρω αν δουλεύει.  

ΕΛΕΝ: Πώς δεν το ξέρετε;  

ΧΟΦΣ: Κύριε καθηγητά...   

ΑΟΥΓΚΟΥΣΤΟΥΣ: Παρακαλώ.  

ΧΟΦΣ: Αν χρησιµοποιήσουµε αυτή τη στρέβλωση του αλγορίθµου... (γράφει 

κάτι στο χαρτί και το δείχνει στον Αουγκούστους.)  

ΕΛΕΝ: Βοηθήστε µας! Σας ικετεύουµε βοηθήστε µας!  

ΑΟΥΓΚΟΥΣΤΟΥΣ: Στρέβλωση;  

ΧΟΦΣ: Ναι. Κοιτάξτε αυτό... Είναι ένα αποτέλεσµα που δεν χρησιµοποιούµε 

γιατί έχει αλλοιωθεί από περιβαλλοντικούς παράγοντες. Μετά τις αµµοθύελες 



45 
 

του Μαΐου είχαµε µια σειρά τέτοιων αποτελεσµάτων. Δεν τα κοιτάξατε γιατί 

δεν σας ενδιέφεραν ποτέ... Όµως εγώ... πάντα πίστευα ότι η έρηµος έχει κάτι να 

µας πει. Δεν ήξερα τι... Αλλά τώρα...  

ΕΛΕΝ: Κοιτάξτε το κύριε καθηγητά... Είναι πολύ σηµαντικό.  

ΑΟΥΓΚΟΥΣΤΟΥΣ: (Τα µελετάει.) Χοφς...   

ΧΟΦΣ: Κύριε καθηγητά εγώ... τις προάλλες...  

ΑΟΥΓΚΟΥΣΤΟΥΣ: Ξέρω. Ωστόσο... (Του γράφει κάτι στο χαρτί.)  

ΧΟΦΣ: Ναι, ναι, αλλά .... (Γράφει κάτι άλλο.)  

ΕΛΕΝ: Τι λέτε; τι γίνεται;  

ΑΟΥΓΚΟΥΣΤΟΥΣ: Θεωρητικά ενδιαφέρουσα περίπτωση.  

ΧΟΦΣ: Είναι βασισµένο στη µέθοδό σας κύριε καθηγητά... µε µια µικρή 

παραλλαγή. 

ΑΟΥΓΚΟΥΣΤΟΥΣ: Δεν ξέρω αν θα δουλέψει…  

ΕΛΕΝ: Όχι πια. Όχι άλλη απογοήτευση.  

ΧΟΦΣ: Εγώ φταίω. Ήµουν χαζός, αφελής... όπως πάντα. Συγνώµη Έλεν που 

σε απογοητεύω... Συγνώµη κύριε καθηγητά. Είχατε δίκιο. Δεν µπορώ να σας 

ξεπεράσω… δεν έχω αυτό που χρειάζεται. Γιατί να πιστέψω ότι µπορώ;  

ΑΟΥΓΚΟΥΣΤΟΥΣ: ...είναι όµως µια πιθανότητα.  

ΧΟΦΣ: Μία στις χίλιες;  

ΑΟΥΓΚΟΥΣΤΟΥΣ: (Υπολογίζει κάτι σε ένα χαρτί.) Θεωρητικά πιο πιθανή.   

ΧΟΦΣ: Δεν το πιστεύω... Είναι αληθινό... Είναι...  

ΕΛΕΝ: (Τον αγκαλιάζει.) Μπράβο Πητ!   



46 
 

ΧΟΦΣ: Αλήθεια κύριε καθηγητά;  

ΑΟΥΓΚΟΥΣΤΟΥΣ: Γιατί να πω ψέματα;   

ΧΟΦΣ: Λέτε να δουλέψει;  

ΑΟΥΓΚΟΥΣΤΟΥΣ: Είναι µια υπόθεση εργασίας.  

ΧΟΦΣ: Πραγματικά;  

ΑΟΥΓΚΟΥΣΤΟΥΣ: Αξίζει να δοκιμαστεί.   

ΕΛΕΝ: Στείλε! Στείλε τώρα. Πόσες λέξεις µπορείς να στείλεις;  

ΧΟΦΣ: Δεν µπορώ να στείλω λέξεις, µόνο κώδικα.  

ΕΛΕΝ: Και τι θα λέει;   

ΧΟΦΣ: Θα ζητάει να ενεργοποιηθεί το ασανσέρ.  

ΑΟΥΓΟΥΣΤΟΥΣ: Μην ξεχάσετε να αναφέρετε τον κωδικό σας.  

ΧΟΦΣ: Τον κωδικό µου;  

ΑΟΥΓΚΟΥΣΤΟΥΣ: Να φανεί ποιος εισέβαλε στο σύστηµα.  

ΧΟΦΣ: Δεν χρειάζεται κύριε καθηγητά.   

ΑΟΥΓΚΟΥΣΤΟΥΣ: Είναι απολύτως απαραίτητο. Εάν δουλέψει και βγούµε 

από εδώ, θα πρέπει να θωρακιστεί περισσότερο. Και θα µπορεί να το κάνει 

αυτό µόνο αυτός που το έσπασε. Να µη σας κλέψω και αυτή τη δόξα.  

ΧΟΦΣ: Κύριε καθηγητά, δεν το εννοούσα. Εσείς ξέρετε ότι...  

ΑΟΥΓΚΟΥΣΤΟΥΣ: Ξέρω Χοφς, ότι για να ξεπεράσεις τον εαυτό σου 

χρειάστηκε τελικά ένας εγκλεισµός και λίγη σκόνη. Μπορεί να το έκανες κάπως 

άγαρµπα αλλά το βασικό είναι ότι τα κατάφερες. Διατύπωσες µια πρωτότυπη 

πρόταση. Είµαι περήφανος για σένα.  



47 
 

13. Κόκκινη χένα   

(Μετά από πολλές µέρες.Η Έλεν, ο Χοφς και ο Αουγκούστους κάθονται φανερά 

εξαντληµένοι στο εργαστήριο. Η Ελεν ψάχνει στο κουτί µε τα χαπάκια.)  

  

ΕΛΕΝ: Τίποτα.  

ΧΟΦΣ: Δεν υπάρχει τίποτα;  

ΕΛΕΝ: Το τελευταίο το µοιραστήκαµε χθες.  

ΑΟΥΓΚΟΥΣΤΟΥΣ: Λίγη υποµονή ακόµη. Λίγη υποµονή.  

ΕΛΕΝ: Πόσος καιρός είµαστε εδώ µέσα;  

ΧΟΦΣ: Υπολογίζω πάνω από ένα µήνα.  

ΕΛΕΝ: Κι ακόµη τίποτα.  

ΧΟΦΣ: Τίποτα.  

ΕΛΕΝ: Πότε θα ξέρουµε αν θα δουλέψει η εντολή;  

ΧΟΦΣ: Θα έρθει το ασανσέρ.  

ΕΛΕΝ: Πότε;  

ΧΟΦΣ: Ανά πάσα στιγµή.   

ΕΛΕΝ: Και αν... ω µη γένοιτο...   

ΧΟΦΣ: Η έκρηξη θα γίνει τμηματικά στους ορόφους και θα μεταφερθεί µέσω 

του φρεατίου. Εποµένως η πόρτα θα ανοίξει και… 

ΕΛΕΝ: Πότε;   

ΧΟΦΣ: Ανά πάσα στιγµή.  



48 
 

ΕΛΕΝ: Πόσο µπορούµε να αντέξουµε χωρίς τροφή;  

ΧΟΦΣ: Όχι πολύ.  

ΕΛΕΝ: Θέλω να ξέρεις... Θέλω να ξέρετε ότι αν είχαμε συναντηθεί σε άλλες 

συνθήκες… και µε τους δύο... θα είχα χαρεί πάρα πολύ για τη γνωριµία. 

Πραγµατικά πάρα πολύ.  

ΧΟΦΣ: Εγώ Έλεν, ό,τι και να γίνει, δεν ξέρω αν θα αντάλλαζα τη γνωριµία 

µας µε κάτι άλλο.  

ΕΛΕΝ: Όταν βγούµε έξω...   

(Ο Αουγκούστους χάνει τις αισθήσεις του και σωριάζεται στο πάτωµα.)   

ΧΟΦΣ: Κύριε καθηγητά;  

ΕΛΕΝ: Κύριε καθηγητά;  

ΧΟΦΣ: Χανς! Είσαι καλά;  

(Ο Αουγκούστους ανοίγει τα µάτια.)  

ΑΟΥΓΚΟΥΣΤΟΥΣ: Καλά είµαι. Σας άκουγα και ξαφνικά…  

ΕΛΕΝ: Λιποθυµήσατε.  

ΑΟΥΓΚΟΥΣΤΟΥΣ: Ήρθε αυτό το χέρι… Από μακριά... Με χάιδεψε στο 

πρόσωπο.... Με ρώτησε που βρίσκοµαι. Του είπα ότι βρίσκοµαι στην πύλη...  

ΧΟΦΣ:  Χανς, σύνελθε.   

ΕΛΕΝ: Φέρ’του κάτι... ένα χάπι. Ο άνθρωπος ψήνεται στον πυρετό.  

(Ο Χοφς πάει να ψάξει και η Έλεν παίρνει τον Αουγκούστους αγκαλιά.)  

ΕΛΕΝ: Ποια πύλη;  



49 
 

ΑΟΥΓΚΟΥΣΤΟΥΣ: Το χέρι ήταν ολόκληρο ζωγραφισµένο µε κόκκινη χένα. 

Μαροκινή. Αυτή που τα κορίτσια φορούν την ηµέρα του γάµου τους. Κόκκινη 

χένα και κόκκινα πέπλα... Και φλουριά στο πρόσωπο... Και µετά αρχίζει η 

µουσική (μουρμουρίζει ένα σκοπό.). 

ΕΛΕΝ: Γίνεται γάµος;  

ΑΟΥΓΚΟΥΣΤΟΥΣ: Και εγώ βρίσκοµαι κάτω από την πύλη και περιµένω… 

Περιµένω να δω τα κατάµαυρα µάτια της κάτω από το πέπλο, αµυγδαλωτά, και 

να ακουμπήσω τα χέρια της, τα βαµµένα. Περιµένω. Το ξέρει άραγε ότι 

περιµένω;   

ΕΛΕΝ: Το ξέρει.  

ΑΟΥΓΚΟΥΣΤΟΥΣ: Εσείς µε καταλαβαίνετε, ξέρετε ότι θέλω να έρθει, ξέρετε 

ότι ποτέ δεν ήθελα οτιδήποτε άλλο εκτός από αυτή...   

ΕΛΕΝ: (Του χαιδεύει το πρόσωπο.) Θα έρθει. (Στον Χοφς.): Λίγο νερό, 

γρήγορα, έχει ίκτερο. 

ΧΟΦΣ: Δεν έχουµε φάρµακα και µας τελείωσε και το νερό. 

(Η Έλεν του πιάνει το µέτωπο.)  

ΑΟΥΓΚΟΥΣΤΟΥΣ: ...είναι ζεστό το καλοκαίρι αυτό.. κανείς το ήθελε... 

στέκοµαι στην πύλη και αυτή είναι έρηµη... τα λουλούδια αρχίζουν και 

µαραίνονται... κανείς δεν θα την περάσει... οι Βέρβεροι δε αγαπούν τον 

Αύγουστο.  

ΕΛΕΝ: Μην ανησυχείτε. Τον αγαπούν...   

ΑΟΥΓΚΟΥΣΤΟΥΣ (Της πιάνει το χέρι.): Γιατί δεν ήρθες;   

ΕΛΕΝ: Δεν µπορούσα.   

ΑΟΥΓΚΟΥΣΤΟΥΣ: Σε περίµενα τόσα χρόνια!  



50 
 

ΕΛΕΝ: Το ξέρω.   

ΑΟΥΓΚΟΥΣΤΟΥΣ: Δεν σου αξίζει πια να σε περιµένω.  

 (Ο Αουγκούστους της χαιδεύει και τη φιλάει.  Μετά κοιµάται στην αγκαλιά της.)  

  



51 
 

14. Φως  

(Στην ίδια κατάσταση, µετά από κάποιες µέρες. Ο Αουγκούστους είναι ξαπλωµένος µε 

το κεφάλι στα πόδια της Ελεν, ο Χοφς δίπλα της, πολύ εξαντληµένοι.)  

  

ΕΛΕΝ: Κράτα µου το χέρι Πητ… 

ΧΟΦΣ: Δεν καταταλαβαίνω τίποτα, τίποτα.  

ΕΛΕΝ: Τόσος χρόνος πέρασε...   

ΧΟΦΣ: Και δε συνέβη τίποτα.  

ΕΛΕΝ: Αγκάλιασέ µε, τρέµω ολόκληρη...  

ΧΟΦΣ: Κανείς δεν είχε δίκιο. Κανείς δεν είχε άδικο.   

ΕΛΕΝ: Νιώθω µια τρύπα στην κοιλιά µου. 

ΧΟΦΣ: Ούτε καν έκρηξη. Καµία αντίδραση, από πουθενά. Σκέτο τίποτα.  

ΑΟΥΓΚΟΥΣΤΟΥΣ: Η θεωρία σου... είναι βάσιµη...  

ΧΟΦΣ: Δε µου αρκεί πια. Θα πεθάνω, θέλω να δω ένα αποτέλεσµα.  Μακάρι 

να µην είχα στείλει ποτέ την εντολή.  

ΕΛΕΝ: Μόνο αυτή η ελπίδα µε κρατάει. 

ΧΟΦΣ: Η ελπίδα... η ελπίδα σβήνει.  Τίποτα δεν γίνεται, ούτε έκρηξη, ούτε 

διαφυγή. Ούτε θα καταλάβουµε ποτέ. Θα µείνουµε εδώ να πεθάνουµε  από 

εξάντληση.... στο σκοτάδι.  Κύριε καθηγητά, πώς νιώθετε που θα σας οδηγήσει 

στο θάνατο όχι µια έκρηξη αλλά το ίδιο σας το σώμα; 

ΕΛΕΝ: Τι σηµασία έχει; 

ΑΟΥΓΚΟΥΣΤΟΥΣ: Προδοµένος.  



52 
 

ΧΟΦΣ: Από την έκρηξη;  

ΑΟΥΓΚΟΥΣΤΟΥΣ: Από Αυτήν.  

ΕΛΕΝ: Πονάει το σώµα µου. Τα κόκαλά µου.  

ΧΟΦΣ: Κι εµένα.  

ΕΛΕΝ: Και κρυώνω πολύ.  

ΧΟΦΣ: Ποιο θα είναι το τέλος κύριε καθηγητά;   

ΕΛΕΝ: Και πότε θα ρθει;  

ΑΟΥΓΚΟΥΣΤΟΥΣ: Το τέλος... Το τέλος είναι μια εξίσωση αλλά ο καθένας 

από εμάς είναι μια διαφορετική τιμή στη μεταβλητή της. (Κοιτάει την Έλεν.) Το 

τέλος θα είναι διαφορετικό για τον καθένα μας. 

(Η Έλεν σηκώνει το κεφάλι.)  

ΕΛΕΝ: Κάτι νιώθω.  

ΑΟΥΓΚΟΥΣΤΟΥΣ: Αλλάζει ο αέρας… γίνεται πιο πυκνός...  

ΕΛΕΝ: Μυστήριος.  

ΧΟΦΣ: Κάτι ακούω... σαν βοή...  

ΑΟΥΓΚΟΥΣΤΟΥΣ: (Ανασηκώνεται.) Βοή; Πού;   

ΧΟΦΣ: Από εκεί! (Δείχνει προς το ασανσέρ..)  

(Ακούγεται ένας ήχος που δυναμώνει. Θα μπορούσε να ξεκινάει η λειτουργία του 

ασανσέρ αλλά θα μπορούσε να είναι και η φωτιά που έρχεται από το φρεάτιο.). 

ΕΛΕΝ: Το ασανσέρ. Έρχεται, κατεβαίνει!  

ΑΟΥΓΚΟΥΣΤΟΥΣ: Η έκρηξη...   

ΧΟΦΣ: Η σκόνη.   



53 
 

(Σέρνονται όλοι προς την πόρτα του ασανσέρ. Πιάνονται από τα χέρια.)  

ΕΛΕΝ: Επιτέλους... σωθήκαµε.  

ΧΟΦΣ: ...θα  µάθουµε.  

ΑΟΥΓΚΟΥΣΤΟΥΣ: ...τελείωσε.  

(Ανοίγει η πόρτα και βλέπουµε ένα δυνατό φως που µας τυφλώνει. Δεν ξέρουµε αν 

τελικά βλέπουµε το φως του ασανσέρ ή την έκρηξη.)  

ΕΛΕΝ, ΧΟΦΣ, ΑΟΥΓΚΟΥΣΤΟΥΣ (µαζί.): Το ήξερα!  

 

(Σκοτάδι.) 

  

 


