









































BOOK.indd


Το περίεργο με το βιβλίο αυτό είναι ότι καθώς δεν 
αποτελεί μια ενιαία ιστορία θα περίμενε κανείς να 
είναι από εκείνα τα βιβλία με στίχους ή γνωμικά που 
μετά από λίγο καταντούν κουραστικά... Το βιβλίο αυτό 
όμως δεν σε αφήνει να το βάλεις κάτω. Είναι εθιστικά 
τα “κερασάκια”! Πιάνεις τον εαυτό σου να θέλει να 
διαβάσει το επόμενο “κερασάκι”. Και μάλιστα εκεί 
που νομίζεις ότι μόλις διάβασες ένα “κερασάκι” που 
ταιριάζει απόλυτα στο παιδί σου ή στους μαθητές σου, 
σκάει μύτη ένα “κερασάκι” που ταιριάζει απόλυτα 
σε εσένα τον ανυποψίαστο ενήλικα αναγνώστη! Και 
τότε συνειδητοποιείς ότι τα “κερασάκια” αποτελούν 
“κλήσεις αφύπνισης” του εφησυχασμού σου, σε κάνουν 
να θέλεις να “εξετάσεις” τον ίδιο σου τον εαυτό... 

Ευτυχία Κ. Ασπροδίνη,
Αναπληρώτρια Καθηγήτρια Φαρμακολογίας,

Τμήματος Ιατρικής, Πανεπιστημίου Θεσσαλίας.

ISBN: 978-960-93-7104-9

τα κερασάκια

ΣΤΕΛΙΟΣ ΚΕΡΑΣΙ∆ΗΣ

Α Ν Α Ξ Α Γ Ο Ρ Ε Ι Ο
Ν Ε Α  Ε Ρ Υ Θ Ρ Α Ι Α



ΤΑ ΚΕΡΑΣΑΚΙΑ

Νέα Ερυθραία 2015





ΣΤΕΛΙΟΣ ΚΕΡΑΣΙ∆ΗΣ
Φυσικός, ∆ιδάκτωρ της Ιατρικής Σχολής του Πανεπιστημίου της Κρήτης

∆ιευθυντής του Αναξαγορείου Λυκείου της Νέας Ερυθραίας

Τα κερασάκια



ISBN: 978-960-93-7104-9

© Στέλιος Κερασίδης

Φυσικός, ∆ρ. Ιατρικής Σχολής Πανεπιστημίου Κρήτης 

E-mail: kerassidis@gmail.com



5

Πρόλογος

Ποιο είναι το υπέρτατο δώρο που μπορεί να χαρίσει ένας εκ-
παιδευτικός στους μαθητές του αν όχι η έμπνευση; Ποιος δεν βρέθηκε 
κάποια στιγμή στη ζωή του να θέλει να ασχοληθεί με ένα αντικείμενο 
όχι μόνο από αποδεδειγμένη αγάπη για το αντικείμενο αυτό καθαυτό, 
αλλά γιατί επηρεάστηκε από έναν δάσκαλο; Το βιβλίο αυτό αποτελεί το 
πόνημα ενός εμπνευσμένου δασκάλου.

Παρά την έκπληξη πίσω από κάθε «κερασάκι», το βιβλίο ουδό-
λως με αιφνιδίασε παρόλο που ούτε είχα ιδέα για αυτή τη «δραστηριό-
τητα» του Στέλιου, ούτε ποτέ τον γνώρισα ως δάσκαλο. Αντίθετα, όταν 
τον γνώρισα πριν από είκοσι και πλέον χρόνια ήταν ο ίδιος «μαθητευόμε-
νος» εκπονώντας τη διδακτορική του διατριβή στο Πανεπιστήμιο Κρήτης. 
Φτασμένος ήδη Φυσικός, είχε βάλει πρόσκαιρα τη διδασκαλία στην άκρη 
για να ασχοληθεί ερευνητικά με ένα δύσκολο αντικείμενο, το νευρικό 
σύστημα, στο πλέον απαιτητικό Τμήμα Ιατρικής της χώρας, χωρίς ουσια-
στική επίβλεψη και με μηδενική χρηματοδότηση, αλλά με ισχυρό όπλο το 
γνωστό πάθος του για ό,τι καταπιάνεται. 

Θερμός υποστηρικτής της δημιουργικότητας, της ελεύθερης κρι-
τικής σκέψης και κυρίως της αίσθησης του μέτρου (τη «μεσότητα» όπως 
την αποκαλεί), ο Στέλιος τολμά να γκρεμίσει τον αόρατο τοίχο ανάμεσα 
σε δάσκαλο και μαθητή. Κατεβαίνει από την έδρα του και με πλήρη αί-
σθηση της υπευθυνότητας απέναντι στους νεαρούς και άπειρους μαθη-
τές αναλαμβάνει να τους μεταδώσει εμπειρία και γνώση με γλαφυρές 
μικρές ιστορίες που ζωντανεύουν μέσα από ρήσεις σπουδαίων ανθρώ-
πων, ειδησεογραφικά δελτία ή προσωπικές του εμπειρίες. Εκτός από τον 
ρατσισμό, την καταδυνάστευση της «ελεύθερης βούλησης» ή το αντι-
καπνιστικό «μένος» του Στέλιου, στα «κερασάκια» κυριαρχούν οι δεινές 
επιπτώσεις του δογματισμού, τόσο του προσωπικού όσο και αυτού της 
«ομάδας», η βαθιά παθογένεια του λαμπερού κόσμου των διασημοτήτων 
και του πρωταθλητισμού. Ταυτόχρονα, τονίζεται η απόλυτη ανάγκη εν-
δυνάμωσης της αίσθησης του μέτρου, του πολιτισμού και της δημοκρα-
τίας στο χώρο του σχολείου. 

Το περίεργο με το βιβλίο αυτό είναι ότι καθώς δεν αποτελεί μια 



6

ενιαία ιστορία θα περίμενε κανείς να είναι από εκείνα τα βιβλία με στί-
χους ή γνωμικά που μετά από λίγο καταντούν κουραστικά και τα αφήνεις 
στην άκρη μέχρι την επόμενη φορά που θέλεις να διαβάσεις ένα ευφυ-
ολόγημα ή ένα καλαμπούρι. Το βιβλίο αυτό όμως δεν σε αφήνει να το 
βάλεις κάτω. Είναι εθιστικά τα «κερασάκια»! Πιάνεις τον εαυτό σου να 
θέλει να διαβάσει το επόμενο «κερασάκι». Και μάλιστα εκεί που νομίζεις 
ότι μόλις διάβασες ένα «κερασάκι» που ταιριάζει απόλυτα στο παιδί σου 
ή στους μαθητές σου, σκάει μύτη ένα «κερασάκι» που ταιριάζει απόλυτα 
σε εσένα τον ανυποψίαστο ενήλικα αναγνώστη! Και τότε συνειδητοποιείς 
ότι τα «κερασάκια» αποτελούν «κλήσεις αφύπνισης» του εφησυχασμού 
σου, σε κάνουν να θέλεις να «εξετάσεις» τον ίδιο σου τον εαυτό, να δεις 
τι μπορεί να θεωρείς λάθος στη δική σου ζωή. 

Αναρωτιέμαι πώς θα ήταν η ζωή μου εάν είχα λυκειάρχη τον Στέ-
λιο. Πως θα ήταν η ζωή μου αν σε νεαρή ηλικία, εκεί όπου η αλλαγή του 
χαρακτήρα είναι ακόμα δυνατή, όπου η προσωπικότητα μπορεί ακόμα να 
σμιλευτεί, πώς θα ήταν αν κάποιος εκτός της οικογενειακής εστίας μου 
υπενθύμιζε ότι «το κράτημα δυναμώνει το πάθος», ή ότι «μπορούμε να 
είμαστε δυνατοί υποχωρώντας». 

Η αποχώρηση ενός εμπνευσμένου δασκάλου αποτελεί πάντα με-
γάλη απώλεια. Ως εκπαιδευτικός η ίδια δεν μπορώ παρά να καλοτυχίζω 
τον Στέλιο που κατά την αποχώρησή του συνάντησε σθεναρή αντίδραση 
από μαθητές και διδάσκοντες για το αντίθετο. Αυτή πιστεύω είναι και η 
πιο ζωντανή απόδειξη της πολύτιμης προσφοράς του ως εκπαιδευτικού 
και το πλέον ανεκτίμητο δώρο που μπορεί να πάρει μαζί του. 

Ευτυχία Κ. Ασπροδίνη,
Αναπληρώτρια Καθηγήτρια Φαρμακολογίας,
Τμήματος Ιατρικής, Πανεπιστημίου Θεσσαλίας.



7

Τα κερασάκια

 Η πρωινή συγκέντρωση για προσευχή και ανακοινώσεις στο Λύ-
κειο ήταν για μένα, ως μαθητή κι ως καθηγητή αργότερα, μια μάλλον 
άχρωμη διαδικασία. Ως διευθυντής, στο Αναξαγόρειο Λύκειο της Νέας 
Ερυθραίας, σκέφτηκα να της δώσω λίγο χρώμα με τα “κερασάκια”. Με 
μικρές ενδιαφέρουσες προτάσεις. 
 Λίγο μετά, αφότου ξεκίνησα να λέω κερασάκια, μια κυρία από 
τη γειτονιά του σχολείου, που υποθέτω ότι ακούει από το σπίτι της ό,τι 
λέμε από τα μεγάφωνα, ήρθε ένα πρωί και ζήτησε αυτόν που μιλάει. Με 
μεγάλη ευγένεια με ευχαρίστησε και μου είπε ότι παράγω πολιτισμό για 
την περιοχή. Ο ∆ήμαρχος κ. Θωμάκος έκανε επίσης μια τιμητική αναφο-
ρά στα κερασάκια, σε μεγάλη συγκέντρωση στο ∆ημαρχείο. Καθηγητές 
στο σχολείο μού έχουν πει ότι συχνά κερασάκια αποτέλεσαν το έναυσμα 
για συζήτηση στις τάξεις. Μαθητές, για πολλούς από τους οποίους το 
να ακούνε τον διευθυντή έχει κάτι από υποταγή στην “εξουσία”, αρκετές 
φορές μου ανέφεραν τι έχουν ακούσει σε κερασάκια και αρκετές φορές, 
όταν έκανα ανακοινώσεις χωρίς κερασάκι, το ζητούσαν. 
 Κάποια τέτοια γεγονότα και η σκέψη ότι πολλοί απ’ αυτούς που 
θέλανε να ακούσουν τα κερασάκια δεν τα άκουσαν, είτε γιατί ήταν μαθη-
τές- που τελείωσαν το σχολείο και έφυγαν ή απουσίαζαν, είτε γιατί ήταν 
καθηγητές- που ήρθαν αργότερα από εμένα ή έφυγαν για άλλα σχολεία, 
είτε γιατί δεν υπήρξαν στο σχολείο- όντας φίλοι και συνδημότες που 
έχουν δείξει ενδιαφέρον, με οδήγησαν στη σκέψη να μαζέψω όσα κερα-
σάκια μπόρεσα να αναστήσω από κάποιες συνοπτικές σημειώσεις που 
είχα κρατήσει. Έχουν ειπωθεί από το Σεπτέμβρη 2011 που ανέλαβα τη 
∆ιεύθυνση του σχολείου έως σήμερα (Μάη του 2015), όποτε δεν έβρεχε 
ή δεν είχαμε πολλά να ανακοινώσουμε.
 Χωρίς να είναι στις αρχικές προθέσεις μου, παραδίδω τελικά τα 
κερασάκια την ίδια εποχή που κατέθεσα παραίτηση από το σχολείο για 
συνταξιοδότηση. Είναι αλήθεια συγκινητικό ότι πάρα πολλοί άνθρωποι 
μου έχουν ζητήσει, παρακλητικά και επιτακτικά, να κάνω ανάκληση της 
παραίτησης. ∆εν θα το κάνω, θα φύγω, κυρίως γιατί δεν ελπίζω πια ότι 
όσο εγώ θα είμαι στο σχολείο υπάρχει ελπίδα για ένα καλύτερο εκπαι-



8

δευτικό σύστημα, που θα μου έδινε τη δυνατότητα να κάνω κάτι παρα-
πέρα καλό στο σχολείο. Αντίθετα, έχω την ελπίδα ότι αποσυρόμενος στις 
μελέτες μου, θα σώσω την ψυχή μου από την ανούσια γραφειοκρατία, 
αλλά και την ανθρωπότητα με αυτά που θα γράψω (εδώ γελάνε). 
 Παιδιά, σε λίγο δεν θα είμαστε στο σχολείο, ούτε εγώ, ούτε εσείς, 
κι ίσως τα κερασάκια μας θυμίζουν τα χρόνια που περάσαμε μαζί στο 
σχολείο με το ωραιότερο προαύλιο, και τα γήπεδα, που ποτέ δεν άφησα 
χωρίς διχτάκια. 

Στέλιος Κερασίδης



9

2011

21.11.2011

Σε εκπομπή του BBC, την οποία παρουσίαζε ο John Cleese, αναφέρεται 
η άποψη ότι πιθανώς φέρουμε, ως κατάλοιπο παλαιοτέρων εποχών, την 
πεποίθηση ότι τα άτομα που το πρόσωπό τους είναι δημοσίως γνωστό 
είναι σπουδαία και αξιοσέβαστα. Κι αυτό ήταν σωστό στο παρελθόν, όταν 
τα αγάλματα κυρίως αφορούσαν μόνο εξέχουσες προσωπικότητες. Στην 
εποχή της τηλεόρασης ωστόσο, όπου πάρα πολλοί ανάξιοι άνθρωποι 
καθίστανται πρόσωπα δημοσίως αναγνωρίσιμα, θα πρέπει να αντιστα-
θούμε στην “αυτόματη πεποίθηση” ότι είναι ταυτόχρονα και πρόσωπα 
σημαντικά.

22.11.2011

Μετά από τροχαίο ατύχημα (με έντονο κουτσομπολίστικο περιεχόμενο 
για εξωσυζυγική σχέση) του Tiger Woods (διάσημου αθλητή στην Αμε-
ρική), σε μια φωτογραφία του τρακαρισμένου αυτοκινήτου διακρίνονταν 
κι ένα αντίγραφο του βιβλίου του φυσικού John Gribbin (Get A Grip On 
Physics). Το βιβλίο που ήταν ως τότε στα αζήτητα, εκτοξεύτηκε στα ευ-
πώλητα του Amazon. Κι επειδή το βιβλίο δεν ήταν κακό πριν το ατύχημα 
και καλό μετά από αυτό, δεν μπορούμε να μην μελαγχολούμε για τα 
κριτήρια του κόσμου σχετικά με το ποιο βιβλίο να αγοράσει.

23.11.2011

“Μαζί με τις γόνιμες μέρες είναι κι άλλες, εκείνες που τίποτα δεν πάει 
καλά και τίποτα δεν καταφέρνεις να κάνεις σωστά, εκείνες που η ίδια η 
φύση δείχνει να σε εχθρεύεται. 

Τότε είναι που πρέπει να δώσεις τη μάχη με την απογοήτευση και να 
νικήσεις.”  (Μαρία Κιουρί)

24.11.2011

“Εγώ” μου λέει “αγαπώ την ανθρωπότητα, αλλά εκπλήσσομαι με τον ίδιο 
μου τον εαυτό: Όσο περισσότερο αγαπώ την ανθρωπότητα στο σύνολό 
της, τόσο λιγότερο αγαπώ τους ανθρώπους χωριστά, ως μεμονωμένα 
άτομα δηλαδή. Στα όνειρά μου συχνά φθάνω να κάνω τρομερές σκέψεις 



10

για τις υπηρεσίες που θα μπορούσα να προσφέρω στην ανθρωπότητα, 
ίσως μέχρι και στο σταυρό να έφθανα, αν ξαφνικά αυτό απαιτούσαν οι 
περιστάσεις. Κι όμως δεν αντέχω ούτε δυο μέρες να περάσω στο ίδιο 
δωμάτιο με άλλον άνθρωπο, και τούτο το γνωρίζω εκ πείρας. Έτσι και 
βρεθεί κάποιος κοντά μου, τότε η προσωπικότητά του καταπιέζει τον 
εγωισμό μου και περιορίζει την ελευθερία μου. Είμαι ικανός μέσα σε 
είκοσι τέσσερις ώρες να μισήσω μέχρι και τον καλύτερο των ανθρώπων. 
Τον ένα γιατί αργεί να τελειώσει το γεύμα του, τον άλλο γιατί συναχώ-
θηκε και δεν σταματάει να ξεμυτιάζεται. Εγώ θα γίνω εχθρός των αν-
θρώπων έτσι και αποκτήσω μια πιο στενή επαφή με κάποιον. Και τούτο 
μου συνέβαινε πάντα, όσο περισσότερο δηλαδή μισούσα τους ανθρώ-
πους ως άτομα, τόσο φλογερότερη γινόταν η αγάπη μου για την ανθρω-
πότητα στο σύνολό της” (Απόσπασμα από το “Αδελφοί Καραμαζώφ” του 
Φιοντόρ Ντοστογιέφσκι)

28.11.2011

“Το να θεωρούμαι το πιο σπουδαίο μυαλό στη Γη είναι απλώς μια υπερ-
βολή των μέσων ενημέρωσης… Θέλουν έναν ήρωα της επιστήμης… Ται-
ριάζω στο στερεότυπο ενός “αναπήρου- ιδιοφυία” (Stephen Hawking)

29.11.2011

“Ο Μέγας Αλέξανδρος ήταν βασιλιάς της Μακεδονίας. Εγώ τον χαρα-
κτηρίζω ως άμιαλο και καλόψυχο γιατί με το στρατό του νίκησε τους 
Τούρκους και έκανε την Αθήνα ελεινικιά πόλη... και τώρα οι Αθηναίοι μας 
βρήζουν βούλγαρους και ένα σωρό άλλα αντί να μας εκτιμούν. Το 1982 
που έπαιζε ο ΠΑΟΚ με την ΑΕΚ για το κύπελο στον τελικό... οι αθοιναί-
οι φώναζαν βούλγαροι βούλγαροι. Τότε ο ΝΙΚΟΛΑΣ διοργανωτής της 
κερκίδας (4) του ΠΑΟΚ κατέβασε τη σημεούλα της ΑΕΚ και την έβαλε 
φωτιά και αμέσως φώναζαν όλοι οι φίλαθλοι του ΠΑΟΚ χανούμια και 
πολλά άλλα... Ο Μ. Αλέξανδρος ήταν ΠΑΟΚΤΣΗΣ πήστευε στον ΠΑΟΚ 
και γι’ αυτό έφτασε μέχρι τις ινδίες... πέθανε επιδεί μια μέρα δεν όταν 
ξύπνησε πρωι- πρωι δεν είδε τον δικέφαλο ψηλά στον ουρανό και τον 
έπιασε στεναχώρια... Ο Μ. Αλέξανδρος με τη γένιση του έφερε και τη 
λύτρωσει τον παοκτσίδων γιατί γενίθηκε το 1926 ακριβώς τη χρονιά 
που ιδρίθυκε ο ΠΑΟΚ... Όταν κατέβικε ο Χριστός στη θεσαλονίκη ο θεός 



11

τον ύπαι “πρόσεχε τον ΠΑΟΚ και τα μάτια σου”. Γι’ αυτό όσοι πιστεύουν 
στον ΠΑΟΚ πάνε στον παράδισο...” (Από έκθεση μαθητή της Θεσ/κης για 
τον Μεγαλέξανδρο)

30.11.2011

“ ...μεγαλύτερη πρόκληση πιστεύω ότι είναι η χρωματίνη. Τι καθορίζει το 
εάν θα λειτουργεί ένα συγκεκριμένο τμήμα DNA στο χρωματόσωμα...; 
Μπορεί να κληρονομούμε κάτι πέρα από την αλληλουχία του DNA. Εκεί 
βρίσκεται το πραγματικό ενδιαφέρον της γενετικής σήμερα...

Θα εργαζόμουν πάνω σε κάτι που θα αφορούσε τη σχέση γονιδίων και 
συμπεριφοράς...

Μερικοί εκπλήσσονται που σε μερικούς άνδρες μπορεί να αρέσουν οι άν-
δρες, αλλά εγώ λέω ότι “είναι εξίσου μυστήριο που στους πολλούς άν-
δρες αρέσουν οι γυναίκες” (James Watson- ανακάλυψε με τον Francis 
Crick τη δομή του DNA)

7.12.2011

“Ο ψυχίατρος έχει την τάση να ξεχνάει ότι η προσαρμογή σε μια ελαττω-
ματική κοινωνία δημιουργεί ελαττωματικά άτομα. Ο αναμορφωτής έχει 
την τάση να ξεχνάει ότι το μίσος, ακόμα και του αντικειμενικά μισητού 
δεν μπορεί να δημιουργήσει ευτυχισμένες κοινωνίες.” (Arthur Koesler)

8.12.2011

Αυτοεπιβεβαίωση/ Αυτούπέρβαση 

Οι προσπάθειες για ατομική επιτυχία, κυριαρχία, επιβολή και διάκριση 
ωθούνται από το κίνητρο για Αυτοεπιβεβαίωση. Οι προσπάθειες για προ-
σωπικούς δεσμούς και ανήκειν σε ομάδα ωθούνται από το κίνητρο για 
Αυτοϋπέρβαση. 

Σύμφωνα με τον Arthur Koestler, η τάση για Αυτοϋπέρβαση, δεν είναι 
απαραίτητα η καλή των ανθρώπων, όπως εν πρώτοις φαίνεται από τη 
σύγκριση με την άλλη τάση, την φανερά εγωιστική. Οι μεγαλύτερες κα-
ταστροφές και οδύνες της ανθρωπότητας προέκυψαν όχι από τους ατο-
μικούς καβγάδες, αλλά από την ένταξή των ανθρώπων σε ομάδες. Ο 
“εγωισμός” των ομάδων, που αναπτύσσεται σε ένα δεύτερο επίπεδο που 



12

τις οδηγεί στο να στρέφονται ενάντια σε άλλες, είναι που έχει οδηγήσει 
την ανθρωπότητα στις μεγαλύτερες φρικαλεότητες, στο όνομα πάντα 
του καλού: της θρησκευτικής πίστης, της πατρίδας, των ταξικών συμφε-
ρόντων, των πολιτικών ιδεών, της ποδοσφαιρικής ομάδας κλπ.

9.12.2011

“Η σκέψη είναι εξειδικευμένη εργασία. ∆εν είναι αλήθεια πως είμαστε 
φυσικά προικισμένοι με την ικανότητα να σκεφτόμαστε καθαρά και λο-
γικά, δίχως να μάθουμε το πώς και χωρίς πρακτική εξάσκηση. Τα απαί-
δευτα μυαλά δεν θα έπρεπε να θεωρούν πως έχουν μεγαλύτερη πιθανό-
τητα να σκεφτούν λογικά και με διαύγεια από όση έχουν αυτοί ποτέ δεν 
εκπαιδεύτηκαν ή εξασκήθηκαν κατάλληλα να ανακαλύψουν πως είναι 
καλοί μαραγκοί ή πιανίστες.” (Alfred Mander) 

12.12.2011

Όταν το άστρο του Elton John  μεσουρανούσε, εκείνος έκανε απόπει-
ρα αυτοκτονίας. Κατάπιε 60 χάπια Valium και πήδηξε μέσα στην πισίνα, 
μπρος στη μητέρα και τη γιαγιά του φωνάζοντας “πεθαίνω- πεθαίνω”. 
“Ήταν στρες”, λέει σήμερα. “∆ούλευα ασταμάτητα για 5 χρόνια. Ήταν 
κάτι συνηθισμένο για μένα.”

13.12.2011

“Σε όλα να έχετε ένα κράτημα. Να κρατιέστε γερά στον χείμαρρο την 
τρικυμία τον χαλασμό αν έτσι νιώθετε, του πάθους σας. Να δίνετε σε όλα 
αυτά μια απαλότητα. Το πάθος βγαίνει πιο δυνατό άμα το αδυνατίζεις. 
Μου πιάνεται η ψυχή ν’ ακούω έναν τριχωτό ρωμαλέο τύπο περιχυμένο 
πούδρες να κατασπαράζει ένα πάθος. Να το δαγκώνει με λύσσα. Να ξε-
κουφαίνει τους εξώστες όπου ποτέ δεν φτάνει κανένα νόημα. Μονάχα οι 
πόζες και η βοή…” (Άμλετ, William Shakespeare) 

14.12.2011

“How we deal with stress, disappointments, and frustration determines 
the essence of our personality.” (Clay Tucker-Ladd)

15.12.2011

“Έχω καταβάλει αδιάκοπες προσπάθειες να μην χλευάζω, να μην διε-



13

κτραγωδώ, να μην περιφρονώ τις πράξεις των ανθρώπων αλλά να τις 
κατανοώ” (Baruch Spinoza)

“Ορισμένοι δεν υπάρχουν χωρίς εχθρούς” (Αναστάσιος, Αρχιεπίσκοπος 
Αλβανίας)

20.12.2011

∆ιηγήθηκα ένα περιστατικό που είχα ζήσει. 

Ο ιδιοκτήτης ενός καφενείου ήταν γείτονάς μου. Περνώντας, για να του 
πω κάτι, από το καφενείο του έγινα μάρτυρας του παρακάτω περιστατι-
κού. Κάποιος που μπήκε στο μαγαζί (αδύνατος, αδύναμος και σε μαύρο 
χάλι) φώναζε και έβριζε τον γνωστό μου αισχρά, αλλά και ακατάληπτα. 
Εκείνος δεν του απαντούσε καν. Ένας θαμώνας από μια παρέα που έπαι-
ζαν χαρτιά του είπε ότι τους ενοχλεί. Τότε ο αλήτης επιτέθηκε μαινόμε-
νος. Ο άλλος, παρότι σε πολύ καλύτερη κατάσταση σωματικά, δεν αντι-
στάθηκε και το έβαλε στα πόδια. Ούτε κανείς από την παρέα του μίλησε. 
Ο αλήτης παρέμεινε θριαμβευτής στο χώρο κι εγώ έκπληκτος ρώτησα 
τον γνωστό μου γιατί δεν τον αντιμετώπιζαν, έναν άνθρωπο που με ένα 
σπρώξιμο θα κατέρρεε. Μου είπε ότι φυσικά μπορούσε εύκολα να τον 
δείρει, αλλά αν το έκανε ο άλλος θα τον μαχαίρωνε κάποιο βράδυ μετά. 
Τον ξέρανε ως αδίστακτο ναρκομανή εγκληματία. 

Το δίδαγμα που απεκόμισα από το περιστατικό ήταν ότι στις συγκρούσεις 
αυτού του είδους δεν νικάει ο ικανότερος και δυνατότερος (όπως στις 
μάχες του Αχιλλέα και των ηρώων των παραμυθιών) αλλά ο πιο αδίστα-
κτος, εκείνος που υπολογίζει λιγότερο την ανθρώπινη ζωή και φοβάται 
λιγότερο τις συνέπειες του νόμου. 



14

2012

16.1.2012

Στα δελτία ειδήσεων όταν αναφέρονται σε κάποιον που βρήκε χρήματα 
ή κάτι πολύτιμο και το παρέδωσε στην αστυνομία, λένε συνήθως: “χωρίς 
δεύτερη σκέψη”. Αυτό όμως είναι μάλλον υποτιμητικό, παρά επαινετικό. 
Αν ο άνθρωπος προβαίνει σε αυτή την ενέργεια αυτοματοποιημένα είναι 
λιγότερο αξιοθαύμαστος απ’ ότι αν ήθελε πολύ να κρατήσει αυτά που 
βρήκε, τα είχε ανάγκη, ταλαντεύεται αν θα το κάνει και τελικά σκεφτό-
μενος τον συνάνθρωπο που τα έχασε, τα παραδίδει, παρότι δεν γνωρίζει 
καν αυτόν που τα έχασε.

17.1.2012

Γιατί το σωματίδιο του Higgs ονομάστηκε σωματίδιο του Θεού (God 
particle); “∆ιότι ο εκδότης δε μας επέτρεψε να το αποκαλέσουμε κα-
ταραμένο ή αναθεματισμένο σωματίδιο (Goddamn particle), αν και θα 
ήταν ένας πιο κατάλληλος τίτλος, δεδομένης της φύσης του και των 
δαπανών που έχει προκαλέσει”, είπε ο φυσικός Leon Lederman, συγ-
γραφέας ενός σχετικού βιβλίου.

Ο Higgs δε συμφωνεί φυσικά με τον όρο “σωματίδιο του Θεού”, και σε 
δηλώσεις του στο BBC ανέφερε πως αφενός είναι άθεος και αφετέρου 
ο τίτλος “σωματίδιο του Θεού” είναι ιδιαίτερα παραπλανητικός.

18.1.2012

Σε συνέντευξη στο New Scientist για τα 70 του χρόνια, ο Stephen 
Hawking είπε ανάμεσα σε άλλα: 

“Να κοιτάτε ψηλά, στα αστέρια και όχι κάτω, στα πόδια σας. Να είστε 
περίεργοι. Και όσο δύσκολη και να μοιάζει η ζωή σας, μπορείτε πάντα 
να βρείτε κάτι και να πετύχετε σε αυτό. Το ζήτημα είναι να μην το βάζετε 
κάτω.”

∆ημοσιογράφος; Τι σκέφτεστε περισσότερο κατά τη διάρκεια της ημέρας;

“Τις γυναίκες. Είναι ένα απόλυτο μυστήριο.”



15

19.1.2012

∆ύο ερωτήσεις:

Α. Γιατί δεν συμφωνούν οι ειδικοί για την οικονομία (ακόμα και δυο νο-
μπελίστες των οικονομικών μπορεί να έχουν αντιδιαμετρική άποψη), 
όπως εν τέλει συμφωνούν οι ειδικοί των θετικών επιστημών; 

Η απάντηση: γιατί η οικονομία είναι πολυπαραμετρικό- χαοτικό εν πολ-
λοίς σύστημα, όπου μικρές αλλαγές σε κάποιες μεταβλητές μπορεί να 
επιφέρουν εξαιρετικά διαφορετική έκβαση. Αρκετές από τις μεταβλητές 
αυτές δεν μπορούν να καθοριστούν εκ των προτέρων με ακρίβεια (π.χ. 
ψυχολογία του κόσμου, πώς θα εφαρμοστεί κάτι, νέες ανακαλύψεις, φυ-
σικές καταστροφές κλπ) και πρέπει να υποτεθούν, πράγμα που αυξάνει 
εξαιρετικά την αβεβαιότητα ως προς το τι τελικά θα συμβεί.

Β. Ντρεπόμαστε να ομολογήσουμε ένα ψυχιατρικό πρόβλημα ή δυσφο-
ρία αλλά όχι ένα παθολογοανατομικό. Γιατί; 

Απάντηση: η διαχείριση της ψυχολογίας και της διάθεσης θεωρείται ότι 
εμπίπτει περισσότερο στη βούλησή μας απ’ ότι άλλες ασθένειες, όπως π.χ. 
μια γρίπη, ένας πονοκέφαλος, πόνος στις αρθρώσεις κλπ. Παράλληλα, 
υπάρχει ο φόβος του “στίγματος” του τρελού ή ανισόρροπου. Πάντως, 
είναι γεγονός πως ούτε για τα ψυχικά νοσήματα είμαστε αποκλειστικά 
υπεύθυνοι (π.χ. κληρονομικότητα, άλλοι βιολογικοί παράγοντες, ιστορία 
κλπ), ούτε για τις άλλες αρρώστιες είμαστε ανεύθυνοι, εφόσον εξαρτώ-
νται πολύ από τις συνήθειες και τον τρόπο ζωής που υιοθετούμε. 

20.1.2012

∆υο γεγονότα που βοηθούν και στην απάντηση του χθεσινού ερωτήμα-
τος.

Α. στην Αμερική, νηφάλιος και πολύ καλός πατέρας σκότωσε κάποια 
στιγμή το παιδί του. Καταδικάστηκε και μετά αθωώθηκε όταν βρέθηκε 
ότι είχε όγκο στον εγκέφαλο.

Β. επιθετικός κρατούμενος φυλακών που δεν μπορούσε ούτε τηλεόραση 
να δει με άλλους συγκρατούμενος χωρίς να επιτεθεί σε κάποιον, άλλαζε 
συμπεριφορά όταν του χορηγούνταν αντιανδρογόνα, ενώ όταν διακό-



16

πτονταν η χορήγηση επανέρχονταν στην επιθετική συμπεριφορά. 

Κατά πόσο οι άνθρωποι αυτοί είχαν ευθύνη για τη συμπεριφορά τους; 
(Πολλοί νευροεπιστήμονες θεωρούν ότι γενικά οι άνθρωποι έχουμε την 
ψευδαίσθηση κι όχι στ’ αλήθεια “ελεύθερη βούληση”)

23.1.2012

Ένα παράδειγμα για τη δυναμική των ευαίσθητων συστημάτων (όπως 
είναι η οικονομία που αναφέραμε λίγες μέρες πριν).

Θεωρείστε ένα λοφίσκο, ως ανεστραμμένο μπωλ, ημισφαιρικό. Αν κα-
ταφέρουμε να ισορροπήσουμε στην κορυφή του μια μπίλια, η ισορροπία 
της μπίλιας θα είναι πολύ ασταθής. Μια μικρή κίνηση του τραπεζιού ή 
λίγος αέρας στο δωμάτιο ή από την ανάσα μας θα ρίξει την μπίλια. Το να 
προκαθορίσεις μάλιστα προς τα πού θα πέσει η μπίλια είναι αδύνατο, αν 
δεν ξέρεις το ποια διαταραχή θα την ρίξει. 

25.1.2012

Ο νονός ενός φίλου μου δικηγόρου, όταν ήταν 18 περίπου χρονών 
(τώρα έχει πεθάνει), διαπληκτίστηκε έντονα λεκτικά με η μητέρα του. 
Βγαίνοντας από την αυλή του σπιτιού του (σε ένα προάστιο των Αθηνών) 
συνέχισε να βρίζει. Μια περαστική, νέα γυναίκα, τον παρατήρησε για το 
πώς μιλάει έτσι στη μάνα του. Εκείνος θυμωμένος της έδωσε ένα δυνατό 
χαστούκι. Η γυναίκα έπεσε, χτύπησε το κεφάλι της και πέθανε. Ο νονός 
του φίλου μου πήγε φυλακή. Ο θυμός που δεν μπορεί να ελεγχθεί, με 
τη συνδρομή της κακής στιγμής μπορεί να καταλήξει σε ανεπανόρθωτες 
συμφορές. 

26.1.2012

Για το εξεταστικό σύστημα

“Είναι απάνθρωπο το ισχύον σύστημα γιατί σε μία και μόνο εξέταση για 
ένα ολόκληρο έτος και εντός 3 ωρών κρίνεται, σε περίπτωση αποτυχί-
ας που μπορεί να προέλθει και από ένα μόνο μάθημα, το μέλλον ενός 
νέου ανθρώπου με πάμπολλες οικονομικές, ψυχολογικές και κοινωνικές 
επιπτώσεις. Είναι και αναξιόπιστο, γιατί πολλοί επιτυγχάνοντες δεν εί-
ναι πάντοτε οι καταλληλότεροι για επιτυχημένες επιστημονικές σπουδές 



17

ούτε πολλοί αποτυγχάνοντες μειονεκτούν, στην πραγματικότητα, έναντι 
όλων αυτών που πέτυχαν! Κι αυτό γιατί το ισχύον σύστημα δεν επιλέγει 
με αξιοπιστία τα καλύτερα μυαλά, τα πιο δημιουργικά. Επιλέγει με βάση 
κυρίως την ικανότητα απομνημόνευσης και αναπαραγωγής όγκων πλη-
ροφοριών χωρίς ικανότητες κριτικής σκέψης, σύνθεσης και εμβάθυνσης. 
Το μόνο καλό που έχει –σε μεγάλο βαθμό– είναι ένα αίσθημα ασφαλείας 
και αντικειμενικότητας (που κι αυτό ακόμη μπορεί να κλονισθεί αν η επι-
τήρηση στις εξετάσεις δεν γίνεται με τη δέουσα υπευθυνότητα σε μικρές 
ιδίως γεωγραφικές περιοχές ή αν τα γραπτά των μαθητών κάποιων σχο-
λείων κριθούν υπερβολικά αυστηρά λόγω δήθεν της οικονομικής στάθ-
μης των μαθητών ορισμένων προνομιούχων περιοχών ή σχολείων).

Το δεύτερο, εξίσου μεγάλο αν όχι μεγαλύτερο, μειονέκτημα τού ισχύο-
ντος που διατηρείται και στο προτεινόμενο σύστημα είναι ότι εξακολου-
θεί να διατηρεί το Λύκειο ως φροντιστήριο προετοιμασίας για τα ΑΕΙ. (Γ. 
Μπαμπινιώτης, πρώην πρύτανης Παν/μιου Αθηνών)

27.1.2012

Σε βρετανική έρευνα ανάμεσα στις 10 δυσκολότερες ερωτήσεις που κά-
νουν τα παιδιά και δεν μπορούν να απαντήσουν οι γονείς βρίσκονται 
το γιατί ο ουρανός είναι γαλανός και πώς προκύπτουν τα χρώματα του 
ουράνιου τόξου. Όταν διδάσκουμε τις απαντήσεις σε αυτά τα ερωτήματα 
στο Λύκειο, πολλοί μαθητές εμφανίζονται αδιάφοροι. Μελαγχολώ και 
αναρωτιέμαι “Πόσο κακό είναι τελικά το εκπαιδευτικό μας σύστημα και 
πόσο στρεβλωτικές μπορεί να είναι οι κοινωνικές επιρροές που αφα-
νίζουν την άγια περιέργεια, την δίψα για απάντηση σε ερωτήματα, τη 
διάθεση για μάθηση σε τόσους νέους;” 

3.2.2012

Μετά το τέλος ποδοσφαιρικού αγώνα μεταξύ των κορυφαίων ομά-
δων Αλ-Μάσρι και Αλ-Αχλί της Αιγύπτου, οπαδοί εισέβαλαν στον αγωνι-
στικό χώρο και συγκρούστηκαν με απίστευτη αγριότητα, με αποτέλεσμα 
75 νεκρούς και 1000 τραυματίες.

Πριν ένα χρόνο άλλοι τόσοι άνθρωποι είχαν χάσει τη ζωή τους σε πολι-
τικές συγκρούσεις. Για πολιτικά κίνητρα μιλούν ορισμένοι και στην πρό-



18

σφατη σύγκρουση, ωστόσο οι Αιγύπτιοι οπαδοί είναι βίαιοι, ιδιαιτέρως 
αυτοί της Αλ-Αχλί, που είναι γνωστοί ως “Ultras”. Αυτόπτες μάρτυρες 
αναφέρουν ότι η ατμόσφαιρα ήταν τεταμένη καθ’ όλη την διάρκεια του 
αγώνα, αφότου οι οπαδοί της Αλ-Αχλί ανήρτησαν πανό που προσέβαλε 
την γηπεδούχο ομάδα, Αλ-Μάσρι.

Πολιτικά, θρησκευτικά και ποδοσφαιρικά πάθη σε μια διαβολική διαπλο-
κή με αποτέλεσμα την βαρβαρότητα, τη βία και την έλλειψη κάθε σεβα-
σμού για την ανθρώπινη ζωή.

6.2.2012

“Όταν τελείωσα το λύκειο και κοίταξα μπροστά, σκέφτηκα το εξής. Αν 
μείνω στην Ελλάδα, θα μπω στο Πολυτεχνείο και επειδή υπάρχει και 
μια εντελώς χαβαλετζίδικη πλευρά του εαυτού μου, θα μπλεχτώ με το 
όλο κλίμα εδώ, θα το ρίξω στον χαβαλέ και στις καταλήψεις και δεν θα 
καταλήξω πουθενά. Από την άλλη, ήξερα επίσης ότι υπάρχει και η πλευ-
ρά του εαυτού μου η οποία είναι πολύ οργανωτική και ότι αν μπω σε 
ένα πρόγραμμα και βάλω στόχους, συγκεντρώνομαι και συνήθως τους 
πετυχαίνω. Έτσι, αποφάσισα να ακολουθήσω αυτή την ιδιότητά μου και 
έφυγα”. (Ανδρέας Μέρσιν, Έλληνας ερευνητής στο ΜΙΤ, επικεφαλής της 
ομάδας “έξυπνων υλικών”)

7.2.2012

Μια διαφήμιση περιοδικού ευρείας κυκλοφορίας έλεγε:

“Πάθος είναι να ξενυχτάς για να σχολιάζεις τα όσκαρ στο twitter”. 

Πράγματι, είναι “πάθος”, με την έννοια της παθολογίας. Μια αληθινά 
βλακώδης ενέργεια.

10.2.2012

“Ενώ η δική μου γενιά είχε όραμα τις φυσικές επιστήμες, την τελευταία 
εικοσαετία η αφρόκρεμα των μαθητών ωθείται στον επιχειρηματικό το-
μέα. Παράδειγμα είναι τα ίδια μου τα παιδιά: έχω δύο γιους που δου-
λεύουν ήδη στη Wall Street βγάζοντας πολύ περισσότερα λεφτά από 
τους δικούς μου αποφοίτους. Και έτσι και εκείνοι τώρα “μηχανεύονται” 
τρόπους για να προσκομίσουν κέρδη στους εργοδότες τους αφήνοντας 



19

τους άλλους επιστήμονες στο έλεος της ανομίας της ελεύθερης αγοράς.” 
(Κύπριος καθηγητής Κυριάκος Καβαθάς, από τους πιο επιφανείς επιστή-
μονες της οργανικής χημείας διεθνώς)

13.2.2012

Τη Whitney Houston, την αμερικανίδα τραγουδίστρια και ηθοποιό, την 
αποκαλούσαν “Η Φωνή” για τις απίστευτες δυνατότητες και την ποιότη-
τα της φωνής της, που την ανέδειξαν ως μία από τις κορυφαίες ερμηνεύ-
τριες της ποπ μουσικής. Το 2009 μπήκε στο Βιβλίο των Ρεκόρ Γκίνες, ως 
η τραγουδίστρια με τα περισσότερα βραβεία, συνολικά 415. Οι πωλήσεις 
των δίσκων της ξεπερνούν τα 170 εκατομμύρια αντίτυπα, παγκοσμίως.

Από τα τέλη της δεκαετίας του 1990 η αστραφτερή καριέρα της άρχισε 
να φθίνει. Η ίδια είχε παραδεχτεί δημόσια ότι έκανε χρήση κοκαΐνης, 
μαριχουάνας και χαπιών. Η Γουίτνεϊ Χιούστον βρέθηκε προχθές νεκρή 
στην μπανιέρα της πολυτελούς σουίτας της. Ήταν 48 ετών. 

Είναι εξαιρετικά δύσκολο να χειριστεί ένας άνθρωπος τον κοινωνικό 
μύθο του, το άγχος της πρωτιάς και την αναπόδραστη παρακμή.

14.2.2012

Αυστραλοί ερευνητές απεικονιστικών μεθόδων του εγκεφάλου, βρήκαν 
ότι οι οπαδοί ομάδων έβλεπαν τους παίκτες της δικής τους ομάδας ως 
ταχύτερους, ακόμα κι αν τα δεδομένα της χρονομέτρησης τους διέψευ-
δαν. Η ενεργοποίηση των εγκεφάλων τους επιβεβαιώνει αυτό που ήδη 
γνωρίζαμε: οι οπαδοί απαρνούνται την ορθή κρίση και αντιλαμβάνονται 
τα πράγματα όπως θέλουν.

15.2.2012

Η παραβολή για τους 3 τυφλούς και τον ελέφαντα λέει ότι καθένας 
τους τον περιέγραφε ανάλογα με το μέρος του που έτυχε να ψηλαφεί: 
ένας ως τοίχο (κοιλιά), άλλος ως φίδι (προβοσκίδα) κι άλλος ως δέντρο 
(πόδι). Έτσι κι η συμπεριφορά, ανάλογα με το ποια μορφή της εξετά-
ζουμε μας παρουσιάζεται ως 3 πολύ διαφορετικά πράγματα: απόκριση 
σε ερέθισμα, εξαρτημένες συνδέσεις (και από μάθηση), γνωσιακές δι-
αδικασίες και σκέψη. Οι 3 μορφές διαπλέκονται και αλληλεξαρτώνται. 
∆εν μπορούμε να κατανοήσουμε τη συμπεριφορά αν δεν διακρίνουμε 



20

την τρισυπόστατη υφή της. (∆ιεξοδική παρουσίαση αυτής της άποψης 
γίνεται στο 1ο βιβλίο μου)

16.2.2012

“Αυτό που θέλουμε είναι να δούμε το παιδί να κυνηγά τη γνώση κι όχι η 
γνώση να κυνηγά το παιδί” (George Bernard Shaw)

23.2.2012

Ευρωπαίοι διανοούμενοι υπέγραψαν διακήρυξη υποστήριξης της χώρας 
μας, στην οποία αναφέρεται μεταξύ άλλων: “Να πάψει η αντίληψη για 
εθνική ιδιομορφία των Ελλήνων ως τεμπέληδων και κουτοπόνηρων...”. 

Είναι ευχής έργο να φροντίζουμε να δικαιώνουμε αυτή την άποψη.

24.2.2012

Γνωρίζω καλά δημόσια υπηρεσία όπου θεωρούνταν κεκτημένο να μη 
δουλεύουν σοβαρά και να προσποιούνται ότι το κάνουν. Στις περιπτώ-
σεις αυτές, αν προσπαθήσει κανείς να δουλέψει ευσυνείδητα κατηγορεί-
ται από τους συναδέλφους του ότι “χαλάει την πιάτσα”. Χρειάζεται να 
κάνουμε ότι μπορούμε ώστε να πάψουν να υπάρχουν τέτοιες “πιάτσες”

25.2.2012

Ο κ. Κομνηνός (καθηγητής της χημείας) έρχεται να κάνει μάθημα στο 
σχολείο παρότι είναι τραυματίας και έχει 10 ημέρες άδεια. Η ευσυνειδη-
σία του δεν είναι είδηση. Το ερώτημα είναι γιατί έρχεται αφού ξέρει ότι 
θα προτιμούσατε να μην κάνετε μάθημα και να παίζετε στο προαύλιο; Η 
απάντηση δική σας.

6.3.2012

Σε ένα πείραμα, πήραν ένα γλάρο από ένας σμήνος ομοίων του σταχτό-
χρωμων και αφότου τον έβαψαν κόκκινο τον ξανάφησαν να πάει πάλι 
στο σμήνος. Τα υπόλοιπα πουλιά του επιτέθηκαν και τον θανάτωσαν. Το 
βαμμένο πουλί συνέχιζε να νιώθει μέλος του σμήνους, αλλά τα υπόλοιπα 
το έβλεπαν ως διαφορετικό. Κι η διαφορά, φοβίζει. Γιατί μπορεί να είναι 
εχθρός- δυνάμει κίνδυνος. Θα μπορούσαμε να πούμε ότι αυτή είναι η 
βιολογική βάση της ρατσιστικής συμπεριφοράς. Ναι, είμαστε βιολογικά 
προετοιμασμένοι να έχουμε εχθρική στάση απέναντι στο διαφορετικό. 



21

Όπως όμως και με το βαμμένο πουλί, πολύ συχνά η διαφορά δεν είναι 
απειλητική. Στις ανθρώπινες κοινωνίες είναι ευλογία. Απαιτείται να πε-
ράσουμε σε πολιτισμένη συμπεριφορά αντέχοντας το φόβο του διαφο-
ρετικού.

7.3.2012

Η απογραφή του 1840 στις ΗΠΑ περιελάμβανε μια μόνο ψυχιατρική δια-
ταραχή. Το 1917 είχαν αναγνωριστεί 59, το 1959 ήταν 128, ενώ σήμερα 
αριθμός των αναγνωρισμένων ψυχιατρικών παθήσεων από την Αμερι-
κανική Ψυχιατρική Εταιρία ανέρχεται σε 350. Έχουν άραγε αυξηθεί στ’ 
αλήθεια οι ψυχιατρικές παθήσεις από το σύγχρονο τρόπο ζωής, έχουν 
μήπως βελτιωθεί οι διαγνωστικές δυνατότητες ή μήπως η απαίτηση να 
κερδίζουν κάποιοι ωθεί σε περισσότερη ψυχιατρικοποίηση της ζωής των 
ανθρώπων; Μάλλον ισχύουν και τα τρία.

9.3.2012

Μια είδηση που παίχτηκε στην τηλεόραση ήταν ότι υπήρχε κρυφό πριμ 
για παίκτες του Αμερικάνικου φούτμπολ αν τραυματίσουν αντιπάλους 
τους. Η σκοπιμότητα της νίκης που υπάρχει στο σημερινό πρωταθλητι-
σμό τον καθιστά εγκληματικό, για αντιπάλους και εαυτόν (ντόπινγκ). 

14.3.2012

Πήγαμε στο Αττικό Ζωολογικό Πάρκο κάποια συγγενή παιδιά. Είδαν 
πάρα πολλά ζώα, σε πολύ εντυπωσιακά στιγμιότυπα. Όταν πήγαμε στο 
κλουβί της αγριόγατας, δεν την βλέπαμε. Τους είπα ότι είναι ένα ζώο 
που κάποιοι λέγανε ότι είναι σαν δαίμονας, ότι ίσως δεν υπάρχει στ’ 
αλήθεια γιατί ήταν σχεδόν αδύνατο να την δεις στη φύση. Περιμέναμε 
πολύ ώρα προσδοκώντας να βγει από τις φυσικές κρυψώνες που είχε το 
ευρύ κλουβί της. Τελικά δεν την είδαμε. Όταν πλέον είχαμε τελειώσει την 
περιήγηση ρώτησα τα παιδιά ποιο ζώο τους εντυπωσίασε περισσότερο. 
Η Ιωάννα είπε: “η αγριόγατα”, που δεν είχε καν δει. Αυτό που η φαντασία 
της έφτιαξε ήταν πιο εντυπωσιακό από όσα είδαν τα μάτια της. 

15.3.2012

Οι ειδικοί μας πληροφορούν ότι συνήθως είναι ορθότερο να αφήσεις 
ένα δάσος να ανανήψει μόνο του μετά από πυρκαγιά. Πολλοί άνθρωποι, 



22

καλοί και ευσυνείδητοι, θεωρούν ότι πρέπει να σπεύσουν να δενδροφυ-
τεύσουν το δάσος που κάηκε. 

Προφανώς, δεν αρκούν οι καλές προθέσεις για να είναι η δράση αληθι-
νά χρήσιμη. Αυτό συμβαίνει πολύ συχνά στα κοινωνικά πράγματα, όπου 
πολλές δραστηριότητες αγνών προθέσεων είναι αρνητικές για την κοι-
νωνία. Ανάλογο παράδειγμα που μας αφορά είναι οι καταλήψεις των 
σχολείων (αν φυσικά υπάρχει πρόθεση βελτίωσης του σχολείου, πέραν 
του χαβαλέ).

19.3.2012

Σε συναυλία γνωστού καλλιτέχνη ακούστηκε το σύνθημα “τρομοκρατία 
είναι να ψάχνεις για δουλειά, φωτιά στο Κολωνάκι και στην Κηφισιά”. 
Πράγματι είναι φρικτό πράγμα η ανεργία. Εμείς που ανήκουμε στο ∆ήμο 
Κηφισιάς ξέρουμε πόσους ανθρώπους γύρω μας αφορά επίσης η ανερ-
γία και η ανέχεια. Κι αλήθεια, η φωτιά στην Κηφισιά ή το Κολωνάκι θα 
ζεστάνει την παγωμάρα του ανέργου στο Αιγάλεω; Πέραν τούτου, και 
φυσικά, δεν είναι μόνο η ανεργία τρομοκρατία. Και ο θάνατος αθώων 
ανθρώπων από ενέργειες φανατισμένων ατόμων, που στοχεύουν να αλ-
λάξουν την κοινωνία αλλά την κάνουν χειρότερη, είναι επίσης τρομο-
κρατία. 

20.3.2012

(Έβαλα τη Μαρίτα- που συμμετείχε στην τελετή βράβευσης του σχολείου 
μας για τις ερωτήσεις που υπέβαλε σε νευροεπιστήμονες- να αναγνώσει 
την επιστημονική είδηση: η χρήση χασίς αυξάνει 30 φορές τον κίνδυνο 
εμφάνισης σχιζοφρένειας σε παιδιά κάτω των 18 χρόνων. 

4.4.2012

Στο Proceedings της Ακαδημίας Επιστημών των ΗΠΑ δημοσιεύτηκε με-
λέτη (21.2.2012) που λέει ότι οι ανήκοντες εις ανώτερη οικονομικά τάξη 
τείνουν να κάνουν περισσότερες οδικές παραβάσεις, να παίρνουν πε-
ρισσότερες ανήθικες επιχειρηματικές αποφάσεις, να υφαρπάζουν ανεν-
δοίαστα τα αγαθά άλλων, να ψεύδονται κατά τις διαπραγματεύσεις, να 
“κλέβουν” προκειμένου να κερδίσουν ένα βραβείο και να συμπεριφέρο-
νται γενικά ανήθικα στο εργασιακό τους περιβάλλον. Είναι τα κοράκια 



23

της κοινωνίας. Όμως, κι αρκετοί φτωχοί δεν φαίνεται πως θα είχαν και 
μεγάλο ηθικό ενδοιασμό να εξαπατήσουν την κοινωνία αν μπορούσαν. 
Από τους 700 “τυφλούς” της Ζακύνθου που έπαιρναν σχετικό επίδομα, 
π.χ., προσήλθαν για έλεγχο 100 κι από αυτούς οι 40 βρέθηκαν να έχουν 
αληθινά πρόβλημα. Είναι επίσης γνωστές οι απάτες των αγροτών και 
κτηνοτρόφων για επιδοτήσεις, η είσπραξη συντάξεων νεκρών, η φορο-
διαφυγή μεγάλου μέρους του πληθυσμού κλπ. Προφανώς, οι κοινωνίες 
είναι υποχρεωμένες να έχουν ελέγχους προστασίας τους και να μην επα-
φίενται στην ηθική των ανθρώπων. Ο πολιτισμός δεν έχει ακόμα φτάσει 
στο σημείο να αντιστρατεύεται αποτελεσματικά την στενά εγωιστική αν-
θρώπινη φύση. 

24.4.2012

Πάρα πολλές και σοβαρές ασθένειες είναι εξαιρετικά συχνότερες στους 
καπνιστές. Πεπτικό έλκος, καρκίνοι πνευμόνων, λάρυγγα, στομάχου, ου-
ροδόχου κύστεως, παγκρέατος κλπ. Αναπνευστικά και καρδιαγγειακά 
προβλήματα. Γιατί οι άνθρωποι συνεχίζουν να καπνίζουν άραγε στις μέ-
ρες μας, όταν πάμπολλες έρευνες έχουν επιβεβαιώσει πέραν αμφιβολίας 
τις τραγικές συνέπειες του καπνίσματος; Οι καπνιστές Μαρξ και Φρόιντ, 
που έχουν βρει τόσους μιμητές ανάμεσά μας, δεν τις ήξεραν στην εποχή 
τους. Τις έμαθαν όμως τραγικά: να μην μπορεί να ανασάνει ο Μαρξ, να 
μη μπορεί να βρει θέση ανακούφισης πουθενά, και να πεθάνει νέος, και 
ο δε Φρόιντ, με 32 εγχειρήσεις για καρκίνο στο στόμα.

25.4.2012

“Ο άνθρωπος κάποτε σκοντάφτει πάνω στην αλήθεια, αλλά σηκώνεται 
και συνεχίζει το δρόμο του” (Winston Churchill)

26.4.2012

“Εκπαίδευση είναι να μαθαίνεις εκείνα που ουδέποτε φανταζόσουν ότι 
αγνοούσες” (Daniel Boorstin)

27.4.2012

Ο ποιητής Μαγιακόφσκι άκουγε μέσα του ψάχνοντας τις λέξεις. Γι αυτόν 
οι λέξεις είχαν ιδιαίτερο βάρος, η τακτοποίησή τους ήταν αυτοσκοπός.



24

Ο Αϊνστάιν έλεγε: “Οι λέξεις, ή η γλώσσα, όπως γράφονται ή προφέρο-
νται, δεν φαίνεται να παίζουν κανένα ρόλο στο μηχανισμό της σκέψης 
μου”

Σπουδαίοι, και τόσο διαφορετικοί. Ξέρω πολύ καλά ότι καθένας από 
εσάς έχει κάτι καλύτερο από εμένα. Κι αυτό δεν είναι μετριοφροσύνη. 
Είναι γνώση της πολλαπλότητας των δεξιοτήτων, γνώση της “αγίας” δι-
αφορετικότητας.

30.4.2012

Οι ειδικοί λένε πως για τη μακροζωία ενός ανθρώπου ευθύνονται κατά 
75% ο τρόπος ζωής και κατά 25% τα γονίδια. Αυτό είναι πολύ καλό, 
εφόσον δείχνει πως δεν είμαστε απολύτως καθορισμένοι γονιδιακά, 
αλλά οι συνήθειες που φροντίζουμε να δημιουργήσουμε στη ζωή μας 
είναι κατά πολύ σημαντικότερες, για τη μακροζωία, όπως και για τόσα 
άλλα πράγματα.

2.5.2012 

“Μια καβουρομάνα στραβοκάνα 

μάλωνε τον γιο της το μονάκριβό της 

-Ίσια , βρε, περπάτα 

στου Θεού τη στράτα! 

Κι είπε ο καβουράκος 

ο στραβαριδάκος 

-Μάνα, εσένα ακολουθάω, 

με τα βήματά σου πάω 

πάνω στα δικά σου αχνάρια 

με στραβά κι εγώ ποδάρια. 

Άλλαξε το βήμα εσύ, 

Κι έρχομαι κι εγώ γραμμή.” 

(Βασίλη Ρώτα) 



25

3.5.2012

“Σα βγεις στον  πηγεμό για την Ιθάκη να εύχεσαι να είναι μακρύς ο δρό-
μος. Γεμάτος περιπέτεια, γεμάτος γνώση...” (Καβάφης)

“Αν ήταν η ζωή μας ίσια πώς θα την παίρναμε κατόπι; ...όλα είναι νύχτα, 
όλα είναι νύχτα, κάτι θα βρούμε ζήτα- ζήτα” (Σεφέρης)

“Η γνώση μας είναι απέραντα μικρή μπροστά στον ωκεανό της αγνωσί-
ας. Κι όμως είναι το πολυτιμότερο πράγμα που έχουμε” (Αϊνστάιν)

“Τίποτε πιο αληθινό από το παραμύθι που δίνει νόημα στην εφήμερη 
αλήθεια” (Καζαντζάκης)

8.5.2012

Είναι λάθος ότι η δημοκρατία δεν έχει αδιέξοδα. Η ίδια η δημοκρατία 
είναι αδύνατη στις κοινωνίες μεγάλου αριθμού ατόμων. Η αντιπροσω-
πευτική δημοκρατία (με την εκλογή βουλευτών) δεν επιτρέπει την απ’ ευ-
θείας έκφραση της γνώμης του ατόμου, κι ο εκλεγμένος αντιπρόσωπος 
προφανώς δεν μπορεί να μεταφέρει τη γνώμη κάθε ψηφοφόρου του. 
Απλά, είμαστε υποχρεωμένοι να ζούμε με το ατελές, όπως και σε τόσα 
άλλα πράγματα στη ζωή. 

9.5.2012

Το κάπνισμα δείχνει ότι οι άνθρωποι δεν είμαστε λογικά όντα.

10.5.2012

Αν και μπορεί να αισθανόμαστε ελεύθεροι, αυτό αποτελεί μια ψευδαί-
σθηση, ανάλογη με την ακινησία της Γης. Η “ελεύθερη επιλογή” του κα-
πνίσματος είναι ένα σαφές παράδειγμα.

11.5.2012

“Αν είχα ένα δολάριο για κάθε φορά που κάποιος γέλασε εις βάρος μου… 
Όμως έχω... 

Προσέξτε μην είναι το αυριανό αφεντικό σας αυτός που σήμερα κοροϊ-
δεύετε ως σπασίκλα...” Bill Gates 



26

15.5.2012

Η ερώτηση αν κάνει η κότα το αυγό ή το αυγό την κότα, έχει απάντηση: 
η κότα κάνει το αυγό και το αυγό κάνει την κότα. Αυτό συμβαίνει σήμερα. 
Είναι δυνατό να συμβαίνει, και δεν πρόκειται για σοφιστεία, εφόσον δεν 
χρειάζεται να είναι μόνιμα κάτι “αίτιο” και κάτι άλλο μόνιμα “αποτέλε-
σμα”, όπως τείνουμε να πιστεύουμε απλοϊκά. Στην βιολογική ιστορία, το 
αυγό και η κότα δεν ήταν έτσι όπως τα ξέρουμε σήμερα, και το ερώτημα 
του πώς εξελίχθηκαν είναι νόμιμο, αλλά άσχετο με την ερώτηση αν κάνει 
η κότα το αυγό ή το αυγό την κότα.

21.5.2012

Το βήμα έχει πιότερη σημασία από το δρόμο που θα πάρεις.

22.5.2012

Πριν τις εξετάσεις μιλήσαμε για την καμπύλη της απόδοσης σε σχέση με 
το άγχος. Είναι σαν ανάποδο U. Με καθόλου άγχος (αυτό που λέτε “αφα-
σία”) η απόδοση είναι μικρή. Αυξανομένου του άγχους στο επίπεδο που 
καλούμε “δημιουργικό” η απόδοση γίνεται μέγιστη. Αν όμως το άγχος 
συνεχίσει να αυξάνει, η απόδοση μειώνεται και φτάνει να μηδενίσει την 
απόδοση αν το άγχος καταστεί “παραλυτικό”.

23.5.2012

“There is nothing to fear but fear itself” (Franklin Roosevelt)

25.5.2012

“Όλοι κάνουν λάθη, γι αυτό τα μολύβια έχουν γόμες πίσω” (Αγγλική παροιμία)

28.5.2012

Οι συγκινήσεις και οι γνωσιακές διαδικασίες είναι αξεδιάλυτες στον υγιή 
εγκέφαλο. Κάνουν λάθος όσοι νομίζουν ότι τα συναισθήματα είναι από 
τη μια και από την άλλη οι σκέψεις, ως αμιγείς και ανεξάρτητες αλλήλοις 
οντότητες.

30.5.2012

Η λέξη “πανικός”, που είναι διεθνής και στην επιστημονική ορολογία, 
προέρχεται από το θεό των αρχαίων ελλήνων Πάνα, που έκανε τόσο 



27

θόρυβο στη μάχη του Μαραθώνα που τρόμαξε τους Πέρσες. Η δημιουρ-
γία, η ιστορική πορεία και η σημερινή χρήση της λέξης είναι πραγματικά 
εκπληκτικές. 

31.5.2012

Η κ. Αλεξάνδρα η γυναίκα του κ. Καρατζαφέρη μου υπέδειξε ότι α άθλος 
και ο άθλιος έχουν κοινή ρίζα, όπως κι ο μόχθος και ο μοχθηρός. Η μια 
έχει θετικό περιεχόμενο και η άλλη αρνητικό. Πιθανώς, λόγω του ότι αυ-
τός που μοχθεί τόσο πολύ για κάποιον άθλο καθίσταται τελικά μοχθηρός 
και άθλιος.

6.6.2012

“Είμαι πάντα έτοιμος να μάθω αν και δεν μου αρέσει πάντα να διδάσκο-
μαι.” (Winston Churchill)

11.6.2012 

“Αν ο κουρέας του χωριού ξυρίζει όσους δεν ξυρίζονται μόνοι τους, ποιος 
ξυρίζει τον κουρέα;” (Παράδοξο του Bertrand Russell για να καταδείξει 
την ανεπάρκεια της αφελούς θεωρίας συνόλων)

11.9.2012

(Ήταν η μέρα του Αγιασμού. ∆εν είχα έτοιμο κερασάκι, θα έλεγα μόνο 2 
κουβέντες, εφόσον ήταν ο ∆ήμαρχος κι ο Ιερέας που θα μιλούσαν. Όμως 
τα παιδιά φώναξαν από κάτω “κερασάκι- κερασάκι” και... είπα ένα στίχο 
του Σεφέρη) 

“Είτε βραδιάζει είτε φέγγει μένει λευκό το γιασεμί.”

13.9.2012

(Μετέφερα ένα ανέκδοτο που είχε πει ο γνωστός μαθηματικός ∆ημήτρης 
Χριστοδούλου)

Όταν ο Χριστοδούλου ήταν φοιτητής στο Princeton συνάντησε τον μεγά-
λο Kurt Gödel (τον πιο φημισμένο επιστήμονα της μαθηματικής λογικής, 
που ήταν ωστόσο προβληματικός ως προσωπικότητα), και του ζήτησε 
να τους κάνει μια διάλεξη για το θεώρημα της μη πληρότητας, το οποίο 
τον έκανε γνωστό διεθνώς. Ο Gödel του απάντησε ότι έχει πάψει να 



28

ασχολείται με τη λογική εδώ και 10 χρόνια και τώρα πια μελετάει μόνο 
τη σχετικότητα (επηρεασμένος από το φίλο του Αϊνστάιν με τον οποίο 
συζητούσε σχεδόν αποκλειστικά στους καθημερινούς τους περιπάτους). 
“Εν τάξει” είπε ο Χριστοδούλου “πείτε μας κάτι για τη σχετικότητα”. Ο 
Gödel αρνήθηκε και πάλι λέγοντας ότι με τη σχετικότητα δεν ασχολείται 
ούτε 10 χρόνια, άρα δεν ξέρει και πολλά πράγματα.

14.9.2012

Το 95% των αποφάσεών μας είναι ασυνείδητες. Είμαστε εν πολλοίς βι-
οκοινωνικά αυτόματα (ο όρος αναλύεται διεξοδικά στο δεύτερο βιβλίο 
μου).

18.9.2012

Έρευνες έχουν δείξει ότι αν χάσεις ένα εισιτήριο για μια παράσταση, το 
οποίο αγόρασες 20 ευρώ, το πιθανότερο είναι πως δεν θα αγοράσεις 
άλλο και απλά δεν θα πας στην παράσταση. Αν χάσεις όμως 20 ευρώ, το 
πιθανότερο είναι πως θα πας στην παράσταση. Πρόκειται για συμπερι-
φορά που καθορίζεται από εντύπωση και συγκίνηση κι όχι λογική.

19.9.2012

Έρευνες έχουν δείξει πως τα μάτια των ανδρών κατευθύνονται αλλού 
απ’ ό,τι των γυναικών κατά το διερευνητικό κοίταγμα. Στα ράφια των 
καταστημάτων τα εμπορεύματα τοποθετούνται κατάλληλα από τους ει-
δικούς για να μας επηρεάζουν με τον τρόπο που επιθυμούν.

21.9.2012

Η βία υπήρξε ανέκαθεν χαρακτηριστικό των ανθρώπινων κοινωνιών. 
Παλαιότερα όταν μια πόλη, φυλή, ομάδα γινόταν ισχυρή έσπευδε να 
κατακτήσει την άλλη, να τη μακελέψει και να τη λεηλατήσει. Σήμερα, 
θρησκευτικά φανατισμένα άτομα προβαίνουν σε πράξεις ανείπωτης 
βαρβαρότητας. Το ίδιο και οι κάθε λογής επίδοξοι “σωτήρες”. Αλλά και 
οι οπαδοί των διαφορετικών ποδοσφαιρικών ομάδων. Οφείλουμε να ελ-
πίζουμε στην εξάλειψή της βίας, δια του πολιτισμού, κι όχι στην εξάλειψη 
της ανθρωπότητας διά της βίας.



29

24.9.2012

“Όταν οι θεοί θέλουν να μας τιμωρήσουν απαντούν στις προσευχές μας.” 
(Oscar Wild)

25.9.2012

Το ότι σε κάθε λογής βία (γηπεδική, θρησκευτική, “επαναστατική”) πρω-
ταγωνιστούν κυρίως νέοι άνδρες έχει να κάνει κυρίως με την επιθετικό-
τητα που βιολογικά υπερτερεί στο αρσενικό (ταύρος/ αγελάδα, τράγος/ 
κατσίκα, κόκορας/ κότα...). Επειδή οι άνθρωποι πέραν της βιολογίας εί-
μαστε και νοήμονα όντα, μπορούμε να αντισταθούμε. Εφόδια είναι η 
γνώση του φαινομένου κι η άρνησή του, καθώς κι η συνειδητή εκτροπή 
του (αθλητισμός- όχι “φιλαθλητισμός”), κι ο πολιτισμός.

27.9.2012

Οι έρευνες δείχνουν ότι κρίνουμε με βάση εντυπώσεις και συγκινησια-
κά, αποφασίζοντας σε λίγα δευτερόλεπτα αν κάποιος μας αρέσει ή όχι. 
Πράγμα που φυσικά οδηγεί σε μεγάλα λάθη. Η διαφήμιση γνωρίζει ότι 
δεν είμαστε κυρίως λογικά όντα και γι αυτό δεν παραθέτει τόσο επιχει-
ρήματα υποστήριξης του προϊόντος, αλλά μια ωραία γυναίκα ή κάτι που 
δημιουργεί την συγκινησιακή εντύπωση που επιδιώκουν.

1.10.2012

 Ο αητός πήγε και κάθισε σε μια ψηλή κορφή και χαιρόταν από κει την 
αίσθηση της υπεροχής του. Ξάφνου, βλέπει δίπλα του ένα σαλίγκαρο. 
Εκνευρισμένος που και κάποιος άλλος μπορούσε να φτάσει εκεί ψηλά, 
κοιτάει γύρω, βλέπει μια ακόμα ψηλότερη κορφή και πετάει προς τα κει. 
Σε λίγο όμως, νάσου κι ο σαλίγκαρος. Έξαλλος ο αητός, ψάχνει την πιο 
ψηλή απ’ όλες κορφή και πάει, θεωρώντας πως εκεί πια θα είναι μόνος 
κυρίαρχος. Σε λίγο όμως ξανασκάει μύτη ο σαλίγκαρος. Απορημένος ο 
αητός τον ρωτά:

-Μα καλά πώς μπορείς εσύ και φτάνεις εδώ πάνω;

-Με το σύρσιμο, τα σάλια και τα κέρατά μου, του απαντάει ο σαλίγκα-
ρος.



30

2.10.2012

“Η κοινωνία μας διαμορφώνει, αλλά σε κάποιο σημείο πρέπει να αναλά-
βουμε την ευθύνη για το ποιες συνήθειες αποκτούμε” (Lou Marinoff ) 

3.10.2012

“∆εν είναι αντίσταση μόνο η μούντζα. Είναι και το επίπεδο του ανθρώ-
που.” ∆ιονύσης Σαββόπουλος, σε εκδήλωση στο Ηρώδειο για τον Χατζι-
δάκη

5.10.2012

“Έχουμε μεγαλώσει με το φόβο της φτώχειας. Καταφρονούμε οποιονδή-
ποτε επιλέγει να είναι φτωχός εν όψει του ν’ απλουστεύσει και να σώσει 
την εσωτερική του ζωή. Αν δεν συμμετάσχει στο γενικό συνωστισμό και 
το λαχάνιασμα για ν’ αποκτήσει χρήμα, τον θεωρούμε άψυχο και ότι στε-
ρείται φιλοδοξίας. Έχουμε χάσει την δύναμη ακόμη και να φανταζόμαστε 
το τι θα μπορούσε να σημαίνει η παλαιά εξιδανίκευση της φτώχειας: την 
απελευθέρωση από τις υλικές δουλειές, την αδέκαστη ψυχή, την πορεία 
μας στην ζωή με βάση αυτό που είμαστε ή κάνουμε και όχι με βάση αυτό 
που έχουμε. 

...Ο πόθος να κερδίσουμε πλούτο και ο φόβος να τον χάσουμε είναι ο 
κυριότερος παράγοντας δειλίας και διαδόσεως της διαφθοράς... ένας 
άνθρωπος δεμένος με τον πλούτο είναι δούλος, ενώ ένας άνθρωπος 
που δεν τον τρομάζει η φτώχεια γίνεται ελεύθερος άνθρωπος.” (William 
James)

8.10.2012

Ο γερμανός ποδοσφαιριστής Μίροσλαβ Κλόζε σκόραρε με το χέρι στην 
εκτός έδρας αναμέτρηση της Λάτσιο με την Νάπολι, όμως ζήτησε από 
τον διαιτητή του αγώνα να το ακυρώσει. Έκανε κάτι τελείως ασυνήθι-
στο για το ποδόσφαιρο, όπου το “θέατρο”, η μεροληψία το ψέμα, και οι 
σκοτωμοί για την υποστήριξη της ομάδας θεωρείται υποχρέωση. Ήταν 
κορόιδο; Στα “κορόιδα” στηρίζεται ο πολιτισμός.

9.10.2012

Η κοινωνία και η εποχή μας εκθειάζει τις αντιθέσεις, παραγνωρίζοντας 



31

πόσο σημαντικές είναι οι συνθέσεις και οι συμφωνίες. Οι επεξεργα-
σμένες θέσεις, που μπορεί να γίνουν βάση προβληματισμού και κοινών 
αποφάσεων, είναι η δύναμη που μπορεί να πάει μπροστά την κοινωνία, 
ενώ οι συγκρούσεις και οι “αγώνες” που στηρίζονται κυρίως σε ιδεολο-
γικές αγκυλώσεις, αδρανοποιούν ή και πισωδρομούν την κοινωνία και 
φθείρουν τα άτομα. Το πρόβλημα με τις επεξεργασμένες θέσεις είναι ότι 
απαιτούν πάρα πολύ δουλειά. Και τα πνευματικά νωθρά άτομα βρίσκουν 
πάντα πιο εύκολο να ακολουθούν πιστά κάποια δόγματα, να εντάσσο-
νται σε ομάδες που αυτοπροσδιορίζονται από το ότι έχουν εχθρούς τους 
“άλλους” και να ησυχάζουν την κοινωνική τους συνείδηση (ότι κάνουν το 
καθήκον τους ως πολίτες) ουρλιάζοντας. 

10.10.2012

Η δυνατότητα να κάνει αμύθητα λεφτά ένας άνθρωπος, μέσω τζόγου 
στο χρηματιστήριο, συσσωρεύοντας ένα μεγάλο μέρος του κοινωνικού 
πλούτου χωρίς να παράγει οτιδήποτε, αποτελεί μια τεράστια αδικία στη 
σύγχρονη καπιταλιστική οικονομία. Στο παιχνίδι αυτό θριαμβεύουν τα 
κοράκια, σε βάρος των ανθρώπων του μόχθου, της επιστήμης και της 
κοινωνικής προσφοράς.  

H Christine Lagarde, Γενική ∆ιευθύντρια του ∆ιεθνούς Νομισματικού 
Ταμείου έχει δηλώσει ότι “ο καπιταλισμός σήμερα διακρίνεται για τις 
υπερβολές στην ανάληψη κινδύνων, στη μόχλευση, στην αδιαφάνεια, 
στην πολυπλοκότητα και στη δυσανάλογα υψηλή κερδοφορία.” 

Ο πρόεδρος των ΗΠΑ Barack Obama έχει δηλώσει: “Η ανισότητα έχει 
βαθύνει. Η κινητικότητα προς τα πάνω έχει παγώσει. Το ψυχρό δεδομένο 
είναι ότι ακόμη και εν μέσω ανάκαμψης πάρα πολλοί Αμερικανοί δου-
λεύουν περισσότερο από ποτέ μόνο για να ζήσουν.”

Έχει μεγάλη σημασία ότι πολλοί, κι όχι μόνο οι φτωχοί κι αδύναμοι, κα-
τανοούν τα προβλήματα της σύγχρονης οικονομίας. Εσείς να φιλοδοξεί-
τε να είστε εκείνοι που θα βρουν το πώς θα μπορούσε να αλλάξουν τα 
κακώς έχοντα, θεωρητικά και στην πράξη.

11.10.2012

O John Gerdon πήρε το βραβείο Νόμπελ Ιατρικής του 2012, παρότι στο 



32

σχολείο είχε θεωρηθεί ανεπίδεκτος.

Η Μαλάλα Γιουζαφζάι πυροβολήθηκε στο κεφάλι από ταλιμπάν γιατί 
ήθελε να πηγαίνει στο σχολείο και να κάνει μάθημα και σε άλλα παιδιά. 

15.10.2012

“Σε κάθε πρόβλημα στη γη υπάρχει κάποια λύση ή μήπως καμιά; Αν 
υπάρχει, ψάξε να τη βρεις. Αν δεν υπάρχει, μη νοιαστείς...”

16.10.2012

“Ένας άνθρωπος δεν είναι με την πραγματική έννοια του όρου άνθρω-
πος, αν δεν μορφωθεί” (Horace Mann)

17.10.2012

“Άγχος είναι ο τόκος των προβλημάτων που πληρώνεται προκαταβολι-
κά.” (Dean Inge)

19.10.2012

“Για το γράψιμο του βιβλίου χρειάστηκαν έρευνες πολλές και άπειρα δια-
βάσματα και στοχασμοί, ώσπου να κατανοήσω και να συμπεράνω κάτι 
που ίσως όλοι εσείς το ξέρατε από την αρχή. Ότι η προσωπική και η 
κοινωνική απελευθέρωση μπορεί να είναι τα ζητούμενα αλλά και γω 
σαν έλλογο ον δεν δύναμαι να εξωραΐζω και να εγκωμιάζω τη βία και 
το έγκλημα.” (Τέος Ρόμβος- ο αναρχικός που έγραψε για τον πειρατή 
Γιώργο Νέγρο. Επικοινώνησα μαζί του, τού είπα για το κερασάκι και τον 
ευχαρίστησα).

15.11.2012

O 10χρονος Αμερικανός Joseph-hall, πυροβόλησε και σκότωσε τον 
32χρονο νεοναζί γονιό του, τοπικό αρχηγό της νεοναζιστικής οργάνω-
σης “Εθνικοσοσιαλισικό Κίνημα”. Η δίκη του ξεκίνησε αυτή την εβδομά-
δα, δύο χρόνια μετά από το έγκλημα, στο Riverside των ΗΠΑ. Το αγόρι 
είχε ομολογήσει στην αστυνομία ότι πήρε το περίστροφο του πατέρα 
του από μια ντουλάπα και τον πυροβόλησε ενώ εκείνος κοιμόταν στον 
καναπέ. Πίστευε πως ο πατέρας του θα εγκατέλειπε αυτόν, την αδερφή 
του και τη μητριά τους. Το παιδί, από την ηλικία των πέντε ετών, αντι-
μετώπιζε προβλήματα βίαιης συμπεριφοράς στο σχολείο. Η υπεράσπιση 



33

υποστηρίζει ότι ο Joseph από μικρή ηλικία ήταν εκτεθειμένος σε νεοναζι-
στικές “συνθήκες” μέσα στο σπίτι του και υπέφερε από νευρολογικά και 
ψυχολογικά προβλήματα.

22.11.2012

Το να αναγράφεται ως τιμή ενός προϊόντος 499.99 π.χ. κι όχι 500 εί-
ναι γιατί οι έμποροι γνωρίζουν από εμπειρία ότι το πρώτο ποσό μας 
φαίνεται πολύ μικρότερο από το δεύτερο, πράγμα που πρακτικά φυσικά 
δεν ισχύει. Θα πρέπει όμως να επισημάνουμε ότι την προσπάθεια αυτή 
“εξαπάτησης” την έκαναν κυρίως οι τσιγγάνοι, στα καρπούζια και τις πα-
τάτες. Τώρα πια, το κάνουν όλοι, και στα μεγαλύτερα και “σοβαρότερα” 
καταστήματα. Άραγε όλοι αυτοί έμαθαν από τους ερευνητές ή από τους 
τσιγγάνους ότι είμαστε όντα εντυπώσεων; 

26.11.2012

“Όποιος στα πενήντα του βλέπει τον κόσμο όπως τον έβλεπε στα 20 του 
έχει απλώς σπαταλήσει 30 χρόνια ζωής” (Muhammad Ali)

Μπορώ να σας διαβεβαιώσω ότι όλα τα βασικά πιστεύω και πεποιθήσεις 
σας θα αλλάξουν μεγαλώνοντας. Γι’ αυτό, αποφύγετε να φανατίζεστε 
και να δογματίζετε. Το πιθανότερο είναι ότι θα αποδεχθείτε πολλά από 
αυτά που σήμερα σας φαντάζουν απαράδεκτα.

27.11.2012

“Θα έδινα όλη μου την τεχνολογία για ένα απόγευμα με το Σωκράτη” 
(Steve Jobs)

28.11.2012

“Ο πιο σίγουρος τρόπος να διαφθείρεις ένα νέο είναι να τον διδάξεις να 
εκτιμά περισσότερο αυτούς που σκέφτονται σαν κι αυτόν, από αυτούς 
που σκέφτονται διαφορετικά” (Friedrich Wilhelm Nietzsche)

29.11.2012

“∆εν θα πεθάνω για τα πιστεύω μου, γιατί μπορεί να κάνω λάθος” 
(Bertrand Arthur William Russell)



34

30.11.2012

“Ο μεγαλύτερος εχθρός της γνώσης δεν είναι η άγνοια, είναι η ψευδαί-
σθηση της γνώσης” (Stephen Hawking) 

∆υστυχώς όμως αυτό αφορά και στον ίδιο σε μεγάλο βαθμό, ιδιαίτερα 
όταν εκδίδει βιβλίο με τίτλο “Το μεγάλο σχέδιο” βοηθώντας στην εξα-
πάτηση του κοινού ότι γνωρίζουμε- ή έστω εκείνος γνωρίζει- ποιο είναι 
το μεγάλο σχέδιο του σύμπαντος. Φυσικά, το βιβλίο δεν περιέχει κανένα 
τέτοιο “σχέδιο”.

5.12.2012

“Οποιοσδήποτε σταματά να μαθαίνει είναι γέρος, ανεξαρτήτως αν είναι 
20 ή 80 χρονών” (Henry Ford)

12.12.2012

“Μια μόνιμη κοινωνική οργή οδηγεί σε φασισμό, όχι σε περισσότερη δη-
μοκρατία. Τα πολιτικά υποκείμενα που θέλουν να παίξουν στην μόνιμη 
κοινωνική οργή με μηνύματα όπως “σε αδικούνε κι εσύ δεν κάνεις τί-
ποτα”, δεν οδηγούν πουθενά παρά σε εμφύλιο και διχασμό.” Γιάννης 
Πανούσης (πριν γίνει υπουργός)

17.12.2012

Μερικοί λένε “δεν έχω εμπιστοσύνη σε κανένα”. Ωστόσο είναι υποχρεω-
μένοι να εμπιστευτούν τον άλλον οδηγό στο απέναντι ρεύμα, ότι δεν θα 
κάνει μετωπική σύγκρουση με αυτούς ή όταν οδηγεί το λεωφορείο που 
επιβαίνουν, όπως και τον περιπτερά όταν του δίνουν 50 ευρώ κι εκείνος 
δεν γυρίζει σε 5 δευτερόλεπτα να τους πει: “μα δεν μου έδωσες τίποτε”. 
∆εν είναι δυνατό να μην δείχνουμε εμπιστοσύνη στους συνανθρώπους 
μας κι ωστόσο να ζούμε σε κοινωνία.

20.12.2012

“Το μελάνι του λόγιου είναι πιο ιερό από το αίμα του μάρτυρα.” (Μωά-
μεθ)



35

2013

9.1.2013

Ο δείκτης νοημοσύνης – το περίφημο IQ – δεν αντιπροσωπεύει αυτό που 
κάποιοι νόμιζαν. Η μεγαλύτερη μελέτη που έχει γίνει ποτέ ως σήμερα 
κατέληξε ότι η ανθρώπινη ευφυΐα είναι υπερβολικά σύνθετη ώστε να 
μπορεί να μετρηθεί μόνο με μια παράμετρο. Η νοημοσύνη εμφανίζεται 
στους ανθρώπους με διάφορες εκφάνσεις και είναι αδύνατον να αξιολο-
γηθεί με βάση ένα και μόνο μέτρο. Τρεις τουλάχιστον δείκτες φάνηκαν 
να απαιτούνται για κάτι τέτοιο: η βραχυπρόθεσμη μνήμη, η ικανότητα 
διατύπωσης λογικών συλλογισμών και η ικανότητα χειρισμού της γλώσ-
σας. 

Ας μην ξεχνάμε φυσικά και τη θεωρία της πολλαπλής νοημοσύνης του 
Howard Gardner, σύμφωνα με την οποία είναι ορθότερο να λαμβάνονται 
υπ’ όψιν, εκτός από τη γλωσσική και μαθηματική ευφυΐα και η ενδοπρο-
σωπική και διαπροσωπική, μουσική, σωματική-κιναισθητική κ.α. μορφές 
ευφυΐας.

10.1.2013

Ευρωπαίοι ερευνητές αναφέρουν στο περιοδικό “Human Molecular 
Genetics” ότι οι καπνιστές παρουσιάζουν ενδείξεις αυξημένης δραστη-
ριότητας σε γονίδια που σχετίζονται με τον καρκίνο. Η αύξηση του κιν-
δύνου για καρκίνο που διατρέχουν οι καπνιστές δεν δείχνει να οφείλεται 
σε μεταλλάξεις, δηλαδή σε μεταβολές της αλληλουχίας των γονιδίων, 
αλλά σε “επιγενετικές” αλλαγές, δηλαδή σε χημικές τροποποιήσεις των 
γονιδίων που ρυθμίζουν πόσο έντονη είναι η λειτουργία τους.

11.1.2013

Είναι καλό να αντικαταστήσουμε στη ζωή μας το “πρέπει να...” με το “εί-
ναι καλύτερα να...”

15.1.2013

Έγιναν συγκρούσεις στο Μπέλφαστ για το αν θα αναρτάται η βρετανική 
σημαία ορισμένες ή όλες τις μέρες του έτους στο κτίριο του ∆ημαρχείου. 
Φυσικά, οι ηλικιακές ομάδες που συγκρούονται είναι και πάλι από 15- 



36

35 χρόνων περίπου, οι ίδιες δηλαδή ηλικίες που συγκρούονται για το 
ποδόσφαιρο και σχεδόν οτιδήποτε. (∆ες κερασάκι 25.9.2012)

21.1.2013

“Όσοι γνωρίζουν τον Σ.Σ. μιλούν με τα καλύτερα λόγια γι αυτόν και υπο-
στηρίζουν ότι είναι ένας άνθρωπος πολύ χαμηλών τόνων που δεν θα 
μπορούσε να βλάψει ούτε κουνούπι.” Ο εν λόγω άνθρωπος έπνιξε και 
έθαψε τη γυναίκα του στην άμμο. 

Είναι καλά να θυμόμαστε ότι δεν χρειάζεται να είναι κανείς γεννημένος 
βίαιος και εγκληματίας για να φτάσει ακόμα και σε ανθρωποκτονία. Η 
εξάρτηση, το ερωτικό πάθος, η οργή, μπορεί σε κάποια κακιά στιγμή να 
οδηγήσουν σε τραγικές συμπεριφορές. Χρειάζεται να έχουμε υψηλό αυ-
τοέλεγχο και γνώση των αδυναμιών της ανθρώπινης φύσης.

25.1.2013

Ελικόπτερο που έπεσε σε δρόμο του Λονδίνου σκότωσε (εκτός του πι-
λότου) έναν άτυχο άνθρωπο και τραυμάτισε 13. Το να σου πέσει ένα 
ελικόπτερο στο κεφάλι είναι ένα γεγονός που δεν μπορεί να προβλεφθεί. 
∆εν προβλέπονται τα πάντα. Η ζωή είναι αβέβαιη. Όμως, μπορούμε να 
μειώνουμε τις πιθανότητες να συμβούν αρνητικά. Π.χ. δεν είναι το ίδιο 
να περάσει κανείς κάθετα το στενάκι δίπλα στο σχολείο με το να περά-
σει την εθνική σε ώρα αιχμής. ∆εν είναι το ίδιο πιθανό να συμβεί κακό 
στον οδηγό της μοτοσυκλέτας χωρίς κράνος που κάνει σούζα με τον 
προσεκτικό οδηγό, το να οδηγεί κάποιος έχοντας πιει αλκοόλ ή όντας 
νυσταγμένος σε σχέση με το να είναι σε καλή κατάσταση. Ας αφήσουμε 
την ενδογενή αβεβαιότητα της ζωής για την οποία δεν μπορούμε να 
κάνουμε κάτι κι ας κοιτάξουμε τις πιθανότητες για τις οποίες μπορούμε 
να κάνουμε πολλά.

28.1.2013

Ο εξισωτισμός στη βαθμολογία αντί της αξιολόγησης, δεν αποτελεί κά-
ποιας μορφής δικαιοσύνη, αλλά οδηγεί σε κατάρρευση. Σε πείραμα σε 
Παν/μιο της Αμερικής η συμφωνία να παίρνουν όλοι τον ίδιο βαθμό που 
θα ήταν ο μέσος όρος του μεγαλύτερου και του μικρότερου, αφαίρεσε το 
κίνητρο του υψηλού βαθμού και έκανε τους καλούς φοιτητές να διαβά-



37

ζουν λιγότερο. Αυτό μείωσε όμως τη βαθμολογία- μέσο όρο, για όλους, 
και η τάση ήταν διαρκώς πτωτική.

31.1.2013

Είναι θλιβερό το γεγονός ότι οι αρμόδιοι αναγκάστηκαν (και σωστά) να 
απαγορεύσουν τους μαθητές- φιλάθλους στους σχολικούς αθλητικούς 
αγώνες. Η ομαδοποίηση και η παρόρμηση για βία έκαναν τα σχολεία να 
συγκρούονται μεταξύ τους, σαν διαφορετικές αγέλες σκυλιών. 

1.2.2013

(Συνέχεια από εχθές). Υπάρχουν αδυναμίες που σχετίζονται με την βιολο-
γική μας υπόσταση (επιθετικότητα), η τάση για δεσμούς εντός της δικής 
μας ομάδας και αντιπαλότητα με την άλλη ομάδα (εθνική, θρησκευτική, 
ποδοσφαιρική...) που ενισχύονται από την κοινωνία. Είναι καλό να τα 
γνωρίζουμε, να τα θυμόμαστε και να αντιστεκόμαστε.

4.2.2013

Έρευνα του ΕΜΠ έδειξε ότι τα καυσόξυλα είναι ακριβότερα από το πε-
τρέλαιο για θέρμανση ενός σπιτιού. Το πετρέλαιο είναι φθηνότερο και 
από το ηλεκτρικό. Ο κόσμος όμως συνεχίζει να μην αγοράζει πετρέλαιο 
για θέρμανση, μένοντας στην εντύπωση του ακριβού πετρελαίου.

6.2.2013

Ο καθηγητής Χρήστος Ιωαννίδης είπε, ανάμεσα σε άλλα, για το μαθητή 
του ∆ημήτρη Μπουρζούκο που έκανε ένοπλη ληστεία με καλάσνικοφ σε 
τράπεζα, συμμετέχοντας σε τρομοκρατική ομάδα: 

“Ήταν χαρά μου να έχω μέσα στην τάξη παιδιά σαν τον ∆ημήτρη. Ήταν 
ευαίσθητος, ήταν έξυπνος, ήταν ανήσυχος. Όχι, δεν άκουγε heavy metal. 
Άκουγε ροκ, άκουγε Χατζιδάκι, άκουγε Μότσαρτ. Όχι, δεν ήταν αντικοι-
νωνικός. Ίσα-ίσα ήταν πολύ αγαπητός στους συμμαθητές του... Ήταν κα-
λός μαθητής. Μπήκε και αυτός στο πανεπιστήμιο, γράφοντας μία από τις 
εκθέσεις-κονσέρβες που του ζητάει το σύστημα... Κάποια στιγμή έμαθα 
από τον ∆ημήτρη ότι ο πατέρας του έμεινε άνεργος. Μου το είπε πικρα-
μένος και θυμωμένος. ∆εν ξέρω πόσες αιτίες θυμού προστέθηκαν από 
τότε... Από κει και πέρα, λυπάμαι και ντρέπομαι. Λυπάμαι για τον Αντρέα-



38

∆ημήτρη που πίστεψε, καθώς φαίνεται, στη βία σαν απάντηση στη βία 
του συστήματος...”

∆εν είναι αυτή η λύση.

7.2.2013

Αφαιρέθηκε το διδακτορικό δίπλωμα από την γερμανίδα υπουργό Παι-
δείας η οποία κατηγορούνταν για λογοκλοπή. Η γερμανίδα υπουργός 
Παιδείας ισχυρίστηκε ότι δεν είχε εν γνώσει της παραλείψει να αποδώ-
σει στις πηγές της τα γραφόμενά της στην διατριβή της. Η Φιλοσοφική 
Σχολή του πανεπιστημίου, ωστόσο, ξεκίνησε έρευνα και κατέληξε ότι η 
διατριβή της Ανέτ Σαβάν περιείχε “σημαντικό αριθμό κειμένων που δεν 
είχαν αποδοθεί στις πρωτότυπες πηγές τους”.

Η λογοκλοπή είναι μια μορφή απάτης. Πολύ συχνά και οι εργασίες που 
γίνονται στα σχολεία, ιδιαίτερα στις “ερευνητικές εργασίες” (projects) 
είναι μόνο λογοκλοπές, χωρίς συνεισφορά και επεξεργασία από πλευράς 
του μαθητή, αλλά και χωρίς αναφορά στις πηγές.

8.2.2013

Ποιος θα είχε αντίρρηση να χρησιμοποιηθεί και στα βρέφη, κατά την 
ανάπτυξή τους, ένα γενετικό αυτοκόλλητο που κατάφερε να αποτρέψει 
την κώφωση σε πειραματόζωα με σύνδρομο Usher; Οι ασθενείς με σύν-
δρομο Usher έχουν ελαττωματικά τμήματα στον γενετικό τους κώδικα 
που προκαλούν προβλήματα στην ακοή, στην όραση και στην ισορροπία. 
Το αυτοκόλλητο αυτό παρέχει την πρωτεΐνη την οποία αδυνατούν να πα-
ράγουν τα ελαττωματικά γονίδια. Όμως, καλά θα είναι να αρχίσουμε να 
αντιλαμβανόμαστε πως μια τέτοια παρέμβαση αγγίζει τα όρια της επάρα-
της για πολλούς, τουλάχιστον έως σήμερα, ευγονικής. Να σκεφτόμαστε 
αντί να ηθικολογούμε δογματίζοντας.

11.2.2013

Ο Μακιαβέλι θεωρούσε πως οι κρίσεις που σπέρνουν τη διχόνοια και πα-
ράγουν καταστροφικές αντιθέσεις είναι η κινητήρια δύναμη της ιστορίας, 
ενώ ο Μαρξ η βία. Αν θέλουμε οι ανθρώπινες κοινωνίες να μην συνε-
χίσουν να προχωρούν έτσι, αλλά η λογική, ο σχεδιασμός και η αλληλο-
κατανόηση να έχουν σημαντικό ρόλο, οφείλουμε να προσπαθήσουμε να 



39

πάψει η βία να είναι η μαμή της ιστορίας και να επικρατήσει η παγκόσμια 
ειρήνη. 

Στο σχολείο μας, τιμωρούμε την ομάδα ποδοσφαίρου να μην συμμετέχει 
του χρόνου στο σχολικό πρωτάθλημα, και ένα μαθητή με αποβολή, γιατί 
είχαν βίαιη συμπεριφορά στον τελευταίο τους αγώνα.  

12.2.2013

∆ύο ειδήσεις, χωρίς σχόλια.

Σπείρα ανηλίκων έκλεβε σχολεία και κυλικεία, και έδινε τα κλοπιμαία για 
ναρκωτικά.

Τριάντα επτά άνθρωποι ποδοπατήθηκαν στην Ινδία, όταν άλλαξε η απο-
βάθρα αναχώρησης τρένου.

13.2.2013

“Τύφλωση επιλογής”

Ερευνητές έδειξαν σε εθελοντές μια σειρά φωτογραφίες προσώπων ανά 
ζεύγη ζητώντας τους κάθε φορά να πουν ποιο από τα δύο πρόσωπα – το 
αριστερό ή το δεξιό – τους φαινόταν πιο ελκυστικό και για ποιον λόγο. 
Στη συνέχεια έδειξαν για δεύτερη φορά τα ζεύγη των φωτογραφιών αλ-
λάζοντας, με ένα τρικ, τη θέση των εικόνων (φέρνοντας δηλαδή τη δεξιά 
φωτογραφία στα αριστερά και το αντίστροφο). Περισσότεροι από το 70% 
των εθελοντών όχι μόνο δεν αντιλήφθηκαν την αλλαγή αλλά απάντησαν 
ότι βρήκαν πιο ελκυστικό το πρόσωπο που είδαν στην ίδια θέση που 
είχαν προτιμήσει την πρώτη φορά. Μάλιστα, πρόβαλαν και πάλι κάποια 
“ατράνταχτη” δικαιολόγηση – π.χ., “μου θυμίζει τη μητέρα μου”. Η συγκε-
κριμένη ψευδαίσθηση είναι τόσο ισχυρή ώστε το 84% των ερωτηθέντων 
δήλωσε με απόλυτη βεβαιότητα ότι, αν οι φωτογραφίες είχαν αλλαχθεί, 
θα το καταλάβαινε αμέσως. Αποδεικνύει, σύμφωνα με τους ερευνητές, 
πόσο έντονη είναι η τάση μας να δικαιολογούμε τις “επιλογές” μας, ακό-
μη και όταν στην πραγματικότητα δεν πρόκειται για αληθινές επιλογές.

18.2.2013

Πριν λίγες μέρες, μετά από διαπληκτισμό σε λεωφορείο στον Κορυδαλ-
λό, δυο άτομα σκότωσαν ένα άλλο χτυπώντας το. Θυμάμαι στα παιδικά 



40

μου χρόνια την είδηση ότι κάποιος σκότωσε κατά λάθος με μια γροθιά τη 
μητέρα του που πήγε να τον χωρίσει από ένα καυγά με άλλον. Η χρήση 
βίας στην πραγματική ζωή δεν είναι όπως στις ταινίες όπου μπορεί να 
χτυπιούνται χωρίς να παθαίνουν τίποτε. Μπορεί να έχει τραγικές συνέ-
πειες, από τραυματισμούς τις συνέπειες των οποίων φέρει κάποιος σε 
όλη του τη ζωή, έως και τον θάνατο. Οφείλουμε να αποφεύγουμε τις 
συμπλοκές και να προσπαθούμε να λύνουμε με διάλογο τις διαφορές. Η 
βία, εξ’ άλλου, είναι η πιο απολυταρχική πράξη επιβολής.

20.2.2013

Αν ήταν επιλογή του το κάπνισμα, το αλκοόλ και η άσωτη ζωή στενού 
συγγενούς μου, δεν ήταν και δική μας. Ωστόσο, μετά το εγκεφαλικό και 
την αναπηρία του ζητά εμπράκτως να υποθηκευτεί η δική μας ζωή προ-
κειμένου να επιβιώσει εκείνος. 

Πολύ συχνά οι φερόμενες ως προσωπικές μας επιλογές δεν είναι μόνο 
προσωπική μας υπόθεση.

21.2.2013

Σύμφωνα με έρευνα, οι λιγότερο μορφωμένοι έχουν διπλάσιες πιθανό-
τητες να προβληθούν από τη νόσο Alzheimer. 

25.2.2013

Στους αγώνες επιχειρηματολογίας- αντιλογίας, στους οποίους συμμε-
τείχε και το σχολείο μας, οι μαθητές καλούνται συχνά να υποστηρίξουν 
μια άποψη που δεν πιστεύουν. Αυτό είναι μια εξαιρετική άσκηση που θα 
ήταν καλό να κάναμε συχνά στη ζωή μας. Να επισκοπούμε σοβαρά τα 
επιχειρήματα και τα δίκαια της αντίθετης άποψης από τη δική μας. Κάτι 
που δεν βλέπουμε καθόλου να κάνουν οι πολιτικοί. Γιατί; Γιατί ο κόσμος 
θέλει απλοϊκές απόψεις, τις λεγόμενες “καθαρές κουβέντες”, της μορφής 
“άσπρο- μαύρο”, “ολυμπιακός- παναθηναϊκός”. Και οι πολιτικοί ξέρουν τι 
θέλει να ακούει ο κόσμος για να του εκλέγει.

26.2.2013

Ο φίλος μου και διακεκριμένος καθηγητής σε Παν/μιο της Αμερικής Αν-
δρέας Παπανικολάου (μέλος της επιτροπής κρίσης για το διδακτορικό 



41

μου, απ’ όπου γνωριστήκαμε) ήρθε στην Ελλάδα για να συμμετάσχει σε 
ένα συμβούλιο για τη βελτίωση της λειτουργίας του Παν/μιου Ιωαννί-
νων. Οι φοιτητές έκαναν κατάληψη και δεν τους άφησαν καν να συ-
νεδριάσουν. Είμαι βέβαιος για τις αγνές προθέσεις του ανθρώπου να 
βοηθήσει την πατρίδα του και λυπάμαι για τη βλακεία νέων ανθρώπων 
που θεωρώντας ότι είναι επαναστάτες για το καλό, στρέφονται ενάντια 
στα δικά τους συμφέροντα. Φοβάμαι πως κι εγώ στην ηλικία τους έκανα 
αρκετές βλακείες αυτού του είδους. Θα ήταν καλό να μην κολακεύουμε 
τους μαθητές και φοιτητές ότι είναι φορείς της επαναστατικής αλλαγής 
της κοινωνίας και να τους υπενθυμίζουμε ότι ξέρουν πολύ λίγα ακόμα. 

27.2.2013

Ο λόγος για μια φίλη μου φιλόλογο και το γιο της.

Η συνάδελφος διδάσκει έκθεση. Την παρακαλάνε διαρκώς για να κάνει 
ιδιαίτερα μαθήματα. Θεωρείται εξαιρετική. Στην τάξη όμως, στο δημόσιο 
σχολείο που διδάσκει, οι μαθητές της δεν την ακούν, παρότι, όπως με 
διαβεβαιώνει η ίδια, κάνει ακριβώς το ίδιο μάθημα, με τα ίδια υλικά που 
κάνει και στα ιδιαίτερα.

Ο γιος της, ήταν αριστούχος μαθητής, όμως δεν πέρασε στην ιατρική για 
λίγες μονάδες. Ένιωθε φρικτά την αποτυχία. Τον δέχθηκαν ωστόσο σε 
Παν/μιο της Γερμανίας, όπου σήμερα αριστεύει ως φοιτητής της Ιατρικής 
και ευχαριστεί την τύχη του που δεν πέρασε στην Ελλάδα.

28.2.2013

Ο πρώην πρωθυπουργός κ. Σημίτης όταν μιλούσε στα ελληνικά έκανε 
αρκετά συχνά σαρδάμ και χλευαζόταν γι αυτό. Ο άνθρωπος αυτός μι-
λάει εκτός από τα ελληνικά, αγγλικά, γαλλικά και γερμανικά, είναι κα-
θηγητής Παν/μιου με πολύ καλές σπουδές και μόρφωση, και προφανώς 
το μπέρδεμα στην επιλογή κάποιου φωνήματος δεν είχε να κάνει με 
αγραμματοσύνη. Η ευκολία κάποιων ανθρώπων στη επίκριση είναι συ-
νήθως κακοήθης και αντεπιστημονική. Πολλά προικισμένα άτομα σε ένα 
τομέα μπορεί να υστερούν σε κάποιο άλλο. Είναι καλό να σεβόμαστε το 
διαφορετικό, να προσπαθούμε να κατανοήσουμε τον άλλον, και να μην 
παρασυρόμαστε σε χλευασμούς.



42

1.3.2013

Άνδρας στην Πάτρα που έδερνε τη γυναίκα του με σανίδα με πρόκες, 
υποστήριξε ως ελαφρυντικό στοιχείο στο δικαστήριο ότι στο παρελθόν 
είχε εμπλοκή με ναρκωτικά και γι αυτό γινόταν βίαιος. Όμως, δεν είπε 
γιατί παρέδωσε τον έλεγχο των πράξεών του σε ουσίες. 

Άλλο ενδιαφέρον από την ίδια υπόθεση ήταν η δήλωση του πρώην άν-
δρα αυτής της γυναίκας ότι καλώς την έδερνε ο νέος άνδρας της...

4.3.2013

Μπροστά σε ένα μεγάλο σούπερ μάρκετ στην περιοχή της Θήβας, είδα 
ένα πλήθος πολύ μικρών τσιγγανόπουλων (κάτω κι από 10 χρόνων) να 
καπνίζουν. Ποιος θα διανοούνταν να υποστηρίξει πως αυτά τα παιδιά κα-
πνίζουν γιατί είναι δικαίωμα και ελεύθερη επιλογή τους; Σας διαβεβαιώ 
ότι δεν είναι και πολύ μεγαλύτερη η “ελεύθερη επιλογή” που νομίζετε ότι 
έχετε όσοι καπνίζετε.

Την ίδια μέρα έθεσα το ερώτημα (χωρίς να τους δώσω καμιά απάντηση) 
“γιατί απαιτούνται τουλάχιστον 275 μόρια νερού για να σχηματιστεί πά-
γος;”. (Όπως απεκάλυψε σύγχρονη μελέτη φυσικών από την Τσεχία και 
Γερμανία).

6.3.2013

∆ύο σπουδαστές των ΤΕΙ Λάρισας πέθαναν κι ένας νοσηλεύεται στην 
εντατική από μαγκάλι που έβαλαν μέσα στο σπίτι τους, για να ζεσταθούν, 
αφότου έψησαν κι έφαγαν. Το περιστατικό είναι τραγικό και όντως ανα-
δεικνύει κάποιες από τις συνέπειες της οικονομικής κρίσης, όπως έσπευ-
σαν τα μέσα μαζικής ενημέρωσης να σημειώσουν. Εγώ όμως θέλω να 
σημειώσω και τις συνέπειες της άγνοιας νέων ανθρώπων πως το μονο-
ξείδιο του άνθρακα που παράγεται από την ατελή καύση είναι θανατη-
φόρο. Προφανώς, κάποια από τα πράγματα που μαθαίνουμε στο σχολείο 
είναι εξαιρετικά χρήσιμα στη ζωή...

8.3.2013

Έβαλα το μικρόφωνο μπροστά στο μεγάφωνο και έδειξα το “καταστρο-
φικό” (στρίγκλισμα- μικροφωνισμός) αποτέλεσμα της θετικής ανάδρασης. 



43

Σε πολλά συστήματα, στον οργανισμό του ανθρώπου και στη ζωή χρει-
άζονται αρνητικές αναδράσεις (όταν κάτι διογκώνεται να ενεργοποι-
ούνται μηχανισμοί μείωσης του, κι όταν μειώνεται να ενεργοποιούνται 
μηχανισμοί αύξησης) κι όχι θετικές. Η βία στη βία και η καχυποψία στην 
καχυποψία είναι μηχανισμοί θετικής ανάδρασης με εξαιρετικά τραγικές 
συνέπειες στις κοινωνίες. Πιθανώς στη Σμύρνη τέτοιου είδους γεγονότα 
έπαιξαν καθοριστικό ρόλο για την τρομερή καταστροφή και όχι κάποιου 
είδους προμελετημένο σχέδιο, όπως λένε ιστορικοί.

11.3.2013

“Όλα είναι θέμα οπτικής γωνίας: Η βύθιση του Τιτανικού ήταν ένα αλη-
θινό θαύμα για τους αστακούς στην κουζίνα του πλοίου” (δεν βρήκα την 
πηγή).

13.3.2013

Πολλοί των θετικών επιστημών θεωρούν ότι η γνώση των αρχαίων ελ-
ληνικών είναι ένα βάσανο χωρίς σημερινή αξία. Φράσεις όμως όπως το 
“εν τάξει”, “λόγω τιμής”, “δόξα τω Θεώ”, “εν πάσει περιπτώσει”, “εκατό 
τοις εκατό”, “άλμα επί κοντώ” που είναι χρήσεις της δοτικής σημερινές 
δεν επιβεβαιώνουν αυτή την αντίληψη. Σκεφτείτε τη λέξη “εντάξει”, που 
για πολλούς είναι συνώνυμη με το “καλά”, σε σχέση με την έννοια “εν 
τάξει” που δηλώνει ότι τα πράγματα βρίσκονται σε τάξη. Η πλούσια και 
ακριβής χρήση της γλώσσας απαιτεί πλούτο σκέψης. 

26.3 .2013

Ο William Sidis ήταν, σύμφωνα με ισχυρισμούς, ο άνθρωπος με τον υψη-
λότερο δείκτη ευφυΐας που έχει καταμετρηθεί. Έχει δηλώσει “ο μοναδι-
κός τρόπος για να ζήσει κανείς την τέλεια ζωή είναι να τη ζήσει μόνος”. 
Στην πρόταση αυτή υπάρχουν δυο λάθη: δεν υπάρχει “τέλεια ζωή” και 
δεν υπάρχει τρόπος να ζήσει κανείς αληθινά μόνος, μέσα στις κοινωνίες. 
Ο Sidis πέθανε 46 χρονών, φτωχός και ξεχασμένος απ’ όλους. 

Είναι χρήσιμο να υπενθυμίσουμε (δες κερασάκι 9.1.2013) για το δείκτη 
ευφυΐας, ότι οι δεξιότητες στα μαθηματικά, τις γλώσσες και κάποια τεστ, 
δεν σημαίνουν απαραίτητα και πνευματικότητα και κοινωνικές αρετές. Η 
ανθρώπινη ευφυΐα δεν είναι ένα πράγμα και δεν μετριέται με ένα δείκτη.



44

27.3.2013

Οι ποδηλάτες κινδυνεύουν περισσότερο από τους οδηγούς των αυτοκι-
νήτων, όχι απαραίτητα γιατί οι τελευταίοι είναι εγκληματικά αδιάφοροι 
για τη ζωή των ποδηλατών, αλλά γιατί ως βιολογικά συστήματα οι οδη-
γοί είναι εφοδιασμένοι με αντανακλαστικά αποφυγής μεγάλου αντικει-
μένου που κινείται κατά πάνω τους με μεγάλη ταχύτητα. Το ποδήλατο 
δεν μοιάζει απειλητικό για τον οδηγό και δεν ενεργοποιεί αυτόματες- 
γρήγορες αντιδράσεις αποφυγής, όπως μια νταλίκα που έρχεται προς το 
μέρος του με ταχύτητα. Γι αυτό θα ήταν καλό τα ποδήλατα να κινούνται 
σε ποδηλατόδρομους, αλλά και οι οδηγοί των αυτοκινήτων να έχουν υπ’ 
όψιν τους να δημιουργήσουν τον αυτοματισμό προστασίας των ποδηλα-
τών που δεν διαθέτουν από τη φύση τους.

2.4.2013

Ίσως το μεγαλύτερο επιστημονικό πρόβλημα όλων των εποχών είναι η 
σχέση ύλης- πνεύματος. Λύστε το εσείς ως επιστήμονες αύριο.

3.4.2013

John Maynard Keynes: “η επιστήμη προχωρεί από κηδεία σε κηδεία”.

Είναι καλό να παραμένουμε μακριά από δόγματα και έτοιμοι να απαρνη-
θούμε καθιερωμένες πεποιθήσεις αν θέλουμε να προοδεύουμε επιστη-
μονικά.

9.4.2013

Είναι λυπηρό να μην μπορούμε να πετύχουμε να μην ρυπαίνεται το προ-
αύλιο. Νέοι που ζητάνε να βελτιώσουν την κοινωνία είναι απαράδεκτο 
να μην μπορούν να επιτύχουν κάτι που εξαρτάται μόνο από αυτούς. 

11.4.2013

∆εν υπάρχει αίσθηση συλλογικού συμφέροντος. Χρειάζεται να την δημι-
ουργήσουμε.

12.4.2013

“Καθώς η γνώση είναι διαθέσιμη σε κάθε συσκευή συνδεδεμένη με το 
ίντερνετ, αυτά που γνωρίζεις μετρούν λιγότερο από αυτά που μπορείς 



45

να κάνεις με όσα γνωρίζεις. Η ικανότητα για καινοτομία, η ικανότητα να 
λύνεις δημιουργικά τα προβλήματα ή να φέρνεις στο φως νέες δυνατό-
τητες- και οι δεξιότητες όπως η κριτική σκέψη, η επικοινωνία και η συ-
νεργασία είναι πολύ πιο σημαντικές από την ακαδημαϊκή γνώση.” (New 
York Times, Tony Wagner)

17.4.2013

Η βόμβα στο Μαραθώνιο της Βοστώνης εχθές, δείχνει πως υπάρχουν 
άνθρωποι στον κόσμο με τους οποίους δεν είναι δυνατή η συνεννόηση.

(Τώρα που γράφονται τα κερασάκια, Μάης 2015, έγινε γνωστό ότι ο 
τρομοκράτης Τζοχάρ Τσαρνάεφ καταδικάστηκε σε θάνατο από δικαστή-
ριο της Βοστώνης. ∆εν ανασκευάζει φυσικά αυτό τη θλίψη μας...)

18.4.2013

Έρευνες έδειξαν ότι οι καπνιστές έχουν διπλάσια πιθανότητα να μην 
επουλωθούν τα κατάγματά τους.

19.4.2013

∆ύο ειδήσεις χωρίς σχόλια:

Ο Πρόεδρος των ΗΠΑ Μπαρακ Ομπάμα δεν κατάφερε να υπερψηφιστεί 
το νομοσχέδιό του ενάντια στην οπλοκατοχή.

Νέος, νοσηλεύεται με σοβαρά εγκαύματα στο νοσοκομείο του Πύργου, 
γιατί συνέχισε να καπνίζει ενώ έβαζε βενζίνη στη μηχανή του.

22.4.2013

Έδωσα το μικρόφωνο και μίλησαν δυο μαθητές του σχολείου μας που εί-
χαν αναλάβει την καθαριότητα του προαυλίου, ως “κοινωνική εργασία”, 
αντί τιμωρίας για ένα σοβαρό παράπτωμα στο οποίο είχαν περιπέσει. Εί-
παν πόσο αδιανόητο είναι να πετάνε οπουδήποτε τα σκουπίδια τα παιδιά 
αντί σε ένα κάδο δίπλα τους. Το βλέπουν και το κατανοούν τώρα που 
είναι επιφορτισμένοι με το καθήκον να μαζεύουν ό,τι οι άλλοι πετάνε.

23.4.2013

Άγγλοι ερευνητές βρήκαν ότι 711 γονίδια που σχετίζονται με τις φλεγ-
μονές, το στρες, το ανοσοποιητικό σύστημα και τον μεταβολισμό επηρε-



46

άστηκαν δυσμενώς μετά από μια εβδομάδα κακού ύπνου εθελοντών που 
συμμετείχαν στο πείραμα.

24.4.2013

Έχουμε την τάση να χρησιμοποιούμε γενικευτικές έννοιες και φράσεις 
όπως “όλοι”, “πάντα”, “ποτέ”, “κάθε φορά” κλπ. Είναι πιο απλό για το 
μυαλό μας και το προτιμάει, αλλά δεν είναι ακριβές. Οι φράσεις “όλοι οι 
μαθητές ρυπαίνουν το προαύλιο” ή “όλοι οι μαθητές καπνίζουν” είναι πιο 
εύκολες από “ορισμένοι μαθητές ρυπαίνουν”, που ανοίγει και την υπο-
χρέωση να εξηγήσεις ποιος το κάνει, ποιος δεν το κάνει και γιατί. Επίσης, 
εξώφθαλμα ανακριβείς είναι οι γενικευτικές προτάσεις που άκουσα σε 
πρόσφατες συνεντεύξεις ανθρώπους να λένε: “κανένας δεν παίρνει το 
αυτοκίνητό του πια”, “πες μου έναν που πληρώνει τους λογαριασμούς 
του”.

25.4.2013

Η Μαργκερί Ντυράς είπε, ανάμεσα σε άλλα, σε σχέση με τη στράτευσή 
της σε κόμμα, ότι αυτή υπαγορεύτηκε από την ανάγκη ένταξης σε μια 
συλλογική και συμμετοχική συνείδηση. Η δέσμευση σήμαινε να αφήσει 
την προσωπική της μοίρα και να ακολουθήσει του κόμματος· η δυστυχία 
της από προσωπική να γίνει ταξική.

11.9.2013

Η μέρα του αγιασμού για τη σχολική χρονιά 2013-14.

Είμαστε όντα εντυπώσεων: Θεωρούμε μεγάλη απειλή την τρομοκρατία, 
αλλά το κάπνισμα διασκέδαση. Οι συνέπειες ωστόσο του καπνίσματος 
είναι απείρως καταστροφικότερες.

12.9.2013

Έρευνες στο Ισραήλ για τις αποφυλακίσεις κρατουμένων έδειξαν ότι οι 
δικαστές (φυσικά εν αγνοία τους) ενέκριναν αιτήσεις σε ποσοστό 65%, 
αμέσως μετά το γεύμα τους, ενώ πριν το γεύμα το ποσοστό των εγκρίσε-
ων άγγιζε το 0% (Το μέσο συνολικό ποσοστό έγκρισης ήταν 35%) (Από το 
βιβλίο “Σκέψη αργή και γρήγορη” του νομπελίστα Daniel Kahneman).

Αγνοούμε σε πόσο μεγάλο βαθμό είμαστε βιοκοινωνικά αυτόματα και 



47

υπερβάλλουμε θεωρώντας τις πράξεις μας αποτέλεσμα της  ελεύθερης 
βούλησης και κρίσης μας (σχόλιο δικό μου).

13.9.2013

Υπάρχουν τουλάχιστον 3 τύποι άγνοιας: α. δεν ξέρεις, β. ξέρεις ό,τι δεν 
ξέρεις, γ. νομίζεις ότι ξέρεις. Εξ’ αυτών, η β προσιδιάζει στην επιστημονι-
κή σκέψη. Είναι ευχής έργο να ξέρεις τι δεν ξέρεις και να το αναζητάς. Η 
γ, το να νομίζεις ότι ξέρεις αλλά δεν ξέρεις είναι η πιο επικίνδυνη.

19.9.2013

Εχθές απαράδεκτοι μισάνθρωποι σκοτώσανε τον Παύλο Φύσσα. Οφεί-
λουμε να κάνουμε ό,τι μπορούμε προκειμένου να πάψει η βία να είναι 
τρόπος επίλυσης των διαφορών. Ιδιαίτερα στο σχολείο δεν μπορεί να 
είναι επιτρεπτή με κανένα τρόπο. Στόχος μας είναι όλοι να αισθάνονται 
καλά ερχόμενοι στο σχολείο, κανείς να μην φοβάται, κανείς να μη νιώθει 
άσχημα. Ως διεύθυνση του σχολείου θα είμαστε απολύτως αμείλικτοι σε 
όποιον διανοηθεί να φερθεί βίαια σε άλλον, για οποιονδήποτε λόγο. Η 
βία δεν έχει θέση στο δημοκρατικό σχολείο μας, παρά μόνο η συνεννόη-
ση, η κατανόηση και η δημοκρατία. 

20.9.2013

Και πάλι δεν άφησαν οι φοιτητές των Ιωαννίνων τον καθηγητή Ανδρέα 
Παπανικολάου (δες και 26.2) που ήρθε από την Αμερική, να βοηθήσει 
το Παν/μιο τους να βελτιωθεί. Αυτό που θέλω αυτή τη φορά να σας πω 
είναι ότι πάρα πολύ συχνά οι νέοι άνθρωποι κάνουν πράξεις ενάντια στο 
συμφέρον τους, κυρίως γιατί νομίζουν ότι ξέρουν πολλά- παρότι ξέρουν 
ακόμα ελάχιστα. Σας διαβεβαιώνω ότι τα περισσότερα από τα “ακράδα-
ντα” πιστεύω σας θα αλλάξουν μεγαλώνοντας. Μην είσαστε δογματικοί, 
φανατισμένοι, και μη συμπεριφέρεστε με τρόπο που βλάπτει εσάς τους 
ίδιους. 

23.9.2013

Παρότι μπορεί να γνωρίζουμε ότι η άσφαλτος σε μια ζεστή μέρα δεν 
έχει νερά αλλά γυαλίζει λόγω διάθλασης του φωτός, δεν μπορούμε 
να αποφύγουμε την οφθαλμαπάτη. Ο εγκέφαλος ερμηνεύει αυτόματα, 
λόγω εμπειρίας, το φαινόμενο κι εμείς “βλέπουμε νερά”, ενώ νερά δεν 



48

υπάρχουν. Κι αυτή δεν είναι φυσικά η πιο εντυπωσιακή ψευδαίσθηση. 
Σύμφωνα με τον Zacques Ninio (Η επιστήμη των ψευδαισθήσεων) η πιο 
εντυπωσιακή ψευδαίσθηση είναι ότι είμαστε διαρκώς σε άμεση επαφή 
με την πραγματικότητα.

24.9.2013

Η φράση “να σώσουμε τη Γη, να σώσουμε το περιβάλλον” δεν είναι ορθή. 
Το ζητούμενο είναι να σώσουμε τον εαυτό μας. Η Γη πιθανότατα θα συ-
νεχίσει να υπάρχει και μετά από καταστροφή της ζωής ή του ανθρώπου 
πάνω σε αυτήν.

25.9.2013

Σε συναυλία του Γιάννη Αγγελάκα, ορισμένοι από το πλήθος που πήγαν 
να τον ακούσουν, φώναξαν το σύνθημα: “φασίστες κουφάλες έρχονται 
κρεμάλες”. Ο καλλιτέχνης πήρε το μικρόφωνο και είπε : “Ξέρετε ότι δι-
αφωνώ με αυτό το σύνθημα. Η απάντηση στον φασισμό δεν είναι αυτή. 
Η απάντηση είναι η ψύχραιμη σκέψη. Να προσέξουμε τον φασισμό που 
κρύβουμε όλοι μέσα μας”. 

Μια εξαιρετικά ορθή άποψη και γενναία πράξη- μη κολακείας της βλα-
κείας των θαυμαστών του.

26.9.2013

Όταν είσαι νέος έχεις μεγάλη ανάγκη να ανήκεις σε ομάδα (ποδοσφαι-
ρική, μουσική, θρησκευτική, κομματική κλπ), αισθάνεσαι δυνατός στους 
κόλπους της και εμπιστεύεσαι άκριτα τους “δικούς σου” μέσα σε αυτήν. 
Μεγαλώνοντας κατανοείς ότι είναι σοφό να κρατάς αποστάσεις από ομά-
δες “οπαδών” και να ακούς αυτό που λέει ο άλλος, όπου κι αν ανήκει.

27.9.2013

Η κατάληψη του σχολείου είναι ανοησία κι όχι επαναστατική πράξη. Επα-
ναστατική πράξη θα ήταν, όντως, η ουσιαστική αλλαγή του εκπαιδευτι-
κού συστήματος την οποία κάποιοι προβάλουν σαν αίτημα. Αυτή όμως 
μόνο με την κατάληψη δεν επιτυγχάνεται. Όταν ρωτάω τα παιδιά που 
θέλουν την κατάληψη τι εκπαιδευτικό σύστημα θα ήθελαν, λένε όποια 
τυχάρπαστη άποψη τους έρθει στο νου, κι έχουν άπειρες μεταξύ τους 



49

διαφωνίες και αντιθέσεις. Συνήθως λένε πράγματα στηριγμένα σε εντυ-
πώσεις κι όχι σε γνώση. Αλήθεια, αν υποθέσουμε ότι ένας Υπουργός έχει 
τη δυνατότητα και τη θέληση να εφαρμόσει ό,τι ζητάνε οι καταληψίες 
μαθητές, τι θα έπρεπε να κάνει; Μελετήστε, συλλογιστείτε, συζητήστε και 
διαμορφώστε όσο το δυνατό πιο βαθιά και κοινή άποψη μεταξύ σας και 
με τους άλλους φορείς που νοιάζονται για το καλό της εκπαίδευσης και 
μετά αναζητήστε τρόπους εφαρμογής τους . 

8.9.2013

Είδηση: “Η Ιρλανδία σβήνει ολοκληρωτικά το τσιγάρο”. Εμείς παραμέ-
νουμε σταθερά απολίτιστοι...

31.10.2013

“Τρία πάθη, απλά, αλλά κατακλυσμιαία, εξουσιάζουν τη ζωή μου: Η λα-
χτάρα για αγάπη, η αναζήτηση της γνώσης και η ανυπόφορη θλίψη για 
τα βάσανα του ανθρώπινου είδους”

Bertrand Russell

1.11.2013

Ο τύπος αναφέρει ότι εξευτέλιζαν στη Λέσβο 17χρονο με ψυχολογικά 
προβλήματα. Και συμπληρώνουν αναφέροντας ότι οι καθηγητές “αγρόν 
ηγόραζαν”. Κατανοήστε ότι για τις πράξεις αυτές ψυχολογικής βίας ορ-
θώς θα ζητούνται ευθύνες από τους καθηγητές. Και βοηθήστε μας να τις 
γνωρίζουμε. ∆εν είναι “κάρφωμα” να μας λέτε τι συμβαίνει. Είναι κοινω-
νική σας υποχρέωση. Είναι πράξη γενναιότητας κι όχι δειλίας.

4.11.2013

Αναρωτηθείτε γιατί δεν είναι φίλοι με πολλά κοινά, αλλά φαγώνονται 
μεταξύ τους οι ισχυρότεροι αρνητές του συστήματος, όπως είναι οι “αντι-
εξουσιαστές” και οι φασίστες. Γιατί, δεν είναι φίλοι αλλά φαγώνονται οι 
πιο φανατικοί ποδοσφαιρόφιλοι ολυμπιακοί- παναθηναϊκοί;

5.11.2013

“Η βία δεν πρόκειται να σταματήσει ποτέ γιατί είναι στην ανθρώπινη 
φύση” δήλωσε μια κυρία σε συνέντευξη. Αληθώς λέγεται ότι η βία εί-
ναι στην ανθρώπινη φύση. Όμως, το αίτημα να μην λύνονται με τη βία 



50

οι διαφορές δεν είναι επίκληση στη βιολογία αλλά στον πολιτισμό. Τα 
αθλήματα π.χ. είναι τρόπος εκτόνωσης της επιθετικότητας και ο μαζικός 
αθλητισμός (κι όχι η από κερκίδας “ποδοσφαιροφιλία”).  

20.11.2013

Μεγάλη μάχη δίνουν οι βρετανικές αρχές προκειμένου να πείσουν τους 
ανήλικους Βρετανούς να κόψουν το κάπνισμα. Το βρετανικό σύστημα 
υγείας διαθέτει δωρεάν επιθέματα, τσίχλες και καραμέλες νικοτίνης, 
ακόμα και σε 12χρονα παιδιά, μετά τα απογοητευτικά στοιχεία του 
Cancer Research, που έδειξαν ότι τουλάχιστον 570 παιδιά από 11 έως 
15 ετών ξεκινούν το κάπνισμα κάθε μέρα στη χώρα. Στο πλαίσιο αυτής 
της εκστρατείας, σύμβουλοι υγείας επισκέπτονται τα βρετανικά σχολεία 
και μιλούν στους μαθητές για τις συνέπειες του καπνίσματος

Μακάρι να υπήρχε και στη χώρα μας ανάλογη συνειδητοποίηση της σο-
βαρότητας του προβλήματος από αρμόδιους και καπνίζοντες γονείς.

21.11.2013

Το Εγώ είναι βιολογικά το κέντρο του κόσμου (νιώθουμε το δικό μας 
στομάχι, πείνα, πόνο, ευχαρίστηση κι έχουμε άμεση πρόσβαση μόνο στις 
δικές μας σκέψεις). Αυτό όμως είναι αυταπάτη. Το Εγώ δεν είναι το κέ-
ντρο του κόσμου.

25.11.2013

Η μητέρα μαθητή μου ανέφερε ότι υπενθύμισε στο γιο της: “ο γιατρός 
σου είπε ότι έχεις άσθμα και στα 40 σου θα είσαι χάλια αν συνεχίσεις να 
καπνίζεις”. Κι ο γιος της είπε: “από τώρα μου λες για τα 40;” Επιτρέψτε 
μου να σας πω, όσο κι αν ξέρω ότι πιθανότατα τα λόγια μου θα πάνε 
χαμένα, ότι η ζωή περνάει τάχιστα. Ούτε που θα το καταλάβετε πώς θα 
φτάσετε και θα περάσετε τα 40...

28.11.2013

Πολλές φορές έχουμε αναφέρει ότι είμαστε όντα εντυπώσεων κι όχι λο-
γικής. Όμως, κι η λογική την οποία επικαλούμαστε έχει σημαντικά προ-
βλήματα. Για παράδειγμα οι αυτοαναφορικές προτάσεις. Σκεφτείτε την 
πρόταση “αυτή η πρόταση είναι ψευδής”. Αν αληθεύει, πρέπει να είναι 



51

όντως ψευδής, οπότε δεν μπορεί να αληθεύει. Αν είναι ψευδής, τότε δεν 
ισχύει ότι είναι ψευδής και συνεπώς αληθεύει, άρα δεν μπορεί να είναι 
ψευδής. Όπως κι αν έχει είναι αντιφατική και αδιέξοδη.

13.12.2013

Τα παιχνίδια με δυο ή περισσότερους παίκτες, ακόμα και τα επιτραπέ-
ζια, μας προκαλούν ενδιαφέρον κυρίως όταν έχουν ανταγωνισμό. Γιατί 
πράγματι είναι στη φύση και στις κοινωνίες μας, παντού, ο ανταγωνι-
σμός. Ωστόσο είναι ζητούμενο για τον πολιτισμένο άνθρωπο να αναγνω-
ρίζει τον “άλλον άνθρωπο” και τις ανάγκες του και να μην επιδιώκει την 
“ισοπέδωση” του. Ας εντρυφήσουμε στην ιδέα της ευγενούς άμιλλας.

16.12.2013

Γνωρίζουμε ότι η μάθηση μέσω της εμπειρίας υπερέχει από τη μεταφορά 
γνώσεων. Ωστόσο: α. κανείς δεν προλαβαίνει να συλλέξει μέσω της προ-
σωπικής του περιορισμένης εμπειρίας το σύνολο των γνώσεων που του 
χρειάζονται και β. ο ευφυής άνθρωπος θα αμφιβάλλει πάντα αν η γνώση 
που αποκόμισε από την προσωπική περιορισμένη εμπειρία του επιβεβαι-
ώνεται γενικότερα. Γι αυτό, η μόρφωση δια της μελέτης κι όχι μόνο δια 
της “χειροτεχνίας” είναι αναγκαίο “κακό” για κάθε πνευματικό άνθρωπο.

Πέραν τούτων, εγώ προσωπικά δεν έχω καμιά διάθεση να μάθω μέσω 
της εμπειρίας για την επίδραση των ναρκωτικών στη χημεία του εγκεφά-
λου μου, φερ’ ειπείν...

19.12.2013

“ Το ελληνικό εκπαιδευτικό σύστημα είναι από τα χειρότερα στον κόσμο. 
Έτσι η δημαγωγία, ο υλιστικός ατομισμός και η συσσωρευμένη έλλειψη 
παιδείας και συνείδησης του πολίτη μας έχουν μετατρέψει σε κύμβαλα 
αλαλάζοντα. Για όλα φταίνε οι άλλοι, οι ξένοι, οι μετανάστες, οι κομ-
μουνιστές, οι νεοφιλελεύθεροι φασίστες, ο γείτονας, ο αδελφός μας, οι 
γονείς μας, οι πάντες. Είμαστε ναυαγοί επάνω σε μια σχεδία, βλέπουμε 
την ξηρά και αντί να αρπάξουμε τα κουπιά, ετοιμαζόμαστε να φάμε ο 
ένας τον άλλον.”

(Γ.Β. ∆ερτιλής, τακτικό μέλος της Ευρωπαϊκής Ακαδημίας, ομότιμος κα-
θηγητής Ιστορίας στο Πανεπιστήμιο Αθηνών και ως το 2009 διευθυντής 



52

Σπουδών στην École des Hautes Etudes en Sciences Sociales του Πα-
ρισιού)

20.12.2013

Όλοι οι “ισμοί” (δαρβινισμός, μαρξισμός, εθνικισμός, αναρχισμός, ρατσι-
σμός, θρησκευτικοί “ισμοί” κ.α.) είναι κλειστά συστήματα ιδεών που όχι 
μόνο δεν ερμηνεύουν επαρκώς τον κόσμο, αλλά παρεμποδίζουν την πε-
ραιτέρω κατανόησή του. Προσπαθήστε να σκέφτεστε όσο πιο ελεύθερα 
μπορείτε, μην γίνετε ποτέ φανατισμένοι “οπαδοί” κάποιου δόγματος. 



53

2014

9.1.2014

Ο δάσκαλος: Η ιδιότητα του καθηγητή είναι επάγγελμα. Η ιδιότητα του 
δασκάλου είναι ιδιότητα του προσώπου…

Ο πολιτισμός της διαφωνίας: Η ποιότητα της ανθρώπινης σχέσης ανα-
δεικνύεται όχι την ώρα της συμφωνίας, αλλά την ώρα της διαφωνίας. 
Εκεί άλλωστε αρχίζουν τα δύσκολα. Εκεί κρίνεται η αντοχή της ποιότη-
τας. Εκεί κρίνεται ο βαθμός του πολιτισμού.

Η τσιγκουνιά: Η τσιγκουνιά δεν έχει σχέση με τα χρήματα. Είναι μορφή 
ψυχικής ανεπάρκειας…

(∆ημήτρη Θ. Τσάτσου Υστερόγραφα)

10.1.2014

Αριστοτέλης: “Είμαστε αυτό που κάνουμε επαναλαμβανόμενα”

William James: “Αν οι νέοι συνειδητοποιούσαν πόσο γρήγορα θα γίνουν 
δέσμιοι των συνηθειών τους, θα έδειχναν μεγαλύτερη προσοχή στη συ-
μπεριφορά τους”

Ο ψυχολόγος Jeremy Dean βρήκε ότι χρειάζονται περίπου 21 μέρες 
(μέσος όρος- δεν είναι για όλα το ίδιο) για να στεριώσει κάποιος μια 
συνήθεια, είτε ως αλλαγή είτε ως δημιουργία. Αν λοιπόν διακρίνετε ότι 
σας κάνει κακό κάποια συνήθειά σας, μπορείτε να οικοδομήσετε μια νέα. 
Χρειάζεται λίγο υπομονή και επιμονή, περίπου ενός μήνα, γι αυτό.

13.1.2014

Στο γραφείο των γιατρών πολύ μεγάλου νοσοκομείου της Αθήνας, όπου 
απαγορεύεται το κάπνισμα σε όλους τους χώρους του, κάποιοι γιατροί 
όχι μόνο κάπνιζαν, αλλά αρκετοί πετούσαν κάτω και πάταγαν τα τσιγάρα 
τους. Αναρωτήθηκα τι ελπίδες έχουμε σε ένα Λύκειο αυτής της Ελλάδας 
να πετύχουμε στην αντικαπνιστική μας προσπάθεια για τους νέους.

14.1.2014

“We cannot direct the wind but we can adjust the sails.”



54

Με τους κατάλληλους χειρισμούς μπορεί κανείς να πάρει σχεδόν οποια-
δήποτε κατεύθυνση, κι αυτό είναι πιο έξυπνο από το να κλαίγεται γιατί 
δεν μπορεί να αλλάξει την κατεύθυνση του ανέμου.

20.1.2014

Έρευνα εταιρίας ηλεκτρονικού τσιγάρου βρήκε ότι οι περισσότεροι κα-
πνιστές ανησυχούσαν κυρίως  για την επίδραση του τσιγάρου στην εμ-
φάνισή τους, παρά για το γεγονός ότι η συνήθειά τους μπορούσε να 
τους προκαλέσει καρκίνο ή καρδιαγγειακά. Για την ακρίβεια μέσα στις 
δέκα συχνότερες ανησυχίες τους δεν ανήκαν καν οι προβληματισμοί για 
την κατάσταση της υγείας τους. Κατά μέσο όρο οι καπνιστές άρχισαν να 
βλέπουν τα σημάδια της κακής τους συνήθειας στην εμφάνισή τους στην 
ηλικία των 32 ετών.

22.1.2014

“Για κάθε σύνθετο πρόβλημα υπάρχει πάντα μια απλή λύση και είναι πά-
ντα λανθασμένη” (H. L. Mencken)

22.1.2014

(Σχετικά με τις ειδήσεις για τον Χριστόδουλο Ξηρό) Η Χρυσή Αυγή και 
η 17 Νοέμβρη θέλουν να μας σώσουν με τη βία. Είναι εκπληκτικό πόσο 
ακράδαντα πιστεύουν ότι αυτοί έχουν τη λύση και πρέπει να την επι-
βάλλουν σε όλους τους υπολοίπους που θεωρούν ως άβουλους. Πόσο 
όμοιοι είναι στην ουσία και πόσο εχθροί μεταξύ τους.

23.1.2014

Μια πρώην μαθήτριά μου με ρώτησε με μήνυμά της τι είναι “εθνικισμός”. 
Της έγραψα για τον εγωισμό σε επίπεδο ομάδας. Για την αυταπάτη να πι-
στεύεις ότι η ομάδα στην οποία ανήκεις (εν προκειμένω εθνική, αλλά θα 
μπορούσε να είναι ποδοσφαιρική, θρησκευτική, EMO ή φρικιό, μουσικής 
προτίμησης κ.ο.κ.) είναι καλύτερη από την άλλη.

24.1.2014

Όσοι προετοιμάζονται για εξετάσεις δεν φαντάζονται τον εαυτό τους να 
κάνει τίποτε άλλο απ’ αυτό που έχουν στόχο να πετύχουν περνώντας στις 
σχολές της αρεσκείας τους. Η φαντασία όμως ωχριά μπρος στην ζωή. 



55

Πολλοί που απέτυχαν να περάσουν στις σχολές που ήθελαν όχι μόνο δεν 
απέτυχαν στη ζωή τους, αλλά συχνά δηλώνουν έκτοτε “ευτυχώς που δεν 
πέρασα εκεί που ήθελα και έγινα τελικά αυτό που είμαι σήμερα”. Μην εί-
σαστε έτοιμοι να κατατάξετε τον εαυτό σας στους αποτυχημένους λόγω 
του απαράδεκτου συστήματος επιλογής για τα ΑΕΙ στη χώρα μας.

27.1.2014

“Κατάλαβα νωρίς με τρόμο ότι ο κόσμος μας χτίζεται και γκρεμίζεται 
πάνω στο νευρικό μας σύστημα” (Oliver Sacks)

Κανείς δεν μπορεί να είναι ψυχολογικά καλά αν αγνοεί τη φυσιολογία 
του οργανισμού του. Τις ανάγκες σε ύπνο και καλή τροφή, την επιρροή 
του αλκοόλ ή άλλων ουσιών στη χημεία του εγκεφάλου του κλπ.

28.1.2014

“Σε σχέση με τον ευφυή άνθρωπο ο βλάξ υπερτερεί: είναι πάντοτε ευχα-
ριστημένος με τον εαυτό του” (Ναπολέων Βοναπάρτης)

29.1.2014

Οι ειδικοί λένε ότι υπάρχουν αρκετά επαγγέλματα που δεν υπήρχαν πριν 
5 χρόνια, ιδιαίτερα σε προγραμματισμό (Apple, android, social media). 
Μείνετε ανοικτοί στο αύριο και μην προσπαθείτε να το περιχαρακώσετε 
με τα δεδομένα του σήμερα.

31.1.2014

Ο 45χρονος Ιρανός δάσκαλος (Αλί Μοχαμαντιάν) ξύρισε το κεφάλι του 
για συμπαράσταση σε μαθητή του που έχασε τα μαλλιά του από μια 
σπάνια ασθένεια. Το ίδιο έκαναν και όλοι οι συμμαθητές του μετά. Το 
χαμόγελο άνθισε στα χείλη του παιδιού.

5.1.2014

Αμερικανοί ερευνητές θεωρούν πως νέα έρευνα παρέχει στοιχεία ότι ισχύει 
η λεγόμενη “διαγενεακή επιγενετική κληρονομικότητα”, κατά την οποία πε-
ριβαλλοντικοί παράγοντες μπορούν να επηρεάσουν το γενετικό υλικό ενός 
ατόμου (δηλαδή τη ρύθμιση των γονιδίων του) και αυτή η επίδραση να κλη-
ρονομηθεί στους απογόνους του. Αυτή ήταν η άποψη του Λαμάρκ η οποία 
είχε απορριφθεί ως λανθασμένη (ο ∆αρβίνος ωστόσο την θεωρούσε ορθή).



56

Πειράματα σε ζώα έδειξαν ότι ένα τραυματικό γεγονός μπορεί να αφήσει 
το αποτύπωμά του στο DNA και αυτό, με τη σειρά του, να μεταφέρει τη 
φοβία και, έτσι, να επηρεάσει τον εγκέφαλο και τη συμπεριφορά των 
μελλοντικών γενεών, ακόμα κι αν αυτές δεν έχουν ζήσει το ίδιο επώδυ-
νο συμβάν. Η διαχρονική μετάδοση μιας φοβικής συμπεριφοράς γίνεται 
μέσω χημικών - γενετικών αλλαγών, που μεταβάλλουν την ευαισθησία 
του νευρικού συστήματος τόσο των προγόνων, όσο και των απογόνων, 
έτσι ώστε κάθε επόμενη γενιά να αντιδρά με παρόμοιο φοβικό τρόπο στο 
ίδιο ερέθισμα. Ο ακριβής βιολογικός μηχανισμός δεν είναι ακόμα πλήρως 
κατανοητός. 

7.2.2014

Σύμφωνα με την εφημερίδα Οκάζ της Σαουδικής Αραβίας, μια φοιτήτρια 
έχασε τη ζωή της λόγω καρδιακής προσβολής, επειδή στελέχη του πα-
νεπιστημίου της αρνήθηκαν να επιτρέψουν σε άνδρες τραυματιοφορείς, 
που έφτασαν στο σημείο με ασθενοφόρο, να της προσφέρουν τις πρώ-
τες βοήθειες.

10.2.2014

Ο Αριστοτέλης έχει πει ότι θα έπρεπε να μετράμε το χρόνο με τους χτύ-
πους της καρδιάς.

14.2.2014

14χρονη μαθήτρια στην Πάτρα νοσηλεύεται σε νοσοκομείο δαρμένη από 
συμμαθητές της, αλλά δεν λέει ποιοι και πώς. Πρόκειται για την κακώς 
εννοούμενη αντίληψη του “καρφώματος”

17.2.2014

Ένας καθηλωμένος ανάπηρος βλέπει τις πράξεις που επιτελούμε εμείς 
ως αγγαρείες, σαν επιθυμητές ενέργειες που θα ήθελε πάρα πολύ να 
μπορούσε να κάνει. Θα ήταν ευτυχής αν μπορούσε να πλύνει τα πιάτα ή 
να πάει στην τουαλέτα χωρίς βοήθεια. ∆εν εκτιμούμε ό,τι έχουμε, αλλά 
μόνο όταν το στερηθούμε. Το ίδιο και για τη μόρφωση. Την εκτιμούν μόνο 
τα παιδιά των χωρών που τη στερούνται, ενώ εμείς την αποφεύγουμε ως 
αγγαρεία. Γενικά, είναι σοφό στη ζωή να επιτελούμε τις “αγγαρείες” ως 
Χάρη που μας δόθηκε κι όχι με τη δυσφορία της βαρεμάρας.



57

18.2.2014

Η αυταρχική εκπαίδευση συντελεί ίσως περισσότερο στην επαγγελματική 
επιτυχία του ατόμου, αλλά όχι ανάλογα και στην ευτυχία του. Η αντιαυ-
ταρχική, αντίθετα, είναι καλύτερη για την ψυχολογία, αλλά αν οδηγήσει 
σε έλλειμμα επιτευγμάτων, μπορεί δευτερογενώς να οδηγήσει σε δυ-
στυχία. Η μεσότης, το μέτρο, είναι για μια ακόμη φορά η καλύτερη λύση. 
Όσο κι αν το μέσον δεν είναι “καθαρή” λύση και μπορεί να βάλλεται κι 
από τα δύο άκρα.

19.2.2014

Στέλιου Ράμφου: “Η μοίρα μιας κοινωνίας, όπως μας υπενθυμίζει ο Πλά-
των, εξαρτάται από το βάθος της αρμονίας, των συμφωνιών δηλαδή που 
δύναται να πετύχουν τα πολιτικά της μέρη”. Στην εποχή μας εξυμνείται η 
αντίθεση και ξεχνιέται η σημασία της σύνθεσης και συμφωνίας.

23.2.2014

Είναι ανυπόστατος μύθος ότι η διακοπή του καπνίσματος μπορεί να βλά-
ψει σε κάτι την υγεία (αποτελέσματα σχετικής έρευνας).

26.2.2014

(Μετέφερα λίγα από τα πορίσματα μετά από συγκέντρωση που παρακο-
λούθησα του Οργανισμού Αντισεισμικής Προστασίας)

Κυρίως: τα σχολεία δεν είναι εύκολο να καταρρεύσουν. Μένοντας μέσα 
στις αίθουσες την ώρα του σεισμού και προστατεύοντας το κεφάλι είναι 
καλύτερα από το να τρέχουμε να σωθούμε. Περισσότεροι τραυματισμοί 
και θάνατοι γίνονται απ’ όσους πανικοβάλλονται.

27.2.2014

Στο σχολείο μας δεν μπορεί να γίνει δεκτή καμιά μορφή βίας ή εκφο-
βισμού. ∆εν θέλουμε να έρχεται κανείς στο σχολείο με φόβο και κακή 
διάθεση. ∆εν πρόκειται να επιτρέψουμε κάτι τέτοιο να συμβεί και θα 
είμαστε ανυποχώρητα ενάντια σε όποιον τολμήσει να ασκήσει βία ή να 
εκφοβίσει συμμαθητή του. 



58

28.2.2014

Στο βιβλίο του ψυχιάτρου David Eberhard “How Children Took the 
Power”, αναφέρεται ότι η ασυδοσία μπορεί να οδηγήσει τα παιδιά σε 
θηριώδη εγωκεντρισμό, κατάθλιψη και αγχώδεις διαταραχές.

4.3.2014

Ανέφερα απόσπασμα ομιλίας του Προέδρου των ΗΠΑ Μπαράκ Ομπάμα για 
την ανισότητα στη χώρα του και τη φράση “πολλά πράγματα δεν λειτουρ-
γούν ακόμα”. Είναι σημαντικό να καταλάβουμε ότι ακόμα κι ο ισχυρότε-
ρος άνθρωπος στον πλανήτη δεν μπορεί να κάνει τα πράγματα όπως τα 
θέλει στην ίδια του τη χώρα. Η δύναμη των αρνητικών συνηθειών και 
του πολιτισμού είναι τεράστια. Ας θυμηθούμε ότι εμείς εδώ δεν μπορού-
με να πετύχουμε την επιθυμητή καθαριότητα του προαυλίου του σχολεί-
ου μας ή των τουαλετών.

Η άποψη του Γ. Παπανδρέου ότι “η δημοκρατία είναι ατελής γιατί οι 
άνθρωποι είναι ατελείς” δεν είναι ακριβής. Υπάρχουν κοινωνικά προβλή-
ματα που δεν προκύπτουν από την φύση του ανθρώπου, όπως αυτό του 
“μεγάλου αριθμού πολιτών”. Η αντιπροσωπευτική δημοκρατία δεν είναι 
μια τέλεια λύση- είναι μόνο το μικρότερο κακό, εφόσον το άτομο πλέον 
δεν μπορεί να εκφράσει απ’ ευθείας τη γνώμη του, και είναι μάλλον απί-
θανο να την εκφράζει σταθερά ο βουλευτής που ψήφισε.

5.3.2014

Στα παιδιά που δείξανε ένα κόμικς με θέμα “παλέψτε για το δικαίωμά 
σας σε φρούτα” διάλεξαν μετά ως κολατσιό φρούτο, σε ποσοστό 63%. 
Στα παιδιά που δείξανε κόμικς με διαφορετικό και άσχετο περιεχόμενο 
διάλεξαν φρούτο σε ποσοστό 35%.

7.3.2014

“Η ιστορία διδάσκει ότι ποτέ δεν διδασκόμαστε από την ιστορία” (Χέ-
γκελ)

10.3.2014

Από στοιχεία του Παρατηρητηρίου για τη Σχολική Βία και τον εκφοβι-
σμό: 1 στους 3 μαθητές είναι θύτης ή θύμα πράξεων βίας ή εκφοβισμού. 



59

Χαιρόμαστε που αυτό δεν ισχύει στο σχολείο μας, ας μείνουμε ωστόσο 
άγρυπνοι.

11.3.2014

Οι άνθρωποι δεν πίστεψαν τον Πυθαγόρα που είπε ότι η Γη ήταν στρογ-
γυλή, τον Αρίσταρχο που είπε ότι γυρίζει γύρω από τον Ήλιο και τον 
Ερατοσθένη που είπε ότι η περιφέρεια της είναι περίπου 40000 Km- όλα 
ορθά. Αλλά πίστεψαν στον Πτολεμαίο που είπε ότι η Γη είναι το κέντρο 
του Σύμπαντος, για 1400 χρόνια- που ήταν λάθος. Πιστεύουμε ευκολό-
τερα σε ό,τι μοιάζει αληθινό παρά σε ό,τι είναι αληθινό αλλά δεν είναι 
εύκολα κατανοητό.

14.3.2014

Στον εμφύλιο της Ουκρανίας, ακούστηκε το σύνθημα “οι προδότες πε-
θαίνουν με μαχαίρι”. Πρόκειται για διένεξη μεταξύ ανθρώπων που θέ-
λουν όλοι ένα καλύτερο μέλλον για τη χώρα τους και τα παιδιά τους, 
αλλά δεν μπορούν να συνεννοηθούν.

18.3.2014

Ο αθλητισμός είναι ανταγωνιστικός γιατί ο ανταγωνισμός είναι στη φύση 
μας. Ο πρωταθλητισμός ωστόσο είναι άρρωστος, όταν προτάσσει την 
κυριαρχία επί των άλλων, ακόμα και με τίμημα την υγεία, όπως συμβαίνει 
με τους τραυματισμούς και με τη χρήση βλαπτικών ουσιών.

26.3.2014

Οι απαντήσεις των μαθητών σε ερωτηματολόγιο για το πώς βλέπουν το 
σχολείο μας ήταν σε πολλά σημεία ακραία αντιφατικές. Αρκετά αρνητικά 
σχόλια, ιδιαίτερα μαθητών της Γ, μπορούν να ερμηνευθούν από τις υψη-
λές προσδοκίες που δεν είδαν να δικαιώνονται και την κακή κατάσταση 
που βιώνουν εν όψει πανελλαδικών εξετάσεων. ∆υστυχώς, το σχολείο 
δεν μπορεί να λύσει τα προβλήματα του εκπαιδευτικού συστήματος, ενώ 
μπορεί μόνο να προσπαθεί να αμβλύνει τα προβλήματα που εκπορεύο-
νται από την έλλειψη πολιτισμού που ορισμένα παιδιά κουβαλούν από 
το σπίτι τους.



60

28.3.2014

“Εσείς φταίτε για όλα” δήλωσε στους εισαγγελείς ο κρατούμενος που 
σκότωσε δεσμοφύλακα γιατί δεν του δίνανε άδεια εξόδου από τις φυλα-
κές. Είναι εκπληκτικό το ότι στο μυαλό αυτού του ανθρώπου δεν υπάρχει 
δική του ευθύνη, ούτε για το ότι βρίσκεται στις φυλακές, ούτε γιατί σκό-
τωσε έναν άνθρωπο που δεν είχε σχέση με την απόφαση αδειοδότησής 
του. 

31.3.2014

Τι θα κάνατε αν ήσασταν ο μηχανοδηγός που μπορείτε να σώσετε ένα 
συρμό και τους επιβαίνοντες σε αυτό αν του αλλάξετε γραμμή και το 
κατευθύνετε σε άλλη, όπου όμως βρίσκεται ένα παιδάκι που παίζει; Θα 
θυσιάζατε το παιδάκι ή θα αφήνατε το τρένο να εκτροχιαστεί και να πα-
ρασύρει στο θάνατο εκατοντάδες επιβάτες; (Πολλοί μαθητές απάντησαν 
εύκολα και γρήγορα). Αυτό που έχει σημασία να κατανοηθεί είναι ότι οι 
αποφάσεις συχνά επιβάλλεται εκ των πραγμάτων να είναι “κακές” ή λι-
γότερο κακές και δεν υπάρχει σε κάθε πρόβλημα η καλή λύση.

2.4.2014

Υπήρξε νεκρός φίλαθλος σε επεισόδια, ακόμα και στην πολιτισμένη Σου-
ηδία. Η βίαιη φύση του ανθρώπου και η τάση του να ανήκει σε ομάδες 
που έχουν “εχθρό” άλλες, περιορίζεται με τον πολιτισμό, αλλά δεν είναι 
εύκολο να εξαλειφθεί.

3.4.2014

“Ο κάθε σοβαρός άνθρωπος δεν μπορεί παρά να είναι “πρώην”. Πρώην 
μαρξιστής, πρώην φαινομενολόγος, πρώην σωτήρας της ανθρωπότητας, 
πρώην εθνικιστής”. (Κωστής Παπαγιώργης)

Η άποψη υποδεικνύει την αλλαγή των πεποιθήσεων υπό το φως της 
εμπειρίας και της γνώσης. Μην θεωρείτε ότι αυτό που πιστεύετε σήμερα 
θα είναι σίγουρα εκείνο που θα πιστεύετε και αύριο. Να είστε μετριοπα-
θείς. Φυλαχτείτε από τον δογματισμό.

4.4.2014

Έρευνα του Παν/μιου του Μπέρκλεϊ έδειξε ότι παιδιά 4-5 χρονών ήταν 



61

καλύτερα σε ηλεκτρονικά παιχνίδια ακόμα και από 20αρηδες, όταν οι 
κανόνες του παιχνιδιού δεν ήταν σταθεροί αλλά μεταβαλλόμενοι. Το να 
προσπαθείς να εξάγεις σταθερές κανονικότητες εκεί που δεν υπάρχουν 
δεν είναι θετικό.

7.4.2014

“Ο τρόπος με τον οποίο χειρίζεσαι την απογοήτευση είναι το μυστικό για 
να οδηγηθείς στην επιτυχία” (Τζωρτζ Βενιζέλος, επικεφαλής FBI) 

Αναφέρθηκα επίσης σε μια συζήτηση με κάποιο μαθητή που είπε “δεν έχει 
νόημα καμιά συζήτηση. Εσείς θα λέτε τα δικά σας κι εμείς τα δικά μας”. 
Αυτό όμως είναι η ουσία της συζήτησης μεταξύ “κωφών”. Το να μη μετα-
κινείται κάποιος από τη θέση του και να μην αλλάζει άποψη, ακόμα κι αν 
υπάρχουν ισχυρά επιχειρήματα, είναι δειλία και ταλιμπανισμός. Ευελπι-
στούμε εμείς να μην κάνουμε έτσι. ∆εν θέλουμε αυτή τη “σταθερότητα”, 
το “μουλάρωμα” που δεν βοηθάει να επέλθει ποτέ σύγκλιση.

9.4.2014

Μήπως είναι λαϊκισμός, κολακεία και χάιδεμα αυτιών το να μιλάω “στα 
ίσια” με μαθητές με τόσο μικρότερη ηλικία, εμπειρία ζωής και μελέτη; 
Θυμάμαι πόσο ντράπηκα όταν αργότερα διάβασα μια συνέντευξη με τις 
απόψεις του πρύτανη του Παν/μιου που τελείωσα, τον οποίο κακολο-
γούσαμε ασύστολα ως φοιτητές. Άραγε, αν είχα τότε την δυνατότητα να 
ακούσω διεξοδικά τις απόψεις του θα είχα αποφύγει τη βλακεία της συ-
κοφαντίας του ανθρώπου; Μπορεί. Μιλώντας με τους μαθητές ισότιμα 
προσδοκούμε στη δημοκρατία και την ενημέρωση, στον περιορισμό των 
λανθασμένων εντυπώσεων, στην διαπαιδαγώγηση υπεύθυνων πολιτών.

28.4.2014

Ο Αμερικανός ψυχολόγος Lewis Terman ήταν πεπεισμένος ότι ο δείκτης 
ευφυΐας αποτελεί το κλειδί για την επιτυχία στη ζωή. Μετά από 25 χρό-
νια έρευνα αναγκάστηκε να παραδεχθεί ότι “Η διάνοια και τα επιτεύγμα-
τα είναι κάθε άλλο παρά απόλυτα συσχετισμένα”.

29.4.2014

Ο αυτοέλεγχος (ο οποίος μπορεί και να βελτιωθεί για ένα άτομο), τα 



62

κίνητρα- όνειρα και το πείσμα έχουν υψηλή συσχέτιση με τα επιτεύγματα 
(Michael Bond, New Scientist)

30.4.2014

Στην Ισπανία ψηφίστηκε νόμος, ο οποίος υποχρεώνει τα παιδιά να συμ-
μετέχουν και αυτά στις δουλειές του σπιτιού. Με βάση το νόμο, τα παιδιά 
κάτω των 18 ετών έχουν την υποχρέωση να συμμετέχουν στη φροντίδα 
του σπιτιού και να βοηθούν στις δουλειές του νοικοκυριού ανεξάρτητα 
από την ηλικία και το φύλο τους.

5.5.2014

“∆άσκαλος είναι αυτός που αντέχει την αμφισβήτηση από το μαθητή, την 
επιθετικότητά του, ακόμη τη γεύση της αγνωμοσύνης, με όριο βέβαια 
τη βία και τη χυδαιότητα. Όσο πιο πολλή ψυχή επενδύσει ο ∆άσκαλος 
στο έργο του τόσο πιο επώδυνη μπορεί να γίνει η διδακτική σχέση. Η 
διδακτική προσφορά όμως δεν γίνεται υπό τον όρο της αναγνώρισης” 
(∆ημήτρης Τσάτσος)

6.5.2014

(Με αφορμή το θάνατο παιδιού σε λούνα- παρκ του Ελληνικού). Αν το 
κυλινδρικό μπαλόνι ακουμπούσε το καλώδιο της ∆ΕΗ θα πάθαιναν ηλε-
κτροπληξία τα παιδιά, όπως έλεγαν οι δημοσιογράφοι; 

7.5.2014

Στις φαβέλες τις Βραζιλίας η αστυνομία δήλωσε ότι έκανε εκκαθαρίσεις 
για όπλα και ναρκωτικά. Κάτοικοι, από τη μεριά τους, δήλωναν “ζήτω η 
επανάσταση”. Άντε βγάλε άκρη.

8.5.2014

Στη Νιγηρία, ισλαμιστές αντάρτες απήγαγαν 200 κορίτσια από σχολείο 
γιατί “έπρεπε να είχαν παντρευτεί και να είχαν παιδιά, κι όχι να πηγαίνουν 
σχολείο”. ∆ήλωσαν πως θα τα πουλήσουν (12 ευρώ το ένα). Άραγε είναι 
κανείς από εμάς ευγνώμων που μπορεί να έρχεται ελεύθερα στο σχολείο; 

9.5.2014

Στις φοιτητικές εκλογές ψήφισαν οι μισοί φοιτητές. Κάθε παράταξη έδω-



63

σε διαφορετικά αποτελέσματα, ευνοϊκά για την ίδια και κατώτερα για τις 
άλλες παρατάξεις. Νέοι άνθρωποι, που υποτίθεται θέλουν να αλλάξουν 
τα κακώς έχοντα της κοινωνίας, είναι ήδη μπασμένοι σε υποτιμητικά μι-
κροκομματικά παιχνίδια, ανειλικρίνεια και ψεύδος.

12.5.2014

Ένας στίχος τραγουδιού λέει: “να σε ξεχάσω εγώ μπορεί μα δεν μπορεί 
η καρδιά μου”. Ποιος είναι άραγε ο “εγώ” και ποιος είναι η “καρδιά μου”; 
Οι άνθρωποι έχουν μεγάλη σύγχυση και άγνοια για το ρόλο των συγκι-
νήσεων και της λογικής στις αποφάσεις, για τη μεταξύ τους σχέση και τη 
σχετική συνδρομή τους στη δομή της προσωπικότητας. 

13.5.2014

Φτιάχτηκε βακτήριο E- coli με 6 βάσεις στα μόρια του DNA του, εκ των 
οποίων οι 2 ήταν τεχνητές.

14.5.2014

Use it or lose it. Αρχή της φυσιολογίας που λέει ότι αν κάτι δεν το χρη-
σιμοποιείς, το χάνεις. Το μεγάλο κακό του εκπαιδευτικού μας συστήμα-
τος, που στηρίζεται στις εξετάσεις, είναι ότι δεν φαίνεται να χρειάζεται 
την επιστημονική σκέψη που αμφισβητεί κατεστημένες απόψεις και θέτει 
ριζοσπαστικά ερωτήματα. Η φροντιστηριοποίηση που προωθεί την εκμά-
θηση απαντήσεων είναι εχθρός της επιστημονικής σκέψης. Το ερώτημα 
είναι αν ο νέος άνθρωπος δεν ασκεί το μυαλό του επιστημονικά κατά την 
εφηβική και μετεφηβική ηλικία χάνει αυτή τη δυνατότητα και στο μέλλον; 
Πιθανώς, παραμένει πάντα ικανός να γίνει ένα στέλεχος επιχείρησης, 
αλλά όχι και επιστήμονας.

19.5.2014

Συχνά το “αμαρτίες γονέων παιδεύουσιν τέκνα” το χρησιμοποιούμε για 
να δηλώσουμε ότι δεν φταίει το παιδί για κάτι, αλλά οι γονείς του. Όμως, 
κι οι γονείς ήταν παιδιά που είχαν γονείς. Άρα, με την ίδια λογική, κι οι 
ευθύνες των γονιών τους μετατίθενται στους δικούς τους  γονείς. Πού 
οδηγεί αυτό σε σχέση με την ατομική ευθύνη;



64

11.6.2014

Μηδενίσαμε γραπτό στις πανελλαδικές γιατί ο εξεταζόμενος έφερε μαζί 
του κινητό (απαγορεύεται αυστηρότατα) και μάλιστα το τηλέφωνο χτύ-
πησε αφότου δόθηκαν τα θέματα. Ο εξεταζόμενος είπε ότι άργησε και 
δεν πέρασε μπρος από τους καθηγητές που μαζεύουν τα κινητά πριν την 
είσοδο στις αίθουσες εξέτασης. Πρόκειται για μια περίπτωση που δείχνει 
ξεκάθαρα πόσο τραγικές συνέπειες μπορεί να έχουν η αργοπορία και η 
ασυνέπεια και γι αυτό είναι καλό να αποφεύγονται κι όχι να είναι καθη-
μερινές πρακτικές, όπως συμβαίνει με αρκετούς μαθητές.

11.9.2014

Αρκεί μια κατσαρίδα για να χαλάσει ένα πιάτο με υπέροχα κεράσια. Αρκεί 
ένα άτομο για να είναι βρώμικη η τουαλέτα για την υπόλοιπη μέρα. Η 
ατομική μας ευθύνη στο κοινωνικό σύνολο είναι μεγάλη.

12.9.2014

Στην Κολωνία βάλανε πρόστιμο σε μονόχειρα γιατί δεν είχε 2 φρένα στο 
ποδήλατό του. Αυτό είναι νομολαγνεία και δυσκαμψία κι όχι σεβασμός 
στο νόμο. Ευτυχώς, εκεί, οι αρμόδιοι ζήτησαν συγνώμη εκ των υστέρων. 

18.9.2014

Έρευνες έχουν δείξει την επιρροή των συνομηλίκων στο κάπνισμα των 
εφήβων. Οι ειδικοί συστήνουν να μην ζητάμε από τα παιδιά να ξεκόψουν 
από τους καπνίζοντες φίλους τους αλλά να προσπαθήσουν να τους επη-
ρεάσουν να κόψουν εκείνοι το κάπνισμα.

19.9.2014

Ο Λεονάρντο Ντι Κάπριο χρίστηκε αγγελιαφόρος του ΟΗΕ για τον πλανή-
τη. Πολύ καλό. Ωστόσο, αν αναρωτηθούμε γιατί δεν χρίστηκε ένας ειδικός 
επιστήμονας που ξέρει για το θέμα πολύ περισσότερα από έναν ηθοποιό; 
Η απάντηση είναι ότι ο Ντι Κάπριο έχει πολύ μεγαλύτερη επιρροή στον 
κόσμο, γιατί (όπως επανειλημμένα έχουμε πει) οι άνθρωποι είμαστε κυρί-
ως όντα των εντυπώσεων κι όχι των επιχειρημάτων και της λογικής.

22.9.2014

Ο κυπριακής καταγωγής Χριστόφορος Τουμάζου αναδείχθηκε κορυφαί-



65

ος εφευρέτης της Ευρώπης για το 2014. Στα 16 του χρόνια είχε παρατή-
σει το σχολείο γιατί θεωρήθηκε ότι “δεν έπαιρνε τα γράμματα”.  

Η Λαίδη Carol Robinson είχε επίσης εγκαταλείψει το σχολείο στα 16 
της. Άρχισε να εργάζεται ως τεχνικός σε φαρμακευτική εταιρεία, αλλά 
συνειδητοποίησε ότι η ζωή θα ήταν άκρως πληκτική αν δεν συνέχιζε την 
εκπαίδευσή της. Σήμερα είναι η πρώτη γυναίκα καθηγήτρια Χημείας σε 
δυο από τα διασημότερα παν/μια του κόσμου, της Οξφόρδης και του 
Κέιμπριτζ και ίδρυσε τον κλάδο της ∆ομικής Βιολογίας Αέριας Φάσης.

Αυτά μας λένε με έμφαση τουλάχιστον δύο πράγματα: 1. κανένας νέος 
δεν δικαιούται να θεωρεί τον εαυτό του αποτυχημένο, και 2. κανένα 
εκπαιδευτικό σύστημα δεν δικαιούται να απορρίπτει κανένα παιδί. Μα-
κάρι το σχολείο να έφτανε στο σημείο να μπορεί να αναγνωρίζει και 
να αναδεικνύει τα ταλέντα των μαθητών του, αντί να τους βαθμολογεί, 
κατατάσσει και απορρίπτει.

24.9.2014

Σε ένδειξη συμπαράστασης προς 12χρονο καρκινοπαθή συμμαθητή τους, 
που υποβάλλεται σε χημειοθεραπεία κι έχει χάσει τα μαλλιά του, περισ-
σότεροι από 100 μαθητές Γυμνασίου της Κύπρου ξύρισαν τα κεφάλια 
τους. Η πράξη ανθρωπιάς των μαθητών έφερε ξανά το χαμόγελο στο 
πρόσωπο του παιδιού. 

Σε αντίθεση, στη Βόρεια Ελλάδα, μαθητές Γυμνασίου, έδειραν άσχημα 
συμμαθήτρια τους και την έστειλαν στο νοσοκομείο. 

Σαν ποιους θέλουμε να είμαστε; 

1.10.2014

Ο Αναξαγόρος, από τον οποίο έχει πάρει το όνομά του το σχολείο μας, 
ήταν ο πρώτος που είπε ότι ο Ήλιος είναι μια διάπυρη μάζα. Για τις από-
ψεις του πέρασε από δίκη και θεωρείται πως δεν θανατώθηκε λόγω της 
παρέμβασης του Περικλή. Εμείς, μπορούμε να είμαστε υπερήφανοι που 
το σχολείο μας έχει το όνομα αυτού του σοφού της αρχαιότητας και 
καλό είναι να φιλοδοξούμε να έχουμε και κάτι από τη σοφία του, όπως 
την τόλμη και το αδογμάτιστο της σκέψης. 



66

3.10.2014

Πριν λίγες μέρες, ένα φίλος μου καθηγητής σε Παν/μιο έστειλε ένα μή-
νυμα προς πολλούς αποδέκτες με αποφθέγματα ενός σύγχρονου μεγά-
λου διανοητή. Εγώ βρήκα μερικά από αυτά απλουστευτικά και απαρά-
δεκτα και το είπα σε απαντητικό μήνυμα. Κάποιος από τους φίλους που 
έλαβαν το μήνυμα ήξερε και μας παρέπεμψε σε δήλωση του διανοητή 
ότι δεν έγραψε ποτέ αυτός αυτά τα αποφθέγματα, αλλά ένας αναρχικός 
δημοσιογράφος, ο οποίος απλοποιώντας και εκχυδαΐζοντας το πνεύμα 
του, είχε το θράσος να τα κυκλοφορήσει υπό το όνομά του. 

Όπως είναι φανερό, εγώ δεν “την πάτησα” με το περιεχόμενο του μηνύ-
ματος, ωστόσο όμως “την πάτησα” με άλλο τρόπο. ∆εν αμφισβήτησα ότι 
τα αποφθέγματα ήταν όντως του διανοητή. Γενικότερα, έχουμε τη τάση 
να αποδεχθούμε εύκολα και αβασάνιστα κάτι που είναι τυπωμένο, ακόμα 
και την επίκριση και τη συκοφαντία. Αυτό θα είναι καλά να το θυμόμαστε, 
ιδιαίτερα στην εποχή του διαδικτύου όπου η διαστρέβλωση είναι πανεύ-
κολη και η διαβολή μπορεί να πάρει εκρηκτικές διαστάσεις.  

6.10.2014

Σήμερα είναι μέρα που αφιερώνεται στον αθλητισμό- ενάντια στο ρατσι-
σμό. Ας μην υποτιμάμε ποτέ το ρατσισμό. Ο φόβος ενάντια στο διαφορε-
τικό έχει βιολογική βάση. Όπως έχουμε πει (6.3.2012), οι γλάροι επιτίθε-
νται και σκοτώνουν ένα πουλί όμοιό τους αν το βάψουμε με διαφορετικό 
χρώμα. Να εξετάζουμε και να είμαστε ανοιχτοί, αλλά όχι εκ προοιμίου 
αρνητικοί στις διαφορές. Για τη γελοιότητα πού μπορεί να οδηγηθεί το 
πράγμα, ας θυμηθούμε ότι πριν λίγα χρόνια στο αμερικάνικο πρωτάθλη-
μα μπάσκετ (NBA) δεν έπαιζαν μαύροι...

7.10.2014

Ένας παλιότερος μαθητής μου, που τον κυνηγούσα για το κάπνισμα, με 
βρήκε και μου είπε: “βλέπεις δάσκαλε, ακόμα και παιδιά αθλητές, που 
δεν κάπνισαν ποτέ, μπορεί να πάθουν κάτι τόσο τραγικό (υπονοούσε το 
μαθητή μας που έπαθε καρδιακή ανακοπή). Το τσιγάρο μας φταίει;” Του 
εξήγησα ότι φυσικά δεν υπάρχει τρόπος να εξασφαλιστεί κανείς από 
οποιονδήποτε κίνδυνο στη ζωή. Πως στην ουσία όλα είναι θέμα πιθανο-



67

τήτων, αλλά αυτό είναι εξαιρετικά σημαντικό. Όπως έχουμε ξαναπεί, δεν 
είναι το ίδιο να περνάς απρόσεχτα κάθετα το δρόμο ήπιας κυκλοφορίας 
δίπλα στο σχολείο μας με την εθνική σε ώρα αιχμής.

9.10.2014

Επιμένουμε στη δημοκρατία παρά τα τις μεγάλες αδυναμίες της. Φυσικά, 
αν ένας ηγέτης με πολλές εξουσίες είναι Περικλής μπορεί να επακολου-
θήσει “Χρυσούς αιών”, αν όμως είναι Χίτλερ ή Στάλιν μπορεί να είναι κα-
ταστροφή. Φυσικά μια σοφή άποψη είναι προτιμότερη από τις απόψεις 
των πολλών ασχέτων, αν όμως η μια άποψη δεν είναι καλή, μπορεί να 
είναι καταστροφική αν είναι η μόνη που θα καθορίζει. Γι αυτό θα παρα-
μείνουμε δημοκράτες, παρά την κούραση που αυτό συνεπάγεται...

10.10.2014

Έρευνες του Παν/μιου της Αριζόνα έχουν δείξει ότι αρκούν δύο ώρες για 
να εξαπλωθεί ένας ιός σε ένα μεγάλο κτίριο (σχολείο, νοσοκομείο κλπ), 
από τη στιγμή που θα μολυνθεί μια επιφάνεια, όπως ένα πόμολο.

13.10.2014

Ο Justin Bieber, ο νεαρός υπερεπιτυχημένος τραγουδιστής που ίσως 
αποτελεί άπιαστο ίνδαλμα πολλών από εσάς, παλεύει με την κατάθλιψη 
και τα ναρκωτικά. Θύμα μιας βιομηχανίας θεάματος (και ίσως και της 
μητέρας του), πληρώνει πολύ ακριβά την εξυπηρέτηση του μύθου του.

15.10.2014

Το φάρμακο- πανάκεια, που μειώνει δραστικά τις πιθανότητες ενός πλή-
θους ασθενειών και για όλους σχεδόν τους ανθρώπους υπάρχει, σύμ-
φωνα με τους ειδικούς. Πρόκειται για μισή ώρα περίπατο την ημέρα.

16.10.2014

Μαθητής γυμνασίου της Θεσ/κης σκοτώθηκε εχθές, μετά από προσπά-
θειά του να καρφώσει σε καλάθι δημοτικού σχολείου, όπου πήγε να 
παίξει. Κρεμάστηκε και έπεσε με το κεφάλι. ∆εν μπορούμε να αγνοούμε 
ότι σοβαροί κίνδυνοι καραδοκούν σε πολλές περιπτώσεις και μια απερι-
σκεψία της στιγμής μπορεί να αποβεί μοιραία. 



68

17.10.2014

Υπάρχουν σοβαροί και αξιόλογοι άνθρωποι γύρω μας, όπου όμως όταν 
μας γίνονται οικείοι και καθημερινοί παύουμε να τους εκτιμάμε όσο 
αξίζουν. Συνήθως το κάνουμε όταν τους χάσουμε. Από την άλλη μεριά, 
όσοι έχουν την διάθεση της κοινωνικής προσφοράς δεν θα ήταν καλό 
να προσβλέπουν στην αναγνώριση τους από τους άλλους, γιατί μάλλον 
θα απογοητευθούν. Χρειάζονται υψηλά εσωτερικά κίνητρα για όποιον 
προσφέρει.

20.10.2014

Βρώμα και ποντίκια στη Φιλοσοφική Σχολή του Παν/μιου Αθηνών, μετά 
από πρόβλημα με τα συνεργεία καθαριότητας. Είναι απογοητευτικό ότι 
οι φοιτητές που φιλοδοξούν να αλλάξουν τον κόσμο με τη δράση τους 
δεν σκέφτηκαν να κάνουν αυτό που κάνουμε εμείς όλη την ώρα στο 
σχολείο: να καθαρίσουν οι ίδιοι τους χώρους στους οποίους περνάνε ένα 
μεγάλο μέρος της ζωής τους, και να πάψουν να ρυπαίνουν.

21.10.2014

Είχαμε κάποια στιγμή μια μαθήτρια με σημαντικό πρόβλημα υγείας, η 
οποία πέρασε στο Παν/μιο χωρίς εξετάσεις, με τους βαθμούς που πήρε 
από το σχολείο. Όλοι οι καθηγητές έδειξαν επιείκεια στη βαθμολογία 
της. Ωστόσο, σε συνέντευξη που της πήρε μια τοπική εφημερίδα, ως επι-
τυχούσα, η μαθήτρια δήλωσε ότι “κυρίως το φροντιστήριο μου παρείχε 
πιο εξειδικευμένα εφόδια για να ανταποκριθώ στις πανελλαδικές και το 
ρυθμό των εξετάσεων και όχι τόσο το σχολείο, από το οποίο βοηθήθηκα 
σε ορισμένα μόνο μαθήματα”. Πιθανώς, η μαθήτρια είπε κάτι ανάλογο με 
αυτό που θα έλεγε μια μαθήτρια που έδωσε κανονικά εξετάσεις και για 
να μην φανεί ότι η ίδια έχει πρόβλημα υγείας. Όμως, είναι απογοητευτικό 
να θεωρείται ως πρέπον να εγκωμιάζεται το φροντιστήριο και να αγνοεί-
ται το δημόσιο σχολείο, όσες κι όποιες προσπάθειες γενικής μόρφωσης 
και πολιτισμού κι αν έχει καταβάλει, μια και δεν είναι εκείνο που πασχίζει 
για την άκριτη αποστήθιση θεμάτων εξετάσεων.

22.10.2014

Το Νόμπελ Ειρήνης για το 2014 μοιράστηκαν οι Μαλάλα Γιουσαφζάι και 



69

ο Κάιλας Σατιάρτι. Μια πολύ καλή απόφαση.

Ο Ινδός Σατιάρτι ίδρυσε το 1980 την οργάνωση Κίνημα Σώστε την Παι-
δική Ηλικία και έχει αναλάβει δράση για την προστασία των δικαιωμά-
των 80.000 παιδιών.

Η Πακιστανή Μαλάλα είναι το κορίτσι που το πυροβόλησαν οι Ταλιμπάν 
γιατί ήθελε να πηγαίνει σχολείο. Πλέον, ως κορίτσι- σύμβολο, αγωνίζε-
ται για να δει όλα τα παιδιά να έχουν ίσα δικαιώματα στην εκπαίδευση. 
Εμείς άραγε, πόσο εκτιμάμε αυτό το κεκτημένο;

29.10.2014

Ένας νέος άνθρωπος που ήρθε στο σχολείο μας για τη συντήρηση ενός 
μηχανήματος, μου είπε ότι θα ήθελε πολύ να είχε ακόμα ως μαθητής τη 
σχέση με τους καθηγητές που βλέπει ότι έχουμε στο σχολείο, με συνεν-
νόηση και συζήτηση, με αληθινή επικοινωνία. Άραγε θα την αναπολή-
σουμε κι εμείς όταν θα μας λείψει ή καλύτερα είναι να την εκτιμήσουμε 
τώρα;

30.10.2014

Αν δεν είχατε τον Μαυροβουνιώτη, τον Λεώνη και τον Κερασίδη για 
καθηγητές φυσικής, αλλά τον Αϊνστάιν, προφανώς θεωρείτε ότι θα πα-
ρακολουθούσατε με εξαιρετικό ενδιαφέρον το μάθημα της φυσικής. Κι 
όμως, όταν δίδασκε ο Αϊνστάιν, η αίθουσα ήταν σχεδόν άδεια από φοι-
τητές. Πέρα από άλλα ζητήματα (πόσο καλός δάσκαλος ήταν ο Αϊνστάιν, 
το ότι οι πολλοί πάντα αποφεύγουν τα δύσκολα), τον διπλανό άνθρωπο 
που μπορούμε να αγγίξουμε και μας γίνεται οικείος τον απομυθοποιούμε 
και παύουμε να τον θεωρούμε σημαντικό. 

3.11.2014

Για μια ακόμα φορά, οι φοιτητές του Παν/μιου των Ιωαννίνων απαγό-
ρευσαν φασιστικά τη συνεδρίαση ενός Συμβουλίου με διακεκριμένους 
επιστήμονες (μεταξύ των οποίων ο καθηγητής και φίλος μου Ανδρέας 
Παπανικολάου) που στόχο είχε τη βελτίωση του Παν/μιου τους. Έβγαλαν 
και αφίσες με τα πρόσωπά τους, σαν επικηρυγμένους καταζητούμενους. 
Είπαν ότι δεν θα τους επιτρέψουν να αναμορφώσουν το Παν/μιο στις 
πλάτες τους. Για μια ακόμα φορά να σημειώσουμε τον κίνδυνο νέοι άν-



70

θρωποι να σύρονται σε ενέργειες που στρέφονται ενάντια στα συμφέ-
ροντά τους, νομίζοντας ότι δρουν επαναστατικά. Προσπαθήστε να μην 
παρασύρεστε από ανοησίες που ακούγονται επαναστατικές αλλά είναι 
βαθιά αντιδραστικές. 

7.11.2014

Ο κ. Αθανασόπουλος (ο θεολόγος του σχολείου μας), μεταξύ αστείου και 
σοβαρού, και αξιοποιώντας λεγόμενά μου, με κατηγόρησε ότι με μια έν-
νοια είμαι λαϊκιστής, εφόσον ζητάω τη γνώμη των μαθητών για ζητήμα-
τα που ξέρω ότι δεν μπορεί να είναι σοβαρή. ∆ράττομαι λοιπόν της ευ-
καιρίας να δηλώσω ότι πράγματι αυτό συμβαίνει. ∆εν γίνεται όμως  από 
λαϊκισμό. Γίνεται γιατί έτσι αναδεικνύεται η δυσκολία να έχεις έγκριτη 
άποψη για ένα ζήτημα- πέρα από κουβέντες του ποδαριού, υποχρεώνε-
σαι να ψάξεις και να γίνεις καλύτερος και αναγνωρίζεις τα προβλήματα 
της δημοκρατίας. Όταν καθίσαμε με τα παιδιά να φτιάξουμε ψήφισμα με 
αιτήματα (μετά από απόπειρα λίγων για κατάληψη), είδαν ότι ακόμα και 
αδέλφια διαφωνούσαν για το τι είδους εκπαιδευτικό σύστημα θεωρού-
σαν σωστό. Κατάλαβαν όλοι ότι οι αφορισμοί είναι εύκολοι, οι σαφείς 
θέσεις με επιχειρήματα ωστόσο, εξαιρετικά δύσκολες.

11.11.2014

Μια πολύ συμπαθής μαθήτρια, με χαρακτήρισε “ως διπλωμάτη” με αφορ-
μή τις διαρκείς αναφορές μου για συνεννόηση και κατανόηση. Ομολο-
γώ ότι δεν μου αρέσει καθόλου ο χαρακτηρισμός. Υπενθυμίζω ότι στις 
δημοκρατίες, μεγάλα κόμματα έχουν ποσοστά 20%, 30%, δηλαδή δεν 
υποστηρίζονται από το σύνολο των πολιτών. Για να προχωρήσουν όμως 
οι κοινωνίες απαιτούνται συναινέσεις. Όσοι διχάζουν τις κοινωνίες σε 
εθνικά, θρησκευτικά, ποδοσφαιρικά αντίπαλα στρατόπεδα προσφέρουν 
πολύ αρνητική υπηρεσία. Η ευημερία των κοινωνιών απαιτεί την αλλη-
λοαποδοχή, συνεννόηση και κατανόηση. Αν ο Μαρξ είχε δίκιο και η βία 
υπήρξε η μαμή της ιστορίας, αυτό οφείλουμε να προσπαθούμε να αλ-
λάξει. Κι αυτό δεν είναι θέμα διπλωματίας, να κοιτάς δηλαδή σε δύο 
κατευθύνσεις ή και να λες ό,τι ο άλλος θέλει να ακούσει, αλλά θέμα 
κατανόησης και αποδοχής της διαφορετικότητας.



71

13.11.2014

Άνδρας σκότωσε τη γυναίκα με την οποία διατηρούσε σχέση όταν αυτή 
τον χώρισε. Φυσικά, ο άνδρας δεν αγαπούσε τη γυναίκα, εφόσον όταν 
αγαπάμε κάποιον επιδιώκουμε το καλό του. Ήταν ερωτευμένος και εξαρ-
τημένος από τη σχέση. Είναι καλό να έχουμε στο νου μας, αυτό που 
πλέον γίνεται φανερό και με πολλά επιστημονικά ευρήματα, ότι ο έρω-
τας δεν ταυτίζεται με την αγάπη. Ο έρωτας είναι ένα αίσθημα κατοχής 
εξάρτησης και εγωιστικό, ενώ η αγάπη είναι βαθύτερη, πιο ήρεμη και 
επιδιώκει το καλό του άλλου. Στην εποχή μας υμνείται η παθολογία του 
έρωτα “πεθαίνω για σένα”, αλλά όχι το ίδιο και η αγάπη. Αυτό συμβαίνει 
κυρίως γιατί ο έρωτας μπορεί να γίνει αντικείμενο εμπορικής εκμετάλ-
λευσης πολύ περισσότερο από την αγάπη.

18.11.2014

Ένας βουλευτής παραιτήθηκε από το βουλευτικό του αξίωμα γιατί, όπως 
δήλωσε “δεν αξίζει να υπηρετώ άλλο ένα πολιτικό σύστημα που αδυνα-
τεί να συνεννοηθεί για τα αυτονόητα”. ∆εν επιθυμώ να κρίνω την πράξη 
του βουλευτή, αλλά η δήλωση αυτή είναι εξαιρετική. Είναι απολύτως 
απογοητευτικό οι άνθρωποι να φαγώνονται εμμένοντας στις απόψεις 
τους, να μιλάνε χωρίς να ακούνε, να εξυμνούν την αντίθεση και ποτέ τη 
σύνθεση των απόψεων και να παραμένουν ανίκανοι να ομονοήσουν για 
το κοινό όφελος. Στο σχολείο, αναζητούμε τον πολιτισμό του διαλόγου, 
του σεβασμού της άποψης του άλλου, της συνεννόησης και της κατα-
νόησης και ελπίζουμε ότι συντελούμε σε λίγο καλύτερους αυριανούς 
πολίτες.

19.11.2014

Όταν κάποια λουλούδια είναι πάρα πολύ όμορφα, λέμε “είναι σαν ψεύ-
τικα”.

Όταν κάποια πλαστικά λουλούδια είναι πολύ όμορφα, λέμε “είναι σαν 
αληθινά”. 

Γιατί το όμορφο δεν το δεχόμαστε όπως είναι και πρέπει να “είναι σαν 
κάτι άλλο”;



72

21.11.2014

Για ένα Γαλλικής υπηκοότητας τζιχαντιστή που αποκεφάλιζε σε βίντεο 
ανθρώπους, οι γνωστοί του στη Γαλλία λένε ότι ήταν ένα έξυπνο παιδί. 
Μου είναι δύσκολο να καταλάβω πώς ένας έξυπνος άνθρωπος φτάνει 
να αποκεφαλίζει κάποιον συνάνθρωπό του γιατί δεν πιστεύει ό,τι αυτός. 
Φυλαχτείτε. Μην αφεθείτε ποτέ να πιστέψετε στο απόλυτο δίκιο σας. 
Μην αφεθείτε ποτέ στο δογματισμό κάθε είδους. Μην αφεθείτε να γίνετε 
“σωτήρες” που θα επιβάλλουν την άποψή τους στους άλλους, στο όνομα 
οποιουδήποτε Αλλάχ ή δίκαιου.

24.11.2014

Στη Γλυφάδα μάζεψαν ελιές από παρατημένα ελαιόδεντρα για λάδι που 
θα δώσουν σε φτωχούς. Πόσο απλή και όμορφη πρωτοβουλία!

28.11.2014

Ένας σύλλογος Γονέων και Κηδεμόνων μαθητών κοντινού μας δήμου, έδω-
σε ψήφισμα προς τον Υπουργό Παιδείας ζητώντας στην ουσία λίγες αλ-
λαγές (βελτιώσεις κατ’ αυτούς) στο υπάρχον εξεταστικό σύστημα. Πολλοί, 
μεταξύ των οποίων κι εγώ, θεωρούμε πολύ κακό το σύστημα και ότι χρει-
άζεται οριστική αλλαγή. Ένας “καλός” Υπουργός, που θα άκουγε τη γνώμη 
των πολιτών, τι θα πρέπει άραγε να κάνει (αν υποτεθεί πως μπορεί);

9.12.2014

Σε μαιευτική κλινική στη Γαλλία μπέρδεψαν δυο κοριτσάκια και έδωσαν 
λάθος μωρά στους γονείς τους. Μετά από 17 περίπου χρόνια ο πατέρας 
του ενός ζήτησε εξέταση DNA γιατί το παιδί δεν του έμοιαζε καθόλου. 
Ανακαλύφθηκε έτσι το λάθος. Ωστόσο, οι οικογένειες, μετά από συσκέ-
ψεις και πόνο κράτησαν τα “λάθος” κι όχι τα βιολογικά τους κορίτσια. 
Γιατί η ανθρώπινη σχέση είναι τελικά πάνω από τα γονίδια.

15.12.2014

Ο Άγιος Βασίλης της ορθοδοξίας ήταν ένας ασκητικός άνθρωπος, τε-
λείως αντίθετα από το πρότυπο του ευτραφή στρογγυλού Santa Claus. 
Εμπορικοί λόγοι, μαζί με την εικόνα του κόσμου, του στερημένου από 
πολέμους, πείνες και κακουχίες, ότι ο ευτραφής άνθρωπος είναι ευτυχής, 



73

έκαναν αποδεκτή αυτή τη στρέβλωση. Ανάλογα διασύρεται και η μνήμη 
του κάτισχνου Βούδα από τα τρομακτικά χοντρά αγάλματα που υποτίθε-
ται ότι τον απεικονίζουν. 

Είπα σε ένα μαθητή μου βλέποντάς τον πώς έπαιζε ποδόσφαιρο στο 
προαύλιο “θα τραυματιστείς, έτσι όπως παίζεις”. Μετά από λίγο τραυ-
ματίστηκε αρκετά σοβαρά. Εγώ λέω πως ήταν πρόβλεψη, αν και κάποιοι 
είπαν “τι γρουσούζης που είσαι!”

16.12.2014

“Γενικά η επιστήμη βασίζεται στα δεδομένα. Όταν ωστόσο ένας επιστη-
μονικός κλάδος “χολυγουντοποιείται”, αρχίζει να περνά στο συναισθημα-
τικό επίπεδο, γιατί το Χόλυγουντ παίζει με τα συναισθήματα, δεν παίζει 
με τα δεδομένα. Και εκεί θεωρώ ότι τα πράγματα αρχίζουν να γίνονται 
περίεργα. Γιατί αν πάρουμε μια ταινία και την αναλύσουμε επιστημονικά, 
τα περισσότερα από αυτά που λέγονται είναι ανοησίες. Εκείνο όμως που 
έχει το μεγαλύτερο ενδιαφέρον για μένα είναι ότι αυτές οι ανοησίες 
έχουν τη μεγαλύτερη απήχηση στο ευρύ κοινό, στους ανθρώπους στους 
οποίους απευθύνομαι ως επιστήμονας. Στην πραγματικότητα η απήχηση 
ενός άρθρου από το εργαστήριό μας είναι σχεδόν μηδενική. Η απήχη-
ση όμως μιας ταινίας με τη Μεγκ Ράιαν, όπως η “Φανταστική καταδίω-
ξη”, είναι τεράστια”. (Κώστας Κωσταρέλος Καθηγητής Νανοϊατρικής στο 
Παν/μιο του Μάντσεστερ)

17.10.2014

Η είδηση: αυτοκτόνησε ο Τιερί Λεΐν  συνεταίρος του Στρος Καν (πρώην 
διευθύνοντος συμβούλου του ∆ιεθνούς Νομισματικού Ταμείου)

Άνθρωποι που τον γνώριζαν δήλωσαν ότι ο Λεΐν ενδιαφερόταν κυρίως 
για τη μεγάλη ζωή. Ότι του άρεσαν τα ακριβά κοστούμια και τα ακριβά 
πούρα, ότι είχε 10 μοτοσικλέτες, σπίτια στη Γενεύη και στο Ισραήλ και ότι 
επίσης κυκλοφορούσε συχνά με ιδιωτικό τζετ. Τον ∆εκέμβριο του 2011 
είχε αυτοκτονήσει η σύζυγός του Κάρεν πηδώντας από τον ψηλότερο 
όροφο ενός σταθμού αυτοκινήτων στη Γενεύη.

Αναμφίβολα, η χλιδή δεν μπορεί να εξασφαλίσει την ευτυχία και την 
ψυχική γαλήνη...



74

19.12.2014

Ο Αναξαγόρας είχε πει: “οι του λύχνου χρείαν έχοντες έλαιον επιχέου-
σιν”. ∆ηλαδή, αυτοί που χρειάζονται το φως του λυχναριού, θα πρέπει να 
φροντίσουν να το τροφοδοτούν και με το λάδι που θα καίει. Τίποτε δεν 
μπορεί να αποκτηθεί χωρίς κόπο.

23.12.2014

“Ο Θεός είναι μεγάλος” λένε οι τζιχαντιστές αποκεφαλίζοντας ανθρώ-
πους, είτε δολοφονώντας μαζικά άλλους που δεν γνωρίζουν καν. Είναι 
τρομερό το πώς η πίστη στο Θεό μπορεί να θεωρείται ως άλλοθι για 
τόσο φρικτές πράξεις. Είναι απογοητευτικό για τους ανθρώπους το πόσο 
ασύλληπτα πράγματα μπορεί να κάνουν με βάση φαντάσματα του μυα-
λού τους.



75

2015

9.1.2015

Κατά τις διακοπές των Χριστουγέννων, πήγα κι άκουσα παραδοσιακά 
τραγούδια και κάλαντα από 2 κοπέλες καλλιτέχνες. Η μια ήταν πρώην 
γειτονοπούλα μου. Όταν μάθαινε βιολί ήταν σα να έσκιζε ξύλα. Τώρα, 
παίζει και τραγουδάει εξαιρετικά, όντας καθηγήτρια με μεταπτυχιακές 
σπουδές στη μουσική. Θυμήθηκα για μια ακόμα φορά τι θαύματα μπορεί 
να κάνει η υπομονή και η εργατικότητα. Όσο για μένα, είχα την ατυχία να 
είμαι γείτονάς της όταν μάθαινε βιολί, κι όχι τώρα.

Ανέφερα την είδηση ότι 15 έφηβοι από τη Λάρισα πήγαν στο νοσοκο-
μείο από κατανάλωση αλκοόλ. Ανακρίνονται όσοι τους έδωσαν να πιούν, 
παρότι απαγορεύεται σε ανήλικους. Είναι καλό να θυμόσαστε ότι το να 
πίνετε στις εκδρομές εκτός του μεγάλου κίνδυνου για την δική σας υγεία, 
εγκυμονεί κινδύνους και για εμάς, τους συνοδούς καθηγητές, που δεν 
λάβαμε τα κατάλληλα μέτρα.

12.1.2015

Ο προπονητής ποδοσφαιρικής ομάδας δήλωσε: “∆εν έχουμε κανένα άγ-
χος. Τα έχουμε αφήσει όλα στην Παναγία. Προετοιμαζόμαστε από το 
πρωί έως το βράδυ.” Άνευ σχολίων.

14.1.2015

Ο ένας από τους τζιχαντιστές στην επίθεση στο Charlie Hebdo είχε πε-
ράσει δίκη πριν λίγα χρόνια όπου δήλωνε “είμαστε παιδιά από τα προά-
στια, μιλάμε λίγο παράξενα, κι αυτό είναι όλο. ∆εν κάνουμε τίποτε κακό.” 
Σκεφτείτε να ήσασταν στη θέση του δικαστή που έπρεπε να αποφασίσει 
τότε, αν ήταν επικίνδυνος ή όχι.

15.1.2015

Όλοι συμφωνούν: “τι χάλια ψηφίζει αυτός ο λαός!” Όμως, εννοούν την 
ψήφο των άλλων, κι όχι τη δική τους ως “χάλια”. Η δημοκρατία δεν μπο-
ρεί να λειτουργήσει χωρίς αντοχή στη διαφορετικότητα.

20.1.2015

Σύμφωνα με έρευνα που δημοσιεύθηκε στο Journal of American College 



76

of Cardiology, που διεξήχθη για 20 χρόνια και αφορούσε δεδομένα 
116000 εθελοντών, οι γυναίκες που πληρούν τα παρακάτω 6 κριτήρια 
μειώνουν κατά 92% τον κίνδυνο εμφράγματος: 1. Αποχή από το κάπνι-
σμα, 2. Φυσιολογικό δείκτη μάζας σώματος, 3. Φυσική δραστηριότητα 
για τουλάχιστον 2,5 ώρες την εβδομάδα, 4. Παρακολούθηση τηλεόρα-
σης 7 και λιγότερο ώρες ανά εβδομάδα, 5. Κατανάλωση αλκοόλ που δεν 
ξεπερνάει το ένα ποτό την ημέρα και 6. Ποιοτική διατροφή.

27.1.2015

Πολιτικός ηγέτης που ως μαθητής είχε ηγηθεί σε καταλήψεις σχολείων, 
ερωτηθείς αν θα ήθελε τα παιδιά του να κάνουν καταλήψεις όταν με-
γαλώσουν, ενάντια στην δική του πλέον κυβέρνηση, απάντησε καταφα-
τικά. Πως θα ήθελε τα παιδιά του να είναι αγωνιστές και να διεκδικούν. 
Θεωρώ πολύ κακή αυτή τη δήλωση. Το μικρότερο πρόβλημα, στην Ελ-
λάδα όπου κανείς νόμος δεν τηρείται ουσιαστικά, είναι ότι η κατάληψη 
σχολείου είναι παράνομη πράξη. Το μεγαλύτερο είναι ότι στη χώρα μας 
οι καταλήψεις έχουν γίνει θεσμός για το “χαβαλέ”, “έλα ρε, θα χάσουμε 
μάθημα, αιτήματα θα βρεθούν”. Κι αν υπάρχουν σοβαρά και δίκαια αιτή-
ματα γιατί να μην διεκδικηθούν με ευρύτατη συνεργασία μαθητών, κα-
θηγητών, γονέων, δήμου και πρέπει να κλείσουν τα σχολεία και συνήθως 
από τους χειρότερους μαθητές; Επίσης, η κατάληψη εγείρει ένα τεράστιο 
πρόβλημα δημοκρατίας, εφόσον κάποιοι επιβάλλουν τη θέλησή τους σε 
όσους δεν θέλουν να κλείσει το σχολείο. Φυσικά και ένα κλειστό σχολείο 
δεν είναι λύση στα χρόνια προβλήματα της παιδείας που απαιτούν βαθιά 
γνώση, μελέτη και ευρύτατες συναινέσεις. Είναι πολύ απογοητευτικό να 
βλέπεις πολιτικούς να κολακεύουν ακόμα τους νέους. Προσωπικά θα 
ήθελα κάποιοι άνθρωποι που εμπιστευόμουν να μου είχαν πει, όταν κι 
εγώ νόμιζα ότι θα σώσω τον κόσμο με γιουρούσια, ότι είναι προτιμότερο 
να μαθαίνεις, να σκέφτεσαι και να προτείνεις πράγματα τεκμηριωμένα.  

28.1.2015

Ο νέος Υφυπουργός Παιδείας εξήγγειλε ότι θα καταργηθεί η Τράπεζα 
Θεμάτων. Έχουμε κάθε δικαίωμα να πιστεύουμε ότι το ψήφισμά μας (μα-
θητές- γονείς- καθηγητές) που εγκρίθηκε ομόφωνα απ’ όλες τις παρα-
τάξεις σε μεγάλη σύσκεψη στο ∆ήμο και έτυχε ευρύτατης δημοσιότητας, 



77

έχει συμβάλλει σε αυτή την κατεύθυνση (υπενθυμίζω πως κι η προηγού-
μενη κυβέρνηση είχε πει ότι θα μείωνε τα θέματα), πολύ περισσότερο 
από οποιαδήποτε άναρθρη κραυγή ή κατάληψη. Εμείς επιχειρηματολο-
γήσαμε ότι η Τράπεζα οδηγούσε σε ακόμη μεγαλύτερη φροντιστηριο-
ποίηση της μέσης εκπαίδευσης και αφαιρούσε τη δυνατότητα για ένα 
ουσιαστικό διερευνητικό μάθημα στην τάξη, όπου χρόνος είναι πάντα 
ελάχιστος.

4.2.2015

Μια συνάδελφός μου είπε για έναν πολιτικό “τον σιχαίνομαι”. Γιατί, ρώ-
τησα. “Έτσι” απάντησε. Ένας άλλος φίλος και δη καθηγητής σε Παν/μιο 
είπε ότι απορρίπτει έναν άλλον πολιτικό γιατί βάφει τα μαλλιά του. Μια 
άλλη γνωστή μου είπε ότι δεν μπορεί έναν άλλον πολιτικό για τις λέξεις 
που χρησιμοποιεί. Έχουμε επανειλημμένα πει ότι είμαστε κυρίως όντα 
εντυπώσεων και οι ειδικοί γνωρίζουν ότι, πράγματι, δεν κρίνουμε κυρίως 
από τα επιχειρήματά του έναν ομιλητή. Όμως, γνωρίζοντας ότι αυτό μας 
συμβαίνει, μήπως θα ήταν καλό να αντισταθούμε στην επιπολαιότητα 
των κρίσεών μας;

6.2.2015

∆εν μπορεί να συναληθεύουν: “οι πολιτικοί φταίνε για όλα… και αυτοί 
γαλούχησαν το λαό στην απάτη” και “ο λαός θα επιβάλλει τις σωστές 
λύσεις”. Παρότι αυτά λέγονται από τους ίδιους ανθρώπους, με την μια 
πρόταση θεωρείται ότι ο λαός είναι άβουλο πιόνι στα χέρια των πολιτι-
κών ηγεσιών και  με την άλλη, ότι ο λαός έχει ορθή και συνεκτική θέληση 
και δυνατότητα επιβολής της. 

9.2.2015

Ποιος από εμάς καταλαβαίνει ότι αυτή τη στιγμή κινούμαστε με 30 χι-
λιόμετρα ανά δευτερόλεπτο (μαζί με τη Γη γύρω από τον Ήλιο) και στρε-
φόμαστε με 465 μέτρα ανά δευτερόλεπτο (μαζί με τη Γη που στρέφεται 
γύρω από τον εαυτό της). Η πραγματικότητα δεν είναι μόνο (κι ούτε κυ-
ρίως) ό,τι αντιλαμβανόμαστε. Πολλά πράγματα είναι πολύ διαφορετικά 
με μια προσέγγιση άλλου επιπέδου.



78

16.2.2015

Στην Αίγυπτο σκοτώθηκαν 40 άνθρωποι γιατί δεν συμφωνούσαν με το 
πώς διατέθηκαν τα εισιτήρια σε αγώνα ποδοσφαίρου. Όσο κι αν από 
πίσω από αυτή τη βία υπάρχουν κι άλλες κρυμμένες μεταβλητές, είναι 
τραγική η διαπίστωση πόσο μικρή αξία έχει η ανθρώπινη ζωή…

20.2.2015 

Απόκριες. Γιατί στον κόσμο αρέσει να ντύνεται αλλιώς απ’ ό,τι συνηθίζει; 
Γιατί αρέσει να υποκρίνεται κάτι άλλο από αυτό που είναι; (Ερώτηση που 
απευθύνθηκε προς τους μαθητές και ιδιαίτερα τα παιδιά που τους αρέσει 
η υποκριτική).

Ζεράρ Ντε Παρντιέ: “όταν ήμουν 15 χρονών δεν ήξερα πώς να εκφράσω 
το χείμαρρο των συναισθημάτων που ένιωθα να με κατακλύζουν. Μόνο 
όταν βρισκόμουν μόνος μου και έλεγα τα λόγια άλλων ανθρώπων ηρε-
μούσα.”

Στο τμήμα που διδάσκω βιολογία είπαμε για τις ψευδαισθήσεις. ∆εν εί-
ναι μόνο οπτικές. Η ψευδαίσθηση τελειότητας του άλλου όταν είμαστε 
ερωτευμένοι, είναι ένα γνωστό παράδειγμα... “Οι άνθρωποι δεν πρέπει 
να παντρεύονται όταν είναι ερωτευμένοι” (Μ. Γιοσαφάτ)

24.2.2015

Ο Γκράχαμ Μουρ έλαβε το όσκαρ διασκευής σεναρίου και δήλωσε στην 
τελετή: “Στα 16 μου επιχείρησα να αυτοκτονήσω γιατί ένιωθα διαφορε-
τικός… Μείνετε διαφορετικοί…”

25.2.2015

Ο Χοσέ Μουχίκα, ο απερχόμενος πρόεδρος της Ουρουγουάης, που ο 
κόσμος τον αποκαλούν με το χαϊδευτικό Πέπε (δωρίζει το 90% από το 
μισθό του και μείωσε τη φτώχεια στη χώρα του στο 11%) είπε: “Είναι ένα 
πράγμα να ρίξεις μια κυβέρνηση ή να φτιάξεις ένα οδόφραγμα και είναι 
κάτι τελείως διαφορετικό να δημιουργήσεις ή να κτίσεις μια καλύτερη 
κοινωνία. Μια κοινωνία χρειάζεται οργάνωση, πειθαρχία και δουλειά σε 
βάθος χρόνου. Μην μπερδεύουμε λοιπόν αυτά τα δύο”



79

26.2.2015

Η ευγονική θεωρείται μόνο επάρατος επιδίωξη των Ναζί. Όμως, μετα-
φορά DNA επιχειρείται και στις μέρες μας για την ίαση ανίατων νοσημά-
των, και αυτό δεν είναι καθόλου κακό. Θα είναι καλό εσείς, οι αυριανοί 
πολίτες, να πάτε πέρα από τις ιδεολογικές αγκυλώσεις και να σκεφτείτε 
μόνο ποιες εφαρμογές της ευγονικής είναι προς όφελος των ανθρώπων 
και ποιες όχι. 

27.2.2015

∆ύο στους τρεις Αυστραλούς πεθαίνουν από αρρώστιες που σχετίζονται 
με το κάπνισμα. Ο κίνδυνος σκλήρυνσης κατά πλάκας είναι διπλάσιος για 
τους καπνιστές. Γιατί οι άνθρωποι συνεχίζουν να καπνίζουν;

2.3.2015

Έρευνα έδειξε ότι είμαστε οι αγενέστεροι οδηγοί στην Ευρώπη. ∆εν εκ-
πλήσσει φυσικά. Σε συνέντευξη που είδα στην τηλεόραση, ένας που πή-
γαινε κόντρα σε μονόδρομο είπε “έχει δίκιο να με βρίσει ο άλλος” κι ένας 
με ένα τεράστιο όχημα πάνω σε πεζοδρόμιο είπε “είναι κακό αυτό που 
κάνω, δεν μπορεί να περάσει μια γυναίκα με καρότσι. Μου αρέσει όμως 
το πάρκο δίπλα και ήρθα εδώ…”. Ας θυμηθούμε επίσης ότι δεν εφαρμό-
ζονται οι αντικαπνιστικοί νόμοι, όπως γίνεται σε Ιταλία και Τουρκία, κάτι 
που έχει αρνητικές επιπτώσεις στον τουρισμό. Και πριν αναζητήσουμε το 
πρόβλημα στον διπλανό, ας αναζητήσουμε τον απολίτιστο μέσα μας: δεν 
μπορούμε να πετύχουμε να μην ρυπαίνουμε το προαύλιο και τις αίθου-
σες του σχολείου. 

3.3.2015

Αν μια ρακέτα κι ένα μπαλάκι κάνουν 1.10 ευρώ και η ρακέτα είναι ακρι-
βότερη κατά 1 ευρώ από το μπαλάκι, πόσο κάνουν το καθένα; (Η εύκολη 
απάντηση που οι μαθητές λένε αμέσως είναι 1 η ρακέτα και 0.10 το 
μπαλάκι. Όμως τότε η διαφορά δεν είναι 1). Το μυαλό μας καταφεύγει 
συχνά σε εύκολες και προφανείς απαντήσεις στα προβλήματα, που όμως 
είναι συνήθως λάθος. (Πρώτος απάντησε σωστά ο Κρικόρ, αλλά μετά 
από αρκετή ώρα: 1.05 και 0.05).



80

4.3.2015

∆εν ρίχνω τον πυρετό όταν έχω κάποια λοίμωξη γιατί ο πυρετός είναι 
μέρος της άμυνας του οργανισμού. Σε θερμοκρασίες υψηλότερες των 
36.6 βαθμών χειροτερεύει η λειτουργία των ενζύμων που βοηθάνε στον 
πολλαπλασιασμό των μικροβίων. Μάθετε να αντέχετε τον πυρετό γιατί 
σας βοηθάει, εκτός κι αν ανεβεί πολύ υψηλά, οπότε καθίσταται πρόβλη-
μα η ίδια η πράξη προστασίας. 

5.3.2015

∆εκαεξάχρονος στη Σιγκαπούρη πέθανε μετά από 19 ώρες βίντεο παι-
χνιδιού. 

Σε ένα τμήμα που δίδασκα φυσική παλαιότερα και ήμασταν ενθουσια-
σμένοι μαθητές κι εγώ, με την ποιότητα του μαθήματος, παρατήρησα 
ότι σε διαγώνισμα έγραψαν αναντίστοιχα άσχημα. Αναζητώντας το τι 
έφταιγε βρήκαμε ότι τα παιδιά έπαιζαν πάρα πολλές ώρες ηλεκτρονικά 
παιχνίδια. Ας θυμόμαστε ότι η κατάχρηση αυτών των παιχνιδιών είναι 
βλαπτική ακόμα κι αν δεν οδηγήσει σε θάνατο.

6.3.2015

Σε προβολή διαφανειών που προβάλλω πριν πάει πολυήμερη εκδρομή 
μια τάξη, οι μαθητές συνήθως γελάγανε με τη διαφάνεια που λέει για 
τον κίνδυνο να πέσει κάποιος από μπαλκόνι του ξενοδοχείου. Το θεω-
ρούν τραβηγμένο και ίσως “γεροντίστικο”. Ο θάνατος της κοπέλας από 
την Ημαθία σε ξενοδοχείο της Ρώμης έδειξε τραγικά πως δεν πρόκειται 
για ευφάνταστη κινδυνολογία. 

10.3.2015

Ειδήσεις: 

Νέος 22 χρονών σκοτώθηκε στην Κηφισίας και 3 κοπέλες είναι βαριά 
τραυματισμένες. Αναρωτιόμουν εναγώνια μήπως ήταν μαθητές μου και 
έψαχνα για τα ονόματα. Προσέχετε οι νέοι οδηγοί. ∆εν τα ξέρετε όλα, 
όπως σας γελάνε οι κιναισθητικές σας ικανότητες.

Αστυνόμος των ΜΑΤ, οπαδός του Άρη, πήγε πιωμένος έξω από γραφεία 
οπαδών του ΠΑΟΚ και έβριζε. Τον χτύπησαν άσχημα και τώρα χαροπα-



81

λεύει, με βαριές εγκεφαλικές κακώσεις.

Κάποιος πρώην Υπουργός Οικονομικών έβγαλε χρήματά του στο εξωτε-
ρικό, ενόσω ήταν υπουργός και πάλευε, υποτίθεται, να συγκρατήσει τη 
διαρροή καταθέσεων των πολιτών. Ο φίλος μου ο Γιωργής, παρότι του 
είπε η πολυεθνική στην οποία είναι διευθύνων σύμβουλος να βγάλει τα 
λεφτά της εταιρίας, δεν έβγαλε τα δικά του στο εξωτερικό “κι ας τα έχα-
νε”. Όταν του είπα ότι θα τον αναφέρω ως κερασάκι μου είπε: “Μήπως 
είμαστε πολύ ρομαντικοί φίλε;”

Ξύλο στις ουρές του ΙΚΑ. Γινόμαστε αγρίμια υπό τις “κατάλληλες” συν-
θήκες.

11.3.2015

Τι είναι λάθος; Όταν δεν μπαίνει μια βολή στο μπάσκετ είναι λάθος; Εκεί 
που ξέρουμε ότι στατιστικά θα υπάρξει αποτυχία, μπορούμε να μιλάμε 
για λάθος; Προβληματιστείτε.

16.3.2015

Συμβόλαιο θανάτου για τους γονείς του έκανε 14χρονος στις ΗΠΑ. Ελ-
πίζω να μην σας βάζω ιδέες…

17.3.2015

Μετά την ανακοίνωση της αυτοκτονίας του Βαγγέλη Γιακουμάκη. (∆εν 
θα σχολιάσουμε πράγματα για τα οποία δεν γνωρίζουμε καλά). Α. Είναι 
καλό να συνειδητοποιήσετε ότι κάτι που εσείς μπορεί να θεωρείτε πλά-
κα, για κάποιον άλλο να είναι κόλαση και Β. Είναι πράξη γενναιότητας κι 
όχι “κάρφωμα” η αναφορά των τραμπουκισμών. Γ. Ο ∆ιευθυντής ορθώς 
τέθηκε σε διαθεσιμότητα αν ήξερε και δεν έκανε κάτι, σκεφτείτε όμως 
και τις ευθύνες των μαθητών αν επιμελώς του κρύβουν τι συμβαίνει για 
να μην “καρφώσουν”.

18.3.2015

Ο Ρόμπερτ Νορστ, δισεκατομμυριούχος στην Αμερική που είχε κατηγορη-
θεί για 3 φόνους και απαλλάχθηκε, σε συνέντευξή του, ξεχνώντας ότι είχε 
το ασύρματο μικρόφωνο ακόμα επάνω του πηγαίνοντας στην τουαλέτα, 
ψιθύρισε: “φυσικά τους σκότωσα όλους”. Μετά ομολόγησε τα εγκλήματα. 



82

Μερικοί άνθρωποι- κοράκια θεωρούν ότι έχουν δικαίωμα έως και στη 
ζωή του άλλου για δικό τους όφελος. Οι έρευνες έχουν δείξει ότι οι 
οδηγοί των ακριβών αυτοκινήτων κάνουν περισσότερες παραβάσεις του 
ΚΟΚ από τους άλλους. Θεωρούν λόγω του πλούτου τους ότι έχουν πε-
ρισσότερα δικαιώματα. (∆ες και κερασάκι 4.2.2012)

19.3.2015

Πηγαίνοντας στο σπίτι μου με το ποδήλατο μια βροχερή μέρα αναγκά-
στηκα να κατεβώ από τον ποδηλατόδρομο και να μπω στο αντίθετο 
ρεύμα αυτοκινήτων που μάλιστα με έβρεχαν πατώντας τα νερά, γιατί 
ένας οδηγός αυτοκινήτου είχε παρκάρει στον ποδηλατόδρομο και μιλού-
σε στο τηλέφωνο. Όταν τον παρατήρησα, όσο πιο ευγενικά μπορούσα, 
βγήκε έξω από το αυτοκίνητο οργισμένος και μου είπε: “είχες πάντα πο-
δηλατόδρομο, τι θα έκανες δηλαδή αν δεν είχε;” Καθημερινά ο ποδη-
λατόδρομος έχει παρκαρισμένα ή μισοπαρκαρισμένα αυτοκίνητα, τενε-
κέδες σκουπιδιών και πεζούς που δεν έχουν πού να περπατήσουν. Όσοι 
έχουν ταξιδέψει στην Ευρώπη καταλαβαίνουν πόσο απογοητευτική είναι 
η σχετική εικόνα μας, η απόλυτη περιφρόνηση κανόνων που θα έκαναν 
καλύτερη τη δική μας τη ζωή.

20.3.2015

Μέρα ενάντια στο ρατσισμό. Έκανα μια μικρή ομιλία με κύρια στοιχεία:

1. Όταν ήμουν μικρός, στο Αιγάλεω, είχε έρθει ένα παιδάκι από Τρίκαλα 
και μίλαγε “βλάχικα”. Με τον εξάδελφό μου το κοροϊδεύαμε. Επειδή, 
απλά, ήταν διαφορετικό.

2. Ο φόβος και η αντίδραση στο διαφορετικό υπάρχει στη βιολογία μας. 
Όπως ξαναείπαμε, ένα σμήνος γλάρων σκοτώνει το πουλί που χρωματί-
ζουμε με άλλα χρώματα. Είναι θέμα πολιτισμού να αντισταθούμε σε αυτή 
μας την τάση. Στα μακριά ή κοντά μαλλιά, αν ο άλλος είναι ΕΜΟ ή φρικιό, 
αν είναι Αλβανός ή Πακιστανός, αν είναι Ολυμπιακός ή Παναθηναϊκός.

3. Οι γενετιστές, έχουν πλέον αποκαλύψει ότι οι ενδοφυλετικές διαφο-
ρές είναι δυνάμει περισσότερες από τις διαφυλετικές διαφορές στο DNA 
των ανθρώπων (δηλαδή, μπορεί δυο έλληνες να έχουμε περισσότερες 
διαφορές μεταξύ μας απ’ ότι ο ένας από εμάς με κάποιον νέγρο). Αυτό 



83

σημαίνει πως ο ρατσισμός δεν είναι μόνο πολιτισμικά απαράδεκτος, αλλά 
και επιστημονικά.

4. ∆ιαφορές μεταξύ των ανθρώπων υπάρχουν, αλλά αυτό δεν σημαί-
νει καθαρό πλεονέκτημα ή μειονέκτημα. Ας αναλογιστούμε το Stephen 
Hawking. Αλλοίμονο αν ο κόσμος αποτελούνταν μόνο από Einstein ή 
Beethoven. Έχουμε ανάγκη τη διαφορετικότητα. Η ομάδα μπάσκετ με 5 
κοντούς ή 5 ψηλούς είναι κατώτερη από μια ομάδα με ψηλούς και κο-
ντούς παίκτες σε διαφορετικές θέσεις. 

5. Οι άνθρωποι δεν είμαστε ίσοι. Έχουμε όμως όλοι το ίδιο δικαίωμα 
κάτω από τον Ήλιο. Είμαστε ισότιμοι.

23.3.2015 

“Οι πολιτικοί είναι οι καλύτεροι ηθοποιοί. Κι έτσι πρέπει να είναι” δήλωσε 
σε συνέντευξή του ο Κώστας Γαβράς. Και προφανώς εννοούσε ότι αν 
δεν είναι ηθοποιοί δεν πρόκειται να ψηφιστούν. Κι αυτό είναι το τραγικό: 
η μεγαλύτερη αδυναμία ενός πολιτικού που θα ήθελε να προσφέρει στη 
χώρα του είναι ότι πρέπει να ψηφιστεί. Κι ο κόσμος θέλει να ακούει πα-
ραμύθια από τον ηγέτη του και να “κατατροπώνει” αντιπάλους. Όποιος 
δεν παίζει σε αυτού του είδους το παιχνίδι έχει μεγάλο πρόβλημα στο να 
είναι πετυχημένος πολιτικός.

Στο Αφγανιστάν, όχλος φανατικών μουσουλμάνων λιντσάρισε 27χρονη 
κοπέλα γιατί, όπως την κατηγόρησαν, έκαψε το κοράνι (δες κερασάκι 
7.5.2015). Η φρίκη της αυτοδικίας, της αιμοδιψίας, του φανατισμού και 
της βαρβαρότητας σε όλο της το μεγαλείο. 

27.3.2015

Με αφορμή την πράξη του Αντρέα Λιούμπιτς να ρίξει στις Άλπεις το 
airbus και να συμπαρασύρει στο θάνατο 150 ανθρώπους κάνουμε τη 
θλιβερή διαπίστωση: ως άνθρωποι- όντα με υψηλή διάνοια, υποτίθεται, 
δεν έχουμε κανένα μηχανισμό που να μας πληροφορεί για την προσω-
πική μας παράνοια. Και πρόκειται για παρανοϊκή πράξη το να στερή-
σεις τη ζωή σε τόσους ανθρώπους επειδή εσύ δεν θες να ζήσεις άλλο. 
∆υστυχώς, πιστεύουμε στα πλάσματα- φαντάσματα του νου μας χωρίς 
κανέναν “κόφτη”.



84

1.4.2015

“Από τη μούχλα βγαίνει η πενικιλίνη που κάνει κάθε αρρώστια ξου και 
ντα. Αρκεί να είναι ο Φλέμιγκ εκεί κοντά” (Μανώλης Ρασούλης)

2.4.2015

Θα μπορούσε να θεωρηθεί μεγάλη τύχη η κλήρωση των 16 μαθητών, 
από πλήθος άλλων στη Γερμανία, προκειμένου να επισκεφθούν την 
Ισπανία. Και μεγάλη ατυχία στη συνέχεια, όταν το αεροπλάνο συνετρίβη 
στις Άλπεις.

3.4.2015

“Ίσως η ευφυής ζωή αποτελεί σπάνιο φαινόμενο γιατί η ευφυΐα δεν απο-
τελεί σημαντικό πλεονέκτημα για την επιβίωση” (Stephen Hawking) 

Κι αυτό είναι αλήθεια, εφόσον πολλά ζώα φαίνεται να τα καταφέρνουν 
με πιο αυτόματους μηχανισμούς επιβίωσης, κι ίσως καλύτερα (π.χ. μυρ-
μήγκια).  

20.4.2015

Ο Φ. δίπλα στον αδελφό μου, έχει ερυθηματώδη λύκο, κάνει αιμοκαθάρ-
σεις από 16 χρονών, έχει κάνει αλλαγή βαλβίδας και έχει βηματοδότη 
στην καρδιά και έχει πάθει  εγκεφαλικό επεισόδιο που τον έχει αφήσει 
ανάπηρο. Πιστεύει ότι σε λίγο καιρό θα κάνει ποδήλατο, μηχανή και παρα-
πέντε. Τελευταία μου είπε ότι θα έρθει να παίξουμε μπάσκετ. Μένω πάντα 
ενεός όταν τον συναντώ. Εμείς εκτιμούμε το επίπεδο υγείας που έχουμε;

22.4.2015

Στις ειδήσεις είδαμε ένα στέλεχος της Χρυσής Αυγής να μιλάει για “ευ-
γονική” (που δεν φαίνεται να κατανοούσε τι είναι) και να ζητά νέους Και-
άδες για τους αναπήρους και τα “προβληματικά” άτομα. Η ευγονική ως 
γενετικές παρεμβάσεις για την αποτροπή ενός καρκίνου π.χ., θα μπορού-
σε να γίνει και να είναι θετική για την ανθρωπότητα. Για την “καθαρότητα 
φυλής” δεν έχει καθόλου νόημα. Για τις εκκαθαρίσεις από αναπήρους και 
προβληματικούς, ας σκεφτούμε αν η ανθρωπότητα θα κέρδιζε ή θα έχα-
νε αν αυτές περιλάμβαναν τον Stephen Hawking (τον ανάπηρο φυσικό), 
τον Daniel Tammet (τον αυτιστικό με τις εξαιρετικές νοητικές ικανότη-



85

τες), τον Kim Peek (τον άνθρωπο με μισό εγκέφαλο κατεστραμμένο από 
μωρό, που μεγαλώνοντας έγινε παντομνήμων). 

23.4.2015

Ανέφερα για τα προβλήματα που δημιουργούν ή μπορούν να δημιουργή-
σουν τα τατουάζ και πως θα αναρτήσω σχετικό άρθρο στον πίνακα ανα-
κοινώσεων.

Αν σε μια ζυγαριά χρειαστούν 1000 φασόλια για να αντισταθμίσουν το 
βάρος από την άλλη μεριά, είναι το 1000στό φασόλι, εκείνο που ρίχνου-
με και γυρίζει η ζυγαριά η “αιτία” της εξισορρόπησης των βαρών; Όχι, 
και το 1ο είναι το ίδιο κρίσιμο, όσο το 1000στό. Έτσι κι η διάγνωση στην 
ιατρική που αναφέρει ως αιτία νοσήματος κάτι που συμβαίνει “τελικά” εί-
ναι λάθος. Όλη η ιστορία, από κάπνισμα, τρόπο ζωής κι ό,τι συνέβη στην 
προσωπική ιστορία του ατόμου σχετίζονται με το εμφανισθέν νόσημα. 

24.4.2015

Πριν λίγες μέρες μάθαμε από τις ειδήσεις ότι μουσουλμάνοι από την Ακτή 
Ελεφαντοστού, σκότωσαν και πέταξαν στη θάλασσα 12 χριστιανούς συ-
μπατριώτες τους, από το πλοιάριο με το οποίο ταξίδευαν προσπαθώντας 
να μεταναστεύσουν στην Ευρώπη. Είπαν πως το έκαναν για να μην χά-
σουν την εύνοια του Αλλάχ. Θα απορώ πάντα με το πόσο καταστροφικές 
μπορεί να γίνουν ανυπόστατες πίστεις των ανθρώπων. 

Στη συνέχεια ανέφερα πόσο απόρησα με τον εαυτό μου. Ακούγοντας δυο 
ειδήσεις, μια για τον πνιγμό 650 λαθρομεταναστών σε θάλασσα κοντά 
στην Ιταλία και μια άλλη για το ότι ένα παιδάκι στα Γιάννενα έχασε τον 
αντίχειρά του σε τσουλήθρα στα Γιάννενα, εγώ συγκλονίστηκα με τη 
δεύτερη, προσπερνώντας γρηγορότερα την πρώτη. Ίσως από τη θέση 
μου ως ∆ιευθυντή και την ευθύνη μου να μην τραυματιστεί παιδί στο 
σχολείο, ο αντίχειρας ενός παιδιού αξιολογήθηκε από εμένα ως συγκλο-
νιστικότερη είδηση από 650 ανθρώπινες ζωές, για τις οποίες δεν ένιωθα 
ότι μπορώ να κάνω κάτι. 

27.4.2015

Το 2024 οι πρώτοι άνθρωποι θα φτάσουν στον Άρη. Παρότι όποιος 
πάει δεν πρόκειται να ξαναγυρίσει στη Γη, οι αιτήσεις είναι χιλιάδες. Η 



86

Βρετανή Άλισον Ρίγκμπι “αυτοεξορίστηκε” με τον σύντροφό της για 2 
εβδομάδες μέσα στο διαμέρισμά τους: “κλείσαμε τα τηλέφωνα, η μόνη 
επικοινωνία που είχαμε ήταν μέσα από το ίντερνετ, καθώς αυτή είναι η 
συνθήκη που θα έχουμε και στον Άρη. Στην αρχή, ένιωθα μια χαρά, αλλά 
όταν πέρασαν 10 μέρες άρχισα να εμφανίζω συμπτώματα κλειστοφοβί-
ας...” (Βημαgazino 6.4.2014)

28.4.2015

“Μηδένα προ του τέλους μακάριζε” έλεγε ο Σόλων. Οι ορειβάτες που 
τους έκλεψε τα λεφτά απατεώνας οδηγός στο Νεπάλ, σίγουρα μακάρι-
ζαν τους συναθλητές τους που δεν είχαν τέτοια ατυχία και μπόρεσαν να 
πάνε στην ορειβασία στα Ιμαλάια. Ο σεισμός που επακολούθησε με απο-
τέλεσμα να σκοτωθούν ή να δεινοπαθήσουν όσοι ορειβατούσαν έδειξε 
ότι οι τυχεροί τελικά ήταν οι “άτυχοι”- θύματα της κλοπής.

29.4.2015

Ένα απόγευμα, είδα έναν άνθρωπο, που δεν φαινόταν τρελός, να προ-
χωράει και να βρίζει τρομερά, κοιτώντας τον ουρανό. Γύρισα και κοίτα-
ξα στην κατεύθυνση που κοιτούσε και είδα ένα αεροπλάνο που άφηνε 
από πίσω του λευκή γραμμή. Ο άνθρωπος αυτός, προφανώς, πίστευε ότι 
μας ψέκαζε το αεροπλάνο. Αυτό όμως που γίνεται στην περίπτωση αυτή 
είναι συμπύκνωση υδρατμών πέριξ των καυσαερίων του αεροπλάνου 
(απαιτούνται ειδικές μετεωρολογικές συνθήκες). Η άγνοια μπορεί να μας 
οδηγεί σε ανόητους φόβους. 

30.4.2015

Το να σπάσεις ένα πόδι είναι πολύ κακό; Όχι αν βγαίνεις μετά από 4 ημέ-
ρες από τα ερείπια όπου ήσουν παγιδευμένος μετά το σεισμό. “Αισθά-
νομαι πολύ καλά” δήλωσε ο άνθρωπος που έβγαλαν εχθές διασώστες 
στο Νεπάλ.

Εχθές νεαρά άτομα που αυτοαποκαλούνται αντιεξουσιαστές έδιωξαν 
τον Υπουργό Οικονομικών κ. Βαρουφάκη από τα Εξάρχεια. Αυτοί δεν εί-
ναι αντιεξουσιαστές, είναι εξουσιαστές. Είναι  φασίστες που επιβάλλουν 
αυτό που νομίζουν ορθό σε άλλους. Αποφύγετε να πιστεύετε στην αλή-
θεια των δογμάτων σας και σε κάθε είδους φασιστική επιβολή και βία.



87

4.5.2015

“Κλείνω τα μάτια μου όσο καλύτερα μπορώ στον παραλογισμό του κό-
σμου, έχοντας χάσει εντελώς την κοινωνική μου συνείδηση. Πώς μπορεί 
ένας αξιοπρεπής άνθρωπος να γίνει ένα με την κοινωνική τερατωδία;”

Επιστολή του Αϊνστάιν στον Ένριχ Ζάνγκερ (καθηγητή ιατροδικαστικής 
στη Ζυρίχη) το 1916. 

5.5.2015

Ο Paul Dirac ήταν ένας μεγάλος φυσικός και ίσως λίγο αυτιστικός, όπως 
λένε οι γνωρίζοντες. Μετά από μια διάλεξή του, κάποιος από το ακρο-
ατήριο είπε “κ. καθηγητά δεν καταλαβαίνω πως από αυτή την εξίσωση 
πάμε στην επόμενη”. Ο Dirac δεν απαντούσε τίποτε. Η ώρα περνούσε και 
η αμηχανία μεγάλωνε, ώσπου κάποιος ρώτησε “δεν θα απαντήσετε στην 
ερώτηση;” Κι ο Dirac είπε: “μα δεν υπήρξε καμιά ερώτηση”. Και τυπικά 
είχε δίκιο. Ο άλλος δεν ρώτησε, είπε ότι “δεν καταλάβαινε”, όμως κάθε 
άνθρωπος αντιλαμβάνεται ότι αυτή η δήλωση ενείχε θέση ερώτησης. Ο 
Dirac είτε δεν το αντιλαμβάνονταν είτε ήταν τόσο ακριβολόγος που δεν 
ανεχόταν ούτε ίχνος “πλάγιας” διατύπωσης. Μάλιστα, όταν έμαθε ότι 
στον Ρόμπερτ Οπενχάιμερ του αρέσει η ποίηση του είπε:

“Σκοπός της επιστήμης είναι να καταστήσει τα δυσνόητα κατανοητά με 
απλό τρόπο. Σκοπός της ποίησης είναι να διατυπώσει τα απλά με ακατα-
νόητο τρόπο. Τα δύο αυτά αντικείμενα είναι ασύμβατα.”

Κι όμως, ο Dirac ήταν ένας μεγάλος φυσικός. Μια ακόμα απόδειξη του 
ότι κανείς δεν μπορεί να απορρίπτεται ως διαφορετικός.

6.5.2015

Κατά τη μετάβαση στον εισαγγελέα του πατέρα της Άννυ (που έκοψε 
το πτώμα του κοριτσιού σε κομμάτια για να το εξαφανίσει), παρακείμε-
νοι πολίτες έβριζαν και πήγαν να τον λιντσάρουν. Είναι λυπηρό, όπως 
στην περίπτωση του Βαγγέλη Γιακουμάκη, ότι βρίσκονται πάντα αυτό-
κλητοι δικαστές που είναι πρόθυμοι να εκτελέσουν τον “κακό”, παρά την 
άγνοια των δεδομένων της υπόθεσης. Αν π.χ. διαγιγνώσκονταν όγκος 
στον εγκέφαλο του παιδοκτόνου, πολλοί θα έλεγαν ότι “δεν έφταιγε ο 
άνθρωπος, η αρρώστια έφταιγε...” (υπάρχει ανάλογο περιστατικό στην 



88

Αμερική). Όλοι αυτοί οι αυτόκλητοι τιμωροί είναι βάρβαροι άνθρωποι 
και παραβάτες του νόμου. Θεωρώ πως θα ήταν πολύ πιο πολιτισμένο 
να παρατηρούσε κανείς με μεγαλύτερη περισυλλογή και περίσκεψη, να 
αναρωτιέται για τον άνθρωπο και την ανθρωπότητα, αντί να ουρλιάζει 
και να είναι βέβαιος για όλα.

7.5.2015

Τραγική δικαίωση για το πόσο ολέθρια μπορεί να είναι η αυτοδικία απο-
τελεί η αποκάλυψη ότι η 27χρονη κοπέλα που λιντσάρισαν οι ταλιμπάν 
του Αφγανιστάν, με την κατηγορία ότι έκαψε το κοράνι (δες κερασάκι 
23.3.2015), ήταν συκοφαντία. Η κοπέλα, που ήταν φοιτήτρια ισλαμικών 
σπουδών, είχε έρθει σε αντιπαράθεση με τον επιστάτη ενός τεμένους για 
τα φυλαχτά και τα γούρια που πουλούσε, κι αυτός την κατηγόρησε ψευ-
δώς ότι έκαψε το κοράνι. ∆ηλαδή οι ανόητοι φανατικοί λιντσάρισαν την 
κοπέλα που ήθελε να υπερασπιστεί το Ισλάμ, όπως κι αυτοί, μια απολύ-
τως “δική τους”. Τέσσερεις από αυτούς δικάστηκαν σε θάνατο και άλλοι 
45 σε άλλες ποινές. Η φρίκη και η τραγικότητα της αυτοδικίας ωστόσο, 
δεν εξαλείφεται. 



89

Μερικά από τα “κερασάκια” που μπήκαν 
σε πίνακες ανακοινώσεων

(ή ειπώθηκαν αλλά δεν βρήκα την ακριβή ημερομηνία)

•  Καθένας από εμάς είναι ένας βιολιστής στη στέγη. Προσπαθεί να παί-
ξει ένα ευχάριστο σκοπό διατηρώντας ταυτόχρονα την ισορροπία του. 
(Από το έργο «Βιολιστής στη στέγη»)

•  Ποιος ήταν ο καλύτερος; Ο Einstein ή ο Beethoven; Ο ανάπηρος 
Stephen Hawking έχει δικαίωμα στη ζωή; Ποιος δεν χωράει κάτω 
από τον ήλιο;

•  Η αναφορά τραμπουκισμών είναι γενναιότητα, όχι κάρφωμα.

•  Η ευτυχία δεν είναι κατάσταση αλλά σειρά ενεργειών για την αντιμε-
τώπιση αντιξοοτήτων.

•  Ο ενθυμητικός και ο βιωματικός εαυτός μας δεν ταυτίζονται. Μάλι-
στα, σε πειράματα ψυχολογίας πολύ εύκολα οι άνθρωποι ξεγελιού-
νται ώστε να παρουσιάζουν ένα γεγονός πολύ διαφορετικά απ’ ότι 
βίωσαν, ως ευχαρίστηση ή οδύνη.

•  Οι πράξεις μας ας βγάζουν τον καλύτερο εαυτό του άλλου.

•  Τίποτε στη ζωή δεν είναι τόσο σημαντικό όσο νομίζετε πως είναι όταν 
το σκέφτεστε (πλάνη επικέντρωσης) (Daniel Kahneman)

•  Ταράσσει τους ανθρώπους ου τα πράγματα αλλά τα περί των πραγ-
μάτων δόγματα (Επίκτητος) 

•  Αν ήταν η ζωή μας ίσια πώς θα την παίρναμε κατόπι; (Γιώργος Σεφέ-
ρης)

Μια πολυσχιδής- πολυδαίδαλη- ακατανόητη πραγματικότητα παρέχει 
τουλάχιστον πλήθος νοημάτων και σκοπών.

•  Η προσπάθεια για συνεννόηση, κατανόηση της άποψης του άλλου, η 
καλοσύνη, η ευγένεια και η επιείκεια αποτελούν πολύ καλύτερο τρό-
πο κοινωνικής συνύπαρξης από την καχυποψία, τις τιμωρίες και την 
προσπάθεια βίαιης επιβολής.

•  Στο βιβλίο «Η ιερή αγελάδα και ο βδελυρός χοίρος» του Harris Marvin 



90

δείχνεται γιατί οι άνθρωποι σε διάφορα μέρη του κόσμου έχουν τόσο 
διαφορετικές διατροφικές συνήθειες. Αυτό που υπάρχει σε έναν τόπο, 
η οικονομία και η ιστορία έχουν ένα τεράστιο ρόλο και δεν είναι και 
τόσο έξυπνο να χλευάζουμε εμείς αυτούς που τρώνε έντομα, άλογα ή 
σκυλιά, όπως εκείνοι εμάς που τρώμε σαλιγκάρια. 

•  Το ότι θα νυχτώσει ας μην είναι λόγος να μη βλέπουμε τα χρώματα, 
όσο υπάρχει φως.

•  Έχουμε δικαίωμα να ζητάμε αλλαγές- βελτιώσεις από όλη την κοινω-
νία, αν εμείς δεν μπορούμε να αλλάξουμε- βελτιώσουμε τον εαυτό 
μας; Αν στη μικροκοινωνία του σχολείου δεν μπορούμε να πετύχουμε 
ούτε την καθαριότητα του προαυλίου;

•  Όλοι είναι ιδιοφυίες. Αλλά αν κρίνεις ένα ψάρι για την ικανότητά του 
να σκαρφαλώσει σε ένα δένδρο τότε θα περάσει όλη του τη ζωή πι-
στεύοντας ότι είναι ηλίθιο (Albert Einstein)

•  Βάζουμε τις απόψεις να μάχονται. ∆εν πολεμάμε τον άνθρωπο με 
την άλλη άποψη. Ας θυμηθούμε μόνο πόσες φορές έχουμε αλλάξει 
άποψη στη ζωή μας. Ποιος είναι τότε ο αντίπαλος; 

•  Αν απαρνηθείς την τελειότητα, υπάρχουν καλές λύσεις, που ίσως 
μπορέσεις να ανακαλύψεις, αν προσπαθήσεις. Όταν δε υποκύπτεις 
στην τελειοθηρία, κοίτα λίγο στον καθρέφτη. 

•  Όποιος ασκεί εξουσία είναι αδύνατο να ευχαριστεί όλους.

•  Η μοίρα κάθε νέας αλήθειας είναι να θεωρείται πρώτα αίρεση κι έπει-
τα να μετατρέπεται σε προκατάληψη (Αλεξάντρ Λουκ)

•  «Αν νομίζετε ότι η εκπαίδευση είναι ακριβή, δοκιμάστε την άγνοια» 
(Derek Bok)

∆εν είναι ανώφελη η λυκειακή εκπαίδευση. ∆είτε παιδιά που δεν την 
πήραν...

•  «Κάνουμε επιστήμη για να ξεφύγουμε από τα δεσμά των δικών μας 
επιθυμιών που συνέχεια αλλάζουν» (Albert Einstein) 

•  «Είμαι πολύ καχύποπτος απέναντι σε αυτούς που θέλουν να αλλάξουν 
τον κόσμο. Και όταν βλέπω κάποιον που θέλει να το κάνει αναρωτιέ-



91

μαι τον λόγο και επίσης γιατί δεν έχει αλλάξει τον εαυτό του ακόμη. 
Ιδίως εδώ στην αμερικανική πολιτική υπάρχουν διάφοροι που μιλάνε 
για «αλλαγή» ενώ η προσωπική τους ζωή είναι τόσο άθλια, ώστε δεν 
έχουν κανένα δικαίωμα να λένε ότι θέλουν να αλλάξουν οτιδήποτε.» 
(Steven Pressfi eld)

•  Ε Φρανσουά σε λυπάμαι πολύ

 σε περιμένει θάνατος κακός, αλί,

 και πόσο ζυγίζει ο πισινός αυτός, 

 θα μου το μάθει αύριο ο λαιμός

 (François Villon, Γάλλος αλήτης, ποιητής, που καταδικάστηκε σε θά-
νατο δι’ απαγχονισμού. Το ποίημα αυτό το έγραψε την παραμονή της 
εκτέλεσής του, διακωμωδώντας τον ίδιο το θάνατό του. Από το βι-
βλίο «Συγκινήσεις και προσωπικότητα» του Αλεξάντρ Λουκ)




