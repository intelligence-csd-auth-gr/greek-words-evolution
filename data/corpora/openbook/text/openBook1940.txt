

















































Ταντίνιο, το χαμογελαστό κοχύλι


Ταντίνιο,
το χαμογελαστό κοχύλι

Κώστας Θερμογιάννης





Ταντίνιο, 
το χαμογελαστό κοχύλι

ISBN: 978-618-81493-3-5
© Κώστας Θερμογιάννης

Λαμία 2014



Κώστας Θερμογιάννης
Ταντίνιο, το χαμογελαστό κοχύλι

ISBN: 978-618-81493-3-5

© Κώστας Θερμογιάννης
Λαμία 2014

e-mail: info@tovivlio.net

επιμέλεια έκδοσης - σελιδοποίηση:
Δήμος Χλωπτσιούδης

e-mail: ekdoseis@tovivlio.net

εικονογράφηση:
Ελένη Ιωάννου

___________________
Το παραμύθι Ταντίνιο, το χαμογελαστό κοχύλι
διανέμεται ελεύθερα στο διαδίκτυο με άδεια

Creative Commons και εκτυπώθηκε σε 
περιορισμένο αριθμό αντιτύπων.

Η αναφορά του ονόματος των συντελεστών
είναι υποχρεωτική και το έργο διατίθεται

αποκλειστικά για μη εμπορική χρήση. 



αφιερωμένο στον
Κωνσταντίνο Καραγιάννη



Σε μια θάλασσα μακρινή, κοντά
στον πολύχρωμο ύφαλο με τα κοράλλια,

ζούσε ο Ταντίνιο,
το πιο χαμογελαστό κοχύλι στον κόσμο!



Κάθε μέρα, από το πρωί που ξυπνούσε μέχρι το βράδυ που
νύσταζε πολύ και τα ματάκια του έκλειναν

από την κούραση, έπαιζε με τους φίλους του
κοντά στο μικρό βραχάκι με τις πεταλίδες.



Η καλύτερή του φίλη ήταν η Σμαράγδα, η αχιβάδα.
Μαζί έκαναν όλο αταξίες
και κανέναν δεν άφηναν ήσυχο στον ύφαλο!

Με τον Αριστείδη το στρείδι, τον Ευριπίδη, το μύδι,
τη Ριρή, τη γυαλιστερή, και τη Μήνα, την πίννα,
έπαιζαν όλη μέρα κυνηγητό και κρυφτό
ανακατεύοντας ό,τι έβρισκαν μπροστά τους.





Μια μέρα ο Ταντίνιο είχε
κρυφτεί πίσω από μια
ανεμώνη περιμένοντας τη Ριρή
για να τον βρει. Την ησυχία της θά-
λασσας που ήταν ήρεμη και ζεστή
εκείνο το όμορφο πρωινό, διέκοψε κάτι
που έμοιαζε με κλάμα. Στην αρχή ο Ταντίνιο
δεν έδωσε σημασία αλλά όσο περνούσε η ώρα το
κλάμα δυνάμωνε. Βγήκε από την κρυψώνα του και κοι-
τάζοντας πίσω από το βράχο με τις πεταλίδες είδε κάτι πολύ
περίεργο... Έναν άσπρο αχινό!





Στην αρχή διστακτικά αλλά
μετά με αποφασιστικότητα
και πάντα με το χαμόγελο ζω-
γραφισμένο στο πρόσωπό
του, τον πλησίασε.
- Γεια σου, του είπε,
αλλά ο αχινός συνέχισε να κλαίει!
Γιατί κλαις; ρώτησε.
-Επειδή κανένας δε θέλει να παίξει
μαζί μου, του απάντησε.
-Γιατί; ρώτησε και πάλι ανοίγοντας διάπλατα
τα γεμάτα απορία μάτια του.
-Γιατί από τότε που γεννήθηκα είμαι άσπρος και δε μοιάζω με
τους άλλους αχινούς!
-Ναι, αλλά είσαι αχινός όμως, έτσι δεν είναι;
-Έτσι είναι. Αλλά έχω διαφορετικό χρώμα
από τους άλλους, είπε λυπημένος.



-Και γι’ αυτό στενοχωριέσαι; είπε ο Ταντίνιο.
Από σήμερα θα παίζεις μαζί μας!

Αριστείδη, Ευριπίδη, Ριρή, Μήνα, Σμαράγδα…
φώναξε με όλη του τη δύναμη!



Σε λίγο, ολόκληρη η παρέα ήταν εκεί. 
-Αυτός είναι ο Αριστείδης, εκείνος ο Ευριπίδης, αυτή

η Ριρή κι ετούτη δίπλα μου είναι η Μήνα η πίννα,
είπε! Α, κι εκείνη η αργοπορημένη που
έρχεται τώρα πίσω από το βράχο με τις
πεταλίδες είναι η καλή μου φίλη η
Σμαράγδα. Κι εγώ είμαι ο
Ταντίνιο! Εσένα πώς σε λένε;

-Αυγερινό, απάντησε σκουπίζοντας
τα δάκρυά του!

-Παιδιά, να σας γνωρίσω τον καινούριο μας
φίλο, τον Αυγερινό τον αχινό, είπε μ’ ενθου-

σιασμό κι όλοι μαζί άρχισαν να γελάνε.



Οι μέρες περνούσαν ευχάριστα και η παρέα έκανε ό,τι
μπορούσε για να αναστατώνει την όμορφη
γειτονιά τους.
Ο Ταντίνιο, πάντα χαμογελαστός και χαρούμενος, έκανε
τις περισσότερες σκανδαλιές.
Ο Αυγερινός που είχε ξεχάσει πια πως ήταν ένας
άσπρος αχινός κι ένιωθε σαν να ήταν μέλος της πα-
ρέας από καιρό, γελούσε συνέχεια με όλα όσα
σκαρφιζόταν κι έκανε ο Ταντίνιο!





Λίγο καιρό μετά, στα μέσα του καλοκαιριού,
ένα ξαφνικό μπουρίνι έφερε μεγάλα κύματα

στον πολύχρωμο ύφαλο.
Όλοι ήταν μαζεμένοι πίσω από την μεγάλη

πορτοκαλί ανεμώνη, που έμοιαζε σαν να χορεύει
σαν τρελή έτσι όπως την παρέσερνε το κύμα

και το ρεύμα της θάλασσας,
και είχαν λουφάξει αμίλητοι..

Κανένας δεν τολμούσε να παίξει εκείνη τη μέρα,
ο φόβος τους έκανε να κάθονται ο ένας δίπλα
από τον άλλο και να παρακαλάνε να κοπάσει
η κακοκαιρία. Τη στιγμή εκείνη, μια μεγάλη βάρκα
έπεσε με δύναμη πάνω στον ύφαλο!



Πετάχτηκαν όλοι τρομαγμένοι κι έκαναν να φύγουν
αλλά άκουσαν τη φίλη τους τη Μήνα να φωνάζει:
-Βοήθεια... Βοήθεια, πιάστηκα στη βάρκα...

Βοήθεια, έκανε απελπισμένη.



Ένα από τα
ξύλα, όπως χτύπησε

πάνω στον ύφαλο,
την παρέσυρε με δύναμη και τη σφήνωσε
μέσα στην πληγωμένη κοιλιά της βάρκας. 

Για λίγες στιγμές όλοι σάστισαν, κατάλαβαν πως η βάρκα
θα ξεκολλούσε και θα τραβούσε τη φίλη τους μαζί της.

Όλοι πάγωσαν, μονάχα ο Ταντίνιο γύρισε μεμιάς
προς το μέρος της και προσπάθησε να την πιάσει.
Όμως, η βάρκα με μια απότομη κίνηση ξεπιάστηκε

από τον ύφαλο κι άρχισε να απομακρύνεται
πριν καλά καλά προλάβουν να τη φτάσουν. 

Πετάχτηκαν όλοι τρομαγμένοι κι έκαναν να φύγουν
αλλά άκουσαν τη φίλη τους τη Μήνα να φωνάζει:
-Βοήθεια... Βοήθεια, πιάστηκα στη βάρκα...

Βοήθεια, έκανε απελπισμένη.



-Τι θα κάνουμε; ρώτησε ο Ταντίνιο. Η βάρκα φεύγει και με
όλη αυτή την τρικυμία σε λίγο δε θα βλέπουμε προς τα πού
θα πάει και θα τη χάσουμε. Κάτι πρέπει να κάνουμε και γρή-
γορα!

Το επόμενο κύμα γύρισε τη βάρκα πάλι προς το μέρος τους.
Η καημένη η Μήνα συνέχιζε να φωνάζει ζητώντας βοήθεια
πιασμένη στο ξύλινο σκαρί. Τη στιγμή εκείνη, ο Αυγερινός ο
αχινός έδωσε μια και πιάστηκε δυνατά με τα αγκάθια του δί-
πλα στη Μήνα.

-Θα βλέπετε εμένα που είμαι άσπρος και ξεχωρίζω, φώναξε,
κι έτσι θα μπορέσετε να μας ακολουθήσετε! 

Πριν προλάβει να απαντήσει κανείς, η βάρκα άρχισε να απομα-
κρύνεται ξανά. Όμως, το άσπρο χρώμα του Αυγερινού τους
βοήθησε να την ακολουθήσουν. 





-Ελάτε, φώναξε
ο Ταντίνιο, πάμε,
πρέπει να βοηθήσουμε
τους φίλους μας!
Γρήγορα!



Όλοι μαζί, με την παρότρυνση του χαμογελαστού φίλου
τους, βλέποντας το άσπρο σημαδάκι μέσα στη φουρτουνια-

σμένη θάλασσα, ακολούθησαν τον Ταντίνιο για να σώσουν
τη Μήνα και τον Αυγερινό! Κι όταν η βάρκα έδεσε σε ένα

υπήνεμο μικρό λιμανάκι, όλοι μαζί οι φίλοι βοήθησαν τη
Μήνα να ξεπιαστεί! 

Μόλις η κακοκαιρία κόπασε, γύρισαν πίσω στο σπίτι τους,
στον πολύχρωμο ύφαλο που περίμενε ξανά τις φωνές και τα

γέλια τους! Ο Ταντίνιο, το χαμογελαστό
κοχύλι, ανέβηκε πάνω στο βράχο με τις πεταλίδες και κοιτά-

ζοντας τους φίλους του, φώναξε:

-Ε, παιδιά, νομίζω πως είμαστε η καλύτερη παρέα στον κό-
σμο! Κι έχουμε για φίλο τον μοναδικό άσπρο αχινό που δε
διστάζει να τα βάλει ακόμα και με τις βάρκες για μας!



Όλοι γέλασαν με την ψυχή τους και ήθελαν
να πάρουν αγκαλιά το φίλο τους!
Τη στιγμή εκείνη, ο Αυγερινός άρχισε να κοκκινίζει
από την αμηχανία του! 
Κι όσο περνούσε η ώρα γινόταν ολοένα και πιο κόκκινος
και σκούρος! Και στο τέλος πήρε ένα τόσο ωραίο χρώμα
που έμοιαζε πια με τους άλλους αχινούς!
Η αγάπη των φίλων του έκανε το θαύμα της!



Ο Ταντίνιο
βλέποντάς τον ένιωσε

υπέροχα που ο φίλος του πια θα μπο-
ρούσε να γυρίσει στους άλλους αχινούς. Λυπήθηκε που
θα τον έχανε, αλλά κατάλαβε πως δε θα μπορούσε
να γίνει αλλιώς. Προς στιγμή, το χαμόγελο
εξαφανίστηκε από τα χείλη του.
Ο Αυγερινός όμως είχε άλλη γνώμη!
Διάλεξε να μείνει με την παρέα
των κογχυλιών ακόμα κι όταν οι
άλλοι αχινοί τον ήθελαν κοντά
τους.
Κι έτσι, ο Ταντίνιο παρέμεινε
το πιο χαρούμενο και χαμογελα-
στό κοχύλι απ’ όλα τα
υπόλοιπα στον κόσμο!



Ο Κώστας Θερμογιάννης
γεννήθηκε το 1973.
Ζει και εργάζεται στη
Λαμία. Σπούδασε
Δασολόγος στο
Αριστοτέλειο
Πανεπιστήμιο της
Θεσσαλονίκης.
Αγαπάει το διάβασμα,

την τεχνολογία και τα ρεμπέτικα τραγούδια.
Το Μάρτιο του 2013 κυκλοφόρησε το βιβλίο
του «Παράδρομος στο χρόνο».
Έχει συμμετοχές σε συλλογικές συγγραφικές
δράσεις στα βιβλία #TWEET_STORIES,
33 – τριάντα τρία, Μια παράξενη Κυριακή, Ένα
ταξίδι… αλλιώς, Ιστορίες με 2 όψεις και Μια
εικόνα... χίλιες λέξεις, ενώ οι ιστορίες του έχουν
δημοσιευτεί σε πολλές ιστοσελίδες ανάλογου
ενδιαφέροντος.
Άρθρα του έχουν επίσης δημοσιευτεί στην
ηλεκτρονική έκδοση της εφημερίδας
ΤΟ ΒΗΜΑ, στο protagon.gr, στο tvxs.gr και
στην τοπική εφημερίδα Λαμιακός Τύπος.



Η Ελένη Ιωάννου
γεννήθηκε και ζει

στην Καβάλα.
Γράφει ποίηση,

ασχολείται με τη
ζωγραφική, 

ενώ παράλληλα
σπουδάζει μουσική

στο Ωδείο
Ανατολικής Μακεδονίας.

Στο παρελθόν σπούδασε Fashion Design,
Interior Design και Make Up Artist.

Έχει παρακολουθήσει σεμινάρια
ζωγραφικής, αρχιτεκτονικής και θεάτρου.

Είναι μέλος του κινήματος
«100Χιλιάδες Ποιητές για την Αλλαγή»

καθώς και του «ΑΙΤΙΟΝ κίνημα».
Έχει βραβευθεί σε αγγλικό διαγωνισμό

ποίησης. Ποιήματά της έχουν
συμπεριληφθεί σε ποιητικές Ανθολογίες

και έχουν επιλεγεί για ποιητικά
λευκώματα στην Ελλάδα και διεθνώς .

Επίσης φιλοξενούνται σε αξιόλογα
λογοτεχνικά περιοδικά του διαδικτύου, 

έντυπα καθώς και ebook.



Κώστας Θερμογιάννης
Ταντίνιο, το χαμογελαστό κοχύλι
ISBN: 978-618-81493-3-5

© Κώστας Θερμογιάννης
Λαμία 2014
e-mail: info@tovivlio.net

επιμέλεια έκδοσης - σελιδοποίηση:
Δήμος Χλωπτσιούδης
e-mail: ekdoseis@tovivlio.net

εικονογράφηση:
Ελένη Ιωάννου






