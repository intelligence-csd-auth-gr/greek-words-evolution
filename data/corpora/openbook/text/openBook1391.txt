





































Layout 1


Βασίλης Λαλιώτης

ΤΕΛΕΣΤΗΡΙΑ

ΕΝΔΥΜΙΩΝ





Ξύπνημα
Ε, τί... το παιδί κι ο γλύπτης του ο χρόνος

παραμερίζοντας πρόσωπα στο όνειρο
ως τη γυρισμένη του θανάτου πλάτη

εκείνης που με ξέρει... Κι άλλος κανείς.



Επιφάνεια
Πώς κοιτάζεις θάλασσα; Από κοντά

εννοώ, μάτια με μάτια...



Πρόπλασμα
Έλα, αγκαλιά... εσύ αθεράπευτα γυναίκα
μονάχη από σταθμούς λεωφορείων πάντα



Credo
Απόσα αστέρια ξόδεψα παιδί

μονάχα εσένα... Έλα μου



Μη
Μη, σου λέω, ο αέρας, μη, που σε φυσάει

και σε παίρνει, μην του αντιστέκεσαι



Τελεστήρια

Τα τώρα τα πάρε με τα τίποτα
πως γίνεται αφού μας έδιωξαν

απ΄τον παράδεισο.



Άγγιγμα
Λύσε τα μαλλιά σου σε λέξεις

λύσε τα ρούχα σου σε αγάλματα...
Εκεί ή πιο κάτω;



Υγρών Φωνηέντων
Από δικά σου αυτά που λαμδακίζω στο έλα σου
ή από κοριτσιών του Ελύτη... Λίγο ακόμα όχι...



Ερώτημα
Όχι, πες, πες... Εμείς;

Γλώσσα με γλώσσα τι ξελέγεται;



Λογοτεχνία
Παίζεις, παίζεις μαζί μου, ε;

Ή κάνεις, ψεύτη, μόνο λογοτεχνία...



Απόκρυφα
Ε, που πας, μικρό μου; Βγάλτα όλα.

Δεν σ' έχω εγώ για βιβλιοθήκες.
Πορτοφολάκια μόνο κι άλλα απόκρυφα...



Τυφλός
Βαθειά, πιό, και λίγο κι άλλο... να μου

σβήσουνε τα μάτια απ' το κοντά τυφλός
να φύγω για εκεί που πιάνω...



Αμερική
Πες ναι, πες, θέλω, πες, τώρα. 

Πες τί είμαι μωρό μου
ναι... που ανακάλυψε τί; 

Την Αμερική της καύλας σου...



Ψευτης
Ψεύτη, μόνο λόγια, τίποτα, τίποτα
ούτε σαν αγόρι ούτε σαν κορίτσι

Τί ξέρεις εσύ; Ναι, εκεί... συνέχισε..



Διπλασιασμοί
Πες ναι, ναι. Πες κι άλλο, κι άλλο

Πες πιο βαθιά, πιο βαθιά. Πες.
Πες μωρό μου, μωρό μου. Πες τί μου κάνεις,

τί μου κάνεις. Έρωτα, μωρό μου, έρωτα...
Λέξεις μου κάνεις μωρό μου, λέξεις.



Τέχνη
Περαστικό το χέρι μου σβήνει ονόματα

στήθος ώμος λαιμός χείλια, εκεί όχι
εκεί, πιο κάτω, αγγιξέ το, πιο γρήγορα...

Από ένα κάτι πιο μακριά φεύγεις σαν τέχνη...



Αγάλματα
Ναι, ναι, έρχεται, πάλι, έρχεται... δεν...

κλείσε μου τα μάτια με δικά σου... αγάλματα



ΤΟ ΨΗΦΙΑΚΟ ΒΙΒΛΙΟ ΠΟΙΗΜΑΤΩΝ
ΤΕΛΕΣΤΗΡΙΑ ΤΟΥ ΒΑΣΙΛΗ ΛΑΛΙΩΤΗ

ΜΟΙΡΑΖΕΤΑΙ ΜΕ ΤΗΝ ΕΥΚΑΙΡΙΑ
ΤΗΣ ΣΥΜΠΛΗΡΩΣΗΣ

ΜΙΣΟΥ ΕΚΑΤΟΜΜΥΡΙΟΥ ΕΠΙΣΚΕΨΕΩΝ
ΣΤΟ ΙΣΤΟΛΟΓΙΟ ΤΟΥ
ΤΟΝ ΜΑΪΟ ΤΟΥ 2011


