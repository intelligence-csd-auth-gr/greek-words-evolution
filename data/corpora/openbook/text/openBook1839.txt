

























































































































































































































































































































εκδόσεις  
Δ Ι Α Ν Υ Σ Μ Α

   ΑΡΓΗΣ ΚΟΡΑΚΑΣ
  Ν Υ Χ Τ Ε Ρ Ι Ν ό 
            & ΑΛΛΑ ΠΟΙΗΜΑΤΑ 





   
  Ν Υ Χ Τ Ε Ρ Ι Ν ό 

            



ΣΕΙΡΑ: ποιηση στην Ελλαδα της κρισης, Νο ΙII

ekdoseisdianisma@gmail.com



εκδόσεις  
Δ Ι Α Ν Υ Σ Μ Α

   ΑΡΓΗΣ ΚΟΡΑΚΑΣ
  Ν Υ Χ Τ Ε Ρ Ι Ν ό 
            & ΑΛΛΑ ΠΟΙΗΜΑΤΑ 





ΑΝΟΙΞΗ

Ἔστησε ὁ ρήγας ὁ Καιρὸς στῆς μυγδαλιᾶς τοὺς κλώνους
ξόβεργες ἔστησε πολλὲς καὶ δίχτυα μεταξένια
μὴ στοῦ Φλεβάρη καρτερεῖ τὶς παγωνιὲς πουλάκια,
μὴ τῆς σκλαβιᾶς λαχτάρησε ν’ ἀκούση τὸ κελάϊδι;
Μηδὲ πουλάκια καρτερεῖ, μηδὲ σκλαβιᾶς κελάϊδι,
μίαν Κόρην ἀποθύμησε ξενιτεμένη χρόνο,
κι’ ἐδῶθε τούπαν θὰ διαβῇ στὸ πατρικὸ νὰ πάῃ.
Πρώτη νυχτιὰ καὶ δεύτερη χαμένο τὸ καρτέρι,
στην τρίτη/ ὁ ὕπνος πῆρε τὸν γλυκὸς ὡς τὴν αὐγοῦλα.
-Ξύπνα, ρήγα μου, ξύπνησε, στῆς μυγδαλιᾶς τοὺς κλώνους
ἐπιάσθη ἡ κόρη ἡ ὄμορφη στὰ ὁλόλευκα ντυμένη
καὶ τὰ πουλιὰ στήσαν τρελλὸ γύρω της πανηγύρι.

7



ΤΑ ΚΑΡΑΒΙΑ

Τὰ καράβια, τὰ καράβια, ποῦ κινᾶνε
σὲ ταξίδια μακρυνά,
τὴ γαλήνη δὲ ρωτᾶνε, ποὺ θὰ πᾶνε,
καὶ τὸ κῦμα, ἂν θὰ γυρίσουνε ξανά.

Μπρὸς στὴν πλώρη μιὰ γοργόνα τὰ ὁδηγάει
καὶ στὸν Ἅγιο ἐμπρὸς μιὰ φλόγα καντυλιοὺ
σ’ ἴσους δρόμους τὰ φωτάει
κι’ ἡ λαχτάρα ἑνὸς ἀξέχαστου φιλιοῦ.

Τὰ καράβια, τὰ καράβια, ποὺ κινᾶνε
καὶ μὲ παίρνουν στὰ ταξίδια τοὺς μαζί,
ξέρουν, ποὺ ὅμοια μὲ ὁδηγᾶνε
μιὰ γοργόνα, ἕνα καντύλι, ἕνα φιλί.

8



9

Τ’ ΩΡΑΙΟ ΝΗΣΙ

Θάσο, γελούμενο νησί...

Κυλάει ἀνάλαφρα ἡ ζωή,
πλούσιο χαλὶ κι’ οἱ ὀμορφιές σου χύμα,
χάδι ἁπαλότατο ἡ πνοή,
γλυκὸ τραγοῦδι ἀτέλειωτό το κῦμα.

Στημένες ξόβεργες, πουλιὰ
τὰ μάτια, ὁ νοῦς πῶς πιάνονται στὰ κάλλη !
Μιλάει τὸ πεῦκο, κι’ ἡ ἐλιὰ
ἀκούει καὶ γέρνει ντροπαλὸ κεφάλι.

Τρεχούμενα παντοῦ νερά,
στὸ στάλιασμα τῶν ἴσκιων τὰ μελίσσια
δρυάδες δουλεῦτρες, θεοῦ χαρὰ
τ’ ἀμπέλια, τὰ χωριά, τὰ ρημοκκλήσια.

Θάσο, θρακιώτικο νησί,
χαρά μου ἡ πλώρη τοῦ καϊκιοῦ ὡς μὲ φέρνει,
μὰ ἡ θλίψη, ἡ θλίψη περισσή,
ὅταν μακρυά σου ἡ πρύμη του μὲ παίρνει.



 
ΣΤΗ ΛΙΜΝΗ

Στὴ λίμνη καθρεφτίστηκε τῶν ἀστεριῶν σου ἡ θλίψη
κι’ ὁ λογισμός σου ἐχάθηκε βαθειὰ μέσ’ στὰ νερὰ
κι’ ὕστερα ἀπὸ ὥρα ἀργόδιαβην ἀνάγειρες πρὸς τὰ ὕψη
κι’ ἡ θλίψη σου ἐμπρὸς στ’ οὐρανοῦ διελύθη τὴ χαρά.

Κι’ ἦταν χαρὰ στὸν οὐρανὸ κι’ ἤτανε πανηγύρι
κι’ ἦταν γλυκὸ τὸ δειλινὸ κι’ ἡ ἄνοιξη γλυκειὰ
κι’ ἡ λίμνη, ὡς ἑτοιμάσθηκε στὸν ὕπνο της νὰ γύρη,
τὸ μυστικό του λογισμοῦ σου ἐπῆρε πιὸ βαθιά.

10



11

ΝΥΧΤΕΡΙΝΟ

Ἡ θέρμη τῆς ἀνάσας σου ροδόσταμο
χαϊδεύει καὶ ζαλίζει καὶ μεθάει
κι’ ἂπ’ τὸ φεγγάρι πέφτουνε σὰν ἄνθινη
βροχὴ τὰ φίλτρα, ἁγνὲς πνοὲς τοῦ Μάη.

Τὰ χέρια, ἐρμηνευτάδες τῶν ἐσώψυχων,
ξεχνιοῦνται, πότε σφίγγουν, ἢ γλυστρᾶνε
κι’ ἂπ’ τὸ φεγγάρι πέφτουνε βαρυπνοα
γαρύφαλα σὰ φλόγα καὶ γελᾶνε.

Τὸ μύρο τῶν μαλλιῶνε σου γλυκύτατο
ὁ ὕπνος πλέκει δίχτυα μεταξένια
κι’ ἂπ’ τὸ φεγγάρι πέφτουνε χρυσονειρα
σὰ συνεφάκια ὀλάσπρα πουπουλένια.



12

 
ΕΘΙΜΑ

Ὢ τὰ ὄμορφά μας ἔθιμα, ποὺ ἀγάλια ἀγάλια σβύνουν
στὸ πέρασμα τῆς νέας ζωῆς, σὰν κῦμα ἀκρογιαλιᾶς,
ποῦ ὡς φτάσουν τὸ τοῦ πέλαγου τὰ κύματα τὸ ἀρποῦνε
καὶ στὴν ὁρμὴ τὸ πνίγουν τῆς ὑγρῆς τους ἀγκαλιᾶς!

Νυφοῦλα, ὡς κοντοστάθηκες στὴν κορυφὴ τῆς σκάλας,
πρὶν τὴν κατέβης γιὰ νὰ πᾶς στὸ νέο σου σπιτικό,
σταυροκοπήθης τρεῖς φορὲς κι’ ἔγειρες τὸ κορμί σου
σ’ εὐλαβικὸ χαιρετισμὸ μαζὶ κι’ εὐχαριστῶ.

Τοῦ πατρικοῦ σου τοῦ σπιτιοῦ ξένος ἐγώ, διαβάτης
κι’ ὁλοξένος γιὰ σένα, ὡς σ’ εἶδα ἐκείνη τὴ στιγμή,
πῶς ἡ καρδιά μου ἐράγισε, γιατί ἄφηνες τὸ σπίτι,
ὅπου γεννήθης, κι’ ἔφευγες γιὰ μιὰ ἄγνωστη ζωή!



13

ΠΑΛΙΟΣ ΣΚΟΠΟΣ

Κι’ ἔξαφνα σκάει ἕνας σκοπός, παλιὸς ζακυνθινὸς σκοπὸς
καὶ στὶς συρτὲς τὶς νότες τοῦ-καϋμοὶ κι’ ἀγάπης ξένοι πόνοι-
βουρκόνουνε τὰ μάτια μου κι’ ἕνας ἀκάλεστος λυγμὸς
τὴν ψυχικὴ γαλήνη μου καὶ τὴν καρδιά μου τὴ σκοτώνει.

Καὶ πάλι ὁ ἴδιος ὁ σκοπὸς μίαν κάποια θλιβερὴ στιγμὴ
φωτίζει μὲ χαμόγελο τὴ θλίψη καὶ τὴ μοναξιά μου,
ἀνοίγει ὁ γκρίζος οὐρανὸς κι’ ἂπ’ τὴ γελούμενη σχισμὴ
λίγο γαλάζιο, λίγο φῶς μερώνει τὴ φτωχὴ καρδιά μου.

Γλυκὰ χειλάκια, μάκρυνε τῆς νιότης μου ἄδολε καϋμέ,
δροσοπηγὴ κελαριστὴ στὶς θεῖες ὀμορφιὲς τοῦ Ἀπρίλη,
ἀνταύγεια ἱερὴ ἑνὸς ἥλιού μου, ποὺ πάει κι’ ἐσβύστηκεν, ὠιμέ,
γλυκὰ χειλάκια, τραγουδᾶτε, ἀλλοί, μὲ τὰ δικά μου χείλη !



14

 
ΧΩΡΙΣΜΟΣ

Ρουφῶ τὴ θλίψη στὸ πικρό του χωρισμοῦ ποτῆρι
καὶ μὲ ρουφάει ἡ ἄβυσσο τοῦ πόνου τῆς ψυχῆς,
μόνη ἡ ἀγάπη, ὡς φοινικιὰ στὸ ἀφρικανὸ λιοπύρι
ἡ ἴδια στέκει ὁλημερὶς κι’ ἡ ἴδια ὁλονυχτίς.

Κι’ ὅταν μὲ βρίσκῃ ἡ μοναξιὰ καὶ νοιώθω τὴν σιμά μου,
τὸ λογισμό μου δίνω της νὰ σοῦ τὸν φέρῃ, ὢ Χάρη
Χάρη, ποὺ δὲ μ’ ἀγάπησες, μόν’ πῆρες τὰ ὄνειρά μου
σὰν πεταλοῦδες κι’ ἔπαιξες μὲ πεταλούδας χάρη.



15

ΑΝ ΕΡΘΗΣ

Ἂν ἔρθης μὲ τὴν Ἄνοιξη, μὲ ρόδα θὰ στολίσω
τὰ καστανὰ μαλλάκια σου, νὰ σὲ γλυκοφιλήσω
κι’ ἂν μὲ τὸ Θέρος μου φανῆς, θὰ σούχω φυλαγμένα
μὲ παπαροῦνες ἀγκαλιὰ καὶ στάχυα μεστωμένα.

Ἂν ἔρθης τὸ Φθινόπωρο, στὸ ἀμπέλι μας θὰ πᾶμε,
σταφύλια κοκκινόρωγα, σῦκα γλυκὰ νὰ φᾶμε
κι’ ἂν τὸ Χειμῶνα μου φανῆς, κρυφό σου κάνω τάμα,
νὰ στρώσω εὐθὺς τὴ φλοκωτή, νὰ κοιμηθοῦμε ἀντάμα.





η επιλογη ποιηματων
νυχτερινο και αλλα ποιηματα

του Αργη Κορακα
(1888-1940)

στοιχειοθετηθηκε & σχεδιαστηκε
τον Απριλιο του 2014

απο τις εκδοσεις διανυσμα
με αποκλειστικο σκοπο την προβολη 

του εργου του ποιητη
και κυκλοφορει δωρεαν σε 

ηλεκτρονικη μορφη στο διαδικτυο

εκδόσεις  
Δ Ι Α Ν Υ Σ Μ Α



εκδόσεις  
Δ Ι Α Ν Υ Σ Μ Α


