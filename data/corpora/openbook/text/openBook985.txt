



































Η άγνοια οδηγεί στη μισαλλοδοξία και τη συντήρηση


Δήμος Χλωπτσιούδης Αίας, ένα δοκίμιο γα τη ρουτίνα

1



Δήμος Χλωπτσιούδης Αίας, ένα δοκίμιο γα τη ρουτίνα

________________________________
Το εξώφυλλο σχεδιάστηκε κι επιμελήθηκε από το Δήμο Χλωπτσιούδη © ®

Κάθε εκτύπωση ή ανατύπωση του παρόντος πρέπει να φέρει να το όνομα του συγγραφέα. 
Η αναγραφή του συγγραφέα αποτελεί στοιχειώδη αναγνώριση της προσπάθειας.

2



Δήμος Χλωπτσιούδης Αίας, ένα δοκίμιο γα τη ρουτίνα

Πολλά μπορούν  να γραφτούν  και  ειπωθούν  πάνω στη  ρουτίνα,  το  όνειρο  και  το 
θάνατο. Εδώ μας ενδιαφέρει μόνο η διαλεκτική σχέση τους, μέσα από τις νομοτελειακές 
αρχές  της  καθημερινής  ζωής  του  απλού  πολίτη  κι  όχι  οι  ίδιες  οι  ηθικές  αρχές  και  η 
μονότονη και αποξενωτική ανάλυση του καθενός χωριστά.

Έτσι  δεν  έχουμε  παρά  να  παρατηρήσουμε,  να  καταγράψουμε  και  ν’  αναλύσουμε 
γενικά τόσο κάθε  ένα όσο  -και  αναλυτικότερα μάλιστα-  το  σύνολό  τους,  αφού ποτέ  η 
αυτοκτονία σαν δίλημμα δεν τίθεται σε κατάσταση ευτυχίας ή εύθυμης μέθης. Πέρα από τις 
χημικές αντιδράσεις που οδηγούν στην ίδια την κατάθλιψη, μπορούμε να αναζητήσουμε 
κι  άλλα αίτια με κυριότερο πού ’ναι  συνηθέστερα κρυφό και ασυνείδητο,  τον ίδιο τον 
μονότονο τρόπο ζωής και σκέψης χωρίς τη δυνατότητα αλλαγής της.

Μέσα στη ζωή ο άνθρωπος είναι υποχρεωμένος από τη φύση του -όπως εξάλλου και 
κάθε ον του σύμπαντος και κάθε αντικείμενο- να επιτελεί ορισμένες ενέργειες. Στο σύμπαν 
είναι η ίδια η κίνηση και η παγκόσμια ενέργεια που μένει αθάνατη, ενώ στα όντα είναι η 
ίδια η προσπάθεια να κρατηθούν στη ζωή. Όσο πιο συνειδητά γίνεται αυτό -και σ’ αυτό 
ξεχωρίζουν τα «ένλογα όντα»- τόσο πιο έντονη είναι η επιθυμία για μια καλύτερη ζωή ( το 
ευ ζην του Αριστοτέλη που ξεχωρίζει τον άνθρωπο σαν ένλογο ον από τα άλογα ).

Αν ανοίξουμε ένα λεξικό θα διαβάσουμε ότι ρουτίνα είναι «η συνήθεια να πράττει κανείς  
πάντα κάτι με τρόπο μηχανικό, χωρίς πρωτοτυπία» ή «η από συνήθεια διατήρηση των παραδοσιακών 
τρόπων ζωής ή δράσης». Έτσι, λοιπόν, σε πρώτη ματιά ρουτίνα είναι εκείνος ο τρόπος ζωής 
όπου ο άνθρωπος ενεργεί χωρίς κάποια πρωτοτυπία.

Από την άλλη, η έννοια -η ουσιαστική έννοια- της ρουτίνας αναλογεί στη μονότονη 
ζωή, αλλά και σκέψη που το άτομο αποδέχεται άκριτα και εξακολουθεί να τη διατηρεί. 
Αυτός ίσως θά ’πρεπε να είναι και ο ορισμός της. Έτσι, λοιπόν, ο όρος επεκτείνεται από το 
άτομο  και  προς  το  κοινωνικό  σύνολο.  Αντίθετα,  όμως,  η  ίδια  η  ρουτίνα  μπορεί  να 
συναντάται  τόσο στο σύνολο όσο και στο άτομο με  τελείως διαφορετικές  συνθήκες  και 
καταστάσεις.

Μπορούμε να δούμε σαν ρουτίνα, λοιπόν, τόσο τον τρόπο ζωής ενός εργαζόμενου 
(που δουλεύει στην ίδια πάντα εργοστασιακή μονάδα, πηγαίνει σπίτι του την ίδια πάντα 
ώρα, τρώει, κοιμάται, βλέπει τηλεόραση πάντα την ίδια ώρα) όσο και τον τρόπο σκέψης 
του που. Όλη η σκέψη του, ακόμα και οι πιο βαθυστόχαστες αναλύσεις, γίνονται μηχανικά 
γιατί  έτσι  μόνο έμαθε ή τουλάχιστον έχουν σαν αφετηρία μια μηχανιστική λογική και 
ανάλυση. Είναι οι στερεότυπες απόψεις και αντιδράσεις, η στασιμότητα που διέπει κάθε 
δράση και ιδέα.

Σαν αίτια της ρουτίνας μπορούμε να θέσουμε πολλά.  Το κυριότεροα όμως είναι  η 
άκριτη στάση που οδηγεί σε ένα συγκεκριμένο τρόπο ζωής και δεν θέλησε ή δεν μπόρεσε 
να αντιμετωπίσει. Οι αντιλήψεις του, που η κοινωνία σε διαλεκτική σχέση με την ατομική 
συνείδηση δημιούργησε, τον οδήγησαν εκεί× αλλά και οι ίδιες οι αντιλήψεις άλλαξαν και 
από  συνειδητές  μετατράπηκαν  σε  μηχανισμό  της  ζωής  του  ατόμου,  που  λειτουργούν 
αυτόματα.

Το δράμα της φυλάκισηςΤο δράμα της φυλάκισης
Τόσο  η  κατανομή  εργασίας  σήμερα  όσο  και  το  σύστημα  που  για  τις  ανάγκες 

συντήρησης  του  απαιτεί  μεγαλύτερη  εξειδίκευση  και  απομόνωση  από  το  σύνολο  των 
εργασιών,  είναι  κάποια  στοιχεία  της  ρουτίνας.  Δίπλα  σε  αυτά  όμως  οφείλουμε  να 
προσθέσουμε  και  τη  μοναξιά,  την  απομόνωση  του  ατόμου  από  την  κοινωνία  ακιτ  ης 
αποξένωση από το συλλογικό βίο (ατομοκεντρισμός της καθημερινότητας χωρίς διεξόδους 

3



Δήμος Χλωπτσιούδης Αίας, ένα δοκίμιο γα τη ρουτίνα

ουσιαστικής  ψυχαγωγίας  και  κοινωνικής  επαφής,  δίχως  στηρίγματα  στη  διαρραγείσα 
κοινωνική συνοχή).

Η καθημερινότητα περικλείει σε ένα συγκεκριμένο κύκλο -διαφορετικό από άνθρωπο 
σε άνθρωπο- τη ζωή και τις δραστηριότητές της. Είναι οι γνωστές διαδρομές που γίνονται 
ασταμάτητα: σπίτι, δουλειά, φαΐ, σπίτι, τηλεόραση, ύπνος και πάλι απ’ την αρχή με μόνη 
διέξοδο το Σάββατο ( ίσως ) και την Κυριακή. Με τον καιρό όμως αυτή η καθημερινότητα 
μετατρέπεται σε ρουτίνα, σε ένα φαύλο κύκλο, σε τροχοπέδη. Η ίδια η ρουτίνα, αν την 
παρατηρήσουμε προσεκτικά, με την ακριβή της έννοια, δεν αποτελεί κάτι το τόσο κακό. 
Παρά το ότι κλείνει το υποκείμενο σε ένα συγκεκριμένο τρόπο ζωής δεν είναι δυνατό να 
πούμε ότι είναι αδιαπέραστη.

Το όλο πρόβλημα συναντιέται όταν η καθημερινότητα γίνει η φυλακή του ανθρώπου. 
Καθώς ο μόνος τρόπος να ξεφύγει από τη ρουτίνα, είναι ο ελεύθερος χρόνος, όταν εκείνος 
γίνει αναπόσπαστο τμήμα της καθημερινότητας μπορούμε να μιλήσουμε για τη φυλακή 
μέσα στη ζωή.

Από τη στιγμή που όλη τη διάρκεια της ημέρας ό,τι γίνεται είναι μηχανιστικό, χωρίς 
την  παραμικρή  συνείδηση  της  ενέργειας  ή  της  εργασίας,  τότε  η  φυλακή  της  ρουτίνας 
εξελίσσεται σε ένα δωμάτιο μεσαιωνικών βασανιστηρίων που κλείνουν προς το κέντρο οι 
τοίχοι του και συνθλίβουν ό,τι βρίσκεται ανάμεσά τους. Είναι, όμως, νομοτελειακό ότι ο 
ίδιος ο μηχανισμός της κίνησης εμποδίζει κάθε συνείδηση. Έτσι, και η ρουτίνα εμποδίζει 
και ουσιαστικά εκμηδενίζει κάθε συναίσθημα. Αυτό, εξάλλου, είναι και το ίδιο το ζήτημα 
στη φυλακή της ρουτίνας.

Ο άνθρωπος χάνει πια την πραγματική επαφή με το περιβάλλον ή την εργασία που 
επιτελεί.  Αλλοτριώνεται  όχι  μόνο από το προϊόν του -όπως ανέφερε  ο  Μαρξ-  αλλά σε 
σοβαρότερο βαθμό από τον ίδιο τον εαυτό του. Δεν είναι σε θέση να σκεφτεί το πώς και το 
γιατί  κάνει  καθετί.  Απομακρύνεται  από  το  σπίτι  του,  τους  δικούς  του.  Κατά συνέπεια 
απεμπολεί μερικά από τα σημαντικότερα συναισθήματα: την αίσθηση της ελευθερίας του 
την οποία υποκαθιστά με την αυτοεπιβαλλόμενη σκλαβιά, την αγάπη προς τον εαυτό του 
και  προς  τα  κοντινά  του  πρόσωπα,  εφόσον  όλα  συμπυκνώνονται  πια  μέσα  στη 
μηχανιστική ζωή.

Τις  πιο  πολλές  φορές  τα ίδια  τα συναισθήματα  είναι  εκείνα που φανερώνουν την 
έλλειψη  επικοινωνίας  και  κατά  κύριο  λόγο  μετά  το  τέλος  των  σχέσεων  της  ζωής  που 
δένονται  με  συναισθήματα  (ερωτική,  συγγενική,  φιλική).  Στην  μεταλλαγή  των 
συναισθημάτων,  καθώς  και  στην  θανάτωσή  τους  δεν  μπορούμε  να  ισχυριστούμε  ότι 
ευθύνεται μόνο η ρουτίνα ενός υποκειμένου. Είναι ο τρόπο ζωής που τα δύο ή περισσότερα 
υποκείμενα έχουν εμπλακεί. Είναι και η διαφορετικότητα που δημιουργείται μεταξύ τους. 

Και  ας  μην  ξεχνάμε  ότι  όλη  η  δράση  του ανθρώπου  υπάρχει  με  μόνο  στόχο  την 
ευτυχία. Αυτό είναι και το κυριότερο συναίσθημα.

Χωρίς  να  φτάνουμε  σε  ιδεαλισμό  είμαστε  υποχρεωμένοι  κάτι  τέτοιο  να  το 
αποδεχτούμε.  Η  ίδια  η  εξέλιξη  της  ανθρώπινης  κοινωνίας  (και  του  είδους  ακόμα) 
μαρτυρούν τούτο: κάθε κοινωνικό σύστημα αναζητούσε καλύτερες συνθήκες ζωής για τον 
άνθρωπο, για το δικό του «ευ ζην»· τη δική του ευτυχία. Η κοινωνική -και κατ’ επέκταση 
ατομική- ευτυχία και ευημερία είναι οι μοχλοί κίνησης της ανθρώπινης κοινωνίας προς 
ανώτερες βαθμίδες. 

4



Δήμος Χλωπτσιούδης Αίας, ένα δοκίμιο γα τη ρουτίνα

Η Έξοδος και η ΕλπίδαΗ Έξοδος και η Ελπίδα
Ο ίδιος ο άνθρωπος με τις ασταμάτητες λειτουργίες του μυαλού του (και φυσικά δεν 

αναφερόμαστε  στην «ψυχή» ή την ανθρώπινη φύση με  την ιδεαλιστική χροιά)  κάποτε 
φτάνει  στο σημείο να αντιληφθεί  τη φυλακή του.  Τα αίτια που οδηγούν σε μία τέτοια 
συνειδητοποίηση ποικίλουν ανάλογα με τις δραστηριότητές του, τον κοινωνικό περίγυρο 
και την διαφορετική αντίληψη το ίδιο το συμβάν που έχει  το  υποκείμενο σε  σχέση με 
άλλους. Το συμβάν αυτό μπορεί να συμβεί οποιαδήποτε στιγμή και να είναι ένα τυχαίο 
γεγονός, που ίσως ο περίγυρος το θεωρήσει  ασήμαντο. Για το υποκείμενο όμως είναι η 
σπίθα εκείνη, που αρχίζει να φουντώνει και να εξελίσσεται σε πυρκαγιά. Όπως φαίνεται ο 
κάθε φυλακισμένος προσπαθεί να δραπετεύσει με όποιο κόστος και κάθε μέσο, έτσι ο δικός 
μας.

Με τη συνειδητοποίηση της φυλακής του προσπαθεί με κάθε μέσο να σπάσει τα δεσμά 
του, να πριονίσει ή να λυγίσει τα κάγκελα του κελιού του. Σε πρώτη λογική σκέψη θέλει να 
αλλάξει τον τρόπο ζωής και τη δράση του. Αγωνίζεται για την ευτυχία που είχε χάσει όλο 
τον προηγούμενο χρόνο. Αυτή είναι και η Ελπίδα του.

Η Ελπίδα συνίσταται στην αναζήτηση της ευτυχίας μέσα στα αντικείμενα που είχε 
χάσει  στην φυλακή του.  Όσα αντιλαμβάνεται  ότι  του έλλειπαν πριν,  τώρα τα θέτει  ως 
πρώτο  στόχο  του.  Ωστόσο,  και  αυτοί  ακόμα  οι  στόχοι  δεν  αποτελούν  παρά  μία 
υποκειμενική  αναλαμπή  δραπέτευσης.  Είναι  τα  ίδια,  εκείνη  η  αχαλίνωτη  επιθυμία  να 
γευτεί περισσότερα πράγματα που δε γνώρισε πριν ή δεν τα χάρηκε.

Είναι, από την άλλη όμως, παρατηρημένο πως την αυστηρή ακούσια φυλάκιση 
ακολουθεί κατά κανόνα η αχαλίνωτη ελευθερία και εκείνη η επιθυμία για να ζήσει τη ζωή 
του ο «κρατούμενος». Τα παραδείγματα προς επιβεβαίωση αυτού πολλά: οι φοιτητές από 
αυστηρή οικογένεια σε άλλη πόλη, οι φαντάροι που απολύονται, οι δραπέτες και νόμιμα 
αποφυλακισμένοι.

Αναλόγως και ο δικός μας δραπέτης χρησιμοποιεί διάφορα μέσα, όποια εκείνος κρίνει 
κατάλληλα  με  λογικά  ή  όχι  μέσα,  να  κερδίσει  το  χαμένο  χρόνο.  Ωστόσο,  ποτέ  μια 
δραπέτευση δεν μπορεί να γίνει με θεμιτά μέσα, γιατί η ίδια η ενέργεια είναι αθέμιτη, όσο 
κι αν το υποκείμενο ατομικά την επιδιώκει.

Τα μέσα, λοιπόν, αυτά στόχο δεν έχουν απλά να φέρουν τη νέα ζωή, αλλά να σπάσουν 
σε πρώτη φάση τον κύκλο, τον τοίχο του κελιού. Στην επόμενη φάση της Εξόδου με οδηγό 
την Ελπίδα, ο δραπέτης ακολουθεί το δρόμο που δείχνει η συνείδησή του. Τα ίδια τα μέσα, 
όσο αθέμιτα  κι  αν είναι,  δε  σημαίνει  απαραίτητα  ότι  είναι  ανήθικα ή  ότι  επηρεάζουν 
πάντα το κοινωνικό σύνολο στη λειτουργία του. Ποικίλουν τόσο, όσο και η συνείδηση και 
η ηθική του υποκειμένου και  των γύρω του αντικειμενικών συνθηκών.  Το αθέμιτο του 
ζητήματος  είναι  ότι  σπάει  έναν  κύκλο  ζωής  που  είχε  ως  τώρα  διανύσει.  Είναι  το  ότι 
αρνείται  ση  σημείο  μηδενισμού  την  προηγούμενη  ζωή  του.  Και  όποιος  αρνείται  το 
παρελθόν του, χάνει το μέλλον του και οδηγείται σε ένα μέλλον έξω από ό,τι είχε μάθει ως 
τώρα  στη  ζωή  και  πέρα  -ως  συνέπεια-  από  τις  δυνατότητές  του.  Μπορούμε  να 
χαρακτηρίσουμε  αυτά  τα  μέσα  ως  αθέμιτα  και  από  την  υποκειμενική  σκοπιά  του 
φυλακισμένου μας, γιατί ο ίδιος δεν τα ήθελε και τα θεωρούσε ανήθικα παλαιότερα. Είναι 
οι πόρτες για αλλαγή στη ζωή του, οι εναλλακτικές λύσεις -ηθικές κι ανήθικες- που είχε 
παλιά  απορρίψει.  Τα  χαρακτηριζόμενα  από  εκείνον  ως  αθέμιτα  μέσα,  αυτά  τα 
χρησιμοποιεί τώρα.

Ας σημειωθεί ότι η Ελπίδα όταν υπάρχει με στόχο την πραγματοποίησή της μέσα στα 
ίδια πλαίσια της  ζωής και πραγματώνεται αργά και συνειδητά,  τότε το μέσο δεν είναι 
αθέμιτο  γιατί  δε  σπάει  τα  τείχη  της  ρουτίνας  προκειμένου  να  οδηγήσει  σε  αχαλίνωτη 
ελευθερία· μπορούμε να την παρομοιάσουμε με το άνοιγμα μιας πόρτας που ελεύθερα κι 

5



Δήμος Χλωπτσιούδης Αίας, ένα δοκίμιο γα τη ρουτίνα

αβίαστα  οδηγεί  σε  ένα  άλλο  δωμάτιο-κελί.  Αν  το  υποκείμενο  ενεργήσει  συνειδητά  με 
οδηγό την Ελπίδα, τότε θα βρει και άλλες πόρτες προς μια άλλη ζωή πιο κοντά στο στόχο 
του. Στο νέο όμως δωμάτιο ( που είναι πιο κοντά σ’ ό,τι θεωρεί καλό ) ελλοχεύει κι εδώ ο 
κίνδυνος της ρουτίνας και της φυλακής της.

Η Έξοδος τελικά τον οδηγεί στη αλλαγή της ζωής του.

διαφοροποίηση - σημείωση
Θεωρούμε  σημαντικό  να  σταθούμε  στα  προηγούμενα.  Να  τονίσουμε  ξανά  τη 

διαφοροποίηση που επέρχεται στην Έξοδο απ’ την ρουτίνα και στην Ελπίδα. Είναι οι δύο 
λύσεις που μας παρουσιάζονται. Ωστόσο, μόνο εμείς μπορούμε να αντιληφθούμε τις δύο 
όψεις.  Το  ίδιο  το  υποκείμενο  μέσα  στην  παραζάλη  της  συνειδητοποίησης  της 
καθημερινότητας δεν είναι σε όμοια θέση. Αντιλαμβάνεται μόνο τη μία όψη, στην αρχή 
τουλάχιστον.  Ανάλογα  με  τα  όσα  συνάντησε  στη  ζωή  του,  τα  γεγονότα  που  τον 
εγκλώβισαν και σε συνάρτηση με την Ελπίδα του, εξαρτάται η όψη που θα διαλέξει.

Μόνο αργότερα, μπροστά στη νέα ζωή του και τη συνειδητοποίηση της αλλαγής, θα 
μπορέσει ήρεμα να κρίνει τα μέσα της Εξόδου, αλλά και στην ουσία της την Ελπίδα του. 
Αυτή θα είναι η κυριότερη συνείδηση της ζωής του και η σημαντικότερη απόφαση για το 
άμεσο μέλλον του. Η αλλαγή αυτή στη ζωή του μπορεί κατά συνέπεια να είναι ή ομαλή ή 
απότομη. Το ίδιο το φαινόμενο της ομαλής αλλαγής είναι το σπανιότερο.

Κι αυτό γιατί παρά την συνηθισμένη επιθυμία Εξόδου απ’ τη ρουτίνα, είναι συχνά τα 
φαινόμενα:

i)    από την Είσοδο κιόλας στη ρουτίνα να έχουν τα υποκείμενα τη συνείδηση πως 
περιορίζονται και σε μικρά βήματα να αλλάζουν τον κύκλο τους και ομόκεντρα να τον 
αμβλύνουν. Σ’ αυτή την περίπτωση δεν μπορούμε να συζητάμε για φυλακή της ρουτίνας, 
παρά σε πολύ μικρή κλίμακα, αφού το υποκείμενο έχει συνείδηση της ύπαρξής του, της 
δράσης του και των συναισθημάτων του.

ii)  να μην επέλθει ποτέ η συνειδητοποίηση της ρουτίνας. Το υποκείμενο σ’ όλη τη 
διάρκεια της ζωής του δε συνειδητοποιεί  την απομόνωσή του και επαφίεται σε ψευδείς 
αντιλήψεις. Στην περίπτωση αυτή δεν μπορούμε να ισχυριστούμε ότι η ζωή δεν αλλάζει 
καθόλου. Σε παρόμοια περίπτωση θα είχαμε τις αρχικές λύσεις Εξόδου και Ελπίδας και 
ξαφνική συνειδητοποίηση. Αντίθετα, σ’ αυτή τη φάση επέρχονται αλλαγές στη ζωή του, 
που όμως σε καμία περίπτωση δεν οφείλονται σε συνειδητές ενέργειες του υποκειμένου. Οι 
αλλαγές  τούτες  οφείλονται  στην  αντικειμενική  κίνηση  της  κοινωνίας  ή  του  άμεσου 
κοινωνικού του περίγυρου και ποτέ στη συνειδητή δράση με Ελπίδα αλλαγής του ίδιου. 
Τέτοιες αλλαγές είναι π.χ. ο θάνατος ενός καλού φίλου, η απομάκρυνση του παιδιού από 
το  σπίτι  (στρατός,  σπουδές,  γάμος  κ.ά.τ.).  Παρά  τις  αλλαγές  το  υποκείμενο  μένει 
φυλακισμένο στις ίδιες ενέργειες (με μικρές αποκλίσεις) και κυρίως στις ίδιες αντιλήψεις. 
Ακόμα κι αν κάποιες αλλαγές είναι καθοριστικές για τον ίδιο. Είναι σαν τη μεταφορά του 
φυλακισμένου σε διαφορετικό κελί, αλλά πάντοτε κελί. Το τελευταίο αυτό φαινόμενο είναι 
θα λέγαμε και το συνηθέστερο.

6



Δήμος Χλωπτσιούδης Αίας, ένα δοκίμιο γα τη ρουτίνα

Η τελική Έξοδος: αυτοκτονίαΗ τελική Έξοδος: αυτοκτονία
Μα η Έξοδος που επέρχεται με τη χρήση των αθέμιτων μέσων, οδηγεί  συχνά στην 

αχαλίνωτη ελευθερία. Ο δραπέτης ελεύθερος πια αγωνίζεται να βρει την ευτυχία που είχα 
χάσει πολύ καιρό πριν. Ταυτίζει την Ελπίδα του με όσα είχε χάσει πιο μπροστά στη ζωή 
του.

Η απότομη και άνευ άλλου προηγουμένου αλλαγή τον οδηγεί σε νέα μονοπάτια, που 
άκριτα κι  εν μέρει  ασυνείδητα,  ακολουθεί  για την πραγμάτωση της  Ελπίδας του.  Έτσι, 
όμως βρίσκεται σε ένα νέο και κοντά στα όνειρά του μεν κόσμο, μα και έξω απ’ τα νερά 
του. Το μόνο του ενδιαφέρον η χαρά της στιγμής χωρίς να συνειδητοποιεί την ανάγκη της 
ευτυχίας στο μεγαλύτερο χρόνο και ν’ αγωνίζεται γι’ αυτό.  Η νέα όμως ζωή, ουσιαστικά 
αποτελεί  μια παραίσθηση,  μια απατηλή ιδέα για να βρει  όσα έχασε πριν και σε μικρό 
χρονικό διάστημα. Λόγω έλλειψης εμπειριών του -αφού ενεργεί ατομικά και μόνο- χάνεται 
στο νέο κόσμο, ανήμπορος να αντιμετωπίσει τη νέα φυλακή του.  Είναι η φυλακή μιας 
άλλης  ρουτίνας.  Είναι  μια  σύντομη  ρουτίνα  με  τραγικό  και  συνειδητό  τέλος.  Είναι  η 
ρουτίνα να απολαμβάνει συνέχεια όλα εκείνα τα πράγματα που έχασε, μέχρι να επέλθει ο 
κορεσμός και η φυσική εξόντωση. Αυτή είναι όμως και η στιγμή του διαλογισμού και της 
συνειδητοποίησης των αντικειμενικών συνθηκών που τον οδήγησαν εκεί. Τότε βλέπει και 
αντιλαμβάνεται την παγίδα που του έστησε η ζωή (αν και στην πραγματικότητα ο ίδιος 
οδηγήθηκε εκεί) και αναγνωρίζει τα λάθη του: τα μέσα της Εξόδου, την απατηλή Ελπίδα 
και  τη  ρουτίνα  των  στόχων  του.         Αναλόγως,  μπροστά  στην  τόσο  οδυνηρή 
απογοήτευση, η λύση που του μένει είναι μόνο μία: ο θάνατος. Μπροστά στη ντροπή απ’ 
τον  ίδιο  του  τον  εαυτό,  στην  κατακραυγή  των  άλλων  παίρνει  την  τραγική  απόφαση. 
Ντρέπεται  τον  εαυτό  του,  που  ενήργησε  με  τέτοια  μέσα  και  αστόχαστα.  Η  λύση  της 
αυτοκτονίας  είναι  νομοτελειακή,  εφόσον  η  Έξοδος  και  η  νέα  κι  απότομη  αλλαγή, 
ακολουθήσουν την πορεία που προαναφέραμε.

Η ιδέα της αυτοκτονίας δεν υπάρχει στην προηγούμενη φάση της ρουτίνας, γιατί το 
υποκείμενο δεν τη βλέπει σαν μέσο Εξόδου. Στην αναζητούμενη αλλαγή δεν επιθυμεί τη 
φυγή από τη ζωή, αλλά την πραγμάτωση της Ελπίδας. Ο θάνατος έρχεται ως αποτέλεσμα 
της απογοήτευσης.

Αυτοί οι άνθρωποι όμως ήταν και οι λιγότερο ευτυχισμένοι, αφού χάθηκαν με πικρία, 
ενώ στις άλλες περιπτώσεις ή δεν αντιλήφθηκαν τη δυστυχία της ρουτίνας ή ακολούθησαν 
άλλα μέσα προς την ευτυχία.

Ο θάνατος δεν επέρχεται ως Θεία Δίκη. Είναι, στη μία περίπτωση, συνειδητό τέλος 
στην ρουτίνα και την απογοήτευση της ζωής. Στην άλλη, είναι το λογικό επακόλουθο ενός 
νέου κι ανεξέλεγκτου τρόπου ζωής, κατόπιν όμως συνειδητής αλλαγής κι Εξόδου. 

Και όσο το υποκείμενο είναι τμήμα ανόργανο της καθημερινής ζωής του, δεν μπορεί 
καν να συνειδητοποιήσει το θάνατο και να του αποδώσει μια συγκεκριμένη μορφή. Επειδή 
ο Χάρος είναι τμήμα της κοινωνικής και ίσως και της ατομικής εμπειρίας μας, η εικόνα που 
του αποδίδεται είναι η γνωστή μορφή με το δρεπάνι, τα μαύρα ρούχα ανάλογα με την όψη 
που του έδωσε η κάθε τοπική παράδοση. Αποξενωμένος ο καθένας απ’ τις αισθήσεις του 
και τη συνείδησή του, δεν μπορεί να προσαρμόσει την εικόνα του Χάρου στη δική του ζωή. 
Το ίδιο το κοινωνικό σύνολο επηρεάζεται και κατευθύνει τη σκέψη, ακόμα και στις πιο 
φριχτές  εικόνες.  Αυτή  όμως  είναι  και  η  φυλακή  από  την  οποία  θέλει  να  ξεφύγει  ο 
κρατούμενος.

Μετά τη συνειδητοποίηση και την Έξοδο ο Χάρος αποκτά πλέον μια πιο προσωπική 
 όψη,  κοντύτερα  στα  προσωπικά  βιώματα.  Με  τη  νέα  του  μορφή  προσαρμόζεται  στις 
ανάγκες και τις φοβίες του δραπέτη και μόνο γι’ αυτόν αποτελεί φόβητρο και αηδία.

7



Δήμος Χλωπτσιούδης Αίας, ένα δοκίμιο γα τη ρουτίνα

Με τη συνειδητοποίηση της ρουτίνας του, της σκλαβιάς του, ο θάνατος πλάθεται με 
βάση αυτά που μίσησε και θέλησε ν’ αλλάξει στη ζωή του το υποκείμενο. Παίρνει τη μορφή 
της ίδιας του της ζωής. Το υποκείμενο αισθάνεται απέχθεια για τη ρουτίνα του, αγωνίζεται 
να ξεφύγει και φοβάται μην επιστρέψει εκεί· αυτόν ακριβώς το φόβο αντικατοπτρίζει η 
εικόνα του Χάροντα. Στο νου του είναι το είδωλο όσων ο άνθρωπος απαξιεί να ζήσει πια, 
αλλά το τρέμει στο πρόσωπο των προσωπικών του φοβιών.

Κλείνοντας όλα τα παραπάνω είναι αναγκαίο να προσθέσουμε δύο βασικά ζητήματα: 
τον ατομικό χαρακτήρα της Εξόδου (πώς και γιατί), καθώς και τον τρόπο αντιμετώπισης 
της ρουτίνας.

Η  έννοια  της  συνείδησης  δεν  μπορεί  παρά  να  είναι  ατομική.  Η  συλλογική 
συνειδητοποίηση  προϋποθέτει  απαραίτητα  την  ατομική συνείδηση  όλων ξεχωριστά και 
ανεξάρτητα των μελών του συνόλου, που ενεργούν ομαδικά εφόσον όλοι συμφωνήσουν 
ότι θέλουν να επιφέρουν μια σημαντική αλλαγή ή να κάνουν μια ενέργεια.           

Πέρα όμως από τον ατομικό χαρακτήρα της συνειδητοποίησης της ρουτίνας, έχουμε 
να  αντιμετωπίσουμε  και  τον  ατομισμό  στην  Έξοδο  και  την  Ελπίδα.  Εξαιτίας  των 
κοινωνικών  και  ιδεολογικών  συνθηκών  που  περιβάλλουν  το  άτομο,  μπορούμε  να 
θεωρήσουμε  λογικό  το  ατομοκεντρικό  αυτό  χαρακτηριστικό.  Όταν  όλη  η  κοινωνία 
διαλαλεί τον ατομισμό και πολεμά τη συλλογικότητα είναι λογική συνέπεια ο άνθρωπος 
να θελήσει να ξεφύγει μόνος του και από τη ρουτίνα του, χωρίς τη δραστική βοήθεια από 
ένα ανάλογα συνειδητοποιημένο κοινωνικό σύνολο.

Αυτός  όμως  ο  ατομικός  χαρακτήρας  είναι  που  καλλιεργεί  και  την  ατομοκεντρική 
Ελπίδα, που δεν επιτρέπει να δει το υποκείμενο τις ανάγκες του περιβάλλοντός του και να 
προσπαθήσει να δεθεί μ’ αυτό, σε άλλη όμως διάσταση, ως προς τη ρουτίνα του. Αυτό είναι 
και το αίτιο, που οδηγεί και στον ατομικό αφανισμό. 

Με όλα τα παραπάνω γίνεται φανερό ότι ούτε η ρουτίνα, ούτε η τελική Έξοδος με τη 
μορφή  του  θανάτου  είναι  νομοτελειακά.  Μπορούμε  να  τ’  αποφύγουμε·  αν  όμως  οι 
συνθήκες είναι εκείνες της ανάλυσής μας τότε το αποτέλεσμα θα είναι προδιαγεγραμμένο.

Το  όλο  ζήτημα  είναι  ότι  κατά  τη  συνειδητοποίηση  το  άτομο  να  μπορεί  να 
προσαρμόσει την Έξοδό του στο άμεσο περιβάλλον του (και όχι ν’ αναμένει το αντίθετο) 
κάνοντας  σταθερά  βήματα  προς  την  ελευθερία  και  την  ατομική  ευτυχία  του 
συνειδητοποιώντας  κάθε  ενέργεια  προσπαθώντας  να  αποφύγει  τη  νέα  ρουτίνα  που 
«παραφυλάει» Χρειάζεται τέλος η Ελπίδα να προσαρμόζεται στις δυνάμεις του ατόμου για 
την αντιμετώπιση της νέας του ζωής.

8



Δήμος Χλωπτσιούδης Αίας, ένα δοκίμιο γα τη ρουτίνα

Το δράμα του ΑίανταΤο δράμα του Αίαντα
Ο Αίαντας, ο γιος του Τελαμώνα, ο Σαλαμίνιος, είναι ο τραγικότερος ήρωας όλων των 

επικών ποιημάτων κι ακόμη ο πιο δραματικός ήρωας της αρχαίας τραγωδίας.
Ήταν,  σύμφωνα  με  το  μύθο  ο  γνωστότερος  και  ο  πιο  δυνατός  ήρωας  σε  όλη  την 

χερσόνησο του Αίμου, μετά τον ημίθεο Αχιλλέα, ενώ ήταν θνητός. Στο στρατόπεδο των 
Αχαιών είχε  τη  σκηνή του στη μια  άκρη (  ενώ στην άλλη ήταν του Αχιλλέα )  για  να 
προστατεύουν καλύτερα τους συμπατριώτες τους από τις επιθέσεις των Τρωών. Σε τέτοιο 
βαθμό ήταν αναγνωρισμένη από όλους η αξία του ως πολεμιστή, ως ήρωα-βασιλιά. Επί 
δέκα χρόνια στο Ίλιο αγωνίζονταν ενάντια στους Τρώες με μόνες αρχές τον κώδικα του 
ήρωα: να κρατήσει την υπόσχεση στον πατέρα της Ελένης, όταν ήταν μνηστήρας της, αν 
τυχόν την κλέψουν να συμμαχήσει με τους άλλους μνηστήρες και τον άντρα της για να την 
φέρουν  στο  σπίτι  της.  Ο  κώδικας  αυτός  ήταν  ουσιαστικά  η  ίδια  η  τιμή  του  ήρωα,  η 
υστεροφημία  του  απέναντι  στους  άλλους  ήρωες-βασιλείς.  Αυτή η  τιμή χάθηκε  όταν  οι 
Αχαιοί  με  τη  μεσολάβηση  της  Αθηνάς  έδωσαν  τα  όπλα του νεκρού  Αχιλλέα  όχι  στον 
γενναιότερο  πολέμαρχο,  αλλά  στον  λιγότερο  άξιο  πολεμιστή  και  αγαπητό  των  θεών 
Οδυσσέα.  Η τιμή του ήρωα λαβώνεται,  και  μόνο το αίμα την ξεπλένει.  Έτσι  κι ο Αίας 
αποφασίζει να σκοτώσει τη νύχτα τους άλλους βασιλείς. Ωστόσο, με μυαλό θολωμένο από 
την Αθηνά σφάζει  βόδια και πρόβατα, ενώ ένα το μεταφέρει  στη σκηνή του για να το 
βασανίσει× είναι, τάχα, ο Οδυσσέας. Όταν ανακαλύπτει το πρωί τι έπραξε, παίρνει την 
απόφαση της αυτοκτονίας, αφού η τιμή του χάθηκε τελείως με την παράφρονα σφαγή.

Αυτός ο τόσο δραματικός ήρωας, που έγινε έρμαιο στη βούληση των θεών, έζησε την 
τραγωδία  και  τη  φυλακή  της  ρουτίνας.  Μιας  ρουτίνας  που  κράτησε  από  τότε  που 
ανδρώθηκε και μόνο στο τέλος την συνειδητοποίησε σ’ όλη την έκτασή της.

Η ρουτίνα του Αίαντα έκλεινε όλη τη ζωή του, σκέψεις και δράση, γύρω από μία ηθική 
αρχή: τον κώδικα τιμής του ήρωα. Αγωνίστηκε και σκότωσε Τρώες μόνο για να κρατήσει 
την τιμή του. Έλειψε απ’ το βασίλειό του επί δέκα έτη και από την ειρηνική του ζωή, μόνο 
για την ιδέα της τιμής. Ήταν φυλακισμένος στις αντιλήψεις του: τις αντιλήψεις της εποχής 
των ηρώων.

Οι αρχηγοί όμως δώρισαν τα όπλα του ημίθεου σε ένα βασιλιά, που διακρίθηκε όχι 
για τη σοφία του, ούτε για τη γενναιότητά του, μα για την πονηριά του. Αυτή η ενέργεια 
ήταν έξω από τον κώδικα των ηρώων, ιδιαίτερα γι’ αυτόν που αγωνίστηκε τους εχθρούς. 
Αυτό το  γεγονός έδωσε  και  την αφορμή για ν’  αρχίσει  ο  ήρωας  να συνειδητοποιεί  τη 
φυλακή  του.  Ωστόσο,  μέσα  στο  μηχανιστικό  τρόπο  σκέψης  του,  ταύτισε  και  πάλι  την 
Ελπίδα του με τον κώδικα. Την ταύτισε με το ξέπλυμα της ατιμίας και όρισε ως Έξοδό του 
τη σφαγή. Η Έξοδος και η Ελπίδα, όμως, που θεώρησε ήταν και πάλι η ίδια η ρουτίνα του. 
Η συνειδητοποίηση στην ουσία της υπήρξε πλασματική, που δεν θά ’φερνε την αλλαγή στη 
ζωή του. Αυτό ακριβώς το ρόλο παίζει η θεϊκή επέμβαση της Αθηνάς. Προσωποποιεί τον 
μηχανικό τρόπο σκέψης του, που τον έφερε να ματώνει το ξίφος του με το αίμα προβάτων 
και βοδιών. 

Η συνειδητοποίηση,  όμως, του τραγικού ήρωα είναι μετά. Τότε συνειδητοποιεί  την 
τραγική αλήθεια της φυλακής του: είχε περάσει η εποχή των ηρώων και η αξία δεν ήταν 
πια στη γενναιότητα, μα στην εύστροφη σκέψη του Οδυσσέα, στην πονηριά. Αυτή η σκέψη 
ήταν που του έδειξε το αδιέξοδο της ρουτίνας του. Εκείνη τη στιγμή έπρεπε να αποφασίσει 
και την Έξοδο και την Ελπίδα του.

Ο Αίαντας αντιπροσωπεύει  τον άνθρωπο που ως το τέλος της ζωής ήταν μέσα στη 
ρουτίνα. Ακόμα και το τραγικό τέλος του βασίστηκε σ’ εκείνη και τις δικές της αρχές. Όλες 
οι  αλλαγές  έρχονταν  από  αντικειμενικούς  παράγοντες  και  όχι  από  δικές  συνειδητές 
ενέργειες. Εξακολουθούσε να ζει τη ρουτίνα του. Μια αλλαγή φάνηκε, μα και πάλι ήταν σα 

9



Δήμος Χλωπτσιούδης Αίας, ένα δοκίμιο γα τη ρουτίνα

να κάνει κύκλους ομόκεντρους και μέσα στην περιφέρεια της ρουτίνας του. Το τέλος ήταν 
και πάλι τμήμα αυτού του κύκλου, εφόσον η Ελπίδα του ήταν η ίδια η προηγούμενη ζωή 
του.

Είναι  ο  άνθρωπος  που  μόνο  στο  τέλος  αντιλαμβάνεται  τα  κάγκελα  της 
καθημερινότητας, μα θέλει να δραπετεύσει όχι από τη φυλακή, μα μόνο από το κελί. Κι 
έτσι μένει και πάλι φυλακισμένος.

10



Δήμος Χλωπτσιούδης Αίας, ένα δοκίμιο γα τη ρουτίνα

11



Δήμος Χλωπτσιούδης Αίας, ένα δοκίμιο γα τη ρουτίνα

12


