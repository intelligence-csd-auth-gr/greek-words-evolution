













































ζωικά παιχνίδια


 
 

ΑΡΗΣ ΣΤΟΥΓΙΑΝΝΙΔΗΣ 
 
 

 

ζωικά παιχνίδια  

 

2015 
 
 

 

ΑΕΝΑΟΝ 
2015 

 



ζωικά παιχνίδια 

1 
 

ΕΙΣΑΓΩΓΗ 
Η «ζωή παίζει πολλά παιχνίδια» λέμε συχνά. Αυτό ισχύει και για την πρόεδρο της 
βουλής. Όμως ζωικό καλείται και το κάθε τι που ανήκει στα ζώα. Τα παιχνίδια με 
ζώα είναι πολλά. Εδώ θα αναφερθώ σε φράσεις και λέξεις και παρομοιώσεις σχετι-
κά με ζώα, και τις παραδοξότητες τους 

ΤΟ ΓΛΩΣΣΑΡΙ ΤΩΝ ΠΑΡΟΜΟΙΩΣΕΩΝ 

Α 

Αλογοουράς 
Βλ. #Ιπποδρομιακιας 

Β 

βγάλαμε λαβράκι 

το λαβράκι [αρχ. λαβράκιον υποκορ. του λάβραξ] είναι ψάρι με στενόμακρο σώμα 
και με γκρίζο, ασημί και λευκό χρώμα. 2. (μτφ.) μεγάλη, εξαιρετική επιτυχία: Πιάνω 
/ ψαρεύω / πετυχαίνω / βγάζω / ξετρυπώνω λαβράκι .  

Βόδι 
Ο αρχαίος βους. Κατ΄ακριβειαν είναι ο ευνουχισμένος ταύρος.  
Συνώνυμο του βλάκας. 

Γ 

Γόπα 
Ψάρι ασήμαντο και φθηνό.  
Η λέξη χρησιμοποιείται για να δηλώσει  το αποτσίγαρο.  Ίσως γιατί 
τηρούμενων των αναλογιών,  

1. αποτελεί το 1/4 του μήκους του τσιγάρου 

2. Είναι καφετιά (όπως και  ο καπνός) 

3. και επειδή την πετάμε σαν φθηνοπραγμα. 

 

  



ζωικά παιχνίδια 

2 
 

γοπαδὀρος 

Αυτός που συλλέγει και καπνίζει γόπες δηλ. αποτσίγαρα.  

 
Ενασχόληση που ίσχυε παλαιοτέρα αλλά τώρα έχει εκλείψει.  Έτσι ονομάζονταν 
αυτός που κάπνιζε αποτσίγαρα που έβρισκε πεταμένα στο δρόμο. Τα καμάκωνε με 
ένα ειδικό μπαστούνι  που κρατούσε και το στο άκρο του είχε ένα καρφί. Η γόπα 
με αυτή την  σημασία προϋπήρξε του γοπαδόρου. Εξ άλλου  οι γόπες δεν ψαρεύο-
νται με καμάκι.   Ο εχθρός του γοπαδόρου ήταν οι πίπες τσιγάρου που αφήνουν  
ελάχιστο υπόλοιπο (γόπα). Εχθροί επίσης είναι οι  αναίσθητοι καπνιστές που πε-
τούν αποτσίγαρα στα δημόσια ουρητήρια. Οι γόπες αυτές  βρέχονται  δεν ανά-
βουν.  
 

Γριά καρακάξα 
(οικ., μειωτ.) χαρακτηρισμός γυναίκας άσχημης και φιλοκατήγορης.  
[μσν. καρακάξα < καρακάκισσα (βόρ. διάλ.) με συγκ. του άτ. [i] < κορακόκισσα (η-
χομιμ. επίδρ. της κραυγής καρακά) < κόρακ(ας) -ο- + κίσσα]  
Οι γριές, χήρες κατά κανόνα, ήταν πάντα μαυροφορεμένες. 
Ό Ρώσος βλέπει σαν καρακάξα κι' είναι πονηρότερος από τόν 
διάβολο (Ουκρανική παροιμία εις βάρος των Ρώσων)244 

Δ 

Δες πως κοιμάται το ζώον! 
 
Ορισμένα ζώα κοιμούνται όρθια: τα άλογα, οι καμηλοπαρδάλεις, οι ζέβρες και τα 
φλαμίνγκο. Αν και δεν θεωρούνται κουτά η φράση αυτός κοιμάται όρθιος λέγεται 
για άνθρωπο βλάκα που δεν κατανοεί τι γίνεται γύρω που.  

δουλεύει σα σκυλί 
πλην του κυνηγόσκυλου και του τσοπανόσκυλου κανένα άλλο σκυλί δεν δουλεύει, 
παρόλα αυτά λέγεται για άνθρωπο που εργάζεται εξουθενωτικά. 

Δυνατός σαν ταύρος 
Ανεκλήθην σύμβολο δυνάμεως. Την δύναμη όμως του ταύρου δύσκολα μπορεί κά-
νεις να την εκμεταλλευτεί γιατί είναι βίαιος, ορμητικός και ατίθασος. δύσκολη και 



ζωικά παιχνίδια 

3 
 

αποφασιστική δουλεία είναι να πιάσεις τον ταύρο από τα  κέρατα. Το όμοιο βόδι 
σημαίνει τον βλάκα. 
 

Ε 

Έγινε Τσίρος 
Αδυνάτισε η είναι αδύνατος. 
Ο τσίρος είναι αποξηραμένος σκόμβρος (σκουμπρί). Ιδιαιτέρως λεπτό ψαρί αφού 
έχει χάσει όλο του το λίπος. Λέγεται για πολύ αδύνατο άνθρωπο. Μερικές φορές 
λέμε έγινε σαν σκουμπρί.  

είναι γάτα  
Πανέξυπνος.  
Πβλ. Είναι γάτα είναι γάτα  
Ο κοντός με τη γραβάτα.  
 

έφαγε το ξύλο της αρκούδας 

 

είναι αητός 
πανέξυπνος άνθρωπος. 
Στα δημοτικά τραγούδια συμβολίζει τον κλεφτή του 21. Πβλ. «Ένας αητός καθοτα-
νε», «σε ψήλο βουνό σε ριζιμιό χαράκι κάθεται αητός» 
Βλ. και σαΐνι , ατσίδα, γάτα 
 

είναι ατσίδα 
Η αρχαία ικτίς ἤ κν νυφίτσα πανέξυπνο ζώο. 
Για άντρα λέμε ο ατσίδας. 

 

Από τα μαρτυρία του ζώου προ-
κειμένου να μάθει διάφορα κόλ-
πα. Πβλ. Θα σε χορέψω στο ταψί. 
Την «εκπαίδευση» δια της παρα-
δοσιακής μεθόδου του ξύλου 
αναλάμβανε ο αρκουδιάρης,  
γύφτος κατά κανόνα, καλούμενος 
τότε αρκουδόγυφτος, που κατό-
πιν την τριγύριζε στις γειτονιές. 
Βλ. λ. αρκουδιάρης 

http://www.stougiannidis.gr/AENAON/AS9/arkoydiarhs.pdf


ζωικά παιχνίδια 

4 
 

 
 

Είναι αυτή μια Τσαπερδόνα 
για μικρό κορίτσι ή κοπέλα ζωηρή, χαριτωμένη και καταφερτζού:   
Από τον αρχαίο Σαπέρδη (το ψάρι κορακίνος) 

 
 

είναι ένα αγρίμι 
Αγριοκάτσικο, κρι-κρι.  
Λέγεται για ατίθασο και άτακτο παΐδι.  

είναι ένα σκέτο κοπρόσκυλο 
το σκυλί του δρόμου. Πρότυπο τεμπελιάς. 

είναι κότα 
χαζή γυναίκα όπως και κλωσά.  
 

έγινε λαγός 
έφυγε γρήγορα. Επειδή ο λαγός είναι ταχύπους και δειλός. 

Είναι ξεφτέρι 
Πανέξυπνος όπως σαΐνι, τσακάλι, ατσίδα  
Μσν ξεφτέρι < ξεπτέριον (ανομ. τρόπου άρθρ. [pt > ft], αποφυγή της χασμ. και α-
ποβ. τελικού συμφ.) < εξυπτέριν, εξυπτέριον < ελνστ. ὀξυπτέριον (παρετυμ. εξ- 
πτερ(ό) -ιον) υποκορ. του ελνστ. ὀξύπτερος `με γρήγορα φτερά΄]  

Είναι πολύ ζώον! 
Το ζώον ως ουσιαστικό δεν επιδέχεται παραθετικά. Δεν υπάρχει υπερθετικός του 
Ζώον (πχ. Ζωότατος) ή είσαι ζώον ή δεν είσαι.  



ζωικά παιχνίδια 

5 
 

Το "πολύ ζώον" έρχεται να καλύψει αυτό το κενό. 
Και το "Ζωντόβολο" λειτουργεί αναλόγως.  

 
είναι σαΐνι 

 

Πανέξυπνος άνθρωπος. 
Δάνειο από το τουρκικό σαΐνι = γεράκι ο αρχαίος ιέ-
ραξ από το αρχαίο ρήμα ιημι , ήγουν φέρεσθαι, εν τω 
αέρι ραδίως 641.137 
τα γεράκια είναι πανέξυπνα και γρήγορα  και τα χρη-
σιμοποιούσαν για κυνήγι. Ειδικοί εκπαιδευτές, οι ιε-
ρακαριοι, τα φρόντιζαν και τα εκπαίδευαν 

είναι τσακάλι 
Πανέξυπνος. Το τσακάλι είναι πτωματοφάγο. Έχει την ευφυΐα να καρπούται από 
την εργασία των άλλων. Πβλ. Τσακαλώτος (επώνυμο).  

ελαφάκι 
το ελάφι είναι χιλιοτραγουδημενο για την κομψότητα του.  
Νεαρή λυγερή γυναίκα παρομοιάζεται με ελαφάκι 

… Μόν’ κλαίω τα μάτια τα γλαρά, 
 το λυγερό κορμάκι 
τ’ αγρίμι το ελαφάκι 
Που ήτανε δώδεκα χρονών,  
παρθένα Παναγιά μου 
κι έλαμπε η γειτονιά μου 

ΒΑΣΙΛΗ ΡΩΤΑ - ΤΟ ΧΡΙΣΤΙΝΑΚΙ 

έχει γαϊδουρινή υπομονή 
ένα από τα προσόντα του πολύπαθου γαιδάρου.  
 
 

έχει μνήμη ελέφαντα 
Ο ελέφαντας θυμάται πολύ καλά και τις κακίες και τις ευεργεσίες που του έκαναν 
οι άνθρωποι.  

Εχίνος 
Ο κν αχινός.   Αρχαία ονομασία για το γυναίκειο αιδοίο λόγῳ του πυκνού και μελα-
νού τριχώματος του. 

Ζ 

ζαργάνα μου 
Η ζαργάνα είναι ιδιαίτερα ευλύγιστο ψαρί και χρησιμοποιείται σαν παρομοίωση 
για γυναίκα παρόμοιων προσόντων  



ζωικά παιχνίδια 

6 
 

Ι 

Ιπποδρομιακιας 
Από το άλογο =ίππος > ιπποδρόμιο . αυτός που παίζει παθιασμένα  στον ιππόδρο-
μο κν. αλογομούρης 

Κ 

κάνει  την πάπια 
ακριβέστερο κάνει τον παππἰα. βλ. μια πάπια μα ποιά πάπια 
 

κάνει το κουνέλι 
αποφεύγει την εμπλοκή του. Το κουνέλι και ο λαγός ζαρώνουν και κρύβονται.  Πβλ 
.πτωξ =πτώξ, ὁ, γεν. πτωκός, (πτώσσω) όπως το πτάξ, φοβισμένο ζώο, δηλ. λαγός, 
σε Ομήρ. Ιλ., Θεόκρ.· επίσης, πτῶκα λαγῳόν (με δύο ουσ. να συνάπτονται, όπως 
στα ἴρηξ κίρκος, σῦς κάπρος), σε Ομήρ. Ιλ.  
Από εδώ και το επιθετο πτωχός. 
 

Κλώσα 
Βλέπε κότα  

κοκορεύεται 
 
Αντιθέτως προς την κότα,  ο κοτος (κόκορας) θεωρείται ότι δημιούργησε το ρήμα 
κοτάω =τολμώ.  

Κοράκια 
Οι νεκροπομποί , οι  νεκροθάφτες λόγῳ την μαύρης ενδυμασίας που φορούσαν. 
Συνώνυμο :ρακοφόροι βλ. λ. φράκο και λήμμα κόρακας 

κοράκιασα από τη διψά 
κορακιάζω Ρήμα 2.1α μετ. παρ. κορακιασμένος : (οικ.) διψάω υπερβολικά. 
  
[κόρακ(ας) -ιάζω (από την εντύπωση που προξενεί η κραυγή του) 
 Ή από το τουρκικό  kurak `στεγνός, ξερός΄ -ιάζω, με παρετυμολογία από το κοράκι] 
όμως ο Γαληνός ήταν πολύ παλαιότερος από κάθε τουρκική επίδραση και χορη-
γούσε κορακἰνη σφραγίδα για τον πονόλαιμο. 
 Κορακίνος ως επίθετο σημαίνει μαύρος. 
Φράση:  κάνω «κρα» για κάτι : επιθυμώ εντόνως. 

Κοταω  
Ο αλέκτωρ (κότος) είναι τολμητίας, και καυχηματίας. Για αυτό και κοτάει ή καυχά-
ται δηλ κοκορεύεται. Οι κλασικοί ετοιμόλογοι (Τριανταφυλλίδης, Μπαμπινιώτης, 
Κουκουλές) το ετυμολογούν από τα κοττια ζάρια, κότσια . 
Πχ. Aν κοτάει, ας πάει να τον βρει και να του τα πει.  

http://www.stougiannidis.gr/hypoglossal/14.htm
http://www.stougiannidis.gr/AENAON/AS6/frako.pdf
http://www.stougiannidis.gr/AENAON/AS1/korakas.pdf


ζωικά παιχνίδια 

7 
 

Κουνελάκι 

 

Νεαρό ημίγυμνο φωτομο-
ντέλο του περιοδικού Play-
boy.  Αγγλικά  bunny. Συγ-
γενικό το μπανιστήρι αλλά 
προέρχεται από το ελληνικό 
βαλανειον > balaneum> 
bagno>  Μπάνιο.  

 

κροκοδείλια δάκρυα 
γενικώς τα ερπετά δεν κλαίνε. Μάλλον από το νερό που τρέχει από τα μάτια του 
κροκόδειλου όταν αναδύεται. Πάντως δεν βγάζει φωνές, κλάψες κλπ. Λέγεται για 
αυτούς που δείχνουν υποκριτικά θλίψη. 

κύκνειον άσμα 
εσφαλμένη παράδοση ότι ο κύκνος τραγουδάει όταν πεθαίνει. Έτσι λέμε το τελευ-
ταίο έργο κάθε δημιουργού.  

Κλωσούσα 
Βλ. σουσουράδα. Μητρωνυμικό Επώνυμο Κλωσούσες.  

Λ 

Λαγοκοιμάται 
Κοιμάται ελαφρά όπως ο λαγός λόγῳ της δειλίας του. 

Μ 

μαζεύτηκε όλη η μαρίδα της γειτονιάς 
Συγκεντρώθηκαν όλα τα μικρά παιδάκια της γειτονιάς.  
Μαρίδα από το αρχαίο. Σμάρις (πβλ. Σμάρι =μελισσες, μυγες, ψαρια) . 

Μαυρο φιδι που σ’ έφαγε 
Η όχι είναι μαύρη και ιοβόλος. Η φράση έχει απειλητικό χαρακτήρα παραλλαγή 
σαφέστερη : «θα σε φάει το μαύρο φίδι» 

μαύρη σαν καλιακούδα 
Φράση κλισέ στα Δημοτικά τραγούδια  
Μαύρη μαυρίλα πλάκωσε μαύρη σαν καλιακούδα. 
jackdaw, Corvus monedula 
ΣΥΝΩΝΥΜΑ: κάργια (Από το τουρκικό: küçük karga) , Κολοιός, καλιακούδα, καρα-
κάξα. 



ζωικά παιχνίδια 

8 
 

μελανούρι μου 
κακώς λέγεται για πολύ μελαχρινή γυναίκα. Το μελανούρι έχει μόνο ένα μαύρο δα-
κτυλίδι στην ουρά του μελαν+ουριον.  

μπαρμπουνάρα μου 
 Είναι περιζήτητο αλίευμα για τη τρυφερή και νόστιμη σάρκα του. 
Πβλ. Και πεζοτράγουδο 

  
Μουνάκι μου, μουνάκι μου 
και μοσχαναθρεμμένο1 

σαν το μπαρμπούνι θρέφεσαι2 
σαν τό λαγό κοιμάσαι.3 
Αλήθεια και στον ύπνο σου 
χοντρή4 ψωλή θυμάσαι.  
ΦΙΛ. ΒΛΑΧΟΥ "ΓΑΜΟΤΡΑΓΟΥΔΑ"  "ΚΕΙΜΕΝΑ" ΟΚΤΩΒΡΗΣ 1981 

 

Μουλάρωσε 
Ο Ημίονος. Γνωστός για το πείσμα του. Τα τσίτωσε [τα πόδια του] και δεν λέει να 
κουνήσει. Πβλ. έχει μουλαρίσιο πείσμα 

μου κόλλησε σα βδέλλα 
οι βδέλλες χρησίμευαν μέχρι το 19ο αιώνα για αφαιμάξεις. Τις προσοαλούσαν πά-
νω στο δέρμα όπου και αυτές ρουφούσαν το αίμα του ασθενούς. Έβγαιναν εύκολα 
με αλατόνερο. 
Λέγεται για ενοχλητικό και επίμονο επισκέπτη. Όμως λέγεται και για κάθε λογής 
εκμεταλλευτή : «οι πλουτοκράτες είναι βδέλλες που ρουφάνε το αίμα του λαού» 

μου έγινε τσιμπούρι 
παράσιτο οικόσιτων ζώων και κατοικίδιων. Αφαιρείται δύσκολα. Όμοια παρομοίω-
ση όπως και το βδέλλα. 

μπούφος 
ο αρχαίος βυας. Πτηνό που μοιάζει με την κουκουβάγια. 
Διά την ομοιότητα του πτιλώματος τής κεφαλήςτου βΰου πρός τό χαπούτσιν των 
Τατάρων, επλάσθη ότι ήτο Τάταρος, λέγεται δε και πρόσωπον Βουλγάρου εχων 
(βουλγαρομουσουδάτος) καί έν Βούλγαρἰα άνατραφείς διά την χονδρήν κεφαλήν 
καί τηνήλιθίαν οψιν γνωστὀν δ' οτι νυν ό λαός μεταφορικώς μπούφον (βυαν) λέγει 
τον ηλίθιον. 
Ν. ΠΟΛΙΤΗ -ΠΑΡΑΔΟΣΕΙΣ 

 

                                                           
1 Ανέκαθεν η διατροφή με το πανάκριβο μπαχαρικό, τον μόσχο, ήταν δείγμα άκρας φροντίδας από τους αναθρέφοντας. Πρβλ. μοσχο-
πουλώ, μόσχος και κανέλλα, μόσχος και ξερά σκατά = αρωματισμενη αναπνοή, έλλειψη διάρροιας του μωρού. 
 
2 . Δεν αφορά τι τρώει το μπαρμπούνι αλλά πως το τρώει: με παλινδρομικές κινήσεις των χειλιών του 
3  Ο λαγός κοιμάται ελαφρά και είναι σε διαρκή ετοιμότητα. Πρβλ. λαγοκοιμάται 
 
4 Σε αντίθεση με τα άλλα γαμοτράγουδα (πχ. 8) εδώ δίνεται έμφαση στο πλάτος (Φ, Διατομή) και οχι στο μήκος. 



ζωικά παιχνίδια 

9 
 

Μυγιάζομαι 
Ενεργώ σαν να μου έχουν επιτεθεί μύγες. Ο ένοχος που κάνει ανάλογες  χειρονομί-

ες γιατί ελέχθη ότι οι μύγες θα τον υποδείξουν πβλ. Όποιος έχει τη μύγα μυγιά-
ζεται: ο ένοχος προδίδεται από την συμπεριφορά του. 

μωροί κατσίκα 
Ύβρις προς αναιδή γυναίκα. 
Ένας τέτοιος υβριστής καταδικαστώ σε βαρύ πρόστιμο. Ρώτησε τον πρόεδρο «τι 
πρόστιμο θα πληρώσω αν πω μια κατσίκα ‘κυρία’;», «κανένα πρόστιμο» απάντησε 
ο δικαστής. Τότε αυτός λέει στη μηνύτρια «Χαίρετε κυρία!» 

Π 

παίζει το πουλί του 
Αυνανίζεται. Το πουλί του το πέος, λόγῳ σχήματος 

πας σαν τη χελώνα 
Βραδύτατη η χελώνα όπως και το σαλιγκάρι. Λόγῳ του Αισώπου χρησιμοποιείται 
συχνότερα σε παρομοιώσεις βραδυκίνητων οδηγών. 

πηρέ τη σαρδέλα  

προβιβάσθηκε σε δεκανέα. Από το  διακριτικό που ράβεται στο μανίκι και έχει 
μορφή ψαροκόκαλου  

  



ζωικά παιχνίδια 

10 
 

Πεινάω σα λύκος 
ο λύκος το χειμώνα βρίσκει δύσκολα φαγητό και είναι πάντα πεινασμένος και ως 
εκ τούτου επιζήμιος. Τα πρόβατα τα κατασπαράζει βλ. παροιμία «βάλαμε το λύκο 
να φυλάει τα πρόβατα» 
λύκος ονομάζεται και οποιοσδήποτε καταστροφικός και βάρβαρος εχθρός. 
Πβλ. Παλαμά 
“Βοσκοί, στη μάντρα της Πολιτείας, οι λύκοι! Οι λύκοι! 
Στα όπλα, Ακρίτες! Μακριά και οι φαύλοι και οι περιττοί, 
Καλαμαράδες και δημοκόποι και μπολσεβίκοι 
Για λόγους άδειους ή για του ολέθρου τα έργα βαλτοί.»  

Πέρδικα 
Μάλλον για στρουμπουλή γυναίκα με ωραίο περπάτημα και πλούσιο στήθος  
 
Νεράιδες περδικόστηθες 
Στητές και μαρμαροτρχήλες 
ΓΙΑΝΝΗ ΓΡΥΠΑΡΗ –ΣΑΝ ΠΑΡΑΜΥΘΙ 

 
που σουν πέρδικα γραμμένη  
κι ήρθες το πρωί βρεμένη 
ΔΗΜΟΤΙΚΟ 

 
Περτίτζιν εκακκούριζεν  μέσα στο μερσινάτζιν 
 τζ' η λυερή τ' αζούλεψεν που το παραθυράτζιν. 
  
- Πουλλίν νάχα τα κάλλη σου! Νάχα τες ομορκιές σου!  
Νάχα τζαι τες φωνάες σου! Τζαι τες παρπατησιές σου! 
ΔΗΜΟΤΙΚΟ ΚΥΠΡΟΥ 

 
http://www.stougiannidis.gr/hypoglossal/32_perdika.htm 
 

πολύ μυγιάγγιχτος είσαι 
Εύθικτος. Πβλ. Το ευαγγελικό μη μου απτού. 
 

πολέμησαν σαν λιοντάρια 
Από το αρχαίο ουσιαστικό  λέων μσν υποκοριστικό λεονταριον > λεοντάρι 
Ζώο μεγάλης γενναιότητας. Πβλ. Λεοντόκαρδος (Ριχάρδος ο Λεοντόκαρδος) και τη 
φράση κάνει λεονταρισμούς ἤ κάνει το Λιοντάρι. 

Κι αν μασάει σίδερα και κάνει το λιοντάρι,  
στο τσαρδί του ο Κουταλιανός 
τρέμει σαν το ψάρι στην κυρά του μπρος 
αχ πώς τη φοβάται ο φτωχός Κουταλιανός,  
τρέμει σαν το ψάρι στην κυρά του μπρος 
αλλά μην το πείτε κανενός. 
 
 

Ποντικομαμή 
Λέγεται για μικρόσωμη και αεικίνητη γυναίκα  

http://www.stougiannidis.gr/hypoglossal/32_perdika.htm


ζωικά παιχνίδια 

11 
 

Τα ποντίκια πολλαπλασιάζονται με ιλιγγιώδεις ρυθμούς. Μια υποθετική μαία (μα-
μή) για ποντίκια είναι προφανώς πολυάσχολη και αεικίνητη.  

Σ 

Σαν ζώον  
 
Η παρομοίωση προστιθέμενη στην περιγραφή κάποιας ενέργειας σημαίνει το υ-
περβολικό, το άκομψο, το ακαλαίσθητο και γενικά έχει υποτιμητικό χαρακτήρα:  
Τρώει σα ζώο,  
Κοιμήθηκα σα ζώο,  
συμπεριφέρθηκε σα ζώο  
και πάει λέγοντας.  
Αντί της λογίας έκφρασης «κτηνωδώς» 
 

Σαν κουρεμένο γίδα 
Ο νεοσύλλεκτος στο στρατό εμφανίζονταν σαν κουρεμένο γίδα. 
Βλ. διαπόμπευση όπου το θέμα της διαπομπεύτηκες κουράς αναπτύσσεται διεξο-
δικά.  
Το κουρο+γιδο έδωσε την διαδεδομένη λέξη κορόιδο.  

Σαν τα τραγιά 
Κοπαδιαστά όπως τα αγελάδων βοσκημένα ζώα, χωρίς αντιρρήσεις και αντίσταση. 
 

σαν τον κάβουρα  
- Πως τα πας   
- Σαν το κάβουρα δηλαδή κούτσα και στραβά. 

Σκυλάδικο 
Νυκτερινό κέντρο επί της Εθνικής οδού, όπου τραγουδούν υπόπτου καλλιφωνίας 
και ηθικής γύναια. Τυπικό τραγούδι, δείγμα ποιότητας στίχου και υψηλών νοημά-
των:  «μπορεί να έχω περίοδο μα έχω κι άλλη δίοδο». 

Σκυλοβαριέμαι  
Χαρακτηρισμός από τον σκύλο που κοιμάται η κείτεται ξαπλωμένος με έκδηλη έκ-
φραση βαρεμάρας. Το σκύλο- ως πρόθημα δείχνει επίταση. Πχ. σκυλομετάνοιωσα  

Σουσουρἀδα 
ἶυγξ, ἴυγγος, ἡ (ἰύζω)· 1. σουσουράδα, ονομαζόμενη έτσι από την κραυγή της· οι 
αρχαίες μάγισσες συνήθιζαν να τη δένουν σ' έναν τροχό, πιστεύοντας πως καθώς 
γύριζε, είλκυαν έτσι τις καρδιές των ανδρών και τους έκαναν να υπακούουν, σε 
Ξεν., Θεόκρ. 2. μεταφ., ξόρκι, φίλτρο, γοητεία, φλογερή επιθυμία, πόθος για κάτι, 
με γεν., σε Αισχύλ.  
Λέγεται για ζωηρό κορίτσι που «τα θέλει», που «κουνάει την ουρά της». 



ζωικά παιχνίδια 

12 
 

 

Στρουθοκαμηλισμός 
Πιστεύουν, αδίκως,  ότι η στρουθοκάμηλος βάζει το κεφάλι της στο χώμα για να 
κρυφτεί. Φυσικά το τεράστιο σώμα της είναι σε κοινή θέα. Λέγεται στρουθοκαμη-
λισμός κάθε μάταιη απόπειρα απόκρυψης  

σφίγγα 

μυστικοπαθής όπως η Σφίγγα της Αιγύπτου 

Τ 

Τα ζώα μου αργά 
Αυτός είναι «τα ζώα μου αργά»  δηλαδή βλάκας, χαζός.  Δηλαδή είναι βραδύ-
νους, αργός όπως τα ζώα. Το μυαλό μας βέβαια πάει στα αροτριώντα ζώα (βόδι, 
βουβάλι κλπ). 
  
Όμως στην αρχική φράση το «αργά» είναι επίρρημα που αφορά το ρήμα «περνού-
σαν» .Απαντά στο «ΤΡΑΓΟΥΔΙΑ ΡΩΜΑΙΙΚΑ»  του  Arnold Passow με τα στοιχεια 
CCCCLXXXIX a. (489) 

  



ζωικά παιχνίδια 

13 
 

 
Το Ποίημα φαίνεται να είναι λόγια παραλλαγή παλαιοτέρου.  
Οι πρώτοι στίχοι όμως μάλλον είναι οι αυθεντικοί. 
 

τα φόρτωσε στον κόκορα 
πιθανόν να σημαίνει: τεμπέλιασε και δεν μελέτησε και απέδωσε τις ευθύνες (τα 
φόρτωσε) στον κόκορα που δεν λάλησε εγκαίρως. Φορτώνω τον κόκορα σημαίνει 
σηκώνω τον εκπυρσοκροτείτε της κουμπούρας για να δοθεί το Ανακτόριο σήμα του 
αγώνα δρόμου: κοντολογίς προτίθεμαι να το σκάσω, να φυγω . 

Ταυραμπάς  
Ταυρος+αβάς (πάπας) . ο ταύρος είναι χόντρος και μαύρος κατάλληλος λοιπόν και 
υποτιμητικός χαρακτηρισμός χοντρού ιερέα. 

 το απολωλός πρόβατον 
συνήθως λεγεται για το παραπλανημενο παιδι καποιας οικογενειας.  
επλανηθην ως προβατον απολωλος ζητησον τον δουλον σου οτι τας εντολας σου 
ουκ επελαθομην  
Ψαλμοί, 118:176  
 

τον έκανε άλογο 
τον έκανε να τρέχει η να δουλεύει. Από την εικόνα του αλόγου σε μαγκανοπήγαδο 
ή άροτρο. 
 

Τραγογένης 
Αυτός που έχει γένει σαν τράγος. Υβριστικό για ιερείς. 
Πβλ δίστιχο  
Έχεις ερωμένη  
Γερό-τραγογένη 

http://www.newlife4you.gr/readbible.asp?b=19&c=118&ver=2&l=0&v=176


ζωικά παιχνίδια 

14 
 

τρέμει σαν το ψάρι 
παρομοίωση για κάποιο δειλό ἤ άνθρωπο του έχει εκτεθεί σε δριμύ ψύχος. 
η εικόνα από το σπαρτάρισμα του ψαριού όταν είναι πια έξω από το νερό. 

Κι αν μασάει σίδερα και κάνει το λιοντάρι,  
στο τσαρδί του ο Κουταλιανός 

τρέμει σαν το ψάρι στην κυρά του μπρος 
αχ πώς τη φοβάται ο φτωχός Κουταλιανός,  

τρέμει σαν το ψάρι στην κυρά του μπρος 
αλλά μην το πείτε κανενός. 

τσιλιβήθρα 
τό πτηνόν σεισοπιγις η λευκή, κν. σουσουράδα, κωλοσούσα, τσικλαρίδα*2) μτφ. 
έπΙ προσ. κ. 1δ. έπΙ γυναικών, ό μικρόσωμος και κάτισχνος. 
 

Φ 

φέρθηκε γαϊδουρινά 
ο γάιδαρος είναι προτύπων αναισχυντίας πέρδεται και διεγείρεται δημόσια. 
Πβλ. Ο που ακλουθεί γάιδαρο ακούει και τις πορδες του. 
 Η γαϊδουριά είναι η συμπεριφορά του γάιδαρου.  

  



ζωικά παιχνίδια 

15 
 

φέρθηκε σαν γουρούνι 
όμοιο με το γαϊδουρινά. Παγκόσμια παρομοίωση για αναίσχυντο  
male chauvinist pig, porco, porcheria, maiale,  cochon,  

Φοράδα 
Για μεγαλόσωμη γυναίκα με φαρδείς γλουτούς  

Φλώρος 
Κομψευόμενος νεαρός όπως το συνώνυμο πολύχρωμο πουλί. 

φίδι κολοβό 
τα περισσότερα φίδια γίνονται επιθετικά αν τα βλάψεις. Το φίδι του το κολόβωσαν 
είναι επομένως πιο επικίνδυνο. 
Λέγεται για επικίνδυνο και ύπουλο άνθρωπο. 
 

Ω 

ως πρόβατον επί σφαγήν 
χωρίς να αντισταθεί. 
βιβλική φράση από το βιβλίο του Ησαΐα της ΠΔ ως προβατον επι σφαγην ηχθη και ως 
αμνος εναντιον του κειροντος αυτον αφωνος ουτως ουκ ανοιγει το στομα αυτου  

 


	Εισαγωγή
	ΤΟ ΓΛΩΣΣΑΡΙ ΤΩΝ ΠΑΡΟΜΟΙΩΣΕΩΝ
	Α
	Αλογοουράς

	Β
	βγάλαμε λαβράκι
	Βόδι

	Γ
	Γόπα
	γοπαδὀρος
	Γριά καρακάξα

	Δ
	Δες πως κοιμάται το ζώον!
	δουλεύει σα σκυλί
	Δυνατός σαν ταύρος

	Ε
	Έγινε Τσίρος
	είναι γάτα
	έφαγε το ξύλο της αρκούδας
	είναι αητός
	είναι ατσίδα
	Είναι αυτή μια Τσαπερδόνα
	είναι ένα αγρίμι
	είναι ένα σκέτο κοπρόσκυλο
	είναι κότα
	έγινε λαγός
	Είναι ξεφτέρι
	Είναι πολύ ζώον!
	είναι σαΐνι
	είναι τσακάλι
	ελαφάκι
	έχει γαϊδουρινή υπομονή
	έχει μνήμη ελέφαντα
	Εχίνος

	Ζ
	ζαργάνα μου

	Ι
	Ιπποδρομιακιας

	Κ
	κάνει  την πάπια
	κάνει το κουνέλι
	Κλώσα
	κοκορεύεται
	Κοράκια
	κοράκιασα από τη διψά
	Κοταω
	Κουνελάκι
	κροκοδείλια δάκρυα
	κύκνειον άσμα
	Κλωσούσα

	Λ
	Λαγοκοιμάται

	Μ
	μαζεύτηκε όλη η μαρίδα της γειτονιάς
	Μαυρο φιδι που σ’ έφαγε
	μαύρη σαν καλιακούδα
	μελανούρι μου
	μπαρμπουνάρα μου
	Μουλάρωσε
	μου κόλλησε σα βδέλλα
	μου έγινε τσιμπούρι
	μπούφος
	Μυγιάζομαι
	μωροί κατσίκα

	Π
	παίζει το πουλί του
	πας σαν τη χελώνα
	πηρέ τη σαρδέλα
	Πεινάω σα λύκος
	Πέρδικα
	πολύ μυγιάγγιχτος είσαι
	πολέμησαν σαν λιοντάρια
	Ποντικομαμή

	Σ
	Σαν ζώον
	Σαν κουρεμένο γίδα
	Σαν τα τραγιά
	σαν τον κάβουρα
	Σκυλάδικο
	Σκυλοβαριέμαι
	Σουσουρἀδα
	Στρουθοκαμηλισμός
	σφίγγα

	Τ
	Τα ζώα μου αργά
	τα φόρτωσε στον κόκορα
	Ταυραμπάς
	το απολωλός πρόβατον
	τον έκανε άλογο
	Τραγογένης
	τρέμει σαν το ψάρι
	τσιλιβήθρα

	Φ
	φέρθηκε γαϊδουρινά
	φέρθηκε σαν γουρούνι
	Φοράδα
	Φλώρος
	φίδι κολοβό

	Ω
	ως πρόβατον επί σφαγήν


