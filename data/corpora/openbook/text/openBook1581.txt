



















































ΧΡΙΣΤΟΣ ΠΑΛΑΙΟΠΑΝΟΣ
Κατά ασπαράκτων



 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
ISBN:978-960-9545-49-5 
2016 ΕΝΔΥΜΙΩΝ ΕΚΔΟΣΕΙΣ
endymionpublic@yahoo.gr
ΚΕΝΤΡΙΚΗ ΔΙΑΘΕΣΗ
Νικολe-τάκης
Σοφούλη 3,15121 Πεύκη Τηλ.2108020153
www.nikoletakis.gr
e-mail:info@nikoletakis.gr



ΧΡΙΣΤΟΣ ΠΑΛΑΙΟΠΑΝΟΣ

Κατά ασπαράκτων 

ΕΝΔΥΜΙΩΝ



                 



“Στις αγορές πουλάνε ψόφια ψάρια”

                (Γ. ΡΙΤΣΟΣ)

     “Λυπάμαι μόνο ό,τι είναι ακίνητο και άψυχο και δεν μπορεί να αισθάνεται” 

(Γ. ΣΚΑΡΙΜΠΑΣ)





9

ΣΠΑΡΑΓΜΟΙ
 

Μια επικίνδυνη πολιτική πράξη ο σπαραγμός 

“Μα όπου κίνδυνος είναι, εκεί κ’ η σωτηρία φυτρώνει” 





11

Συναυλία σπαραγμού του ποιητή σε μιαν εικόνα;

                                                                          Βουητό 
ό,τι συμβαίνει στο βουητό:  
 
η θάλασσα πλάι στο δέντρο          το δέντρο πλάι στη θάλασσα 
που ακούει τη θάλασσα                 που ακούει το δέντρο 
από δέντρο θαλασσωμένη     από θάλασσα δεντρισμένο 

ο ποιητής που ανεβασμένος μέσα τους 
απ’ το βουισμένο αίμα ολονών ποιημένος 

κολυμπά

                                                             θάλασσα όντας 

και δέντρο  
        στο βουητό με μιαν ερωτική κραυγή διαχυμένος 

το ποίημα που γράφεται 
από ποιητή σπαραγμένο

…

το βουητό                                       
                                                            που ακούει το βουητό·

ανάσα                                                                           αέρας

διευθύνει

(συμβαίνουν κι αυτά)

 



12

Χυμώδης σπαραγμός
των αδικημένων

Ενδιαφέρον;
όχι·
αίμα τους;
ναι αίμα τους ας είμαι
στο κατώφλι του αίματός μου
όντας στα πρόθυρα των αδικημένων προς  
το αδικημένο τους αίμα
να ενωθώ
σπαράζοντας
που αδυνατώ
αίμα τους να είμαι

σπαράζοντας 
και θηλάζοντας
με την ανάστασή τους τον κόσμο
αίμα τους όντας
σαν με θηλάζουν
κατώφλια με θηλάζουν
κι έμψυχο αίμα – μια δυνατότητα 
χυμών
μια δυνατότητα ανθρώπου

ωσαννά αδερφοί μου
Ιστορία η ιστορία σας
Ιστορία η ιστορία μας
χυμών 
ωσαννά 

ας μείνει στους θύτες το ανέραστο  



13

του αληθούς τους καθρέφτη – 
του έντρομου· Ιστορία
κι η ιστορία τους χυμοί μου
αδικημένοι αίμα μου,
Ιστορία κι η ιστορία μας
χυμών. 



14

Ερωτικό (ή φτου ξελευτεριά)
                                                                                  στο Κορίτσι μου
Καταδικασμένοι στον ορίζοντα – 
όχι σ’ έναν ορίζοντα
αλλά

στων όλων το αλλά… 
διαβαίνω την ανάσα σου
σ’ έναν ορίζοντα
ελευθερώνομαι

αναζητώντας μαζί σου 
το πάθος των οριζόντων αγαπημένη
κι ό,τι τους πέρα
ζώπυρο αλλά

εμάς φερ’ ειπείν
δίχως άστρο κυρίους και μάγους
δίχως ορίζοντες ασπάρακτους και δικαστές 
να γεννάμε λευτεριά μου
ανθρώπινα τους έρωτές μας
σπαράζοντας.



15

Λίγο πριν την αυτοκτονία κάποιος γράφει

Ένας έρημος δρόμος· νυχτώνει – κάποιος γράφει
κι ο Άλλος/κρύο
κι αιμοβόρος άνθρωπος/κάποια κραυγή

(καταβοών ο ποιητής αίμα του ξεναγεί)

και χέρια στόματος ταϊσμένα υπεραξία
κι Άνθρωπο: στο κατώφλι του κάποιος το Άλφα αγγίζοντας
τον ήρωα
βουλιάζει
πέρασμα δίχως…
ναυάγιο. Πιο κει

στο ποίημα μέσα
τα ξεχασμένα νυχτολούλουδα
αίμα γεμάτα υγρά και νύχτας αυγουστιάτικο θυμό  
δεν κατανοούν
την έννοια του ναυαγίου οργιάζοντας στο ποίημα τους μέσα·
το γιασεμί πιο κει
χέρια και στόμα/ένα
το λόγο του φωτίζει/τ’ άλλο
μέσα στο ποίημα του

φέγγοντας την απορία: «τί εκεί; μέσα σας ο μισεμένος τόπος»

ο άνθρωπος
και το ποίημα του μαζί (που το αιμοβόρο ποίημα σκιάζει) 
το φούσκωμα
το έμβρυο το ερωτικό: μέσα του έγκυα
τα περιθώρια τούτη τη νύχτα έγκυα θα ηφαιστειώνονταν όλα 
ηφαιστειώνοντας



16

παραδοχές ορίζοντες και δεδομένες χαραυγές
κρύα αιμοβόρους κι απεγνωσμένους υπολογιστές
κέντρα του κόσμου κι ανέραστους παρατηρητές

ώστε κι αναπνοές διαφορετικές

όπου και στόματα χεριών 
εκστατικών: το ποίημα θα αναβλύζονταν
αλλιώς
ο μισεμένος τόπος… Πιο κει

νύχτα – κάποιος παλεύει
κι ο άλλος – κάποιος μισεύει
κι αιμοβόρος Άνθρωπος 
κι αιμοβόρος
με τον υπερθετικό του Απόλλωνα τοκισμένο – κάποιος 
για ποίημα παλεύει
σπαράζοντας
για τον μισεμένο τόπο

τούτη τη νύχτα του ποιήματος στο ματωμένο κατώφλι του 
λίγο πριν την αυτοκτονία 
γράφοντας

τον εισερχόμενο που γράφει τα χέρια του εκστατικά;



17

Άνοιξη ήρα μου ανωμαλιάρα μου θύρα;

Να κάλπαζαν όλα τα φαρμακεία 
στους πρότυπους ετούτους τους καιρούς 
τους υγειονομικούς (αρχοαρχόντων και λοιπά)
όλα να κάλπαζαν
όπως το φαρμακείο του μουνιού σου
σαν με πεθαίνει πίνοντάς με 
εμέ τον αναστάντα τον βαθύρροο υγρό 
των ποταμών σου αμέτρητον 
και του τροπαιοφόρου ήλιου σου του αψύ
και φαγανώτατου ποθώντας ποταμάκια ο ανώμαλος
να τα ρουφά 
να τα πεθαίνει  

όλα να κάλπαζαν

να αφήνω την εποχή πεσκέσι σας 
ξένη την εποχή σας χαράμι ψωμωμένοι
από χαραμάδα να ζείτε
ηδονοβλεψίες σταρένιοι 
το όργιο των εισοδίων μας να μην ευλογείτε 
φάροι θαμμένοι
ακαταπαύστως
πεθαίνοντας
εγώ ο αναστάς υγρός
στο φαρμακείο του μουνιού σου
ήρα μου
απ’ το σιτάρι τους ξέχωρη
ανωμαλιάρα μου εσύ
θύρα  



18

Από που έρχονται τα ουράνια τόξα
                                                                                         της Σοφίας

(μέσα στο ουράνιο τόξο η Γυναίκα που  
γίνεται ουράνιο τόξο αναρωτιέται)

«“Από πού έρχονται τα ουράνια τόξα;”»
γεμάτα σωπαίνοντας τα μάτια του το ουράνιο τόξο

έρχεται το ερώτημά του τραγουδώντας

μέσα στης κατάρας του θεατή το λυμένο πέρασμα
στης ένωσης το άπειρο ορατό

γεμάτα τόξο ουράνιο σωπαίνοντας τα μάτια μου
στο ερώτημά σου σ’ αγαπώ

στο σωθικό τραγούδι εντός σου, ώσπου

στης ένωσης το άπειρο πυρό
τα σπαραγμένα αίματά μας
απαντημένα μας άσματα

ποίημα-ουράνιο τόξο φέρνουν.

(μήνες εννιά μετά την αλλοπαρμένη απάντηση, να ’σου μια 
πορτοκαλοκοκκινομάλλα και γαλαζοπρασινομάτα κόρη 

ασπρούλα φακιδομύτη,
το ποίημα-η Σοφία)



19

Ιουλίου σπαραγμός

Ο πόνος απ’ την πλευρά του φεγγαριού 
εκεί
της υπεροπτικής ερωμένης και της ιδανικής πολιτείας
μια σβησμένη ρομφαία πλέον

τώρα με σένα θηλυκέ μου σπαραγμέ εδωνά
από του ήλιου την πλευρά ο πόνος 
ελευθερία

ώστε κάθε σκήπτρο στο ίαμα παραλυμένο
κι η μανία του σπαραγμένου για ξήλωμα βασιλιάδων
ξεθυμαίνει
καθώς γνωστότερο τώρα πως οι βασιλιάδες ξηλωμένοι 
καθώς ανέραστοι αυτοί
καθώς ο ήλιος…
καθώς το φεγγάρι…

καθώς ο ήλιος αλωνάρης μάς μουσκεύει
και τα χρυσαφικά σου σπλάχνα σπαραγμέ μου 
στα σπλάχνα μου – μαζί 
ρομφαία απειλητική για ό,τι ιδιόκτητο ενδεχομένως

ώστε νάμα – μας μουσκεύει 
και χρόνος του
απελευθερωτικός
εδωνά
περασμάτων
τώρα της έκστασης στον γενέθλιο Αϊ-Λιά μου
που αγγιγμένος μέσα σου σπαραγμέ μου
γνωρίζομαι 
τότες στη γέννα και τώρα όμοια μάλλον



20

με τη γραφίδα του κορμιού μας να αλωνίζει  
σε μιαν υπέρτατη
γραφίδα φτιάχνοντάς την 
περνώντας 
απ’ της δαιμονικής το εφηβαίο
στο ποίημα μας

το σημερινό 
το ηλιασμένο
που αλωνίζει
και θερίζει
το παράλογο των θυροφυλάκων
τις θύρες να ορίζουν – από θύρες ανύπαρκτες
τους αφανίζουμε
αφιονισμένοι
τις θύρες θερίζουμε
ηλιασμένοι
κι αγγιγμένοι
τόσο
που μια θύρα ανοίγει
τόσο γνώριμα και τόσο απτά 
που σε καταπίνει – στο αίμα σου σε καταπίνει
στις μουσικές του

από την άπειρη θύρα περνάς
( “για ό,τι ιδιόκτητο”: αλλού που είσαι, τί να απαντάς;)
θυμάσαι το σύμπαν που είσαι
και χύνεις…

ό,τι μουσική αυτός ο Ιούλης

καθώς αποκαμωμένους ο ήλιος πάλι μας μουσκεύει



21

καθώς το πλέον μας
σπλάχνα μας πλέον σπαραγμέ μου
ποίημα ιστορικό
και πόνος του
από του ήλιου την πλευρά
πραγματικά
μέσα σε ήλιο και φεγγάρι
μια δυνατότητα αλωνιού τους.





23

Ο ΑΣΠΑΡΑΚΤΟΣ
ασπάρακτος, -η, -ο [<στερ. α- + σπαράζω]:

ασπαρτάριστος, ασάλευτος, αμετακίνητος, ανενόχλητος

 





25

Η αυτοαπονομή  
εμφιαλωμένου νερού στο θεατή του βάλτου του (μέσα του  

τραλαλά τραλαλά) 
τον κρούει ακύμαντα 

παρά την βαλτώδη του  
μηχανική του δίψα 

και παρά τις ομοιοστατικές εκκενώσεις του μετά  
το γλιτσιασμένο  

πιόμα των υγρών του 
ή την ανάκρουση του εθνικού ύμνου των βάλτων – 

ακύμαντα· τα αχαμνά του έτσι 
αυτοξεδιψούν δια της βορβορώδους υπάρξεώς τους τόσο 

όσο για να τα κατοστίσουν πετυχημένα 
πρασινωπά κι ασάλευτα 
(ασπάρακτα δηλαδή) 

με το μοναδικό κατόρθωμα (υψίστου ελώδους βάθρου) 
της τήρησης του νόμου που τον φτιάχνει 

αειπάρθενο θεατή του βάλτου του 
(βάλτο δηλαδή ασπάρακτε βάλτε)·

ό,τι πηγή κι ακατανόητο των πηγών της
ό,τι ψυχή κι ακατανόητο των ψυχών της

ό,τι των οργασμών υγρά κυκλώπεια και του επαναστάτη 
οικείο

ό,τι του αιρετικού ποιούσα προσμονή  
του νέου αιρετικού του

και ό,τι  άλλο: παρά-νομα δαιμόνια
σαν τον Αδάμ σε ιδρώνουν και την Εύα

διψώντας και ξεδιψώντας
στο πεζοδρόμιο που λένε κι όπου πουλί 

λήσταρχο αρχόντων βάλτων· και στο αίμα
σαν το αίμα τα πίνει τα δαιμόνια



26

κυματισμένο αιδοίο 
μέσα του να μπαίνεις και σε γλώσσα άλλη

να αναλαμβάνεσαι
και να ζωίζεσαι σπαραγμένος

στη νέκρα μόνο αμέτοχοι αίμα μου
κι αμέτοχοι σε κείνο το νόμο

(βάκχες σου πια δηλαδή ανόητε βάλτε)

 



27

Ωραία οι γυναίκες του
όλες

χτισμένες δίχως ποταμό 

δίχως σπαραγμό

 



28

Αμέτοχος ο ορειβάτης του ίσον του 
του ίσον του
του ίσον του                                                                                

…
αμέτοχος ο ισοκράτης· 

βιβλία λογιστικά χοντρότατα
θεραπευτικά

κι όρη αγγλοσαξονικά καδραρισμένα συν 
μπουκαλάκι αρώματος ιδρώτα κι αδρεναλίνης 

ίσον 
καλούδια

θριαμβευτικά
συρόμενα στην ασφαλή οικεία

των αποτελεσματικών μετοχών και των απονεμημένων 
αγαλματιδίων 
των επίχρυσων

Πλατώνων βεβαίως

προπάντων αρμονία
κατάλληλη κοινωνία

κι αποτέλεσμα: μπορεί
να παραλείπει τ’ άπειρο μα εξασφαλίζει

σωτήριους μονόδρομους
κατάκτηση της κορυφής. Ο άνθρωπος πχ πηδάει για να…
το αποτέλεσμα το έξοχο (με βούλα) στο ίσιωμα το ιδανικό

(που τεχνολογεί)
μια κορυφή

ευτυχία του ορειβάτη
(πηδάει, ναιιι)

καταξίωση: Το!
αποτέλεσμα



29

…πηδάει το αίμα του = αμέτοχός του = αμέτοχος

αμέτοχος του ασυσκεύαστου κόσμου αποκλείοντας
τον πόνο τον διαφορικό

του αίματος την ολοζώντανη γλώσσα που έτερο αίμα 
ανθίζει

σαν υγρά και πολιτικά περπατιέται
με την πληγή του απείρου (του οικείου) ολάνοιχτη

το νόημα να αναβλύζει

[αχ του ζωντανού αιμάτου
και της γλώσσας το ίσον

το ηφαιστειακό: τα τεχνολογημένα ισιώματα
πηδιούνται κι ο ορειβάτης του ίσον του τρέμει

το εύφορο όρος που ατέλειωτα μορφώνεται ανάγωγο
καλώντας τον στη φωτιά του καλώντας τον στο φως του

στη θέα του καλώντας τον
στ’ άπειρο από κει για σμίξη να ξαμολιέται με γλώσσα

να το γεννάει
το άπειρο με γλώσσα

σπαρακτικά μαζί να τραγουδάνε
τον ανεκπλήρωτο έρωτά τους –

αντί του ψάλτη φόβου του ισοκράτης
αμέτοχος του αιμάτου του]

 



30

Αμέτοχος κι ασπάρακτος
ασπάρακτος κι αμέτοχος

νίλα κακιά του πόνου
(νίλα κακιά η αναπνοή

νίλα κακιά του ανθρώπου)

 



31

Αμέτοχος στο πιόμα του
αμέτοχος στο σπέρμα του

αμέτοχός του γενικώς
η μετοχή του σκιάχτρο. Ασπάρακτος λαλεί

στο αίμα του λέει να μπει
ο αέρας σπάει πλάκα
το πουλάκι του κουνεί
κι αυτό πουλάκι χάχα

το σκιάχτρο του φοβάται αυτός
αμέτοχός του ασφαλώς

 



32

Άπαρτος εαυτός
ο φόβος 

(ο ασπάρακτος ξέρει)

 



33

                                                      στο Γιάννη
                          τον χρυσοβιτσινό 

                                                     το νομάδα με το μαύρο πουκάμισο

Αν Γιάννη
Γιάννη τσομπάνη

ομοιόσταση ο άνθρωπος ήταν  
– ναι, ομοιόσταση, καλά ακούς– 

καθώς ο ασπάρακτος
μηχανισμός

με δύο ή τρία μέτρα λαμπάδα αναλόγως του φόβου

αν, λέω, Γιάννη
Γιάννη τσομπάνη
– εεεϊ Γιάννη –

της Πίνδου αλάνι
γεροντοπαλίκαρο

αν, λέω, ομοιόσταση ήταν

πώς Πίνδος θα ήσουν
και κρασί

χείμαρρος και κορυφή
της τζιτζίκειας έκφρασης της αγάπης

εκτροπή
και χρόνος επερχομένων

σωθικών σου παραδομένων
μέσα στην Πίνδο τώρα στα λευκά

χωρίς εκεί την παγωνιά
στα σκέλια μέσα της Τρελής σου

που ανέβα φωνάζει
η διάνοιξη κράζει

να εκραγεί



34

κι έτσι πιο μέσα
– άτιμη Πριγκιπέσσα – 

Πίνδος μαζί –
τί μηχανή, ομοιόσταση και κουλτούρα;

το σώμα κουλούρα
χιονοστιβάδα φρικτή
στων οχυρωμένων υνί

συνείναι η ψυχή
όλα τ’ ανοίγει

και θάνατο μαζί

μέσα στην Πίνδο τώρα στα λευκά
χωρίς την Τρελή… μιαν άλλη παγωνιά

ζεστή μες στην αγάπη μέσα
– άτιμη Πριγκιπέσσα – 

πουκάμισο μαύρο στήθος λευκό
κιβούρι Τρελής
κιβούρι σαλό

που ανέβα φωνάζει
η διάνοιξη κράζει

να εκραγεί
πάρ’ τη φλογέρα
σούρα το “πέρα”

πήγαιν’ εκεί
Πίνδος μαζί,

αχολογάει η πνοή
νεκρή ζωντανή

χαρμολύπη κι αυτή!
τί μηχανή;



35

εϊ Γιάννη
Γιάννη τσομπάνη

της Πίνδου μελάνη
πώς να σε πιάσω

ομοιοκατάληκτα να πετάξω
δίχως κατάληξη απ’ το κέντρο μου πέρα

από δώ απ’ της παγωνιάς τη φοβέρα
και Πίνδος να γίνω

και κρασί

μα αλί
εγώ όχι 
όχι εκεί 

με μελάνη μόνο
έστω καυτή

λόγιος· 

ασπάρακτος ουχί;

 



36

Αμέτοχος της μουσικής
τα εμβατήρια θηλάζουν

πάθος στο βήμα του αυτός
οι κεφαλές του κράζουν

χαϊδεύει αυτός τις κεφαλές

«κανόνας αντί πάθους
στο διάολο οι ανατολές
εγκυμονούν του λάθους
σειρήνες πολυγαμικές» 

τα φτιάχνει τα κοράκια
μαύρα τον ενεργούν αυτά

χωμάτου τα χαδάκια

 



37

Πού τύχη για κάτι θεϊκότερο (μιαν ονείρωξη έστω)
η εκπλήρωση του ονείρου 

του ανέγγιχτου
του άλφα με τόνο

του θεού
του ασπάρακτου

αστού

η τύχη ου
(και τ’ όνειρο φου)

σαν γονυκλισία κι ασπάρακτο αίμα το ένα του αίμα·
και τ’ άλλο του το σκοτωμένο

(των σκοτωμένων του αλλόθρησκων πχ πα’ στα στεφάνια
    των αγίων του)

ιδιοτελές ορμάει
στο άλλο του το ζων μνησίκακο
κι αυτό στο άλλο το καλύτερο

και στ’ άλλο αυτό
και τ’ άλλο στ’ άλλο…

σαν αίμα του –όπως μιλάει η φύση– όλα τα αίματα 
στο αιμοβόρο αίμα του για σκότος κανονίζονται –

κατσαρίδα το αίμα του
καταυγάζει το προδομένο σώμα

το τρομοκρατημένο που στο σκότος ξέρει
σαρξ εκ της σαρκός του
ο ανταγωνιστής αντίκρυ
του υπονόμου όμοιος

ασπάρακτος
αστός.



38

Ο νικητής εντέλει 
του εκπληρωμένου ονείρου του

ο τρισμέγιστος πια νικητής
κύριος του αίματος και του ονείρου

θεάται

σκότος
δίχως αίμα
κατσαρίδα

θεάται
αντίκρυ

αίμα
όλα τα αίματα

βλέπει
στο εκπληρωμένο του όνειρο

και βλέπει
αντίκρυ

πάντα αντίκρυ

τον απέραντο σπαραγμό του ποιητή· στο αίμα ρέει 
του σύμπαντος

σ’ όλα τα αίματα –όπως μιλάει η φύση–
ματαιώνοντας νικητές θεούς κι ασυνέχειες άλλες

καθώς είναι 
του σύμπαντος το αίμα
και τ’ αγγεία του είναι

κι η καρδιά του
κι ανελλιπώς η ηδονή του –

την βλέπει
ο ασπάρακτος

αστός



39

την ηδονή την βλέπει
ανέγγιχτος στην τρισμέγιστη περιουσία του

μόνο την βλέπει στο εκπληρωμένο του όνειρο·
πού τύχη για κάτι θεϊκότερο (μιαν ονείρωξη έστω)

η τύχη ου
και τ’ όνειρο φου

το τρομοκρατημένο του σώμα ξέρει

 



40

Ασπάρακτος κι αμέτοχος του σωματέμπορά του 
που τ’ όνομά του φέρνει

 



41

Αμέτοχός του ασφαλώς
η μετοχή του τάφος

στην τηλεόραση την βλέπει
μ’ αίμα προκάτ γεμάτος

 



42

Οθόνη είναι – το καμαρώνει
ευνούχος θεατής

καμαρώνει το έργο του
της μόνης επιθυμίας του

να είναι
οθόνη

ευνούχος θεατής

 



43

Αμέτοχος της μουσικής κι ανώτερος  
κομπάρσος των σπλάχνων του 

διαχωρίζοντάς τα
απ’ τον αυλό του

έως τους ανώτατους στρατοπεδάρχες ρυθμούς
τους ομοιοκατάληκτους 
σε τραπεζίτη Απόλλων

(αρχές 21ου αιώνα και μετα-ώχ
και παρα-ώχ 

κι ο Μαρσύας παρα-γδαρμένος)

 



44

Στην καρδιά του μέσα ο ανδριάντας της καρδιάς του
(νεοχριστιανικής τεχνοτροπίας δούναι και λαβείν)

επιδεικνύει
ως νέος Μωυσής 
τις περιβόητες

“seven habits of  highly effective people”
(με λήμμα στην wikipedia βεβαίως)

κορδώνεται αυτός (συμμορφωμένος πάντα)
κορδώνεται η πέτρα

φουσκώνει ο ανδριάντας
εξαπλώνεται

στο στόμα στα χέρια στο συκώτι (πάρ’ τα αετέ του Δία)
κατισχύει της παραδοχής του αίματος που κάποια λέξη 

αγάπη
τόλμησε

διαβαίνει από τα μάτια
ένδον στο κεφάλι (προπάντων εκεί· άνθος 

ο ανδριάντας στο κεφάλι)
κορδώνεται
εξαπλώνεται

(πού σπαραγμός
μέσα στον ανδριάντα του που λατρεύει;)

κορδώνεται η πέτρα
εξαπλώνεται: πλέον

στα παρολίγο αγγιγμένα του
σε κάποιον παρολίγο διαχυμένο εαυτό που κάποια λέξη 

αγάπη
με αίμα θα τολμούσε

μα εξαπλώνεται…



45

 Αμέτοχος του περάσματος της μουσικής
στα έξω σπλάχνα του κόσμου και στα μέσα του

(σ’ αυτά
που όλα  

που όλα υπονομεύουν
 σύνορα αμβώνων 

και φάρους δυτικούς 
και φάρους ανατολικούς

κατακλυσμιαία φτερουγίζοντας στα μουσικότερά τους)

 



46

Αμέτοχός του ευπρεπώς:
μίτρα για προφυλακτικό

χρυσοποίκιλτα απ’ έξω σου
Κύριε χύνει

 



47

Το ζαχαροπλαστείο του
των καταρρακτωδών αναστολών 

της γλύκας των χυμών στα ασύνορά τους
το ζαχαροπλαστείο του 

και των αυτοστεφάνων του πα’ σε γλυκοκτηματάκια-θρόνους

το ζαχαροπλαστείο του
μέσα στη φυλακή του·

παράλογό του

το λιγότερο 
που “God Save the King” τραγουδώντας πχ

μέσα στα σύνορά του
άφοβα έτσι 
σωσμένος

ψυχή κατασκευάζει ζάχαρη
ψυχούλα του ουρανίσκο

να νιώσει ο βασιλιάς
θεός

μέσα στη φυλακή του
τί τσαμπουνάν απέξω 

οι άλλοι με ψυχή

 



48

Ασπάρακτος
λόγος;

ο λόγος του
δίχως του

ο λόγος του δίχως μας
αυτό που δεν απορρέει

κι από τον εαυτό του δεν
αυτό που δεν δονείται

κι απ’ την ψυχή του δεν
τίποτα

εξάντληση της ζωής στην εξουδετέρωση των απειλών της
και του θανάτου σίχαμα  

(τίποτα, σύνορα ο θάνατος  να λιώσει να σπαράζει η ζωή)
τίποτα

καμιά πηγή – πάει
πετάξαν οι πηγές (ο δίχως του… χαμπάρι)
κι οι πηγές των πηγών καρδιές πνιγμένες

ψυχές ματαιωμένες

τίποτα
ο λόγος του

δίχως του λόγου τα υγρά
δίχως τη ζύμη της απόστασης εχθρό

τίποτα
λόγος συντεταγμένος

ά-πορος
πολλά τα ψωμιά του

ίδε:

ιδανική θερμοκρασία, ιδανική εκπαίδευση, ύπνου σφυγμοί 
ρυθμισμένοι (αντιερινυακό), τράπεζες λίγδα και άλλη λίγδα ροζ 
χρόνος ονείρου ροζ, αυγής lexotanil, αγνάντιο ποταμού, τηλε-



49

όραση, ανθο-δοχεία, καναπές, peppa pig και άλλη λίγδα ροζ, 
μερωμένα γεννητικά, Χομπς, έχος και πάλι έχος και πάλι 
Χομπς, συνοριοφύλακες, Ούριζεν ανταγωνιστικοί, στρατός, 
αστυνομία, και άλλο έχος, εξοχικό και άρλεκιν, Μωυσήδες, 
σωφρονιστικά καταστήματα, νόμιμοι απαγχονισμοί, νόμιμα 
χύσια, οίκοι χρυσού, οίκοι Χριστού, managers, stars, 
υπουργεία πολιτισμού, best sellers, επίσημες αναγνώσεις 
(πχ ecce homo), θεός, παναγιώτατοι, μεγαλειότατοι, 
μακαριώτατοι, εξοχότατοι, επί, και πάλι θεός, επιστήμη

και βεβαίως
ανθρωποάλεσμα ροζ
και μαγιά κάλπικη

πολλά τα ψωμιά του…

 



50

Αμέτοχος και γενικώς:
ματάκιας μάτι παίρνει

την ιστορία που τον σέρνει
στα γόνατα οικειοθελώς

 



51

Γρασάρισμα
για τον ασπάρακτο λόγο του

χάνοντας τον καιρό των σωθικών τον κόσμο χάνοντας 
στον τέλειο του εγκέφαλο δίχως έτερο κόσμο προς έρωτα 

χάνοντας το χοροχορό των δέλτα των αγγείων 
και το θάνατο χάνοντας

και δώστου γρασάρισμα

λήψη αντάμα αντιβιοτικών 
για τη σπίθα που δε σβήνει – 

δε σβήνει δε σβήνει
δε σβήνει η απωθημένη γνώση της ψυχής

δε σβήνει του σώματος η παπαρούνα δε σβήνει
του σώματος ο ασύνορος άλλος ποθητός ναι σώματος ενός

η απωθημένη γνώση του σπαραγμού
δε σβήνει δε σβήνει

και δώστου γρασάρισμα
μέριμνα καλολογική, μπάκα ακαδημαϊκή, εγκέφαλος τέλειος

ταχύτης μηχανής υπολογισμένη
προς αποφυγή λοξών απαντημάτων

και δώστου                                                                                          
…

γρανάζι γραναζιού
ως την Ιδέα του γραναζιού που στο αίμα του ζωντανεύει

μηχανή μηχανής
ως την Ιδέα της μηχανής που στις μούσες της τον παρασέρνει

αυτοκινούμενος στην ακινησία του  



52

δίχως έτερο κόσμο προς έρωτα
αμίαντος μια σπίθα μέσα του να φοβάται έξω

 



53

Αμέτοχος της Ευδοκίας

 



54

“από-κληρος”:
ένα ποίημα

στον κόσμο σου
ασπάρακτε·

δύσκολο
στην αφή

και στον ήλιο του
αβάσταχτο

στο πάθος του
όντας
μάτι

και θεαθέν
σύμπαντος

βάσανο
στην ανάγνωση·

δεν το’ χεις

ιδιοκτήτη.

 



55

σπαραγμός
ναι

ξέρει τι σημαίνει
ο ασπάρακτος

κι όμως…

 





ΚΑΤΑ ΑΣΠΑΡΑΚΤΩΝ





59

Τους Αίαντες μαγαρίζοντας

Όπως οδηγούν
νομίζουν ότι οδηγούν
και ιστορούν
με τον καθρέφτη των αδικημένων κραυγών
με τον ορίζοντα των δικών τους δοξαστικών
πλησίστιοι περήφανοι που πνέουν όλες τις αναπνοές
(αέρας στα πανιά τους)
κι ασπάρακτοι που ασώματα τις πλέουν
λογίζοντας αγάμητοι πως κέντρο αυτοί

το υγρότατο  

υγρότερα μέσα τους εν τη ξηρά ψυχή αγωνιώντας
με τον καθρέφτη των υπολειπόμενων
με τον ορίζοντα των υπολειπόμενων

αναπνοών

άπειρες πνέοντας
αδικημένες κι αγέννητες ακόμα και νυν απορημένες

παρασυρμού:

γκρεμών πανηγύρι
υπαπαντή ηγουμένων
ερείπια επί ερειπίων
θρόνοι επί θρόνων…

πέφτουν και πέφτουν



60

των ασπαράκτων οδηγών τα σωθικά βαθαίνουν
στεφανωμένα τους γκρεμούς τους
δικαιοσύνη
γίνονται 
γκρεμοί 

γκρεμούς οι ασπάρακτοι γαμούν
τρελαμένοι
που πνέουν όλες τις αναπνοές
και τις υπολειπόμενες μαζί
κι οδηγώντας
νομίζοντας ότι οδηγούν
κι ιστορώντας (ως νικητές of  course)
στεφανωμένα τα αγύριστα σωθικά τους
δοξαστικά τους

ενώ αναπνοές υγρές



61

(Ν)τροπή

Άνθρωποι κι εσείς

που μπήκατε από τ’ ανέπαφα υγρά σας 
και τα ζυγισμένα σας όνειρα
(από τον κατορθωμένο σας θεατή γενικώς)
στα σχήματα των κεντριών –  το κεντρί 
φυτρωμένο σας 
μνησίκακα
καρδιάς θολής

άνθρωποι κι εσείς
κεντριά

εισχωρώντας εν τη παραφορά των υπολογισμών σας
στων αλλονών την ηδονή
εκτοπλάσματα εν χολή
δηλητηριώδη

την άλυτη άλγεβρα των ζουμιών
με την τροπή σας 
άνθρωποι
αλλιώς 
ξεκάνοντας.



62

Αυτοϊκανοποίηση

Ο Κέρβερος γελά με την επιστήμη
ο σεισμός αναπάντεχος γελά
γελούν οι αμυγδαλιές των υπο-νόμων (ορθολογικότατα)

το σύμπαν γελά με τις αποφάσεις
η ατυχία μας ανέσπερη γελά
γελούν οι αποκλεισμένοι ναοί (κβαντικότατα)

οι ασπάρακτοι δεν γελούν
ως θεοί δημιουργούν: με σώας τα φρένας
το χέρι της επιστήμης τους την έβδομη μέρα αποφασίζουν
αυτοϊκανοποιημένοι

την επομένη
ασπάρακτοι πάλι
από αποκλεισμένους ναούς.



63

Πόρφυρας  
(προεξέχουσας της κεφαλής των ασπαράκτων)

Με της πατρίδας τους επίορκους σαν δημιούργησαν  
τον όρκο πως αισθάνονται
στις ανάλατες θάλασσές τους ρίχνοντας λίγο αλάτι
κι έναν πυθμένα δέοντα να εξέχει η κεφαλή τους
αρχή υπέρτατη επίκληση στον όρκο

στη θάλασσα που δεν είναι ανάλατη
με τους επίορκους
σε τί να ορκιστούμε (που χρεία πια) 
ανθρώποι στην πατρίδα πως κολυμπάμε;

στον Πόρφυρα, στον Πόρφυρα Διόνυσ(ι)ε υπερεθνικέ; 
ορκίζεται 
στο αίμα του αυτός πως Πόρφυρας αέναα να τον         

εμπιστευτούμε 
στ’ αλάτι της η θάλασσα: πως επιπλέουν οι επίορκοι 
που δημιούργησαν τον όρκο
ασπάρακτοι – οι επίορκοί της

στο κύμα της ορκίζεται
σε τούτ’ τη θύελλα των επιόρκων
να είναι
θάλασσα  
θυέλλης
Πόρφυρας
γαλάζιος
τον τρόμο γνωρίζοντας της νεκρο-κεφαλής  
στους ασπαράκτους
(την πατρίδα στους σπαραγμένους).



64

Άψυχο πάθος

[ Άψυχο πάθος των βουνών
δεν υπάρχει
μήτε της θάλασσας σαν ξεχύνεται
το βουνό
ποτάμι υγρό να μπήγεται στην ψυχή της
να φουσκώνει αυτή
κι ύστερα κύμα να γλείφει το βουνό
στις ρίζες του και πιο ψηλά

υγρά στην ψυχή τους

που ποτάμι και κύμα πλημμύρα
αστάθμητη λύρα
γλώσσα απτή
μαζί
στον ήλιο μπήγονται που ’ναι ψυχή και δη
φαλλός δροσάτος 

και γι’ αναγνώστες-πρώην θεατές
καιόμενους νυν αποκριτές
που σπαράζουν στο ξάνοιγμα των υγρών τους
συνάνθρωποι ήλιοι
μες στην ψυχή τους μέσα]

Τ’ άψυχο πάθος των ασπαράκτων σαν πίνουν τα υγρά τους
δίχως ποτάμι δίχως κύμα
καμία γλώσσα
και δίχως ήλιο
τ’ άψυχο πάθος των ασπαράκτων  
ορθογραφία αξόδευτης ορμής
ξοδεύει τάφους.  



65

Εις τα κείμενα όταν ο ύμνος είναι εδώ

Οι εύ-λογες γεφυρώσεις τους
στον αδιάστατο δρόμο του σύμπαντος έρωτα 
αποπλανούν τα σώματα του δρόμου·
ώστε διαστάσεις κι αξιώματα φτιάχνουν τη μουσική 
 
«μεγαλειότατα κείμενα μήπως κι αυθέντες φύσης υμνωδοί;»
αναλαμβάνει ο ανθός του ανοίκειου ποταμού:

με το σώμα του δρόμου σπαράζει
στον αδιάστατο δρόμο
συνουσία
θεμέλιο
αβύσσου
έλεος 
γιορτής

«ύμνος αυτός» χτυπά ο ανθός του ανοίκειου ποταμού

ο αδιάστατος δρόμος αλόγιστος στα σώματά του
με την αγεφύρωτη άψα του τρέχοντος ποταμού

«ύμνος κι αυτός» 

κι ύμνος οι ασπάρακτοι;
πάνω στις τέλειες γεφυρώσεις τους
έντρομοι:
μια γεύση φευγαλέα σπαραγμού
η μεταλαβιά φουσκωμένο ποτάμι
τους φυτρώνουν βυζιά
τους φυτρώνουν τα στόματά τους
μια γεύση φευγαλέα σπαραγμού



66

περίπατο οι διαστάσεις τους
οι καταθέσεις τους περίπατο
τα κείμενά τους  
όλα

η μεταλαβιά φουσκωμένο ποτάμι
το σώμα της θάλασσα
η θάλασσά της σκοπός
ο σκοπός της σώμα

του αδιάστατου δρόμου…

«τί δρόμος;» βουίζει ο ποταμός ολούθε φούσκωμα
«τί ποταμός; τί διαστάσεις; ας μαζευτούν τα κείμενα 
στην επικράτειά τους
ο ύμνος αλλιώς

αδιάστατος και ζωντανός
ολούθε φούσκωμα
σπαρακτικός» χτυπά ο ανθός



67

Μεσαίας τάξης μέθ(εξ)η (δεξιόστροφα)
                                                 “Μισώ τους αδιάφορους”  (Α. Γκράμσι)

μεθώντας κατά λάθος (μια Κυριακή πρωί πχ):

« νόημα στο κεφάτο τσαμπί από σκήπτρο
και μεγαλοπρεπής άρχων προσήμου επί της δίψας των 

κολασμένων; 
ποτέ των ποτών 
ποτέ
άι στα ασπάρακτα κορμιά
στο διάολο άιντε
ου να χαθείτε ανώτεροι οδηγητές 
να ξεστρωθούν τα κόκκινα χαλιά
οι πρόδρομοι οι ιερώνυμοι τα άνωθεν χαρτιά τους
να ξαναπελαγώσουν
στο ιστορικό προσπέρασμα χαλάλι τους
και λίγο ζωντάνια έτσι·
κι οι φτασμένοι που τις πρόκριτες απαντήσεις ρωτούν
να ξουρανιστούν 
εδωνά στο πάθος να εκπλαγούν
που οι μέθες θα ξαναμοιραστούν· όλα κι όλα
ουρλιαχτό μεν
πληρωμή κάποτε δε
κι ας διαφωνεί η Ελβετία

και ο οίστρος μου
θείες κοινωνίες υπογράφοντας –

μνήσθητί μου Κύριε όταν έλθης εν τη βασιλεία Σου»

αυτά και:

 «προσήλιο για τα χνάρια μου που εκλέγουν τα χνάρια μου   



68

      να μπορώ να υπάρχω
κι ας σκιάζει αίμα μου 
πως άρχω
παρά μονάχα το κεντρί μου
κι ας σκιάζουν όνειρα 
πως σμίγω
μαζί μου σμίγω
το κεντρί μου σ’ εμέ που μπήγω – μ’ έναν 
απόκοσμο αντίλαλο βαθιά, πως σμίγω
στα εκχυλίζοντα στήθη
ενός στήθους που και φευγάτους μας περιβάλλει 

κάλλιο λοιπόν θύτης ηλιόλουστος
στο κατόπι μιας Ιφιγένειας να τραγουδάω

παρά των μυστικών θύμα εγώ
να πονάω»

και συνεχίζει σε ολοφάνερο ποίημα
εκστασιασμένος

το ξάναμμα ψυχής
που ορθοποιεί τον ξομολόγο να ξομολογηθεί

συχώρια-αντίδοτα να ζαλωθεί

κι άθελα ακόμα συνεχίζει 
τη μαγεία 

πως βγαίνοντας απ’ το πένθος του μυημένου
η τέλεια αιτία του έρωτα

πάντα μια τελειότερη προηγείται–

ξοπίσω της τώρα
στο ΚΕΦΑΛΑΙΟ-ποίημα μυημένος

ανοδικά ονειρικά



69

στην Ελβετία
ωωωπ…

στο τελειότερο του ύπνου μετέχων.

Και στην πολυθρόνα ξεζαλισμένος (νύχτα Κυριακής πχ):

«άκου “να ξουρανιστούν”!»

στις ειδήσεις βλέποντας
τα άγια του κτήματα

(τέλη αιώνα εικοστού)



70

Αντίθεση

Μεταλαβιά
γεμάτο το στρατόπεδο κερδώο
μεταλαβιά

δίχως κανένα σώμα (πλην ασπάρακτων ιδεών)
που πρέπον λειώμα
το σώμα
από μεταλαβιά
οι πρόσκοποι εντός γνωρίζουν

αγάλλονται οι αρχιερείς
προϋπάρχοντας – “εν αρχή ην ο Λόγος” –
οι επιτελείς φέρνουν στον ίσιο δρόμο τη μοίρα του χρόνου
με το μολύβι της Ιστορίας φτιάχνουν μελάνη κανονική
ανεξίτηλη
καθαγιάζοντας των αρχιερέων τα ματωμένα υγρά τους:
μεταλαβιά

λόγος σύνορος
σκοπιάς και φόβου
που εν αρχή 
οι Αρχές μεταλαβαίνουν
«κι ο χωροχρόνος» εκείνοι ισχυρίζονται

μα ένα αγιάτρευτο πιοτό 
διαβαίνοντας τον αφαλό
πιο ξωτικό
αλλιώς μεταλαβαίνει
τον κατάδικό τους χρόνο τον αφίλητο ξεστρατίζει
λύει τα σώματα
τους ξομολογιέται



71

κι αμέ τα ωκεανίζει
  
μεταλαβαίνονται  

τους ασπάρακτους αρχιερείς ξεπαστρεύουν
και μεταλαβιά-σπαραγμός
πορεύονται 

μεταλαβιά  
γεμάτο το ποίημα του κόσμου
μεταλαβιά μετά του αγιάτρευτου πιοτού του



72

Αλλοπαρμένοι οι ασπάρακτοι;

« μια αιώνια γέννηση της αλήθειας
πάνω στην υπέρβασή της στον ζώντα σπαραγμό»

κι αντάμα
σφραγίδες δήθεν θεϊκές-καρκίνοι
ιστορίες ασπαράκτων αλάθητες 
κι ανανήψαντες από πόνο
αλλο-παρμένοι
 
κι Ιστορία πλημμυρισμένη (παρόλα αυτά)

πώς ένοχός της να ελευθερώνεσαι πολιορκημένος
στα βάθη του έρωτα να τελειώνεις
να καίγεσαι αλλοπαρμένος 
στα βαθύτερα έπειτα πιο ζωντανά να ξανακαίγεσαι 
κι έπειτα πάλι
πιο ζωντανά
πιο ζωντανά…

ο σπαραγμός είναι μια λύση
πάνω στα κατακάθια των αυνανισμών
και αναμεταξύ των ξένων· ζυγώνουν
οι ξένοι
ολοένα ζυγώνουν
σαν βίος το βύθισμα μέσα τους – πόνος

πόνος είναι το ξένο 
και ξένο ο πόνος 
μέσα τους στον ζώντα
σπαραγμό στον έρωτα
αλλοπαρμένα τα βάθη πετάνε



73

κι έτσι ένα πουλί πετούμενο λεύτερο

που κελαηδά:
«μια αιώνια γέννηση της αλήθειας
πάνω στην υπέρβασή της στον ζώντα σπαραγμό»



74

Από το μήλο να μπεις στ’ ακρόμηλο…

Από το μήλο να μπεις στ’ ακρόμηλο
από τον όφι στο ακρόφιδό του
και μ’ άνοιξη απ’ το σύνορο στο άγραφο να μπεις big bang του:
ιερωμένη ανάσα 
(ασπάρακτοι, αναγούλα;) 

στις άσωτες γλώσσες εκεί χώσου ούρλιαξε
ξεγέννησέ τες 
ανάπνευσέ τες
γίνου
ανάσα νέα
τ’ απόγειο της σκέψης και το προσήλιο του σώματος
το τέλειο των ατέλειωτων ποιημάτων των περιθωρίων
το αντίδωρο των εξορισμένων πατρίδων 

ανάπνευσέ τες
σπάραξε

ποιον ήρωα στην κατάργηση εκεί των ηρώων;

(ασπάρακτοι, καρδιάς σας ελώδους ανακοπή;
στο μήλο στον όφι στο σύνορο
στον παχυλό Πατέρα Σας που ήρωα τον ανθίζετε 
να σας ανθίσει νόμιμους, 
ασπάρακτοι, ανακοπή;)



75

Άλλος κόσμος

Να μπορείς
να βαδίζεις στις θάλασσες και να κολυμπάς στα βουνά
κι όμως στο κτήμα σου 
να μετράς βουνών και θαλασσών τον κεφαλικό τους φόρο
ή να φωτογραφίζεις παιδιά της πείνας
στις γερασμένες τουριστικές σου εξορμήσεις στον άλλο σου 

κόσμο

είν’ άλλος κόσμος
όπως το λες 
κολυμπώντας στην πισίνα του κτήματός σου
χωρίς ποτέ το νερό να το διψάς
ποτέ να το γνωρίζεις
ποτέ να το ξεδιψάς

ασπάρακτος
κι άρχων
μα ανήσυχος
που άλλος κόσμος.



76

Μεταγραφή ποιήματος  
(με την απόσταση των ασπαράκτων απ’ τη ζωή τους  

να δείχνει τον ευανάγνωστο ρυθμό)

Η τελειοποίηση των γεγονότων στη γλώσσα
σακατεύει το ποίημα τους
δες 

στο χνούδι της λεύκας που δαιμονικά ταξιδεύει  
μ’ αμέτρητο αγέρα
την αναπνοή σου να συμβαδίζεις
από εμπασιές 
που πας σπαραγμένος 

δες
όταν ανίδρωτος πια
των γεγονότων 
την μεταγράφεις (να σε τελειοποιεί αχ
κείνη η ηδονή του σπαραγμού)
όταν εκείνη την αναπνοή έτσι την μεταγράφεις, δες:

“Η τελειοποίηση των πραγμάτων στη γλώσσα σου
σακατεύει το ποίημα τους

νιώσε   
τις πηγές που ταξιδεύουν στο γίγνεσθαί σου να τους κάνεις έρωτα
ηδονικότερε
γεννώντας γλώσσα
και γεννώντας…

αντίς στη γλώσσα σου μετρημένα
πέριξ εκστάσεων (κι εντός ασπαράκτων;)
να το παλεύεις



77

το ποίημα σου για την αναπνοή να το παλεύεις
αγωνιώντας
τίς ει
εκεί 
αμέτρητα
η εμπασιά σου τίς
πώς τελειοποιημένος ταξίδι να μπορείς;
με την απόσταση των ασπαράκτων απ’ τη ζωή τους 
να δείχνει τον ευανάγνωστο ρυθμό”.



78

Μ’ έναν θεό ο καθένας κι έναν μεταμοντέρνα

μ’ έναν θεό ο καθένας στην άνωθεν ορθοτοπιά – 

                           άνω παρά την ξύδι εποχή των πεζών τα επιτελεία συνεχίζουν να
λαλούν –

       
ό,τι υπογράφει άνω δεν είναι αετός –  

άνω κάτω ποιείν –

άνωθεν κάτω ορθοτοπιά: μ’ έναν θεό ο καθένας κι έναν –

ορθοτοπιά: ασυνέχεια ποιητικού σώματος στο γραμμένο σώμα –

(το γραμμένο σώμα κόσμημα στο θρίαμβο των ποιητών) –

ορθοτοπιά: οι στίχοι δεν στάζουν ιδρώτα –

(οι στοίχοι στάζουν χαμένη μουσική) –

ανάμεσα των στ(ο)ίχων η επιθυμία στέρφα ποτίζεται –

μ’ έναν θεό ο καθένας (ε αυτόν) κι έναν
σύγκλιση καθρεφτών κι ειδώλων στο Mall –

Η ΔΥΣΗ ΣΤΟ ΚΑΜΑ ΤΗΣ ΖΩΓΡΑΦΙΖΕΙ

δηλητήριο στον Σωκράτη
δηλητήριο
και Σιβηρία στον Μαρξ

ΖΩΓΡΑΦΙΖΕΙ



79

ο Friedman μ’ ένα Του (του Friedman)
κομμάτι ομφάλιου λώρου στο φυλακτό του
προστατευμένος από ανταγωνιστές

                  homo economicus-θάνατος στους ασύμφορους

υμνούμεν Σε επιλογής Του Υιέ:                 

                                                   homo sapiens 

τα διαφωρικά παιδιά μου                                     
τί θα ζήσουν                                                
με την αρετή του διαρκώς απόντος αιμάτου      
και του στήθους του πλαστικού

στο διαμέρισμα αναμένοντας
κάτι

ο σεισμός
δεν είναι θεός
γιατί δεν υπάρχει, λένε οι νέοι θεολόγοι,
σεισμός

άνωθεν ορθοτοπιά καθορίζοντας ναι
τις επαναστάσεις κι αυτές 
στους μεταθρόνους
καπιταλιστικές

ευλογία Κυρίου

μ’ έναν θεό ο καθένας – πού πας ανώμαλε ’σύ;



80

στην πρωτότοκη αφήγηση τού εσύ πλέον μια προτομή
νεκρή κι αυτή σιωπή·
πλέον σα μουσική 
(τί οιμωγή;)
η δευτερότοκη αφήγηση τού εγώ  

πού πας ανώμαλε ’σύ; 

η πόρτα που χτυπάς από πόσα αγγιγμένος 
ένοχος στη θεία τραπεζοσύνη (υμνούμεν Σε Bankness)
είναι του εξομολόγου
του άνωθεν καλέ
παντού που είναι
ευλογία

άφεση αμαρτιών, τα ρέστα στη συναυλία της Madonna

πώς να μην λαλήσει ο ποιητής;
στην ιδιωτική τηλε-όραση της ορθοτοπιάς (του)
ριγμένος
κι απένταρος
θα 
ναι θα
αυτοκτονήσει

στο διαμέρισμα πιο μέσα 
πηδώντας
στο είδωλό του πιο μέσα

μεταμοντέρνα



81

στο κάμα της δύσης
τον δραπέτη Σωκράτη της μόστρας βλέποντας (ταινία)
και βέβαια το Matrix

από πόσα των παρεκκλίσεων  
ανέγγιχτος ευτυχώς του κι ασπάρακτος.



82

Αποδόμηση

Αποδόμηση των χυμών σου
(της ευτυχίας σου δηλαδή αποδομώντας πχ)
ίσον (στη γλώσσα σου)
απών τους
ασπάρακτε

ασπάρακτε των χυμών σου

των παγωμένων
σαν εφορμάς
εικονικός
performer
στους ισχυρισμούς του ήλιου
να τους σβήνεις
και στης νύχτας έπειτα ομοίως σαν λάμπουν  
το πρόσωπό σου
και στης νύχτας σου μετά αυθύπαρκτα φοβισμένος

στην ακαδημαϊκή σου πολυθρόνα του τεχνητού φωτός
και των ισχυρισμών σου
ταφόπλακες γινωμένος
ταφόπλακες βλέποντας
δίχως σημασία τον κόσμο.

Όμως χυμοί υπάρχουν – θα το ’νιωσες 
όντως
λίγο 
πριν τον παγωμένο σου θάνατο πριν το τέλος
της ιστορίας πριν από κείνο
το διαφεύγον σου



83

ερωτικό ποίημα που έρχεται
αλλιώτικο πάντα από κάθε άλλο
πάντα αλλιώτικο που έρχεται

καθώς οι ισχυρισμοί των χυμών
ευτυχούν



84

Κρασί vs ασπαράκτων

Θυμάται ο σπαραγμένος 
το κρασί πριν απ’ το χρόνο:
«είμαι κρασί
κρασί με πίνει
κρασί με κερνά
μεθυσμένες οι ρίζες
μεθυσμένοι οι καρποί
κι έτσι όλοι μας κράσοι του κόσμου μαστοί
ποιήματα-ποίημα δίχως ποιητή» 

τί «μοιρολόι επέκεινα» αντικρούετε ασπάρακτοι;
τί «εκείνοι» του γύπα συμμορφωμένοι
τί «στην παρανομία σπαράζουν»;

μεθυσμένη η παρανομία ολούθε εδώ
μας πίνει
και πίνουμε
μεθυσμένοι οι ερχόμενοί μας
θυμούνται το κρασί πριν απ’ το χρόνο:
είμαστε κρασί…

κι εσείς δόξα ορθή:
ασπάρακτοι.



85

Εμφύλιος στο Δίστομο εν έτει 1944 και τώρα

Ανάσκελα κατά το θεό 
η απόγνωση
ανάσκελα οι σκοτωμένοι 
κι η δυνατότητα του ανθρώπου
ανάσκελα

χέρια ανοιχτά μυαλών χυμένων
νεκρή προσευχή
άμαχη μαθές
τι με ρούχα καθημερινά και ζαλωμένο ένα μωρό στο θάνατο
τον Κύριο πώς να πείσεις
πως τον εχθρό Του μάχεσαι;

Άνθρωπος
ο μάχιμος
κι οι άμαχοι ανθρώποι
κι οι σκοτωμένοι επίσης 

θα τ’ άκουγαν τ’ αηδόνια 

ακούνε πολυβόλα
μες στο λυκόφως
η γνώση του φιλιού τους άξαφνα μες στη φωτιά,
όι μάνα χωρισμός
γδούπος βαρύς στη γης – πανάλαφρος πιο πέρα
του μωρού
η μπότα ακούγεται χαριστική πα’ στο κρανίο τρυφερά

αυτή τη μουσική ακούνε πια
μονάχα οι ζωντανοί – όι μάνα, νεκροζώντανοι;
τη δυνατότητα αυτή



86

μονάχα αυτοί

θα τ’ άκουγαν τ’ αηδόνια

ανάσκελα οι σκοτωμένοι
κι η δυνατότητα του ανθρώπου
ανάσκελα 

του ανθρώπου
μια δυνατότητα ο εμφύλιος είναι
και η φυλή επίσης σαν θ’ άκουγαν μαζί τ’ αηδόνια

ακούνε πολυβόλα
την μπότα τους οι άλλοι τρυφερά ακούν  

όι μάνα χωρισμός
εμφύλιος στο Δίστομο του θεριστή
η μουσική χωρίζεται

…πια στον εμφύλιο έχει θεατές
και κλητικούς της μάνας
άμαχους ποιητές κι ασπάρακτους
που “όι μάνα όι μάνα” στην απόγνωση 
που Δίστομος ο άνθρωπος
Κύριε δεν τ’ αγγίζουν
σε ’Σε απευθυνόμενοι
πίνοντας τα μυαλά τους

ενώ τ’ αηδόνια κελαηδούν – θ’ ακούγαμε τ’ αηδόνια.



87

Ο επίδοξος γαμπρούλης Χίτλερ λίγο πριν τον γάμο 
παρατραγουδά

                                                                                            στo Γ. Μ. 
«Νυμφευμένος ήμουν πάντα
και τώρα στο μπούνκερ μου άνοιξη καιρό
νυμφευμένος
με την τέλεια ενότητα του εαυτού μου – ποιον θάνατο;

ενώ εσείς 
προοδευτικοί ψυχαναλυόμενοι 
προελαύνοντες
επίδοξοι νικητές –  
επίδοξοι πάντα δίχως λύση τελική 
ουτοπικοί
μ’ ένα ελπιδοφόρο μέλλον 
μ’ έναν ερχόμενο αιώνα

που θα με δικαιώσει: τι εσείς νέοι αρίοι τον αδύναμο
πιο δυστυχή σε ζωή θα καίτε
νυμφίοι ανύμφευτοι
αγοραίοι θεράποντες της φύσης
μύστες εικονικοί – 
μύστες του υπέρτατού σας σταυρού – όχι του Σιδηρού,
του εαυτού,
ψυχαναλυόμενοι
παρανοϊκοί.

“Δεν θα τελειώσω επειδή τέλειωσα” ερχόμενοι·
ήδη εσύ
ποιος είσαι
που ορίζει ποιος επίδοξος, ποιος παρατραγουδά;  



88

με αντιγράφεις
κι ούτε πρωτότυπο φαντάζεσαι ποτέ
τί είσαι, ποιος;

εγώ 
ατάραχος στέκω
ο Αδόλφος εγώ το Ράιχ
πρωτότυπος στο πεπρωμένο που γαλούχησα
δυνατός
δίχως αισθήματα
εκεί που εσύ 
κακέκτυπό μου
αδύναμος θα έλεγες: «δεν θα τελειώσω επειδή τέλειωσα 
καθάρματα».

Ώστε τί η παραφροσύνη ερχόμενοι;
Ποιος ο παράφρων;
Λόγο πήρα για ολοκαύτωμα
το λόγο μου ερχόμενοι 
θα πάρετε κι εσείς 
νέοι αρίοι
αγοραίοι θεράποντες της φύσης 
ασπάρακτοι.

“Δεν θα τελειώσω επειδή τέλειωσα” φίλοι μου·
ποιος Γκαίρινγκ;
το χρίσμα μου σε σας…

σε απροσδόκητο, σπαρακτικά κι ανθρώπινα, γάμο εγώ πάω
μια Εύα μαζί μου, τί άλλο;
ανθρώπινα και σπαρακτικά για τελευταία 
και πρώτη φορά.»



89

Ανθρώπινο προσπέρασμα 
                                                                                              
“ευρώπη”, 13 Ιουλίου 2015

                                                                                      gewidmet 
Όσο δίκιο σου κι αν έχεις
φως των πληγών σου χρυσοφόρε τους Doctor ανθρώπου
ηγεμόνα
της τραυματισμένης σου θέας
δεν παύεις
με τον μονόδρομο ιδρώτα σου και την γερακίσια σου πίστη
σαν Χίτλερ να βλέπεις
σαν Μένγκελε να αισθάνεσαι
δεν παύεις
σαν άνθρωπος ν’ αποικείσαι 
(κι απ’ τους χρόνους της ερωτευμένης σου κόρης)

δεν παύεις

κι Ιστορία να γίνεσαι
ξεδοντιασμένος της:
αποκρουστικότατη θέα

καθώς την κόρη σου την φιλούν
οι προσπερνόντες 
πληγές στις πληγές τους
λοξοί
στ’ αμπελοχώραφα και στους βυθούς τους

πάνω τώρα σ’ ένα στήθος
αφάνταστα 
στην αλανιάρα Ιστορία 
λοξοί





ΑΥΤΟΒΙΟΓΡΑΦΙΚΟΣ ΣΠΑΡΑΓΜΟΣ





93

του Μάριου   

Από νωρίς στα χάπια – ασπάρακτοι γαρ γύρω τριγύρω
αργά στα παιδιά
από νωρίς στην εποχή – μάνα ορεινή, του ’40 κι εσύ
αργά στη μητρική…

ό,τι και να γραφεί
κάτω κι από νέες στέγες
ο ξανακερδισμένος χρόνος
δεν λιάζεται·
ξανακολάζεται
συθέμελα ξεσαλώνοντας
μέγιστος σεισμός η ζωή
δίχως στέγες 
από παντού 
ο ήλιος 
να λιάζεται

ώρα εισχώρησης στο πλέον πειναλέο “πλέω και πάλι”
με χάπια νέα τώρα
μα δίχως τσατσάδες αιώνα 20ου 
με παιδιά κοκκινομάλλικα 
μα δίχως γνώση καλού
στον ονειρεμένο σπαραγμό πληρώνοντας πάντα
την εκπλήρωση του ονείρου
πλέοντας

ώρα ταυτότητας αέναου ξένου
με το κεφάλι της Μέδουσας στο εικονοστάσι
το ακέφαλο σώμα της στην πρύμνη να υπενθυμίζει 
και τους αιώνες όλους στη δίνη



94

που πλώρη σαν γίνει
ταυτότητα δίνει
μη πετρωμένη
άπειρη
των άπειρων ερώτων
άπειρη
…σχεδόν

ώρα άχρονη, καραμέλας παιδιού – 
άχρονη σαν τον κόσμο του ομφάλιου λώρου μου τότε
ώρα σήμαντρου γιορτινού φαγωμένου από τα ερείπια  
της εκκλησιάς όπου θα κείτομαι τότε 
ώρα του ποιήματος τούτου

ώρα που ξαπλωμένος ανάσκελα
μυρίζω
ό,τι μου μαθαίνει ο νιογέννητος να μυρίζω
ξαπλωμένος πάνω μου γυμνός με γιασεμί ανάμεσα – 
ναι ό,τι μυρίζει ο γιος μου
αναμφισβήτητα μύτη λευκή με μύτη λευκή
και σκέφτομαι: η ύπαρξη
υπό πάντα σε κάτι
αλλά κυρίως στην ελευθερία της

ναι στην ελευθερία της
και τώρα στην καλοκαιρινή μπόρα
που τη μύτη μου ο γιος απαρνιέται
για τ’ άξαφνο στρέφοντας υγρό
μυρίζοντας τα νοτισμένα τώρα
στο πλέον πειναλέο “πλέω και πάλι” που κλαίω
από ταυτότητα άπειρη
…σχεδόν.



95

Από νωρίς στα χάπια – βαρύτερα τώρα
που ορμάω με φόρα
απ’ την εντατική
τον ξανακερδισμένο χρόνο να λιάσω
και παιδιά να σπουδάσω με γιασεμί ανάμεσα κι υγρά
κι αρχόντους να χαλάσω
και πάλι πλέοντας 
άκαπνος με stent καρδιάς μισής πραγματικά
κι άλλης μισής 
αλλοπαρμένης
με φλόγα που σπαράζει
στη φωτιά εισχωρώντας 
της μιας μου ταυτότητας
των τόσων ερώτων
πλέοντας

(καπιταλιστικά θα ήθελε ο 21ος 
μάνα)





ΤΟΤΕ ΚΑΙ ΤΩΡΑ ΘΑ ΑΝΟΙΓΟΜΑΙ ΑΛΛΙΩΣ                   
ΝΑ Σ’ ΑΓΑΠΩ





99

Όταν επιτέλους ο πρόσφυγας αγκαλιάσει
τα ξερικά προικιά κάθε πατρίδας λίγο πριν ξαναγίνει
ιθαγενής χλωραίνοντάς τα

όταν το χάρισμα να τα χλωραίνει-να τ’ αποκόβει απ’ το νερό
δεν θα ’χει θεατή-θεό και χάρισμα δεν θα ’ναι 
τι ιθαγενής χλωραίνοντάς τα

όταν στη δίψα της πηγής που προς θάλασσα απαντιέται
ιθαγενής αλύτρωτα ξεδιψάει
προς θεού μην παρακαλώντας μια λύτρωση να έρθει

όταν έτσι μες στη ζωή
ανήμερα του ωκεανού της
με πόνο πηγή κι ωκεανό τη νιώθει

όταν τότε οι γλώσσες έμψυχες
υγρά αιματώνονται
προς θάλασσα γοργοπόταμες για κλάμα γέννησης  
πριν αφανής  ο λώρος ωκεανούς απαντώντας

όταν αφανής ο λώρος
και με ποιήματα έτσι υγρά και τα θαύματα τ’ άλλα
τα μπορετά χλωραίνονται συνέχειά του
(κάθε πατρίδας, προικιό ανάβλυσμα, όλα)

όταν οι ασπάρακτοι με αναβλύσματα τέτοια 
συμπάσχοντας σπαράξουν
από ζωή
μες στη ζωή ανήμερα του ωκεανού της 
ιθαγενείς αλύτρωτα συνέχεια του λώρου
τότε και τώρα θα ανοίγομαι αλλιώς να σ’ αγαπώ



100

σαν το νερό προς θάλασσα που είσαι
πηγή μου
εσύ
δίψα μου
γοργοπόταμο ξάνοιγμά μου

κι αντίς για το σταυρό
μαζί
θα κάνουμε τον κόσμο
πηγή 
και δίψα της
προς θάλασσα 
γλώσσες υγρές βαδίζοντας
γοργοπόταμοι
για κλάμα γέννησης πριν αφανής ο λώρος ωκεανούς 
απαντώντας ιθαγενείς αλύτρωτα



“ΕΙΣ ΕΛΕΥΘΕΡΙΑΝ”





103

Με παιδιά χαμένα – “δυστυχισμένη φύση” να το πεις; 
“δυστυχισμένα πλάσματα”;
του άπιαστου άθεου καταδικασμένοι 
για έξαψη και θεό στο διαφεύγον
                                     κάποτε αίμα μας 

κι όμως στο διαφεύγον που “θλίψη” ένα με “χαρά”
μια δίνη γιορτή ως εμάς ξεχειλίζει     
τον πόνο μας απαντά
στα απάτητα και μας πετάει
                              αν ίσως έτοιμοι εμείς 

στη γιορτή με παιδιά χαμένα 
που μας ιδρώνουν σύνορους  
στη γυαλισμένη μας άλυσο να κοιταχτούμε  
τα αντικλείδια μας να δούμε 
                                   αν ίσως όντας

αιμάτινοι ανθρώποι  
σπαράζοντας στη γιορτή 
από γιορτή κι από ξεχείλισμά μας  
“υπέρ την νύκτα” της αβίωτης αρετής μας
                                                 “πτερών ελαφρών”

απάτητοι στ’ απάτητα που νιώθουμε
να πονάμε κι άπιαστο άθεο σπαρακτικό
να ευτυχάμε συλλείτουργό του όντας  
“υπέρ την νύκτα” της δόξας μας
                                πτερών ολάνοιχτων 
                                                     ανειρήνευτοι



104

[σαν τη νυχτιά εκείνη
που με παιδί χαμένο
στα απάτητα 
το αίμα σου ήθελες να τα πατήσει
κάποιον θεό αναμμένο βρίζοντας

ώσπου σπαράζοντας
στ’ άπιαστο τ’ άθεο το σπαρακτικό
στη μούσα του γιορτή του 
ξεχείλισμα σου ’ρθε να απαντηθείς κι αντικλείδι
γιορτή κι ανασασμός της
συνάνθρωπος κατά βάθος πέρα ως πέρα 
“υπέρ την νύκτα” της αβίωτης αρετής σου
“υπέρ την νύκτα” της δόξας σου
                            “πτερών ελαφρών”
                                           κι ολάνοιχτων 
                                                      ανειρήνευτος]



105

Ω σπαραγμέ αναστάσιμε· πολύτιμε
προς Κυριακή επιτάφιε, ’συ άπας 
άπατα στη γιορτή· “σήμερον
την γην μη παραιτήσεις”
                          την πολιτική. 





107

Σημειώσεις:

- Αρκετά αποσπάσματα, σε διάφορες εκδοχές τους, έχουν δημοσιευτεί 
στο διαδίκτυο (σε ηλεκτρονικά περιοδικά όπως τα “ποιείν”, “στάχτες”, 
“bibliotheque”, “θράκα”).

- Τα χωρία εντός εισαγωγικών (« ») περιλαμβάνουν λόγους προσώπων .

- Οι εγγενείς μετατοπίσεις-μετακεντρώσεις και συμπάθειες του 
συγγραφικού υποκειμένου στα αντικείμενα της ποίησής του κι ακολούθως 
οι ξέχειλες συνουσίες του με τα υγροζώντανα εξ αυτών (ώστε υποκείμενα 
άλλα συγγραφικά έως την ξέχειλη αναπνοή του ποιήματος ως νέος 
κόσμος ανοιχτός), έχουν εν πολλοίς ματώσει το ύφος του συγγραφέα-
αντικειμένου πια του νέου ποιήματος που το ζει και το γράφει ο νέος 
κόσμος. Όθεν το παρόν δεν μένει αλώβητο του ύφους αυτού. 

- Σελ. 9: “Μα όπου κίνδυνος είναι, εκεί κ’ η σωτηρία φυτρώνει”: στίχος από το 
ποίημα “Πάτμος” του Χέλντερλιν σε μετάφραση Αρη Δικταίου.

- Σελ. 15: Θυμός φυτού (έκφραση που χρησιμοποιείται στο χωριό του 
συγγραφέα): υγεία και όρεξη του φυτού να ζήσει. 

- Σελ. 17: Ο ερωτηματικός τίτλος του ποιήματος σχετίζεται με την 
ευκτική (ή μήπως δυνητική;) έγκλισή του.

- Σελ. 18: “Από πού έρχονται τα ουράνια τόξα;”: μεταγραφή χαϊκού του 
Kobayashi Issa από τον Γιώργο Μπλάνα.

- Σελ. 18: Με ευγνωμοσύνη στο πέρασμα της Κατάρας Ιωαννίνων- 
Τρικάλων

- Σελ. 19: Το ποίημα εν μέρει συνάδει με αυτό της σελ. 91 (αυτοβιογραφικός 
σπαραγμός). Ο Ιούλιος είναι ο γενέθλιος μήνας του συγγραφέα.

- Σελ. 43: “μετα-ώχ”: πρβλ συνθήκες ποιημάτων σελ. 78, 82.

- Σελ. 44: “(The) seven habits of  highly effective people”: τίτλος βιβλίου 
management του Stephen R. Covey.

- Σελ. 62: Ως γνωστόν, κάθε απόφαση αποκλείει ένα σύμπαν.



108

- Σελ. 63: πρβλ το ποίημα “Πόρφυρας” του Διονύσιου Σολωμού.

- Σελ. 67-69: Οι λόγοι στα δεξιά στοιχισμένα χωρία θα μπορούσαν 
να αποτελούν αντίδοτα μέθ(εξ)ης που αναδύονται μονολογικά όταν 
(σπανίως) οι των αριστερών χωρίων αστοίχιστες, εν τη μέθη, εκλάμψεις 
ή συνουσίες δεν ελέγχονται στη μουσική και στον πόθο τους, άρα και 
στις επαναστάσεις τους, διεκδικώντας δική τους την έβδομη μέρα της 
δημιουργίας και όχι μόνο. 

- Σελ. 76, 77: Δύο ποιήματα, το ένα μέσα στο άλλο, με την «αναπνοή» να 
είναι το μόνο ποίημα.

- Σελ. 85, 86: Αφορμή του ποιήματος θα μπορούσε να είναι μια 
φωτογραφία εκτελεσμένης μάνας και μωρού παιδιού, πεσμένων ανάσκελα 
μέσα στην άνοιξη.

- Σελ. 85, 86: Εξυπακούεται ότι ο παγκόσμιος εμφύλιος δεν ξεκίνησε το 
1944.

- Σελ. 87, 88: “Δεν θα τελειώσω επειδή τέλειωσα καθάρματα” : δάνειο από 
τον Γιώργο Μπλάνα.

- Σελ. 97: Αφιερωμένο στον Σπινόζα τον διορθωτή του Χέγκελ τον 
διορθωτή του νεανία Μαρξ τον διορθωτή του ποιητή Βάλτερ Μπένγιαμιν.

- Σελ. 99: “όταν έτσι μες στη ζωή/ανήμερα του ωκεανού της”: πρβλ τον 
“ωκεανό της ζωής” του Rabindranath Tagore. 

- Σελ. 99: “για κλάμα γέννησης πριν αφανής ο λώρος ωκεανούς 
απαντώντας”: αναφορά στην εμπειρία της ταυτόχρονα ενδομήτριας και 
εξωμήτριας ζωής. Εξυπακούεται ο “λώρος” ως o ομφάλιος.

- Σελ. 101: “Εις Ελευθερίαν”: ελεύθερη παραλλαγή του ομότιτλου 
ποιήματος του Ανδρέα Κάλβου, από όπου και τα παραθέματα.

- Σελ. 103: Τα ονόματα “άθεο” και “διαφεύγον” ως ουσιαστικά. 

- Σελ. 103: “του άπιαστου άθεου καταδικασμένοι”: όχι, δεν πρόκειται για 
παρόραμα.



ΠΕΡΙΕΧΟΜΕΝΑ

         





111

ΣΠΑΡΑΓΜΟΙ ....……………………………………..9
Συναυλία σπαραγμού του ποιητή σε μιαν εικόνα; ..……11
Χυμώδης σπαραγμός ………………………………...12
Ερωτικό (ή φτου ξελευτεριά) ………………………....14
Λίγο πριν την αυτοκτονία κάποιος γράφει …………….15
Άνοιξη ήρα μου ανωμαλιάρα μου θύρα; ………………17
Από που έρχονται τα ουράνια τόξα …………………...18
Ιουλίου σπαραγμός …………………………………..19

Ο ΑΣΠΑΡΑΚΤΟΣ ………………………………….23
Η αυτοαπονομή ……………………………………...25
Ωραία οι γυναίκες του ………………………………...27
Αμέτοχος ο ορειβάτης του ίσον του …………………..28
Αμέτοχος κι ασπάρακτος …………………………….30
Αμέτοχος στο πιόμα του ……………………………..31
Άπαρτος εαυτός ……………………………………...32
Αν Γιάννη …………………………………………….33
Αμέτοχος της μουσικής ………………………………36
Πού τύχη για κάτι θεϊκότερο (μιαν ονείρωξη έστω) ……37
Ασπάρακτος κι αμέτοχος του σωματέμπορά του ……...40
Αμέτοχός του ασφαλώς ………………………………41
Οθόνη είναι – το καμαρώνει ………………………….42
Αμέτοχος της μουσικής κι ανώτερος ………………….43
Στην καρδιά του μέσα ο ανδριάντας της καρδιάς του .…44
Αμέτοχος του περάσματος της μουσικής ……………..45
Αμέτοχός του ευπρεπώς ……………………………...46
Το ζαχαροπλαστείο του ……………………………...47
Ασπάρακτος/λόγος; …………………………………48
Αμέτοχος και γενικώς ………………………………...50
Γρασάρισμα για τον ασπάρακτο λόγο του …………….51
Αμέτοχος της Ευδοκίας …………………………….. 53
“από-κληρος”: ένα ποίημα …………………………...54
σπαραγμός ναι ξέρει τι σημαίνει ……………………... 55



112

ΚΑΤΑ ΑΣΠΑΡΑΚΤΩΝ ……………………………. 57
Τους Αίαντες μαγαρίζοντας ……………….…………..59
(Ν)τροπή …………………………………………….61
Αυτοϊκανοποίηση …………………………………….62
Πόρφυρας ……………………………………………63
Άψυχο πάθος …………………………………………64
Εις τα κείμενα όταν ο ύμνος είναι εδώ …………....……65
Μεσαίας τάξης μέθ(εξ)η (δεξιόστροφα) ………………..67
Αντίθεση ……………………………………………...70
Αλλοπαρμένοι οι ασπάρακτοι; ………………………...72
Από το μήλο να μπεις στ’ ακρόμηλο…   ……..………..74 
Άλλος κόσμος ………………………………………...75 
Μεταγραφή ποιήματος ………………………………..76
Μ’ έναν θεό ο καθένας κι έναν μεταμοντέρνα ……....…..78
Αποδόμηση …………………………………………..82
Κρασί vs ασπαράκτων ………………………………...84
Εμφύλιος στο Δίστομο εν έτει 1944 και τώρα …....…….85
Ο επίδοξος γαμπρούλης Χίτλερ λίγο πριν τον γάμο 
παρατραγουδά ………………………………………..87
Ανθρώπινο προσπέρασμα ……………………………..89

ΑΥΤΟΒΙΟΓΡΑΦΙΚΟΣ ΣΠΑΡΑΓΜΟΣ ……...……..91

ΤΟΤΕ ΚΑΙ ΤΩΡΑ ΘΑ ΑΝΟΙΓΟΜΑΙ ΑΛΛΙΩΣ ΝΑ Σ’ 
ΑΓΑΠΩ ……………………………...………………97

“ΕΙΣ ΕΛΕΥΘΕΡΙΑΝ” ……………………....……...101

Σημειώσεις ………………………………………….107





ΤΟ ΒΙΒΛΙΟ ΤΟΥ ΧΡΙΣΤΟΥ ΠΑΛΑΙΟΠΑΝΟΥ 
Κατά Ασπαράκτων

ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ  
ΑΠΟ ΤΟ ΒΑΣΙΛΗ ΛΑΛΙΩΤΗ ΦΙΛΙΑΣ ΧΑΡΙΝ 

ΚΑΙ ΤΥΠΩΘΗΚΕ ΣΤΗΝ ΑΘΗΝΑ 
ΤΟΝ ΙΟΥΝΙΟ ΤΟΥ 2016

d




