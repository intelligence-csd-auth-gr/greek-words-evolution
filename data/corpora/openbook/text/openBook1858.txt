















































ΤΑΚΗΣ ΜΙΧΟΠΟΥΛΟΣ


 1 
 



 2 

 

 

 

 

 

 

 

 

 



 3 

 

 

 

 

 

 

 

 

 

 

 

 

 

 

 

 

 

 Copyright 2013  :   ΘΑΝΑΣΗΣ ΠΑΝΟΥ 

«Ο ΧΟΡΟΣ ΤΩΝ ΠΟΙΗΤΩΝ»                                                                                                                       

ΤΑΚΗΣ ΜΙΧΟΠΟΥΛΟΣ                                                                                                                                     

Η ΚΟΙΝΩΝΙΚΗ ΜΑΤΙΑ ΤΟΥ ΠΟΙΗΤΗ                                                                                                                                                              

-Η ΕΙΚΟΝΟΠΟΙΙΑ ΚΑΙ Η ΠΟΙΗΤΙΚΗ ΤΟΥ ΣΥΝΘΕΣΗ -                                                                                                                                           

-Η ΚΡΙΣΗ ΚΑΙ Η ΑΠΡΟΣΔΙΟΡΙΣΤΙΑ ΤΩΝ ΘΕΣΜΩΝ- 

 

 



 4 

 

 

«Ο ΧΟΡΟΣ ΤΩΝ ΠΟΙΗΤΩΝ» 

 

Η ΚΟΙΝΩΝΙΚΗ ΜΑΤΙΑ ΤΟΥ ΠΟΙΗΤΗ 

-Η ΕΙΚΟΝΟΠΟΙΙΑ ΚΑΙ Η ΠΟΙΗΤΙΚΗ ΤΟΥ ΣΥΝΘΕΣΗ -                                                                                           

-Η ΚΡΙΣΗ ΚΑΙ Η ΑΠΡΟΣΔΙΟΡΙΣΤΙΑ ΤΩΝ ΘΕΣΜΩΝ- 



 5 

O Tάκης Μιχόπουλος γεννήθηκε στο Ξυλόκαστρο και μένει 
μόνιμα εκεί. Σπούδασε μαθηματικά και άρχισε να γράφει 

ποίηση γύρω στα 1970.  Όπως έχει παρατηρηθεί , ο λόγος του 

Τ.Μ μοιάζει να έρχεται απ’ ευθείας από την αρχαία Ελλάδα 

– με ένα τρόπο  χρησμικό – αμόλυντος από τα πλέγματα του 

δυτικού πολιτισμού. Σε όλο το έργο του διακρίνεται καθαρά η 

δυναμική αναζήτηση της υγείας.  Το ίδιο υγιές πρότυπο ήταν 

και η παιδαγωγική του μέθοδος που γαλούχησε γενιές 

ολόκληρες μαθητών που είχαν την τύχη να ζήσουν κοντά του. 

Όταν ωρίμασε η ιδέα, περί αυτού του εγχειρήματος,  ένας 

φίλος μου και μαθητής του Τάκη Μιχόπουλου με ρώτησε :        

« είμαι περίεργος πως θα καταφέρεις να ξεδιπλώσεις το 

νήμα της Μιχοπουλικής ποίησης! Το εγχείρημα πιστεύω ότι 

είναι αρκετά δύσκολο. Είναι ποίηση της γης, χωμάτινη, αν 

τα κάνεις μούσκεμα, θα πνιγείς στην λάσπη!»                                                           

(λες να κυριολεκτούσε;) 

Συμφωνώ. Ένα όμως είναι βέβαιο. Το φόντο των σχολικών 

χρόνων είχε τρομακτική σημασία στην εκφραστική μας 

εξέλιξη. Έτσι, η απόπειρα αυτή, που στην αρχή αγκυλώνει,  

στην συνέχεια σε μαλακώνει, με την ελαφρότητα  του χρόνου 

που επιβάλλει ο ειρμός των εφηβικών αναμνήσεων. 

Ο Δάσκαλος αναστάτωσε την εφηβεία μας, παραβίασε τους 

στατικούς νόμους της εκπαίδευσης, κατήργησε το 

συντηρητικό πρότυπο για τον καθηγητή και αυτά, μόνο και 

μόνο, για να αφουγκραστούμε , να αισθανθούμε , να οξύνουμε 

τις διανοητικές ικανότητες μας , αλλά και να εμπιστευτούμε 

δημιουργικά την διαίσθησή μας. Αν και μαθηματικός, μέσα 

από το μάθημα της έκθεσης, συνέδεσε την ποίηση με τον 

σφυγμό της ίδιας μας της  ύπαρξης.  Μας έδωσε ένα κλειδί 

παραπάνω για να ανοίξουμε και «άλλη πόρτα» , άλλο 

πέρασμα, προς την ουσία της υπάρχουσας γνώσης, αλλά και 

για να αντιμετωπίσουμε το έλλειμμά της, το άγνωστο. 

 



 6 

 

 

 

 

 

 

 

 

ΣΤΟΝ ΚΑΘΗΓΗΤΗ 

«Ναρκοθέτησες ανιαρές καθημερινότητες                                        

πυροδότησες οπλοστάσια νόησης                                                       

δημιούργησες big-bang σε εφηβικά μυαλά» 

-  μαθητής - 



 7 

 
 
 
 
 

Ο ΧΟΡΟΣ ΤΩΝ ΠΟΙΗΤΩΝ 
 

 

                                                                                                                                                   

« όταν κατάματα τολμάς                                                                                                                                                                        

τα λόγια ρέουν                                                                                                                                                         

ξεκλειδώνοντας αδιέξοδα »                                                                                                                                                                    

Θ. Πάνου 

 

Στον Κορινθιακό κόλπο, κάτω από την επιφάνεια της 

θάλασσας, υπάρχουν αρχέγονες σκέψεις που παίρνουν την 

μορφή εύσαρκων ιδεών και αλλάζουν την ζωή όσων 

ακούσουν τις φωνές τους. Τα μάτια τους είναι στραμμένα 

ανάποδα για να τα δουν οι κολυμβητές που φωλιάζουν στις 

παράξενες σκιές των κυμάτων. Σε αυτούς που μπορούν να 

απλώσουν το χέρι και να αγγίξουν τις διαχρονικές αξίες. 

Έτσι, αντί προλόγου, αρχίζω με την εξιστόρηση μιας 

φανταστικής εμπειρίας που «άνοιξε» ένα καινούργιο δρόμο 

στον νεαρό Τάκη Μιχόπουλο.  

Ο Τάκης, ένα απόγευμα του καλοκαιριού είχε καθίσει κοντά 

στην θάλασσα. Παρέα με το λαστιχοφόρο ψαροντουφεκο 

του, κοιτούσε αφηρημένος τα  κύματα να σκάν -στην 

ατσιμεντωτη τότε- αμμουδιά. Άλλο δεν διαπερνούσε την 

σκέψη του , παρά ο ρυθμός της ανάσας του και η αναλογία 

της με εκείνη των κυμάτων. Ξάφνου, συνειδητοποίησε πως 

το εγώ του, το άμεσο και απώτερο περιβάλλον του, 

ακολουθούσε τα βήματα ενός συμπαντικού χορού. Ως 

καθηγητής της φυσικής, ήξερε πολύ καλά, πως η άμμος, τα 

βράχια, το νερό και ο αέρας γύρω του, δεν ήταν τίποτε 

περισσότερο από σύνολο παλλόμενων μορίων και ατόμων, 



 8 

που στην αδιάκοπη τους κίνηση αλληλεπιδρούν το ένα στο 

άλλο δημιουργώντας και καταστρέφοντας κάθε στιγμή 

άλλα μόρια κι άλλα άτομα. Ήξερε, πως η γήινη 

ατμόσφαιρα βομβαρδίζεται ασταμάτητα από τις «κοσμικές 

ακτινοβολίες» , που μεταφέρουν μόρια με υπερβολικό 

ενεργειακό φορτίο από την άκρη του σύμπαντος και 

προκαλούν αναρίθμητες συγκρούσεις με τα μόρια του αέρα. 

Όλα αυτά του ήταν γνώριμα και κατανοητά, εφόσον 

γνώριζε και δίδασκε, αλλά μέχρι εκείνο το απόγευμα είχε 

συλλάβει αυτές τις έννοιες μόνο από τις περιγραφές των 

βιβλίων, τα διαγράμματα στους πίνακες, τα μαθηματικά 

σύμβολα και τις εξισώσεις. Και ξαφνικά, καθώς πλησίαζε 

το σούρουπο, εκεί στην άκρη της ακρογιαλιάς, οι 

θεωρητικές γνώσεις του έγιναν ορατές.  

«Είδε» τους καταρράκτες της κοσμικής ακτινοβολίες να 

κατεβαίνουν από τον ουρανό, «είδε» τα μόρια του αέρα να 

συγκρούονται, «είδε» την αλληλεπίδραση των μορίων του 

περιβάλλοντος και του σώματος του, καθώς υπάκουαν 

στους συμπαντικούς ρυθμούς. «Ένοιωσε» τον αιώνιο ρυθμό 

της ύπαρξης και της απουσίας, «άκουσε» τη βουή του 

σύμπαντος και «κατάλαβε» ότι όλα όσα συνέλαβε, δεν ήταν 

τίποτε άλλο από τον διαχρονικό χορό των ποιητών. 

Ένας αγαπημένος περιηγητής της φυσικής και του 

ποιητικού χορού, ο Fritjof  Capra, μου είχε «μιλήσει» για την 

ιδιαίτερη ύπαρξη του ανθρώπου που μπαίνει σε 

μεταφυσικούς χώρους με γέφυρα την ποιητική 

μεθοδολογία. 

 Με την πρόοδο του χρόνου, πέρασα και εγώ παρέα με τους 

μαθητές του δάσκαλου Τάκη Μιχόπουλου, από την απλή 

υποψία στη διερεύνηση. Μας δίδαξε μέσα από τον «χορό» 

του, το θαυμάσιο πλαίσιο , όπου χωρούν  δίπλα στη κάθε 

επιστήμη και οι πιο τολμηρές συλλήψεις.   Το θαυμάσιο 

πλαίσιο,  όπου το σύνολο των νοημάτων γίνεται «οικείο» 



 9 

…ΠΕΡΙ ΤΟΥ ΕΓΧΕΙΡΗΜΑΤΟΣ 

 

Α! ουρανέ, μήπως νομίζεις                                                                                                                        

Πως αρκεί να σε  κοιτάμε;                                                                                                                                           

Σα να μου φαίνεται                                                                                                                                                  

πως δεν μας ξέρεις! 

ΡΩΜΑΙΟΣ 

 

Όταν ωρίμασε η ιδέα, περί αυτού του εγχειρήματος,  ένας 
φίλος μου και μαθητής του Τάκη Μιχόπουλου με ρώτησε     

«είμαι περίεργος πως θα καταφέρεις να ξεδιπλώσεις το 

νήμα της Μιχοπουλικής ποίησης! Το εγχείρημα πιστεύω ότι 

είναι αρκετά δύσκολο. Είναι ποίηση της γης, χωμάτινη, αν 

τα κάνεις μούσκεμα, θα πνιγείς στην λάσπη!» (λες να 

κυριολεκτούσε;)                                                                                                                          

Συμφωνώ. Ένα όμως είναι βέβαιο. Το φόντο των σχολικών 

χρόνων είχε τρομακτική σημασία στην εκφραστική μας 

εξέλιξη. Έτσι, η απόπειρα αυτή, που στην αρχή αγκυλώνει,  

στην συνέχεια σε μαλακώνει, με την ελαφρότητα  του 

χρόνου που επιβάλλει ο ειρμός των εφηβικών αναμνήσεων.                                                                                                                                                  

Ο Δάσκαλος αναστάτωσε την εφηβεία μας, παραβίασε τους 

στατικούς νόμους της εκπαίδευσης, κατήργησε το 

συντηρητικό πρότυπο για τον καθηγητή και αυτά, μόνο και 

μόνο, για να αφουγκραστούμε , να αισθανθούμε , να 

οξύνουμε τις διανοητικές ικανότητες μας , αλλά και να 

εμπιστευτούμε δημιουργικά την διαίσθησή μας. Αν και 

μαθηματικός, μέσα από το μάθημα της έκθεσης, συνέδεσε 

την ποίηση με τον σφυγμό της ίδιας μας της  ύπαρξης.  Μας 

έδωσε ένα κλειδί παραπάνω για να ανοίξουμε και «άλλη 

πόρτα» , άλλο πέρασμα, προς την ουσία της υπάρχουσας 

γνώσης, αλλά και για να αντιμετωπίσουμε το έλλειμμά της, 

το άγνωστο. 

 



 10 

Τώρα, για το τι είναι η ποίησή του;  

Την έχουν αναλύσει αρκετοί ποιητές και γενικά 

διανοούμενοι, αλλά ο απροσδιόριστος χώρος της, όπου 

υφαίνονται πλήθος επίπεδα και συνδυασμοί ,όπως 

εκφράσιμοι και ανέκφραστοι ψυχονοητικοί κραδασμοί, 

επιτρέπει να την πλησιάζουμε πάντα κατά προσέγγιση. 

Εγώ αν ήξερα και μπορούσα με μία λέξη, να  την εκφράσω, 

θα φρόντιζα να το αποκαλύψω. Δεν είναι αυτό όμως το 

ζητούμενο σε αυτό το κείμενο. Δεν γυρεύω γενικότητες, 

αλλά τις δικές του συνοχές των ιδεών. Και όταν υπάρχουν 

συνοχές και αναλυτική σκέψη ακόμη και για τους 

μεταφυσικούς χώρους, τότε όλα μπορούν να 

συστηματοποιηθούν. Άλλωστε, στο βάθος όλα εξαρτώνται 

από ένα σύστημα που αυτοπροσδιορίζει την ύπαρξή και της 

δίνει τα όπλα για το άγνωστο, χωρίς να στέκει άναρθρη, 

χωρίς λόγο , μπροστά στο «βαθύτερο νόημα της ζωής».  

Κατανόησα πεισματικά, ή μάλλον συναισθάνθηκα, τη 

στιγμή της συγγραφής του κειμένου αυτού, ότι η ποιητική 

πράξη όντας δέσμευση περισσότερη ψυχική, επιτελεί μια 

δραστηριότητα που αγωνίζεται να αλλάξει ή να ερμηνεύσει 

τον κόσμο. Έχει πάντα περιθώρια ανάλυσης και μπορεί να 

παράγει νοητικά ενεργήματα, λόγους και βαθύτερες αιτίες 

που κατευθύνουν σε σύνθετα και πολύμορφα επίπεδα μέσα 

από ένα και μόνο στίχο.  Ο J. Piaget υποστηρίζει ότι υπάρχει 

ένα γνωστικό ασυνείδητο, το οποίο το υποκείμενο αγνοεί. 

Δεν γνωρίζει παρά μόνο τα μερικά αποτελέσματα. 

Αναφέρει μάλιστα ενδεικτικά τον αφορισμό του Binet ότι «η 

σκέψη είναι μια ασυνείδητη λειτουργία του πνεύματος». 

Αντίστοιχα  o R. Bartes εύστοχα αναφέρει ότι «η επιστήμη 

είναι χονδροειδής, η ζωή είναι λεπτή, και η ποίηση έρχεται 

για να διορθώσει αυτή την απόσταση.» Απλά μπαίνω 

λοιπόν, στο ξέφρενο ποιητικό του παιχνίδι, το οποίο όμως 

γίνεται λιγότερο αυθαίρετο, όταν κάποια στιγμή,  ένας και 



 11 

μόνο στίχος, αρκεί να πάρει μια ξεχωριστή σημασία στη 

συνείδησή μας. 

Αυτό το «ομοαίματο»  της ποίησης, η ομοουσιότητα – η 

επιρροή δασκάλου σε μαθητή πες το αν θες- εμφανίστηκε 

μπροστά μου, πολλές φορές. Για παράδειγμα ένα 

«διαμαντάκι – ποίημα»-όπως το αποκάλεσε ο αγαπητός 

ποιητής Αργύρης  Χιόνης- από το βιβλίο μου «…ΕΚΕΙ» , το 

μικρούλικο, «ΛΑΤΡΕΙΑ»,  μου έφερε μετά από πολλά χρόνια 

στο μυαλό, το «διαμάντι» του δασκάλου « ΑΕΤΟΣ». 

 

   ΛΑΤΡΕΙΑ                                               ΑΕΤΟΣ 

Γιομάτος δέος                                                 Αητέ 

Καταγής                                                  όσο ψηλά 

Φιλάω τον ίσκιο                                      κι αν ανέβεις 

Τον μαύρο πιστό                                     ο ίσκιος σου 

σύντροφό μου.                                       Γλύφει τη γης 

 

Μήπως τα δύο αυτά ποιήματα των ίσκιων , μου επιτρέπουν 

να κυνηγήσω τον “χωρίς ίσκιο Άνεμό του” και να τον 

αρπάξω από την ουρά; 

Έστω για μερικές σελίδες;                                                                                                   

Έστω για μια προσέγγιση, πολλά χρόνια αργότερα από το 

τότε, το  “ΕΚΕΙ” ; 

 

 

 



 12 

…ΠΕΡΙ ΚΡΙΤΙΚΗΣ 

 

Στα ποιητικά 1972-1994, με τον τίτλο ΚΟΘΟΡΝΟΙ, ο Τάκης 

Μιχόπουλος, στο κεφάλαιο, ΟΠΤΙΚΕΣ, αναφέρει, ότι για τις 

ποιητικές δημιουργίες συμβαίνει να ακούγονται  

αλληλοσυγκρουόμενες βεβαιότητες. 

H ακαδημαϊκή κριτική της ποίησης μπορεί να μας 

εξαπατήσει τόσο καλά που ούτε ίχνος αλήθειας , ούτε το 

όργανο μέτρησης του μεγέθους ενός ποιητή προσδιορίζει. 

Μια ποιητική σύνθεση προσεγγίζεται, ακόμη και 

ερμηνευτικά, από πολλές οπτικές. «Μπορώ να κρίνω» 

σημαίνει πως μπορώ να περάσω από τους ίδιους δρόμους 

που πέρασε ο δημιουργός, πως νοιώθω την προβληματική 

του, αισθάνομαι την αγωνία του και αποφασίζω για τις 

επιλογές-αποφάσεις, που πήρε πρώτος εκείνος. Αυτό είναι 

εξίσου δύσκολο όσο και το έργο του δημιουργού-με ειδοποιό 

διαφορά την αρχική σύλληψη ή έμπνευση- και γιαυτό για 

τον «απροειδοποίητο» κριτικό συχνά ακατόρθωτο. 

Ένα ποίημα αποκτά φασματικές και ονειρικές διαστάσεις 

σε ένα άλλο εγώ και γι αυτό το λόγο , επιμελώς αποφεύγω 

την γενίκευση και την κριτική. 

 Το θεωρώ μέγιστο εγχείρημα. 

Σε μια ερμηνευτική προσέγγιση εκφράζω αυτό που 

«βλέπω» με τις αισθήσεις μου. Δεν με απασχολεί η 

συμφωνία ή η αντίρρηση μου στο τρόπο της ποιητικής 

δημιουργίας, αλλά η «περισυλλογή» του γράφοντα.  

 Ακόμη και η γενίκευση, για παράδειγμα του 

αναγνωρισμένου  ποιητή, Ντίνου Χριστιανόπουλου, με 

προβληματίζει.  Αναφέρει για τον ποιητή  Μιχόπουλο. « ο 

τρόπος που γράφετε – αντιλυρικός,  αντιεικονικός- μου 

αρέσει, αλλά το αποτέλεσμα δεν είναι πάντα ποιητικό»   



 13 

Είναι επικίνδυνη μια τέτοια γενίκευση, για το τι είναι 

ποιητικό, ή όχι και θα μπορούσε να πέσει στο κενό, 

χρησιμοποιώντας τα ίδια τα όπλα της ακαδημαϊκής 

κριτικής, ξεδιπλώνοντας την εικονοποιια-δηλαδή τις 

εντυπώσεις των αισθήσεων-τις οπτικές, τις ηχητικές και τις 

απτικές (αφής)-, από ένα και μόνο  ποίημα του, όπως οι 
ΑΛΛΑΓΕΣ ΤΑΧΥΤΗΤΩΝ. 

 Θα επιχειρήσω να δικαιολογήσω την άποψη μου ή 

τουλάχιστον την ενορατική σύλληψη των συνειρμών που 

επιτρέπουν την διαστολή του ποιητικού χώρου έξω από 

τοπικούς και χρονικούς δείκτες. 

 

ΑΛΛΑΓΕΣ ΤΑΧΥΤΗΤΩΝ 

 

Αθήνα-μούχλα και έφυγα 

Πολλαπλές αλλαγές ταχυτήτων 

Και με το λιόγερμα Κορινθιακό ανασαίνω 

Στην Κορακοφωλιά συθαμπώνοντας 

Και κάτω από νερά το κορμί μου 

Μια ντουφεκιά ότι ήρθα 

Δύο ρόγες σταφύλι, δύο σύκα 

Και πολλαπλές αλλαγές ταχυτήτων 

Πολλαπλές αλλαγές ταχυτήτων 

καθώς εστρώναμε το χορτάρι 

με την Ελένη αλαφιασμένη και βουρκωμένη. 

 



 14 

 Ο τίτλος του ποιήματος είναι κειμενικός , δηλαδή βρίσκεται 

αυτούσιος στο ποιητικό κείμενο. Εμπεριέχει τον υποθετικό 

λόγο με μία επίσημη απόδοση. 

«Αν δεν είχα τις πολλαπλές αλλαγές των ταχυτήτων» 
(ΥΠΟΘΕΣΗ)  

 «και με το λιόγερμα Κορινθιακό ανασαίνω» (ΑΠΟΔΟΣΗ) 

 Οι εντυπώσεις των αισθήσεων, δηλαδή η εικονοποιία του, 

είναι χαρακτηριστική . 

Οπτικές εντυπώσεις:  Οι εικόνες του αναγνωρίζονται ως 

ρεαλιστικές  « δυο ρόγες σταφύλι, δυο σύκα» γεγονός που 

επιτρέπει στον αναγνώστη να τις αγναντέψει στο γήινο 

χώρο , αλλά είναι και έντονα φωτισμένες « στην 

Κορακοφωλιά συθαμπώνοντας» 

Ηχητικές εντυπώσεις : Το ποιητικό κείμενο δημιουργεί 

ηχητικές εντυπώσεις αναγνωρίσιμες, «μια ντουφεκιά ότι 

ήρθα» που σε συνάρτηση με τις απτικές εντυπώσεις – την 

αφή- «καθώς εστρώναμε το χορτάρι»,  δίνουν  έκταση και 

δημιουργούν έναν ποιητικό χώρο , ο  οποίος διαστέλλεται 

σε όλο τον Κορινθιακό.   

   Εισέρχεται παράλληλα και σε μια συνειδησιακή 

κατάσταση, ανοικτή στον αλληλέγγυο πόνο, ή την αγάπη,( 

ή και την βίωση της ευθύνης;) «με την Ελένη αλαφιασμένη 

και βουρκωμένη» , εκφράζοντας οικεία συναισθήματα στον 

αναγνώστη που μπορεί να νοιώσει μέσα από τις δικές του 

εμπειρίες, ως αληθινός «χωματάνθρωπος». 

  Και επαναλαμβάνω ότι δεν με απασχολεί η κριτική της 

ποιητικότητας , που εύκολα καταρρέει με τα ίδια της τα 

όπλα, αλλά η «περισυλλογή» του Ποιητή.  

 Επανέρχομαι στον αρχικό του στίχο «Αθήνα– μούχλα και 

έφυγα». Εδώ δεσπόζει η αποστασιοποίηση ,η παραίτηση, η 

απαλλαγή, από την μεγαλούπολη την πληκτική και 



 15 

μονότονη αλλά και την δέσμια των ποιητών και γενικά των 

λογίων που θέλουν να βρίσκονται στο επίκεντρο των 

«εξελίξεων». 

  Ο  Τάκης Μιχόπουλος βιώνει τον ρόλο που έχει ορίσει ο 

ίδιος για τον εαυτό του ταυτίζοντάς τον με την 

Κορακοφωλιά, όπου το σώμα και το πνεύμα του ανθρώπου, 

βρίσκεται σε πλήρη σχέση με την φύση, εφόσον αποτελούν 

δικό της δημιούργημα. Γι αυτό δεν υπάρχουν όρια στην 

ποίηση. Γι αυτό και «το ελεύθερο πνεύμα ξέρει». Ο 

άνθρωπος, γίνεται  πραγματικά, μια ψυχή που περπατάει 

προς την Κορακοφωλιά του, ποτισμένος από το άπειρο. 

  Και να , που το προσωπικό του όραμα σφραγίζεται με  

«μια ντουφεκιά ότι ήρθα» και «με την Ελένη αλαφιασμένη 

και βουρκωμένη» μέσα σε μια κορυφαία εικόνα του 

ποιήματος, που η ηρωίδα ιριδίζει με την ψυχική ανάταση 

που προσδίδουν μόνο  και μόνο οι δύο λέξεις. Μια από τις  

δημιουργικές αντιφάσεις του δοκιμίου αυτού, είναι και η 

αντιπαράθεση στοιχείων συγκινησιακών στην ερευνητική 

μου προσέγγιση. Δεν θα μπορούσε όμως να γίνει αλλιώς. 

Με τα συγκινησιακά στοιχεία εισάγεται στον ποιητικό χώρο 

της ανάλυσης και η ενδεχομενικότητα.   Μπαίνουμε έτσι 

και στην ξεκάθαρη επιταγή του βασικού όρου της δομής. Το 

ύφος. Είναι εύλογο λοιπόν, ως μαθητής , να πραγματοποιώ 

άλματα-ανάλογα με τα κβαντικά- που μεταθέτουν τα 

νοητικά πεδία του δάσκαλου Τάκη Μιχόπουλου στους 

δικούς μου συνειρμούς ή τις νοητικές συνδέσεις με το δικό 

του ποιητικό ύφος. Άλματα επιτρεπτά που τουλάχιστον με 

συνέπεια προσπαθούν να προσεγγίσουν την περί-γραφή 

του και τις βεβαιώσεις του για τους «κρυφούς νομοθέτες του 

κόσμου». Αν η προσπάθεια αυτή, αντιτίθεται στον 

καλοπροαίρετο ορθολογικό νου, τότε συνομολογώ με τον F. 

Nietzsche « Το λάθος είναι προϋπόθεση της ζωής». 

 

 



 16 

Η ΕΙΚΟΝΟΠΟΙΙΑ ΚΑΙ  Η ΠΟΙΗΤΙΚΗ ΤΟΥ ΣΥΝΘΕΣΗ 

 

Ο Τάκης Μιχόπουλος δεν είναι ένας ποιητής που ρέπει σε 

γλωσσικές μορφές ψυχρές και απρόσωπες, ούτε ένας 

στοχαστής εγκλωβισμένος στις δαιδαλώδεις στοές των 

νοημάτων.    Ως ραβδοσκόπος συλλαμβάνει ακόμη και τις 

μικροδονήσεις της καθημερινότητας, βιώνει την 

πραγματικότητα της ανθρώπινης σκέψης και ματώνει μαζί 

της γιατί οι εγκεφαλικές συλλήψεις του έχουν την 

διεισδυτική ματιά του αναλυτικού ή προφητικού λόγου που 

αποστολή του είναι να καυτηριάζει και να δείχνει το 

μέλλον.   Ο λόγος του Τάκη Μιχόπουλου δεν αποδίδει, αν 

προσπαθείς αγουροξυπνημένος να ακούσεις ένα απλό ήχο, 

μια ωραία λέξη χωρίς προσανατολισμό. Είναι ένα χαστούκι, 

όχι εχθρικό ή επιθετικό, αλλά ευεργετικό, που κοκκινίζει το 

μάγουλο, βοηθά να ανοίξουν τα μάτια, να κυκλοφορήσει το 

αίμα στις αρτηρίες του σώματος.                                                                                         

Ο Άρης Αλεξάνδρου στο «ευθύτης οδών» αναφέρει εύστοχα 

και αντιπροσωπευτικά,  την δύναμη του λόγου που 

αναλαμβάνει να βγάλει τον άνθρωπο από την «τύρβη της 

ύλης και του ηθικού ξεπεσμού». 

 Μήπως κατέχει αυτή την δύναμη;                                                                                                                                             

Ο ποιητικός του εξοπλισμός το αποδεικνύει μιας και είναι 

αντλημένος από τα πεδία της φύσης και της έρευνας. Είναι 

ένας μακρινός περίπατος ισορροπίας στο σύμπαν που 

προσφέρει απλόχερα μεγάλα φαγοπότια, ως φιλόξενη 

οικοδέσποινα, σε όσους ανακινεί ερωτηματικά, σε όσους δεν 

φοβούνται να βραχούν κάνοντας μαζί του βουτιά στα 

εσώψυχα τα δικά τους και του σύμπαντος, δηλαδή της ίδιας 

της ζωής. 

 Έχει την δική του θωριά που ακυρώνει ό,τι το στατικό, ό,τι 

δεν ταλανίζετε, δηλαδή δεν μιλά , δεν σκέπτεται. 



 17 

 Μια διαφοροποιούμενη ιδιοσυγκρασία  που ερευνά σε 

βάθος ακόμη και σε ό,τι αντίκειται στον πεπερασμένο νου 

του ανθρώπου. 

 Δεν «μιλά» για την επιβεβαίωση του εγώ του, δεν είναι 

ένας καλαμοκαβαλάρης.  Αρπάζει το ποιητικό άρμα που 

τιθάσευσε με την σκέψη του, μένοντας πιστός στον αέναο 

λόγο. Γι αυτό και έχει διάρκεια, άφθαρτος, κατέχοντας την 

μεθοδολογία και την αυθεντικότητα, τα στοιχεία της 

αρμονίας του σύμπαντος και των ταλαντώσεων του. 

 

«Και όποιος πιει από το κρασί του                                                                           

πίνει με τον ουρανίσκο του και όχι με την ετικέτα του.                                     

Κι αν μεθύσει, νηφάλιος θα εισχωρήσει                                                               

σε παράλληλους κόσμους που αόρατα                                                           

δίπλα και μέσα μας ενυπάρχουν »                                                                           
Θ. Πάνου 

 

Υπάρχουν λόγοι που δικαιολογούν την απόπειρα 

προσέγγισης και ερμηνείας των απόψεων του ποιητή. 

Ειδικά από τους μαθητές του, οι οποίοι στο σκηνικό της 

αίθουσας διδασκαλίας, ζούσαν την ατμόσφαιρα την 

παλλόμενη, την ζώσα δράση του δασκάλου  Μιχόπουλου 

που ο μικρόκοσμος και ο μακρόκοσμος της Φυσικής, 

χαλύβδωνε τις ψυχικές δυνάμεις και ο ποιητικός του λόγος 

αντιστάθμιζε τις αγωνίες της ύπαρξής. 

Η έκφραση του προσώπου του, το βλέμμα, οι μορφασμοί και 

οι χειρονομίες, τα εξωγλωσσικά στοιχεία δηλαδή, 

συνυπάρχουν  ή και πολλές φορές κυριαρχούν στον 

ποιητικό του λόγο, που τον «ακούς» αντί να τον διαβάζεις. 

 

 



 18 

ΑΝΤΙΣΤΡΟΦΗ 

Ο λόγος                                                                                                

Λιθαρένιο τσεκούρι                                                                                      

Η πρωτόγονη γη                                                                                              

Με σχεδίες και καλύβες                                                                                 

Το αίμα του ψαριού στο καμάκι                                                                      

Η χαρά των παιδιών του ψαρά                                                              

Δόξα που έδωσε πνεύμα στο χώμα                                                           

Βοηθάτε να δώσουμε                                                                                          

Χώμα στο πνεύμα 

Ο ποιητής Τάκης Μιχόπουλος ζει στο χώρο τον ζωτικό της 

φύσης και παλεύει στους ελεύθερους δρόμους της, ενώ από 

τα στοιχειά της , στοιχειώνεται ο κριτικός-υποκριτικός της 

διανόησης, ακυρωμένος από την ίδια την έπαρση της 

κίβδηλης αυθεντίας του. 

ΥΠΟΚΡΙΤΕΣ ΤΗΣ ΔΙΑΝΟΗΣΗΣ 

Υποκριτές της διανόησης                                                                              

ξεφορτώνουν στη γη μου                                                                     

καθαρόαιμα άλογα                                                                          

ιπποδρόμων, ας πούμε, εγγλέζικων                                                  

ελληνικές ντυμένα χλαμύδες                                                                   

και φωνάζουνε                                                                                            

«να η Ελλάδα»!                                                                                               

Τον αγριότραγο                                                                                             

των βράχων της γης μου                                                                   

σκοτώνουνε                                                                                           

υποκριτές της διανόησης                                                                              

και φωνάζουνε                                                                                                        

«για την Ελλάδα»!                                                                                      

Την αρμονία της γης μου                                                              

Σκοτώνουνε υποκριτές της διανόησης 

 



 19 

ΦΟΡΙΕΤΑΙ 

Προσπαθώ να κουβεντιάσω με σένα                                                     

και με κουβεντιάζει το πλέγμα σου                                                              

και με κουβεντιάζει το πλέγμα σου… 

 Χωρίς να θεωρεί τον εαυτόν του ηθικολόγο, βλέπει στα 

παραδοσιακά στοιχεία, την δυναμική της εξέλιξης και της 

αυθεντικότητας, καυτηριάζει όμως και την εκφραστική 

πενία της ανιαρής καθημερινότητας. 

 

1999 ΚΑΦΕΝΕΙΟ ΤΟΥ ΧΩΡΙΟΥ 

Δίκαια το ελληνικό καφενείο                                                   

περηφανεύεται για τη σοφία του…                                                            

Το τραπέζι του καφενείου                                                                

διδάσκει πολλά                                                                              

μαθαίνεις εκεί                                                                                              

όσα θα μάθαινε                                                                                     

τραπέζι τετράποδο                                                                                          

σε σχολείο τετραπόδων 

ΓΕΡΑΚΙ 

Εκεί στη ρεματιά την πολύφωνη                                                        

πέτυχε τη φωλιά των αηδονιών                                                                   

το γεράκι                                                                                              

Σταθερά τοποθέτησε ράμφος                                                                   

πάνω από τα λευκά όλο στόμα κορμάκια                                                      

Εκείνα                                                                                                                

για τη μάνα παίρνοντάς το που άργησε                                                  

ανοίγαν τα στόματα                                                                                        

και υψώναν διαμαρτυρία χαρούμενη                                                               

Το όρνιο                                                                                          

απολάμβανε θέαμα                                                                                    

χωρίς βιάση καμιά 



 20 

Ο βαθμός επιβολής του λόγου του χαρακτηρίζεται από 

ποιότητα, μιας και πηγάζει από τις βαθύτερες προθέσεις 

του ποιητή, ενάντια στις πομπώδεις γλωσσικές μορφές του 

εντυπωσιασμού και της στερεότυπης διατύπωσης. 

ΚΕΡΑΙΕΣ 

Κι αν κάτι δεν πιάνετε                                                                                           

μην ψαχουλεύετε                                                                              

κριτικά τον πομπό                                                                          

Μάταιος κόπος                                                                       

Ξεσκουριάστε τους δέκτες σας. 

 

FIGURA 

Βέβαιοι ΙΝ                                                                                                                                  

δώστε εικόνα                                                                                                

και σχιζοφρένεια                                                                            

στα ορφανά σας 

                                                                                                                          

ΣΟΦΟΣ 

«τι να σου πώ                                                                                                                    

ότι η σοφία με την μορφή μιας κουκουβάγιας                                                               

-σταλμένη από την Αθηνά-                                                                          

έχει καθίσει στο κεφάλι μου                                                                             

τι να σου πω                                                                                                                    

ότι μαζεύω κοτσιλιές απ΄ τα μαλλιά μου » 

 

Στενεύει τις σχέσεις των ανθρώπων και σφυρηλατεί 

κοινούς δεσμούς, νοηματοδοτεί τις ιστορικές στιγμές στη 

πορεία μέσα στο χρόνο. 

 



 21 

ΠΡΑΓΑ ΑΣ ΠΟΥΜΕ 

Απόψε οι φοιτητές 

οι εργάτες, οι νοικοκυρές 

βγήκαν στους δρόμους με συνθήματα 

και υψωμένα χέρια 

ένας φαντάρος 

εκαρτέραγε το «πυρ» 

με χέρι στη σκανδάλη σταθερό 

και το ντουφέκι έτοιμο 

να σκάψει την καρδιά του 

 Κατά την επέμβαση των ρώσικων αρμάτων στην Τσεχοσλοβακία , 

το 1968, αυτοκτόνησαν  Ρώσοι στρατιώτες.  

 

ΜΕ ΕΝΕΣΗ 

Παράταξη                                                                                                       

τους δίνουν με ένεση                                                                                   

Αρχηγό                                                                                                                 

τους δίνουν με ένεση                                                                                         

Και τον ποιητή                                                                                              

με ένεση παίρνουνε.                                                                                                 

Δε γράφω όμως για σας                                                                         

χαιβάνια  με ένεση                                                                                     

Γράφω για τα άλλα παιδιά                                                                          

τα ατόφια και λεύτερα 

Αντιστέκεται στον αλλόγλωσσο επιδρομέα, πιστός στον 

ελληνικό κορμό της αρχέγονης σκέψης, ελληνόγλωσσος 

πάντα, ακμαίος και με αυτεπίγνωση. 



 22 

Ενοχλήθηκα                                                                                              

όταν φώναξε                                                                                                

«δεν υπάρχουνε πνεύματα»                                                                      

γιατί το φώναξε                                                                                               

έτσι σα νάξερε                                                                                                   

τι είναι σώματα 

ΓΡΑΦΗ 

Ξένα μητέρα, πεντάξενα                                                                           

της αρμονίας εκείνης της πάμφωτης                                                     

των Ελλήνων τα έργα                                                                                 

στα αλώνια του Λούβρου                                                                               

με δάκρυσαν                                                                                        

Μητέρα ζυμώστε                                                                                      

κάφτε τους φούρνους                                                                                       

με σκίνα και λιόκλαρα                                                                                           

Οι λιθαρένιες αυλές να μυρίσουν                                                                  

κι οι ανήφοροι δρόμοι                                                                                

Μητέρα ζυμώστε 

ΠΑΙΔΕΙΑ 

Μιλάνε                                                                                                           

έτσι σοβαρά                                                                                                       

οι δάσκαλοι και οι γονείς                                                                                

στα παιδιά                                                                                                       

λες και σε σοβαρό                                                                                               

πολύ σοβαρό                                                                                                      

θα τα μπάσουνε χώρο                                                                                 

Και κλαίω τα παιδιά                                                                                     

που δε θα σε βρούνε                                                                                

ξαμολυμένη                                                                                        

παλιογειτονιά                                                                                            

και ξυπόλητη                                                                                                                            



 23 

Ο ρητορισμός ο σολοικισμός και η φαιδρολογία είναι ο 

μεγάλος εχθρός του. Η κοινωνική όμως ένδεια, τον 

προκαλεί να αγγίξει τα όρια του δηκτικού.  

 

ΠΡΟΦΥΛΑΧΤΑ 

-«Σεβάσου τα νήματα                                                                       

Απόφευγε τις υψηλές φορτίσεις                                                              

Μην υπερβείς κανένα από τα όρια                                                   

ανοχής και αντοχής των νημάτων»                                                              

-Σκατά στα προφυλαχτικά                                                                    

όπου η γλώσσα τα φορά. 

 

ΟΡΕΙΒΑΤΙΚΟ 

Προς τα ελάτια                                                                              

Τις κορφές και τον ήλιο                                                                              

Ούτε ματιά παρακάτω                                                                                                      

Είναι  τα πλαστικά 

Ο υπερβατικός λόγος του, οδηγεί τον πεπερασμένο νου του 

ανθρώπου, μέσα στη δίνη της αέναης πραγματικότητας, 

στο επέκεινα στο πέρα και πάνω. 

 

ΜΕΤΑΛΟΓΙΚΗ 

Στον αστερισμό του Υδροχόου                                                                           

εντός σου                                                                                                 

τα ορθογώνια και τα τετράγωνα                                                            

έχουν φτερά 

 

 



 24 

ΣΧΕΤΙΚΟΤΗΤΑ 

Ο Χρόνος ήτανε το ντουβάρι                                                                  

Εκείνος δε μ΄ άφηνε  να περάσω                                                        

Εκείνος μου ζητούσε πολλά                                                                   

Τώρα ο Χρόνος είναι το ζυμάρι                                                                    

Κι όλους σας δέχομαι                                                                              

όλους σας βλέπω                                                                                            

Ο χρόνος ήτανε το ντουβάρι 

Ο ποιητής Τάκης Μιχόπουλος δεν ασχολείται με τον 

εξωτερικό κόσμο περιγραφικά αλλά επιδιώκει να συλλάβει 

το νόημα και την ουσία των αντικειμένων. Ζητούνται οι 

αλήθειες που υπερβαίνουν το χωροχρονικό πλαίσιο της 

φαινομενικής εμπειρίας. Ένα νόημα, μια σκέψη, ένα 

συναίσθημα, ένας αριθμός είναι έτσι όντα.   Οι εικόνες, τα 

σχήματα της φαντασίας τα συναισθήματα, είναι φαινόμενα 

τα οποία συλλαμβάνονται μαζί με τα υπερβατικά 

αντικείμενα , τα πέρα από τις γνωστικές δυνατότητες του 

ανθρώπου. Αυτός άλλωστε είναι και ο πυρήνας της 

ειλικρινούς ποίησης. Είναι η πύλη αυτών που δεν 

εισέρχονται στη συνείδησή μας αλλά ως πύλη επιτρέπει την 

είσοδο του νου , στο χώρο της μεταφυσικής, στο πράγμα 

«καθ΄ αυτό», στο χώρο των ν-διαστάσεων , στο μηδέν της 

μαθηματικής λογικής, το άπειρο , εκεί που τείνει ο 

ανήσυχος νους του ανθρώπου. 

Μια άλλη διαπίστωση που διαβάζουμε σε αντίστοιχες 

κριτικές, ή μάλλον στη φιλοσοφία που εκφράζεται μέσα 

από τον λόγο, στηρίζεται στη θέση ότι ο ποιητικός λόγος ως 

στοχασμός, εκφράζει μια κίνηση, αυθαίρετη πολλές φορές. 

 Μια κίνηση απείθαρχη θα έλεγε κανείς, από την μία 

έννοια στην άλλη, αιωρούμενη πάνω από την γνώση της 

επιστημονικής αλήθειας, η της εδραιωμένης λογικής του 

σήμερα. 

Σπάει με λίγα λόγια και τα όρια του φθαρτού λογικού. 



 25 

ΚΑΝΟΝΑΣ                                                                                                         
Από τους πανέξυπνους                                                                                   

οι πολλοί                                                                                                     

είναι τελείως κουτοί.                                                                                

Γνωρίζει «εκ των ένδον»,  ότι η θετική σκέψη και ο λόγος 

είναι η τροφή και το όπλο του πνεύματος. Γνωρίζει ότι για 

να κτιστεί η γέφυρα για ανώτερους πνευματικούς σκοπούς 

χρειάζεται η πειθαρχία. Η πειθαρχία που εφάρμοσε ως 

εκπαιδευτικός δικαιολογεί και την εναντίωση του στην 

παθητική κοινωνική προσαρμογή. 

«Μικρό μαστίγιο                                                                                             

σε χέρι σωστό                                                                                            

οδηγεί μεγάλο βόδι                                                                                         

σε ίσα αυλάκια»                                                                                                    

- Σοφοκλής- 

Δεν  «επέτρεψε» στους μαθητές του να μένουν άναρθροι, 

χωρίς λόγο, χωρίς ενέργεια, σε μια εποχή που επαινεί την 

κατιούσα πορεία της κριτικής σκέψης και της κοινωνικής 

δράσης. Χλευάζει τον κίβδηλο πολιτισμικό ιμπεριαλισμό 

και φυσικά αποποιείται την μαζοποίηση του «στοχάζεστε» 

Τελειώνω, φέρνοντας στο μυαλό μου τους τελευταίους 

συλλογισμούς του Μανώλη Ανδρόνικου «ένας τρόπος 

απομένει για να νοιώθεις ελεύθερος. Να χρειάζεσαι όσο 

λιγότερη ελευθερία μπορείς ή με άλλα λόγια να έχεις πολύ 

λίγες ανάγκες. Τον πνευματικό σου στοχασμό κανένας δεν 

μπορεί να σου τον δεσμεύσει. Το νόημα του ελεύθερου 

λόγου σήμερα είναι το ίδιο λοιπόν μ΄αυτό που ήταν και 

χθες και προχθές. Αν θέλετε ρωτήστε τους Μήλειους  ή  μια 

και οι παππούδες τους έχουν πεθάνει, ανοίξτε τον 

Θουκυδίδη να σας το πει. Γιατί οι σημερινοί έχουν γίνει 

πολύ πιο σοφοί και μας μπερδεύουν.»  

Αν ο εγκέφαλος μας έχει συμπληρώσει ικανό αριθμό δεκαετιών 

τότε νοιώθει καλύτερα το βελούδινο χάιδεμα του ποιητικού του 

λόγου. 



 26 

 

 

 

 

 

ΞΥΛΟΚΑΣΤΡΟ 

 

«Βρέχει καυτή η ποίηση στη πόλη.                                                            

Η ζέστη της, αναπληρώνει την απομόνωση                                         

των ορθογώνιων όγκων» 

-Θ.  Πάνου- 

 

 

 

 

 

 

 

 

 

 

 

 



 27 

Β ΜΕΡΟΣ 

 

 

 

Η ΚΟΙΝΩΝΙΚΗ ΜΑΤΙΑ ΤΟΥ ΤΑΚΗ ΜΙΧΟΠΟΥΛΟΥ 

 

 

 

 

-Η ΚΡΙΣΗ ΚΑΙ Η ΑΠΡΟΣΔΙΟΡΙΣΤΙΑ ΤΩΝ ΘΕΣΜΩΝ- 

 

 

 

 

 

 

 

ΑΠΟΣΠΑΣΜΑΤΑ  ΑΠΟ ΣΥΝΕΝΤΕΥΞΕΙΣ                                                            

ΣΤΟΝ ΡΑΔΙΟΦΩΝΙΚΟ ΣΤΑΘΜΟ     «PRISMA VIRUS» 

Τα αποσπάσματα, διατηρήθηκαν χωρίς επεμβάσεις και στην 

γραπτή μορφή τους, ώστε να κυριαρχεί η  αμεσότητα του 

προφορικού λόγου. 

 

 



 28 

-ΣΥΝΕΝΤΕΥΞΗ - 

ΑΠΟ ΕΚΠΟΜΠΕΣ ΜΕ ΤΙΣ ΘΕΣΕΙΣ ΚΑΘΗΓΗΤΩΝ                                        

ΓΙΑ ΤΙΣ ΕΚΠΑΙΔΕΥΤΙΚΕΣ ΜΕΤΑΡΡΥΘΜΙΣΕΙΣ                                           

ΚΑΙ ΤΗΝ ΚΡΙΣΗ ΤΩΝ ΘΕΣΜΩΝ 

 

Θ. ΠΑΝΟΥ. Το Βασικό θέμα μας σήμερα είναι η 

εκπαιδευτική μεταρρύθμιση, η μεταρρύθμιση που άρχισε 

από τα κεραμίδια, χωρίς να λάβει υπόψη της τα θεμέλια. 

Θα σχολιάσουμε τον γενικό ρόλο της παιδείας και χρέος 

μας είναι να αρχίσουμε φυσικά, από την Αρχαία Ελλάδα. 

Το δημοκρατικό πολίτευμα της Αρχαίας Αθήνας οφείλεται 

στο γεγονός ότι οι  Αθηναίοι είχαν μέση μόρφωση ανώτερη 

από κάθε άλλο λαό της εποχής τους. 

Πολλές ιστορικές πηγές επιβεβαιώνουν την αλήθεια αυτή, 

με εγκώμια για την Αθηναϊκή δημοκρατία, όπως ο 

επιτάφιος-του Περικλή- και η «Αθηναϊκή πολιτεία» του 

Αριστοτέλη.  Μάλιστα τον τέταρτο αιώνα, εποχή παρακμής 

της Δημοκρατίας, οι στοχαστές κατηγορούσαν την παιδεία 

για τα διάφορα προβλήματα της Αθηναϊκής δημοκρατίας. 

Έτσι είχαν εκφράσει την λύπη τους για την άγνοια την 

ανικανότητα και την τύφλωση του λαού κατηγορώντας τον 

ότι δεν είχε καταρτιστεί για να ασχοληθεί με την πολιτική.  

Αν η δημοκρατία δεν λειτουργούσε καλά, υπόλογη  γι αυτό, 

σε τελευταία ανάλυση ήταν η παιδεία. Ίσως να ήταν αυτή 

και μόνο αυτή που θα μπορούσε να εκπαιδεύσει τους 

πολίτες να κυριαρχούν στα κομματικά πάθη τους, για να 

υπηρετούν καλλίτερα την πατρίδα τους. 

 Ξεκίνησα από την Αρχαία Ελλάδα και για ένα άλλο λόγο.                                          

Γιατί ο σημερινός καλεσμένος μας είναι ο καθηγητής και 

ποιητής Τάκης Μιχόπουλος που όπως έχει παρατηρηθεί 

έχει ένα λόγο που μοιάζει να έρχεται απ΄ ευθείας από την 



 29 

αρχαία Ελλάδα με ένα τρόπο χρισμικό , αμόλυντος από τα 

πλέγματα του δυτικού πολιτισμού.  

«αγαπούμε το ωραίο και μένουμε απλοί,                                           

αγαπούμε την θεωρία                                                                                   

και δεν θα καταντήσουμε νωθροί.» 

Λοιπόν Δάσκαλε να σε καλωσορίσω  στην εκπομπή. Η 

γενική εικόνα της παιδείας σήμερα πώς παρουσιάζεται; 

Τ. ΜΙΧΟΠΟΥΛΟΣ  Ευτυχώς Θανάση που βγήκα από αυτή 

την ιστορία… ε! την βλέπω σε πολύ μεγάλη κατάπτωση. 

Ποτέ δεν ήταν καλή η παιδεία των Ελλήνων, τώρα είναι 

πολύ χειρότερη βαδίζοντας προς το χειρότερο. Χείριστη. 

Θ. Π  Ας μιλήσουμε πιο συγκεκριμένα για τους νέους. Τι 

θεωρείς ότι λείπει σήμερα; 

Τ.Μ  Αυτά που λείπουνε –κατά την γνώμη μου  λείπουνε- 

δεν έχουν άμεση σχέση με τα βιβλία, τον τρόπο 

διαβάσματος και με τα τεστ και τις εξετάσεις.  Θεωρώ ότι τα 

δύο μεγάλα που λείπουνε είναι η σκληραγωγία, ο εθισμός 

σε αντίξοες, σε δύσκολες συνθήκες, με άλλα λόγια η 

πλαδαροποίηση των νέων –είναι πρόβλημα- είναι τελείων 

πλαδαροί, χλιαροί, χωρίς νεύρο καθόλου και 

ασκληραγώγητοι… ε, δεν έχουν πάει να τρυγήσουνε, δεν 

ξέρουνε τι θα πει δυσκολία σωματική, ψυχική και την 

αποφεύγουνε-αυτό είναι ένα μεγάλο μειονέκτημα – και ένα 

άλλο, ότι δεν διδάσκονται πουθενά την ενόχληση από την 

αδικία την αγάπη την ανθρωπιά την φιλία την σταθερή, ε, 

αυτές είναι οι δύο μεγάλες ελλείψεις. 

Θ.Π Οι γονείς, δίνουν αυτό που πρέπει στα παιδιά;  Και αν 

όχι ποιες είναι οι ευθύνες τους; 

Τ.Μ Ποιοι γονείς ; Υπάρχουνε γονείς με οργανωμένο 

μυαλό;  Είναι τελείως ανοργάνωτα μυαλά. Τι γνώμη έχουν 

για παράδειγμα, ότι ο νέος δεν πρέπει να μαθαίνει τον 



 30 

ανταγωνισμό; Ότι πρέπει να έχει άλλα ιδανικά άλλες αξίες 

που να τον κρατήσουνε σε δύσκολες ώρες και να κάνουνε 

και χρήσιμο κιόλας αυτά που δεν τα γνωρίζουν οι ίδιοι! 

Είναι και άνθρωποι που δεν υιοθετούν την δυσκολία.  

Ακόμη και ποδόσφαιρο να παίξει το παιδί και να έρθει με 

λίγο χτυπημένο το γόνατό του, θα του πουν ότι κακώς 

έπαιξες ποδόσφαιρο, ενώ καλώς έπαιξε ποδόσφαιρο.        Ε, 

και να πάει να κόψει και τα πόδια του, δηλαδή να 

γυμναστεί. Οι γονείς είναι σε κάκιστο δρόμο. Σε κάκιστο 

δρόμο, τελείωσε. Τώρα αν υπάρχουν δυο καλοί… εν τω 

μεταξύ το παιδί αποχαυνώνεται στην τηλεόραση, μια εκ 

των άλλων μεγάλων βλακειών! Είναι δηλαδή μια 

κατάσταση μεγάλης κατάπτωσης. 

Θ.Π Αναφέρεται χαρακτηριστικά στην κοινωνιολογία 

(ΜΠΡΙΖΙΤ ΛΕΣ) « Δεν τους αφήσαμε καμιά μνήμη ζωντανή. 

Βρίσκονται αντιμέτωποι με γονείς οι οποίοι αρνούνται να 

γεράσουν και εξακολουθούν να ντύνονται και να ζουν ίδια 

με τα παιδιά τους.  Τι ωφελεί λοιπόν να φύγεις από το σπίτι 

όταν οι γονείς σου μοιάζουν σαν να είναι αδέλφια σου; »  

Απέναντι σε αυτή την έλλειψη αντιπροσώπευσης, μπαίνουν 

στην «συναισθηματική προσκόλληση ». Μένουν στο σπίτι 

τους γιατί η πραγματική ζωή τους φαίνεται χειρότερη. Και 

στα τριάντα τους γνωρίζουν την πρώτη τους επίσημη 

νεύρωση. Η παραδοσιακή μορφή οικογένειας όμως, με 

χαμηλότερο μορφωτικό επίπεδο, βλέποντας το παιδί να 

γυρίζει από το παιχνίδι το αντιμετώπιζε σαν κάτι 

φυσιολογικό. 

------------------------------------------------------------------------------------------- 

-Η νέα γενιά, ανάμεσα στα 18 και στα 25 ονομάζεται «γενιά Χ» 

με Χ το άγνωστο. Κανείς δεν μπορεί να καταλάβει τι σκεφτονται, 

ποια είναι τα συναισθήματά τους, ποιες οι αντιδράσεις τους. Το 

όνομα οφείλεται στον τίτλο του βιβλίου του Καναδού Ντάγκλας 

Κάμπελ Κόπλαντ  « GENERATION X »- 



 31 

Τ.Μ  Και να του λέγανε κάτι, το λέγανε με τέτοιο τρόπο 

ώστε δεν το κλείνανε μέσα σε γυάλα… 

Θ. Π  Ναι, δεν ήσαν υπερπροστατευτικοί. Όσο για τις 

υψηλές αξίες, τα ιδανικά και τα πρότυπα, που ένας 

καθηγητής θα έπρεπε να δίνει στους νέους σήμερα γιατί 

υπάρχει αυτή η απάθεια; Απάθεια τόσο για τις διαχρονικές 

αξίες αλλά και την αγάπη ή έστω το ενδιαφέρον για την 

λογοτεχνία, την ποίηση την γενική μόρφωση; 

Τ.Μ  Ένας λόγος είναι ότι δεν πείθει ο καθηγητής, όσο 

παράξενο και να φαίνεται. Θεωρούμε τον εκπαιδευτικό 

καλό, ότι τα προσφέρει ωραία.  Για να συγκινήσεις όμως  τα 

παιδιά σήμερα, όπως είναι αποχαυνωμένα, χρειάζονται  

περισσότερες  ικανότητες του καθηγητή,   που δεν πείθει, 

αναπαράγοντας μόνο τον παπαγαλισμό. Ένα δεύτερο 

στοιχείο είναι ότι δεν κυκλοφορεί στον «αέρα» ο σεβασμός, 

δεν σέβεται κανένας τα ιδανικά, δεν σέβεται κανένας τις 

αξίες- τις αιώνιες θα λέγαμε- τις θεμελιώδεις, αυτές που 

δένουνε την κοινωνία με την ζωή την ίδια. Δεν υπάρχει ο 

σεβασμός.  Για να έχεις σε εκτίμηση αυτές τις αξίες πρέπει 

να είσαι κοντά στο βαθύτερο νόημα της ζωής-τι ποσοστό 

νέων και μεγάλων είναι κοντά σε αυτό το νόημα- και ποιο 

είναι αυτό, Τι νόημα έχει η ύπαρξη, Αν δεν έχεις αυτό στο 

μυαλό σου, τότε όλα είναι μια επιτήδευση, μια ψευτιά σαν 

συνθήματα ωραιολογικά. Δεν πείθεσαι για τίποτα δεν 

πιστεύεις τίποτα. 

---------------------------------------------------------------------------------------- 

-Τι μου αφήσατε; Τι μου μεταδώσατε; Σε αντίθεση με σας , εμείς 

στερηθήκαμε όλες τις δυστυχίες.  Ο πόλεμος και η μιζέρια είναι 

για μας μόνο εικόνες.  Ζήσαμε σε μια πολυτέλεια πρωτοφανή για 

την Ιστορία και τον Πλανήτη. Στον καιρό της αφθονίας 

φαγώθηκαν τα σταφύλια  του χρήματος της ελευθερίας και της 

αγάπης.  Εμείς βρισκόμαστε εδώ, με τα δόντια χαλασμένα, 

παιδιά των  πόλεων από γυαλί οθόνης                                                                                                    
ΛΟΡΑΝ ΜΠΕΚΑΡΙΑ « ΚΥΡΙΑ ΤΣΑΝΓΚ » 



 32 

Θ.Π Ας γυρίσουμε για λίγο, πίσω τον χρόνο… στο 

Ξυλόκαστρο της δεκαετίας του 1970 ,όπου η υλικοτεχνική 

υποδομή στην εκπαίδευση ήταν ανύπαρκτη. Κάτι άλλο 

όμως συνέβαινε στην παιδεία. Ο καθηγητής ενέπνεε 

παρόλο που τα βιβλία είχαν την ίδια λογική της 

μονομερούς μάθησης.  Συγκρίσεις διαχρονικές είναι βέβαια 

επικίνδυνες αλλά διαφωτιστικές, για παράδειγμα, υπήρχε 

το όραμα των σπουδών, την φοιτητικής ζωής… 

Τ.Μ Θέτεις πολλά πράγματα… τι να πω. Όταν  μια 

φιλόλογος που υποτίθεται ότι είναι προικισμένη δεν μπορεί 

να αναλύσει ένα ποίημα- πολλές φορές και τα ποιήματα 

που έχουν επιλέξει δεν είναι κατάλληλα με την έννοια ότι 

δεν είναι αντιπροσωπευτικά του χώρου- τέλος πάντων. 

Όταν δεν μπορούν να πραγματοποιηθούν αυτά τα 

βασικά… είναι ξεπεσμός.  Θυμάμαι- εγώ τώρα στο μυαλό 

μου έχω τελείως άλλες εικόνες – έκανα Φυσική , τις 

θεμελιώδεις εξισώσεις της Φυσικής, λύναμε με τους 

μαθητές μερικά προβλήματα και ρωτούσα. «παιδιά τι 

πιστεύεται, ο άνθρωπος έχει καταλάβει το βαθύτερο νόημα 

της μάζας, τις ενέργειας, δηλαδή ξέρει κανένας αυτό που 

λέω, ασκώ δύναμη στο ποτήρι, τι είναι η δύναμη που ασκώ 

στο ποτήρι; Τα ξέρει αυτά ο άνθρωπος, το ανθρώπινο ον;  »   

Ε…και τα παιδιά προβληματιζόσανε , και τους έλεγα, ότι 

την βαθύτερη ουσία των πραγμάτων, την φύση του φυσικού 

κόσμου στο βάθος του δεν την ξέρουμε, δεν γνωρίζουμε για 

την φύση της ενέργειας, την δύναμη της μάζας και έτσι 

κάναμε συζητήσεις.  Σκεφτείτε ότι οι Αρχαίοι είχαν το νερό 

την φωτιά τον αέρα την γη και ο Παλαμάς  (αυτό δεν το 

έχουμε καταλάβει στο βάθος του) ακούτε πως το λέει στο 

δεκάλογο του γύφτου.   

«αέρα, γη, νερό, φωτιά/ ότι και αν υπόταξε από σας/ ο 

άνθρωπος, ο νους/ τίποτα από σας δεν ξέπεσε / και κρατάτε 

ακόμα τα σκοτάδια σας/ τα άψαχτα και τα αταπείνωτα/ 

όλων των αβύσσων τους βρικόλακες και όλους τους 



 33 

αυγερινούς…» και τα παιδιά προσέχανε και δίνανε σημασία 

και έβλεπα μερικούς να σηκώνετε η τρίχα τους στα πρώτα 

τα θρανία… αυτά έχουνε τελειώσει… είναι τελειωμένα.  

Αυτό όμως είναι και θάνατος. Είμαι αλλού τώρα… και σου 

λέω ότι βαθύτερα δεν έχουμε άποψη για το νόημα της 

ζωής… φαίνεται ότι η καλοσύνη η αγάπη  η γνώση, η 

συγκρότηση του πνεύματος, το συμμάζεμα της 

προσωπικότητας, το νεύρο, το ιδανικό – φαίνεται Θανάση – 

βαριά κουβέντα αυτή που λέω, ότι σε ακολουθούνε και μετά 

τον θάνατο.                                                                                                                          

Αυτό ίσως κάνει εντύπωση , αυτό όμως μένει και για μένα. 

Γι αυτό έχουν αξία τα ιδεώδη… συντηρούνε βέβαια την 

κοινωνική ζωή, αυτό ναι, αλλά αυτό είναι σε πρώτο 

επίπεδο, χαμηλότερο. Φαίνεται όμως ότι οι αξίες, η αξία ας 

πούμε των Αγίων, η αρετή η αλήθεια, ο σεβασμός, η αρετή 

με την μαχητική έννοια του όρου –ενάρετος προέρχεται από 

την λέξη ΑΡΗΣ- δηλαδή να είσαι ο Θεός του πολέμου, 

δηλαδή δυναμικά ενάρετος, να ενοχλείσαι από την αδικία 

να πολεμάς το άδικο . Αυτά έχουν αξία διαχρονική , γιατί 

από ότι φαίνεται είναι μεταφυσική παρουσία ο άνθρωπος, 

δεν είναι μόνο εδώ, είναι και για παραπέρα.    Ποιος νέος 

τελειώνει το λύκειο σήμερα και ξέρει ποιο ρόλο έχουν 

διαδραματίσει οι προφήτες ποιητές, οι κρυφοί νομοθέτες 

του κόσμου μέσα στην Ιστορία της ανθρωπότητας, Έχουνε 

διαμορφώσει τον πολιτισμό. Πέρσι πήρα στα χέρια μου ένα 

βιβλίο, 464 σελίδες, ενός καθηγητή Πανεπιστημίου, που 

αποδεικνύει ότι όλοι οι νόμοι, οι κανόνες δικαίου του 

δυτικού πολιτισμού στηρίζονται πάνω σε ρήσεις αρχαίων 

ποιητών. Κανένας δεν λέει στα παιδιά ότι οι ποιητές 

ανατρέψανε κοινωνικό-πολιτικά δεδομένα και διαπλάσανε 

συνειδήσεις.  Κατάπτωση γιγάντια.  

Θ.Π  Ενώ οι αξίες είναι στο επίκεντρο της κουβέντας μας, 

πρέπει να ρωτήσω και για τον  βασικό θεματοφύλακας 

τους, την Εκκλησία. Διαπιστώνουμε σήμερα την κάμψη του 



 34 

θρησκευτικού συναισθήματος παράλληλα με λαοσυνάξεις, 

συλλαλητήρια , δημοσιότητα και Μ.ΜΕ…  

Τ.Μ  Στο βάθος… όχι, όχι, θα σου πω κάτι άλλο τώρα. Δεν 

μου λες… σε μια λαοσύναξη τι ποσοστό κατέχουν αυτοί 

που είναι χριστιανοί, που πιστεύουνε στον Κύριο Ημών 

Ιησού Χριστό και τι ποσοστό από αυτούς δεν πιστεύει 

παράλληλα και στον Μαμμωνά τον Θεό του χρήματος; Τι 

ποσοστό δεν είναι παραδόπιστο, πόσοι ενώ έχουν χρήματα, 

δεν δίνουν τεράστια σημασία στο κέρδος, την δύναμη;  Στη 

λαοσύναξη εγώ θα πετάξω το 95% που είναι παραδόπιστοι 

και θα κρατήσω το 5% αυτών που αληθινά πιστεύουν… και 

τους αναφέρει όλους Άγιο λαό ο Χριστόδουλος… αυτά είναι 

ψεύτικα πράγματα.   Γυρνάω στην ουσία του ερωτήματος. 

Εμένα με ενοχλεί η αλαζονεία της εκκλησίας και των 

εκκλησιαστικών παραγόντων εις τους αιώνες.  Υπάρχει 

αυτή η αλαζονεία που στηρίζεται στο Σταυρικό Θάνατο του 

Θεού.                                                                      

Λοιπόν, όταν είσαι αλαζόνας την στιγμή που ο Θεός 

τέντωσε τα χέρια του και τα καρφώσανε πάνω στο Σταυρό, 

περνώντας Του και ακάνθινο στεφάνι , η αλαζονεία αυτή 

με ενοχλεί. Ένα αυτό. Ένα δεύτερο, χωρίς να το συνδέω με 

το θέμα των ταυτοτήτων – ένα αστυνομικό χαρτί είναι, τι 

έχει πάνω, ότι θέλει η αστυνομία, ότι εξυπηρετεί-αλλά 

διακρίνω στους κυβερνώντες , το έχω αναφέρει και στη 

τηλεόραση , μια θεοποίηση της λογικής , είναι 

μονοδιάστατοι, χωρίς ευρύτητα , δεν ξέρουνε πόσο κοντά 

μας είναι το μυστήριο και το υπέρ-λόγο , το πάνω από την 

λογική. Είναι ανυποψίαστοι τι είναι το Θαύμα, για 

παράδειγμα. Υπάρχει το  θαύμα; Υπάρχουν παράξενα 

φαινόμενα, Υπάρχει ζωή παραπέρα ;  Αυτοί είναι 

μονοδιάστατοι χωρίς την αληθινή λογική… δεν θα κάνουμε 

όμως φιλοσοφική ανάλυση τώρα , υπάρχουν ενδιαφέρουσες 

σκέψεις στο θέμα. Αναφέρω για παράδειγμα από την 

πολιτική ζωή, τον Πρωθυπουργό κ. Σημίτη - τον οποίο 



 35 

συμπαθώ- ο οποίος έχει μια ευθύγραμμη λογική, δεν 

μπορεί να πάει ούτε δεξιά ούτε αριστερά, με μόνο στόχο την 

ανάπτυξη, την ανάπτυξη… ε,  ωραία ! Αυτά με ενοχλούνε 

και εκεί μπορεί να δώσεις κάποιο δίκαιο στην εκκλησία που 

ανησυχεί, με τέτοιο τρόπο όμως, ανόητο και 

αντιχριστιανικό, τις πιο πολλές φορές. Δηλαδή, βλέπω 

εκφράσεις που είναι τελείως αντίθετες και με το Ευαγγέλιο.  

Φτάνουν σε σημείο να συγκρίνουν τα ποσοστά τους με τον 

Κωνσταντόπουλο! Εξευτελισμός… δεν θέλω να μείνω άλλο 

σε αυτό το θέμα. 

Θ.Π Αποχαιρετώ τον δάσκαλο και ποιητή Τάκη Μιχόπουλο  

με ένα απόσπασμα από δημοσίευσή μου στον Τύπο, για την 

α-γλωσσία στις σχέσεις Εκκλησίας, Κράτους και Παιδείας. 

Υπάρχουν πολλές σκέψεις πάνω στο θέμα τόνισε ο 

Δάσκαλος. Η προσέγγισή μου είναι από την οπτική της 

κοινωνιολογίας. 

 

 

 

 

 

 

 

 

 

 

 

 



 36 

ΑΠΟ ΤΗΝ ΕΚΠΟΜΠΗ                                                                                     

«Ο ΚΑΛΕΣΜΕΝΟΣ ΤΗΣ ΠΑΡΑΣΚΕΥΗΣ» 

ΤΟΥ ΓΙΩΡΓΟΥ ΑΝΤΩΝΙΝΗ 

 

Γ. ΑΝΤΩΝΙΝΗΣ  Στην επικαιρότητα κυριαρχεί το θέμα για 

την κλοπή  σε ελληνικό στρατόπεδο, ενώ ο φρουρός 

υπηρεσίας δεν αντέδρασε, γιατί… κοιμόταν!  Ένας νέος 

χωρίς επίγνωση της θέσης του; 

Τ. ΜΙΧΟΠΟΥΛΟΣ  Θα σου απαντήσω με ένα στίχο που μου 

ήρθε τώρα. « οι πειναλέοι και οι ξυπολιάριδες της 

γερμανικής κατοχής καλοντυμένοι και χορτασμένοι 

έδωσαν καρπούς  ημιμαλάκια»  (μαλάκια είναι αυτά που 

δεν έχουν σκελετούς, τα καλαμαράκια τα χταπόδια)  οι 

πειναλέοι έδωσαν καρπούς ημιμαλάκια , δηλαδή τους 

35αρηδες – 40αρηδες, εεε, ο φρουρός που φύλαγε, άπειροι 

τέτοιοι, υπάρχουν βέβαια και οι εξαιρέσεις.                 Το 

ποίημα συνεχίζει « Τα ημιμαλάκια εξελίσσουν τώρα 

μαλάκια , εξελίσσουν καθαρά μαλάκια, νεολαία τύπου 

ζελέ, ζελέδες δηλαδή, δεν θα ζω να κλάψω με τα μαλάκια 

των μαλακίων.» Λοιπόν η Ελλάδα οδηγείται προς 

μαλακοειδείς καταστάσεις. 

Γ. Α  Μήπως είναι βαριά αυτά που αναφέρεις; 

Τ.Μ  Όχι, όχι, είναι αλήθεια, υπάρχουν εξαιρέσεις αλλά 

υπάρχει πολύ μαλάκυνση. Βουτυρόπαιδα, βλακώδης 

αντίληψη της δημοκρατίας. Για όλα ευθύνεται ο δάσκαλος. 

Απαγορεύεται να τραβήξει ένα αυτί… όλα αυτά οδηγούν 

στον φρουρό που κοιμήθηκε.                                                                                       

Ο πατέρας του βγήκε να πει  « το παιδί ευτυχώς που 

κοιμήθηκε, ευτυχώς γιατί μπορούσε ο άλλος να του γύριζε 

το τζιπ επάνω του». Δηλαδή και να το γύριζε δεν είχε αυτός 

ένα αυτόματο να το θερίσει ; Αλλά όμως, να δεις την 



 37 

μαλάκυνση, αν αυτόν που έκλεψε το τζιπ, τον θέριζε ο 

σκοπός –ήταν ξύπνιος και τον θέριζε- θα το φορτώνανε στο 

σκοπό. Θα  τον καλούσαν σε απολογία γιατί σκότωσε τον 

λωποδύτη που πήγε και έκλεψε το τζιπ μέσα από 

στρατιωτική μονάδα, ειδική στρατιωτική μονάδα , σκληρή. 

Δηλαδή έχουμε τρελαθεί και τα μαλάκια θριαμβεύουν… 

είναι και οι πολιτικοί σε μεγάλο βαθμό υπεύθυνοι. Εγώ 

διακρίνω καθαρά στοιχεία μαλακίων… καθαρά μαλακίων.           

Γ.Α  Τα μαλάκια ξεκινάνε από το κεφάλι… όπως λέμε το 

ψάρι από το κεφάλι βρωμά… 

Τ.Μ  Και από αρχηγούς… 

Γ. Α  Δηλαδή η πορεία της ελληνικής οικονομίας… 

Τ. Μ  Αρχηγός που δεν ξέρει τι θα πει, «βγάζω  ένα 

κατοστάρικο » από την δουλειά μου,- μην αναφερθώ σε 

ονόματα- δεν έχει βγάλει ένα κατοστάρικο με  την δουλειά 

του, δεν έχει δουλέψει και μπορεί να είναι μέγας πολιτικός 

παράγων ; 

Ναι , να πάει κατά διαόλου… η τιμωρία είναι ήδη στην 

τροχιά της.  Δηλαδή την τιμωρία την τρώμε στο πρόσωπο 

και δεν την καταλαβαίνουμε. 

Γ.Α  Είπες για τους πολιτικούς αρχηγούς. Οι θρησκευτικοί 

αρχηγοί ; 

Τ.Μ  Ο Χριστόδουλος είναι η αποθέωση αυτών των θεωριών 

που σου λέω, τον έχω περιγράψει, τον θεωρώ από μια 

μεγάλη πλευρά γελειοδέστατο υποκείμενο. 

Γ. Α …μα είναι Αρχιεπίσκοπος! 

Τ. Μ  Ναι …και δεν υπηρετεί το πνεύμα του Κυρίου Ιησού. 

Εμ, και αυτή η πολυτελής ζωή που κάνει, Παρίσι …τι ζωή 

έκανε ; 



 38 

Γ. Α  Εεε τώρα δεν μπορεί να πάει και σε μια πανσιόν!  

Τ. Μ  Αρχιεπίσκοπος είναι… έχουν όμως αυτές οι πράξεις, 

σχέσεις με τον Ιησού Χριστό ,  απολαμβάνει εξουσία . Το 

αίμα του Ιησού Χριστού χύθηκε και το ακάνθινο στεφάνι 

και τα ραπίσματα - ύβρεις – τα καρφιά γίνανε για να 

απολαμβάνουν μερικοί ; Και να έρχεται,  ο των 

Καλαβρύτων και να αποκαλεί τον άλλο κοντό;  Ρε παιδί 

μου, λες στον συνάνθρωπό σου αν έχει ένα χέρι , ο κουλός ο 

κουλός ; 

Γ. Α  Αναφέρεσαι στον Χριστόδουλο. Εδώ τον Πάπα τον 

πάνε και τον σηκώνουνε στους ώμους… 

Τ. Μ  Η θρησκεία έχει παίξει και πολύ άσχημους ρόλους… 

Γ. Α  Και εφόσον αναφερόμαστε στη θρησκεία, πιστεύεις ότι 

έχει ρόλο στον σύγχρονο κόσμο ; 

Τ.Μ  Μέγιστο ρόλο. Πρώτα, πρώτα σκέψου το Ισλάμ. Ο 

τρίτος παγκόσμιος πόλεμος από πού ξεκινάει ; Μετά ο 

Μπούς τι είπε ; Βομβάρδισε, έκανε ότι έκανε στο Ιράκ και 

ανέφερε ότι το είπε ο Θεός! Ξέρεις  τι ιερατείο υπάρχει στην 

Αμερική που έχει λόγο και κυβερνάει ; Το να είσαι πιστός 

είναι Άγιο και εύστοχο και σωτήριο. Δηλαδή η πίστη είναι 

κάτι σωστό και μάλιστα  είναι τετράγωνα λογικό το να 

πιστεύεις. Όμως εδώ έχουμε τον κίνδυνο της άμεσης 

διαστροφής. Ενώ έχουμε έναν άνθρωπο ενάρετο, με δίψα 

για γνώση, αγάπη για τον συνάνθρωπο, εκτρέπετε και 

θέλει καλοπέραση θέλει εξουσία, αρχίζουν τέτοια… 

Γερμανικά… ήρθα εδώ να πω ψέματα ; Αυτή είναι η 

κατάσταση. 

Γ.Α  Στην Αμερική αυτή την περίοδο, γίνεται μεγάλος λόγος 

για την θεωρία του Δαρβίνου… 

Τ.Μ  Έχει αναθέσει ο Μπούς στο Πανεπιστήμιο ΧΑΡΒΑΝΤ 

να εξετάσει αν ευσταθεί, ή όχι ,η θεωρία του Δαρβίνου και 



 39 

αν ο άνθρωπος δημιουργήθηκε από τον Θεό, ή αν είναι 

προϊόν εξέλιξης από το ζωικό βασίλειο!  Δηλαδή αν ο 

άνθρωπος …προήλθε από τον πίθηκο. Έχει δώσει ο Μπούς 

εντολή να ερευνηθεί αυτό το θέμα… να ο ρόλος της 

θρησκείας που ρώτησες προηγουμένως. Ε… αυτό κατά την 

άποψή του Ξυλοκαστρίτη μαθηματικού ποιητή… ε, με 

ρωτήσανε; Είσαι μεγάλος! Ρώτησες τον Μιχόπουλο που λες 

αυτές τις κουταμάρες; Αυτή η έρευνα είναι μια ηλιθιότητα! 

Γιατί; Γιατί κανένας δεν μπορεί να επιβάλλει στο Θεό τον 

τρόπο που θα δημιουργήσει. Ο Θεός μπορεί να θέλησε από 

ένα κροκόδειλο να βγάλει άνθρωπο… ή , ελέφαντα! Αυτό 

είναι θέμα επιστημονικής έρευνας, η επιστήμη θα 

ερευνήσει και δεν μπορείς εσύ να πεις… Όχι! Ο Θεός 

κατέβηκε στη γούρνα , γλούσπρι πήρε και μυστρί, ένα Θείο 

μυστρί, έπλασε τον άνθρωπο κ.λ.π. Αυτά φυσικά είναι 

συμβολισμός. Θέλει να δείξει η βίβλος ότι ο άνθρωπος είναι 

κάτι ιδιαίτερο. Ένα ιδιαίτερο δημιούργημα, μέσα στον 

κόσμο, στη γη δηλαδή, γιατί υπάρχουν κόσμοι άπειροι, 

άλλοι. Ο Θεός μπορεί να θέλησε σε ορισμένες περιοχές να 

εξελιχθεί ένα είδος σε άνθρωπο. Αυτό θα το επιβάλλεις 

εσύ; Μα τι ψάχνουν, Άσε την επιστήμη να προχωράει και 

εσύ δέξου ότι αυτά που λέει η Βίβλος είναι συμβολισμοί. Το 

πρώτο αγκάθι που μπαίνει στη ψυχή των νέων είναι ότι η 

επιστήμη συγκρούεται με την θρησκεία.   Ο θεολόγος λέει 

ότι ο άνθρωπος δημιουργήθηκε σε γούρνα από τον Θεό και 

η επιστήμη λέει ότι μάλλον είναι προιόν εξέλιξης. Έτσι 

δίνεται η εντύπωση ότι η επιστήμη είναι θρησκεία. Ενώ 

στην πραγματικότητα δεν συγκρούονται. Κι όμως οι 

μαθητές φεύγουν  από το θέμα με την εντύπωση ότι 

συγκρούονται. Αυτό είναι ζήτημα που έπρεπε να απαντηθεί 

– αν είναι άνθρωποι, ηγέτες του λαού- γιατί η νεολαία 

φεύγει με αυτό το αγκάθι. Στην Αμερική γίνεται έρευνα 

λοιπόν για αυτό το θέμα, που τελικά είναι μια έρευνα  

βλακώδεις. Και αν η επιστήμη βγάλει το συμπέρασμα ότι 

βγήκαμε από τον πίθηκο τι έγινε;  Θα κριθεί η πίστη; Δεν 



 40 

κρίνεται η πίστη! Δεν απορρίπτεται. Για να μη πω, ότι 

ενισχύεται! 

Γ.Α  Έχεις καταγράψει ένα φαινόμενο σε d.v.d. που 

παρουσιάζεται στα Τρίκαλα Κορινθίας. Έχει σχέση με την 

Θρησκεία; Υπάρχουν και καταπληκτικές μαρτυρίες. 

Δαίμονες, φαντάσματα, συλλογική αυταπάτη,  ένα 

ανεξήγητο φαινόμενο; 

Τ.Μ Θέλεις να αναφέρω μια σκέψη κάπως τραβηγμένη; 

Από έφηβος ασχολούμαι με τα ανεξήγητα φαινόμενα, όχι 

βέβαια επαγγελματικά, αλλά έτσι και λίγο στη πλάκα και  

λίγο στο σοβαρό – δεν ήταν αυτό το θέμα μου- ήταν και το 

ψαροντούφεκο, ήσαν και τα καλαμπούρια τα κρασιά οι 

παρέες… λοιπόν, από αυτούς που πεθαίνουν , τους νεκρούς 

- κατά μια άποψη όχι απαραίτητα θέση δική μου-  οι πολλοί 

διεστραμμένοι, οι ταγμένοι με τον διάβολο ρε παιδί μου, οι 

διαστροφείς τις αλήθειας, οι κακοί οι άνθρωποι αυτοί 

διαλύονται… πάνε.  Οι κάπως υποφερτοί, μένουνε στον 

χώρο εδώ, τον δικό μας για πολύ μεγάλο χρονικό διάστημα, 

γύρω εδώ, αυτοί οι παθιασμένοι με τα λεφτά τους, που είναι 

όλο γύρω από την τράπεζα, που τους φαίνεται ότι όλοι 

θέλουν τα λεφτά τους, οι παθιασμένοι με την δόξα τους… 

αυτοί που περνάνε μαρτύρια, αυτοί θα ταλαιπωρηθούν 

αρκετά ε;  

-ΣΤΩΝ ΞΩΤΙΚΩΝ ΤΗ ΛΑΚΚΑ-                                                                           

( σε αυτό το ποίημα υπάρχει η σχετική αναφορά                                           

για τα Τρίκαλα Κορινθίας) 

Γ. Α  Εμείς που δεν έχουμε τέτοια προβλήματα, λες να 

ξεφύγουμε …για τα καλά; (γέλιο) 

Τ.Μ μένουν ως φαντάσματα και εμφανίζονται ως τέτοια… 

έχω την υποψία ότι εκεί… είχε αυτοκτονήσει εκείνο τον 

καιρό η αδελφή μιας γυναίκας ονόματι Μαρίας , της 

Μαρίας της  Μεντζέλου που ήταν ερωτευμένη με τον Παπά-

Θεμιστοκλή. Αυτός ενώ ήταν ακόμη πολίτης είχε 



 41 

παντρευτεί μια  άλλη κοπέλα. Ήταν λοιπόν ερωτευμένη και 

αυτοκτόνησε. Μάλιστα  πρόσφατα και στην βόρεια Ήπειρο 

έγιναν επιστημονικές μελέτες για παρόμοιο φαινόμενο. Θα 

μπορούσε να ισχυριστεί σοβαρά κάποιος, ότι ένα μέρος των 

πνευμάτων μπορεί να δημιουργεί φαινόμενα, όπως των 

Τρικάλων. Βρίσκονται σε μια άλλη διάσταση , παράλληλα 

με την δική μας , σε μια άλλη κατά ένα τρόπο γη, λέγετε ότι 

υπάρχει μια άλλη γη δίπλα μας, που δεν την βλέπουμε 

γιατί είναι σε άλλη διάσταση. Να πω περισσότερα για 

διαστάσεις;  Αν υποθέσουμε ότι έχουμε όντα της γραμμής, 

που στο μυαλό τους είχαν μόνο την γραμμή και τους έλεγες 

, πήγαινε  αριστερά, ή δεξιά , θα σου έλεγαν ότι είσαι 

ηλίθιος! Δεν ξέρουν την έννοια δεξιά-αριστερά , αν έχεις 

όντα της επιφάνειας, του τραπεζιού που ακουμπάω τώρα 

και τους πεις, πήδα! Θα σου πουν ότι είσαι Βλάκας! Δεν 

καταλαβαίνουν την έννοια, πήδα! Εμείς είμαστε όντα των 

τριών διαστάσεων , δεν μπορούμε να φανταστούμε ότι 

μπορεί να βγει μια πέτρα έξω χωρίς να τρυπήσει ο τείχος! 

Άλλα όντα, άλλων διαστάσεων μπορούν να φέρουν μια 

πέτρα μέσα, από άλλη διάσταση. Γίνονται τέτοια παιχνίδια! 

Τώρα τα παιχνίδια αυτά μπορεί να έγιναν από ένα πνεύμα , 

μπορεί να έγιναν και  από την  άλλη γη, από τίποτα 

πιτσιρίκια που μπήκανε στη δική μας διάσταση και 

προκαλέσανε το φαινόμενο για πλάκα. Δηλαδή, δεν είναι 

υποχρεωτικά ο διάβολος… μα τότε λένε γιατί σταμάτησε  

το φαινόμενο με το ευχέλαιο του Αγίου Βλάση ; Γιατί πήγε 

βρήκε την Μαρία που προκαλούσε το φαινόμενο - την ψυχή 

της Μαρίας- και της λέει , ρε παιδάκι μου έχουν φοβηθεί 

κάτω… σε παρακαλώ σταμάτα. Εντάξει ε ; Δηλαδή μην τα 

βλέπουμε όλα πονηρά… όλο τον διάβολο, όλα για την 

αμφισβήτηση! Το ένα άκρο, ο διάβολος ή να τα 

αμφισβητήσουμε τελείως. Όχι! ΚΑΙ το φαινόμενο υπάρχει 

και υποχρεωτικά δεν προκαλείται από τον διάβολο. 



 42 

Γ.Α  Πριν από λίγο καιρό Τάκη, είχες εμφανιστεί σε μια 

εκπομπή του Χαρδαβέλα , η οποία ήταν για την 

μετενσάρκωση… 

Τ.Μ  Γίνονται πολύ σοβαρές έρευνες σε Πανεπιστημιακό 

επίπεδο για την μετενσάρκωση και οι έρευνες οδηγούν στο 

συμπέρασμα  ότι η θεωρία αυτή είναι κάτι πολύ σοβαρό. 

Δεν θα πω ότι πιστεύω ή ότι δεν πιστεύω. Γεννιόμαστε 

πολλές φορές, η γη είναι ένας χώρος ταχείας εκπαίδευσης 

της ψυχής και ερχόμαστε να μάθουμε μερικά πράγματα. 

Την άλλη φορά θα έρθουμε να μάθουμε περισσότερα. 

Κατεβαίνουμε για να προχωρήσουνε οι ψυχές, για να 

πλησιάσουν σε άλλα επίπεδα- θεικά κατά ένα τρόπο – 

αλλά γεννιόμαστε και ξαναγεννιόμαστε… αυτή είναι η 

θεωρία της μετενσάρκωσης. Τώρα… είναι μια Θεωρία… θα 

πει κάποιος ότι μπορεί να είναι μια κουταμάρα. Όμως 

συμβαίνει αυτή η θεωρία που λέμε κουταμάρα να 

επαληθεύεται με τρόπους παράξενους.  Θα πω κάτι απλό. 

Παίρνεις ένα παιδάκι από την Βλαντούσα …ε; πέντε 

χρονών, δέκα  χρονών και το πάς στην Βιέννη και στην 

Ρώμη και γίνεται  ο ξεναγός… σου λέει θα πάμε εκεί που 

είναι το Μουσείο, πίσω έχει έναν πλάτανο… στη Βιέννη ένα 

παιδάκι από την Βλαντούσα γίνεται ο ξεναγός σου; Ξέρει 

την Βιέννη! Πώς την ξέρει την Βιέννη; Ή κάποιος άλλος για 

παράδειγμα, περιγράφει από την ιστορία του 1200 μ.χ , μια 

μάχη με λεπτομέρειες , και αναφέρει με συγκεκριμένα 

γεγονότα, ότι έζησε εκεί, ήταν υπολοχαγός του Κινεζικού 

στρατού και αποδεικνύεται ότι είναι αλήθεια αυτό που λέει. 

Κάπου είναι και ένα λάθος, γιατί εμπλέκονται και άλλες 

ζωές μέσα, αλλά από τα τριάντα δύο που υποστηρίζει τα 

είκοσι έξη – είκοσι επτά είναι αλήθεια! Αυτό πως γίνεται; 

Ένα παιδί πέντε χρονών από τα Τρίκαλα Κορινθίας ; Ούτε 

με υπνωτισμό. 

Γ. Α  Μήπως υπάρχει κάποια αυθυποβολή; 

 



 43 

Τ.Μ  …αυθυποβολή τώρα… μα να σου λέει λεπτομέρειες 

για την Κίνα; Οοχι! …και να μην είναι γνωστές! Πάνε και 

ψάχνουν ερευνητές μετά , έχουμε πει και πράγματα που 

βρεθήκανε μετά από είκοσι χρόνια… εκεί λέει κάποιος 

υπήρχανε κάποιες κατακόμβες …και οι άλλοι γελάσανε… 

άκου τι λέει… στα θεμέλια της εκκλησίας του Μπράιτον 

κατακόμβες!   Και πήγανε κάποτε να στηρίξουνε την 

εκκλησία από κάτω και βρήκανε κατακόμβες και κόκαλα. 

Λοιπόν τα πράγματα δεν είναι έτσι απλά όπως θέλουν να 

τα παρουσιάζουν παπάδες με παρωπίδες. 

 

ΣΤΩΝ ΞΩΤΙΚΩΝ ΤΗ ΛΑΚΚΑ 

Κουβέντ’ απόψε                                                                                              

για στοιχειά και για φαντάσματα                                                            

εδώ στων ξωτικών τη λάκκα                                                                  

γύρω απ’ τη φωτιά που καταλάγιασε                                                           

Κι όπως κοιτάζονται τα κάρβουνα περίεργα                                            

και γδέρνει τον αγέρα το σκουσμάρι                                                         

του μυστηρίου περάσματα τρίζουνε στα μαλλιά                                      

και φορτισμένες οι καρδιές                                                                        

ένα σπινθήρα πράσινο στα μάτια μας κρεμάνε                                           

Και είναι το κατάι έτοιμο                                                                  

ν΄ανάψει να καεί να σβήσει να πεθάνει                                                 

και στο λεφτό ν’ αναστηθεί                                                                                 

-ίδια η δική μου η ψυχή –                                                                     

Φωλιάσανε τη βράση τους θεοί στα σωθικά μου                                   

Δόξα στους ίσκιους                                                                                         

στην ανατριχίλα                                                                                       

στις νεράιδες και στο αγερικά                                                                    

και στην αλήθεια τους απάν’ απ’ όλα                                                      

την ταράχτρα                                                                                                  

Το λοισμό μου αρπάξανε                                                                      

λιθάρια που σαλεύανε στα Τρίκαλα                                                         

σα ζωντανά τρεις μέρες και τρεις νύχτες                                                      



 44 

Και μπαίναν από τη σκεπή                                                                             

κι εκείνη έμεν’ άγγιχτη                                                                            

όπως η σκέψη την περνά                                                                           

Μα καθώς φέραν τον παπά                                                                      

στη μέση τ ‘ αγιασμού                                                                           

πέσαν κι αποκοιμήθηκαν                                                                        

στην τελευταία τους θέση τα’ αγκωνάρια                                                   

Δόξα στους ίσκιους                                                                                        

και στ’ αγεικά                                                                                                       

και στην αλήθεια τους                                                                            

απάν’ απ’ όλα την ταράχτρα 

 

Γ. Α  Πιστεύεις ότι η ζωή συνεχίζεται και μετά θάνατο; 

Τ. Μ  Βέβαια, ερχόμαστε, εκπαιδευόμαστε… εμφανίζεται 

κάποιος στον ύπνο μου και μου λέει , ξέρεις… θα πάς εκεί 

να σκάψεις και να βρεις τον σκελετό μου. Γνωρίζω από 

Αστυνομικό Ξυλοκαστρίτη, που του συνέβη αυτό το 

πράγμα. Εξιχνιάστηκε έτσι ένα έγκλημα. Λοιπόν …άστα… 

λυπάμαι τους θετικιστές , αυτούς που αμφισβητούν . Είναι 

αξιοδάκρυτοι , όπως και η εκκλησία, όταν θέλει να 

παρουσιάσει όπως εκείνη θέλει, με τον διαστροφικό της 

τρόπο, το αντίθετο με το πνεύμα του Κυρίου Ημών Ιησού 

Χριστού.     

Γ. Α  Και για να κλείσουμε… τελικά, τι αξίζει περισσότερο 

σε αυτόν τον Κόσμο ;  

Τ. Μ  Θα στο πω με μια λέξη. Με μια λέξη δική μου.  

«και νάναι η μεγαλοσύνη της ψυχής                                                          

η οδηγήτρα της ζωής» 

Θέλεις να το πω και αλλιώς;  

Με ένα ποιητή Έλληνα και έναν ποιητή Ιταλό; 



 45 

 

ΔΡΟΣΙΝΗΣ 

«όλα στο κόσμο χάνονται 

μονάχα η καλοσύνη, 

όλα στο κόσμο χάνονται 

μόνη απομένει εκείνη» 

 

ΔΑΝΤΗΣ                                                                                                                                           
(ο ποιητής απαγγέλλει πρώτα στα Ιταλικά) 

 

«Κοιτάξτε την καταγωγή σας 

πλασμένοι δεν είστε 

να ζείτε σαν κτήνη 

μα την αρετή να ακολουθείτε 

και την γνώση» 

 

 

 

 

 

…Άντε γεια Γιώργο… 

 



 46 

 



 47 

 

 

 



 48 
Όταν ωρίμασε η ιδέα, περί αυτού του εγχειρήματος,  ένας  

 

 

 

 

 

 

 

Όταν ωρίμασε η ιδέα, περί αυτού του εγχειρήματος,                                                                                 

ένας φίλος μου και μαθητής του Τάκη Μιχόπουλου με ρώτησε :                                                                     

« είμαι περίεργος πως θα καταφέρεις να ξεδιπλώσεις                                                                                                        

το νήμα της Μιχοπουλικής ποίησης!                                                                                                                         

Το εγχείρημα πιστεύω ότι είναι αρκετά δύσκολο.                                                                                           

Είναι ποίηση της γης, χωμάτινη,                                                                                                                                                             

αν τα κάνεις μούσκεμα, θα πνιγείς στην λάσπη!»                                                                                    

(λες να κυριολεκτούσε;) 

 

 

 

 

 


