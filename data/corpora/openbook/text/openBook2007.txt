






















 
 

Σωκράτη Β. Σίσκου  

                                   

                                           Β’ Έκδοση 2016   
                                            

 

  ΤΟ   

ΣΤΡΑΠΑΤΣΑΡΙΣΜΕΝΟ 

ΠΟΡΤΡΕΤΟ 
 

 

 

 

Διήγημα  

Ιδεολογικών 

 Αντιθέσεων  

 

 

 

                                                                                 Θεσσαλονίκη 

 



1 
 

Σωκράτη Β. Σίσκου 
 
 

                   
                   Β’ Βελτιωμένη Έκδοση 2016   
 
 
  ΤΟ 
  ΣΤΡΑΠΑΤΣΑΡΙΣΜΕΝΟ  
         ΠΟΡΤΡΕΤΟ 
 
 
Διήγημα 
Ιδεολογικών 
Αντιθέσεων  
 
 
 
 
 
 
 
 
 
 

 
                                                      Θεσσαλονίκη 
 
 



2 
 

 
 
 
 
 
 
 

© Α’ Έκδοση  1982 
    Β’ Έκδοση  2016 (σε CD) 
ΣΩΚΡΑΤΗΣ Β. ΣΙΣΚΟΣ 
Κοσμοπούλου 14 
546 43 ΘΕΣΣΑΛΟΝΙΚΗ  
 

 
 

 
 
 
ISBN 978-960-9763-18-9 

 
 
 
 
         Ο Τζον Άνταμς, πρώτος αντιπρό-
εδρος του νέου κράτους των Ηνωμένων 
Πολιτειών της Αμερικής και δεύτερος 
πρόεδρος, μετά τον Τζορτζ Ουάσινγκτον, 
αξιολογώντας την τεράστια εξουσιαστι-
κή δύναμη του χρήματος και των κερ-
δοσκόπων, είπε: «Υπάρχουν δυο τρόποι 
για ν’ αποστερήσεις την κυριαρχία από 
μια χώρα, από έναν λαό: Το σπαθί  ή το 
χρέος». Είναι ένας κανόνας, που χαρακ-
τηρίζει και τις κοινωνικές σχέσεις υπο-
ταγής και δουλείας, ανάμεσα στον ανέν-
τιμο πλούσιο τοκογλύφο και στον υπερ-
χρεωμένο φτωχό πολίτη.  

 
 
 
 
 
 

                      



3 
 

                        ΛΙΓΑ ΛΟΓΙΑ ΓΙΑ ΤΟ ΕΡΓΟ 
Στις τελευταίες δεκαετίες έγιναν θεμελιακές μεταβολές στα «πιστεύω», στις 

συνήθειες, στα ήθη, στις συνθήκες διαβίωσης, στη νοοτροπία και γενικότερα σ' 

ό,τι συνηθίζουμε ν' αποκαλούμε κοινωνική ζωή. 

Η αρχή είχε γίνει ίσως πιο πριν, σ' έναν βραδύ αρχικά ρυθμό, που δεν έγινε 

αμέσως αντιληπτός από τους ρομαντικούς, τους ευαίσθητους, τους ανθρώ-

πους που πίστευαν ενσυνείδητα στις πνευματικές αξίες της ζωής.  Από όλους 

αυτούς οι οποίοι στα νιάτα τους γαλουχήθηκαν με ιδέες, ιδανικά και αξίες, που 

αργότερα πετάχτηκαν στα σκουπίδια από τους ίδιους τους κήρυκές τους. 

Θα ήταν ασυγχώρητη αφέλεια να υποστηρίξει κάποιος, πως άλλοτε ο κόσ-

μος ήταν καλύτερος. Ενδεχομένως, μάλιστα, να ήταν δυνατόν ν’ απαριθμη-

θούν γεγονότα και καταστάσεις πολύ πιο βάρβαρες κι απάνθρωπες, σε σύγ-

κριση με αντίστοιχες σημερινές. Με μια διαφορά: Η πνευματικότητα ενός αν-

θρώπου, αποτελούσε τότε βασικό στοιχείο κοινωνικής αναγνώρισης και σ' αυ-

τό το δεδομένο βασίστηκαν πολλοί και ιδιαίτερα τα ανήσυχα νιάτα αυτών των 

δεκαετιών, για να καταρτίσουν, με κάποιες αξιοκρατικές επιλογές, τις επαγγελ-

ματικές και κοινωνικές τους ιδεολογικές θέσεις. Αυτό το στοιχείο δεν ήταν κάτι 

το νέο. Το γεγονός πως ένας Αλέξανδρος πήγε να συναντήσει έναν τρωγλοδύ-

τη Διογένη, δεν αποτελεί τυχαίο και μεμονωμένο επεισόδιο. Αποτελεί έναν 

συμβολισμό, μια αναγνώριση των πνευματικών αξιών, που κατάφερε να επι-

ζήσει ως τα μέσα, ίσως, και του εικοστού αιώνα. 

Ο κόσμος ήταν λίγο πολύ πάντα βρόμικος. Λίγες φορές, όμως, υπήρξε τόσο 

αναίσχυντα χυδαίος και πνευματικά αποχαυνωμένος, όπως αυτές τις τελευταί-

ες δεκαετίες. Η σημερινή υπερκαταναλωτική κοινωνία σάρωσε παλιές ηθικές 

και πνευματικές αξίες κι έστησε για μοναδικό έμβλημά της το κέρδος, την υλική 

απόλαυση, τη βία, τη σπάταλη επίδειξη ή την άπληστη συσσώρευση πλούτου. 

Οι τοκογλύφοι, οι χρηματιστές και οι τραπεζίτες έγιναν οι κυρίαρχοι του κόσ-

μου. Οι υπερχρεωμένοι (κράτη και απλοί πολίτες) κατάντησαν δούλοι στα 

σκλαβοπάζαρα των «Αγορών».  Οι ιδεολόγοι, οι πνευματικά ανήσυχοι και δι-

ψασμένοι για γνώση, οι συναισθηματικά δεμένοι με τα ιδανικά των εφηβικών 

τους χρόνων, βρέθηκαν ανυπεράσπιστοι και προδομένοι όταν ενηλικιώθηκαν. 

Εξομοιώθηκαν με τους διεστραμμένους, που επιμένουν να αυνανίζονται στο 

κρεβάτι μιας πόρνης. Οι περισσότεροι έσκυψαν το κεφάλι. Άλλοι όμως αντέ-

δρασαν με τη μανία της τίγρης, που ξεφεύγει βαριά τραυματισμένη από παγί-

δα. 

Σ' αυτούς τους δεύτερους ανήκει και ο ήρωας του έργου μας. Αναγ-

κασμένος να συμβιβαστεί για ν' αντιμετωπίσει μια νέα κοινωνική πραγμα-

τικότητα, χωρίς τους εξωραϊσμούς της εφηβείας, αυτοϋποβάλλεται σε πλύση 

εγκεφάλου, ώσπου να διαμορφώσει μια νέα προσωπικότητα. Κατορθώνει έτσι, 

σιγά σιγά, με διαδοχικές ηθικοπνευματικές ανακατατάξεις και διαφοροποιήσεις, 

να μετασχηματιστεί, από έναν φιλήσυχο και πνευματικά ολοκληρωμένο δημό-

σιο υπάλληλο, σ' ένα αδηφάγο κι αδίστακτο θηρίο της ζούγκλας των κερδο-

σκόπων. 



4 
 

Μερικοί ίσως ισχυριστούν πως, καθώς αποκαλύπτεται η νέα προσω-

πικότητα του ήρωα του έργου, το νυστέρι προχωρεί πολύ βαθιά, με επιμονή κι 

ίσως με κάποια αγριότητα, με αποτέλεσμα να αναδύονται αποπνικτικές και δυ-

σώδεις αναθυμιάσεις. Δεν θα διαφωνήσω μαζί τους, με την ελπίδα πως θα κα-

τανοήσουν και τη δική μου άποψη. Πιστεύω πως, αν πραγματικά θέλουμε μια 

πιο ανθρώπινη κοινωνία, έχουμε χρέος προς τους εαυτούς μας και τα παιδιά 

μας να δούμε την αλήθεια γυμνή κι αποκρουστική, όπως είναι. Μόνον έτσι θα 

καταφέρουμε να γνωρίσουμε, κατά τον Βιργίλιο, «τις αίτιες των πραγμάτων», 

διότι μόνο στην αλήθεια βρίσκεται «και η ομορφιά της εντιμότητας». 

Το έργο γράφτηκε το καλοκαίρι του 1978. Τα περισσότερα στοιχεία της 

πλοκής του αποτελούν αληθινά γεγονότα, που καταγράφτηκαν σε διαφο-

ρετικούς τόπους και χρόνους, αλλά οπωσδήποτε μέσα στη χρονική περίοδο 

στην οποία εξελίσσεται η υπόθεσή του. Θα μπορούσαμε να πούμε πως, μ' όλο 

που αυτή η ιστορία δεν είναι ως σύνολο πραγματική, βασίζεται σε πραγματικά 

γεγονότα και καταστάσεις, που αποδίδουν το κλίμα αμοραλισμού το οποίο κυ-

ριαρχεί διαχρονικά και όχι μόνο στη συγκεκριμένη χρονική περίοδο της υπό-

θεσης του έργου. Και σήμερα, αυτά τα γεγονότα, εμφανίζονται αναλλοίωτα με 

την ίδια ένταση και την ίδια μορφή. 

 Δεν ξέρω αν κάνω λάθος ή αν υπερεκτιμώ τους στόχους του μικρού αυτού 

πεζογραφήματος, αλλά όταν τον Αύγουστο του 1978 έφτανα στις τελευταίες 

αράδες του, πίστευα περισσότερο πως θεμελίωνα ένα ιστορικοκοινωνικό ντο-

κουμέντο μιας συγκεκριμένης εποχής, μέσα σ' έναν συμβολικό χώρο, παρά 

πως έγραφα ένα μικρό λογοτεχνικό έργο. Αυτό όμως μπορεί να το κρίνει αμε-

ρόληπτα μόνο ο αναγνώστης, όταν φτάσει στην τελευταία σελίδα και βγάλει τα 

δικά του συμπεράσματα. 

 

Θεσσαλονίκη, 2-1-2016                                        Σ. Β. Σ. 

 

 

 

 

 

 

 

 

 

 

 

 

 



5 
 

Πικρές αναμνήσεις 

 

Αύγουστος του 1978!  Ο Φίλιππος Πολάρ ξαπλώθηκε με νωχέ-

λεια στην αναπαυτική σεζ λονγκ, που βρισκόταν στη δεξιά πλευρά 

της πνιγμένης, μέσα σε λουλούδια και πεύκα, βεράντας του όμορ-

φου εξοχικού του σπιτιού κι άνοιξε το φορητό ραδιόφωνο, που ή-

ταν στημένο όρθιο στο διπλανό τραπεζάκι. Μια απαλή μουσική ξε-

χύθηκε. Άφησε τη ματιά του να πλανηθεί στο απέραντο πευκοδά-

σος που απλωνόταν μπροστά του, στις όμορφες και ιδιότροπα 

χτισμένες με πελεκημένη πέτρα βίλες, στα ακριβά αυτοκίνητα των 

γειτόνων του... Κι  ένιωθε πως ήταν ένας ευτυχισμένος άνθρωπος 

κι ένας πετυχημένος επιχειρηματίας. 

Όσο κι αν προσπαθούσε να συγκρατήσει μακριά απ' τη μνήμη 

του παλιές πικρές αναμνήσεις, σχεδόν πάντα, σε τέτοιες στιγμές 

μοναξιάς και αυτοσυγκέντρωσης, αχαλίνωτη η φαντασία του τον 

γύριζε μερικά χρόνια πίσω, λες πως από μια εσωτερική κι ανεξή-

γητη ανάγκη, ήθελε να αυτοβασανίζεται με πικρές σκέψεις και να 

χάνει την απόλυτη αίσθηση της τωρινής ευτυχίας του. 

Πέρα στο βάθος, ανάμεσα από το άνοιγμα που άφηναν οι λόφοι, 

ξεχώριζαν θαμπά, μέσα από τις κάπνες που βάραιναν ασφυκτικά 

πάνω απ' την πόλη, τα σπίτια και οι δρόμοι της δυτικής πλευράς 

και η περιοχή του λιμανιού με τα καράβια που περίμεναν ξεφόρ-

τωμα. Σ' αυτή την περιοχή της πρωτεύουσας έζησε ο Πολάρ τα 

παιδικά του χρόνια, κι εκεί, στη μυρουδιά της ψαρίλας από την ιχ-

θυόσκαλα και του τσιμέντου από το κοντινό εργοστάσιο, γεννήθηκε 

το πρώτο του παιδί, ο Μάρκος. 

Είχε πιστέψει τότε, ότι ήταν της μοίρας του να μην καταφέρει να 

ξεκολλήσει από τη γειτονιά της οδού Αθηνάς, όπου, από τότε που 

παντρεύτηκε, καθόταν με νοίκι σ' ένα μικρό διαμέρισμα, στον πρώ-

το όροφο μιας τρισάθλιας οικοδομής, με σκοτεινούς διαδρόμους 

και με υγρά υπόγεια, στα οποία κυκλοφορούσαν ποντίκια. Πιο πέ-

ρα, στον άλλο παράλληλο λασπόδρομο, βρισκόταν το χαμόσπιτο 

του πατέρα του, ένα ετοιμόρροπο χτίσμα, με ένα μόνο πελώριο 

δωμάτιο και μια υγρή κουζίνα. 

Κι όμως, όλα άλλαξαν τόσο ξαφνικά, όταν ούτε το πρόσμενε αλ-

λά ούτε και το 'χε φανταστεί! Περίμενε βέβαια μια βελτίωση στη 

ζωή του, όταν με χίλιες στερήσεις τέλειωσε το πανεπιστήμιο και δι-



6 
 

ορίστηκε στις οικονομικές υπηρεσίες του υπουργείου Γεωργίας, μα 

γρήγορα είχε την ευκαιρία να εκτιμήσει με ακρίβεια το μέγεθος αυ-

τής της αλλαγής. Μετά τα ονειροπολήματα των πρώτων ημερών 

του διορισμού, τίποτα!.. Καμιά άλλη ευτυχισμένη στιγμή, καμιά ελ-

πίδα, καμιά αισιοδοξία για επαγγελματική και κοινωνική βελτίωση... 

Το 'ξερε πια πως, σ' όλη του τη ζωή, θα ζούσε και θα πέθαινε σαν 

ένας φτωχοϋπάλληλος, χωρίς να προσφέρει στον εαυτό του, στη 

γυναίκα του και στα παιδιά του, κάτι περισσότερο από την εξασ-

φάλιση των βασικών καθημερινών αναγκών. 

Θα 'πρεπε ίσως να υποταχθεί στη φιλοσοφία αυτής της πραγμα-

τικότητας, που συνοψίζεται στο «μεροδούλι μεροφάι». Οι πνευμα-

τικές του όμως ανησυχίες δεν θα μπορούσαν να κοπάσουν, μέσα 

σ' αυτού του είδους τη θεώρηση της ζωής. Ήταν από τους ανθρώ-

πους που δεν μπορούν να ζήσουν, σκοπεύοντας σε τόσο χαμη-

λούς στόχους. 

Ο Πολάρ έκλεισε τα μάτια του και χωρίς να το θέλει βρέθηκε 

στην οδό Αθηνάς, την εποχή που το πρώτο του παιδί είχε συμ-

πληρώσει, ακριβώς, δυο χρόνια απ' τη μέρα που γεννήθηκε. 

Ήταν τότε Αύγουστος του 1970! 

 

 

 

Τα ιδανικά της εφηβείας 
 

Η ζέστη ήταν αποπνικτική. Ούτε φυλλαράκι κουνιόταν στα κα-

ψαλισμένα από τον ήλιο και τις σκόνες δενδρύλλια του απέναντι 

πεζοδρόμιου. Ο δρόμος, τα μπαλκόνια, η μικρή αλάνα, όπου άλλες 

ώρες ξεφώνιζαν, σαν δαιμονισμένο μελίσσι, οι πιτσιρίκοι της γειτο-

νιάς, ήταν όλα έρημα… Μόνο στην άκρη της αριστερής πλευράς 

του δρόμου, κάτω από μια κίτρινη ξεφτισμένη τέντα, κοιμόταν α-

κουμπισμένος, με τα δυο του χέρια πάνω σ' ένα τρίποδο σιδερένιο 

στρογγυλό τραπεζάκι, ο μπάρμπα Πετρώφ, ο μανάβης. 

Η οδός Αθηνάς ήταν ένας δρόμος με έντονες αντιθέσεις. Θα 

'λεγε κανείς πως αποτελούσε το σύνορο, ανάμεσα στο φτωχόκο-

σμο που βρισκόταν από την αριστερή πλευρά κι απλωνόταν στις 

δυτικές συνοικίες της πόλης, και στους νεόπλουτους της ανατολι-

κής  πλευράς, που αγωνίζονταν, με την επίδειξη και τη σπατάλη, 



7 
 

να  δείξουν ότι δεν άνηκαν σ' αυτό το φτωχόκοσμο. Στην περιοχή 

κατοικούσαν, επίσης, πολλές οικογένειες δημοσίων υπαλλήλων, 

που αποτελούσαν ένα ενδιάμεσο σκαλοπάτι ανάμεσα σ' αυτούς 

τους δυο αντίθετους κόσμους. 

Ο Πολάρ ένιωθε ένα είδος ανακούφισης όταν, τέτοιες ώρες, που 

όσοι απόμεναν στην πόλη έπεφταν στη συνηθισμένη καλοκαιριάτι-

κη μεσημεριανή νάρκη τους, καθόταν στο μπαλκόνι και φιλοσο-

φούσε την κατάντια του. Τις άλλες εποχές, όταν οι πλούσιοι της  

γειτονιάς γύριζαν από τις διακοπές τους και γέμιζαν τη δική τους 

πλευρά του δρόμου με πανάκριβα αυτοκίνητα, οι βεράντες και τα 

αντικρινά μπαλκόνια, ιδίως τ' απογεύματα, πλημμύριζαν από χα-

ρούμενες παρέες που έπιναν ουίσκι και χαρτόπαιζαν ξεφωνίζον-

τας. Τότε, αντί να κάθεται στο μπαλκόνι, αποτραβιόταν στην πίσω 

πλευρά του σπιτιού και ριχνόταν με τις ώρες στο διάβασμα. Ήθελε 

να ξεχνιέται, γιατί αυτές οι έντονες αντιθέσεις και οι αναπόφευκτες 

συγκρίσεις τον αναστάτωναν. Άλλωστε, με το βιβλίο στο χέρι, απέ-

ναντι σ' έναν κόσμο χωρίς πνευματικές ανησυχίες, ένιωθε τις πε-

ρισσότερες φορές φοβερά ταπεινωμένος και σαν ύπαρξη ουρανο-

κατέβατη από άλλον πλανήτη, χωρίς πραγματική αίσθηση του κοι-

νωνικού χώρου μέσα στον οποίο ήταν υποχρεωμένος να κινείται. 

Η γυναίκα του είχε διαισθανθεί αυτή την ψυχολογική του κατά-

σταση και προσπάθησε να τον βοηθήσει για να την ξεπεράσει. 

Ήταν τότε, που είχε δανειστεί από τη δημοτική βιβλιοθήκη τον 

«Πλούταρχο» και καθόταν στο μπαλκόνι τ' απογεύματα, για ν’ α-

φοσιωθεί στις ενδιαφέρουσες βιογραφίες που περιγράφονται από 

το συγγραφέα μ’ εντυπωσιακή δεξιοτεχνία. Ένα απόγευμα, είχε 

τόσο απορροφηθεί από το διάβασμα, ώστε δεν κατάλαβε πότε εί-

χαν γεμίσει όλα τ' αντικρινά μπαλκόνια και ο δρόμος, από ξέγνοια-

στο κόσμο που χαχάνιζε, φλέρταρε, σιγοτραγουδούσε, τσούγκριζε 

ξεφωνίζοντας τα ποτήρια με τη μπύρα ή το ουίσκι, με λίγα λόγια 

σκότωνε, όπως λένε, την ώρα του με καθετί που δεν κουράζει το 

μυαλό. Ξαφνικά ένιωσε τόσο μόνος, τόσο αλλόκοτος κι' ονειρο-

παρμένος, τόσο εξωπραγματικός... Η Ελίζαμπεθ τράβηξε το βιβλίο 

απ' τα χέρια του και χαμογελώντας, του πρότεινε να πιουν έναν 

καφέ, «γιατί είχαν κουραστεί τα μάτια του από το διάβασμα κι ήταν 

καιρός για ένα διάλειμμα». Δέχτηκε ήρεμα την ανώδυνη εκείνη λύ-

ση, αλλά από τότε φρόντισε ν' αποτραβιέται πάντα στην πίσω 



8 
 

πλευρά του σπιτιού, για να γράψει ή να διαβάσει, όταν τα καλοκαι-

ριάτικα απογεύματα γέμιζαν, ο δρόμος και τα μπαλκόνια, από ένα 

χαρούμενο κι ανέμελο κόσμο. 

Αυτή η, έξω από τα συνηθισμένα για τους πολλούς καλούπια, 

στάση του, ήταν η αιτία που μερικοί τον χαρακτήρισαν μισάνθρω-

πο, κατσούφη, παράξενο, ψευτοδιανοούμενο ή ακόμα και άνθρω-

πο με «ύποπτα ενδιαφέροντα»... Το τελευταίο αυτό ήταν το τελικό 

συμπέρασμα των πολλών, για κάθε πολίτη του Σανμαντάρ που, 

από ακατανόητη γι’ αυτούς παραξενιά, προτιμούσε «ύποπτα» κοι-

νωνικοοικονομικά βιβλία ή λογοτεχνικά έργα, αντί να παρακολου-

θεί τα γλυκανάλατα μελό στην τηλεόραση ή να έχει τις «απαραίτη-

τες» ποδοσφαιρικές γνώσεις. Δυο τρεις «άσπονδες φίλες» ρώτη-

σαν, μισοαστεία μισοσοβαρά, τη γυναίκα του αν ήταν ιδιότροπος ή 

υποχόνδριος, γιατί μόνον έτσι θα μπορούσε ίσως να δικαιολογηθεί 

«η μανία του» ν’ αποφεύγει τις συνηθισμένες παρέες της γειτονιάς 

και να «ξημεροβραδιάζεται με τα βιβλία στο χέρι». 

Κι όμως ο Πολάρ δεν ήταν ούτε υποχόνδριος, ούτε μισάνθρω-

πος. Κλείστηκε στον εαυτό του, γιατί έτσι νόμισε πως θα μπορούσε 

να προστατευτεί πιο αποτελεσματικά από τις κραυγαλέες επιδεί-

ξεις της κοινωνικής και επαγγελματικής επιτυχίας των άλλων, που 

τον ταπείνωναν βασανιστικά. Η επιμονή και το πάθος του για τη 

σωστή γνώση και μόρφωση, ήταν ίσως το μοναδικό όπλο του για 

να αντιμετωπίσει το νεοπλουτισμό του άξεστου γείτονα. Ήταν ο 

«αξιοπρεπής και φιλομαθής» δημόσιος υπάλληλος, με τις τρεις χι-

λιάδες ψωρομισθό το μήνα, με τα πτυχία, τις ξένες γλώσσες, την 

εγκυκλοπαιδική μόρφωση και την πίστη στην πλατωνική ιδέα για 

έναν καλύτερο κόσμο. Αυτά ήταν όλα κι όλα τα πλούτη του!  Κι 

από την άλλη πλευρά, οι πραγματικές ανάγκες, όπως το νοίκι, τα 

έξοδα για να συντηρηθεί η οικογένεια, η ανύπαρκτη ψυχαγωγία, το 

ντύσιμο… Να μια πραγματικότητα που, δικαιολογημένα, έδινε το 

δικαίωμα στον εργολάβο της απέναντι πολυκατοικίας, που δεν ή-

ξερε, καλά καλά, να γράφει τ' όνομά του, να τον βλέπει σαν ζωύφιο 

κάτω απ' το πέλμα του. Όταν ο Πολάρ έκανε τέτοιες σκέψεις, επα-

ναστατούσε, ένιωθε ηθικά και κοινωνικά εκμηδενισμένος και ονει-

ρευόταν μια  κοινωνία, στην οποία η κατανομή του πλούτου θα 

'πρεπε να γίνεται ανάλογα με την αξία, την πνευματικότητα και την 

ουσιαστική κοινωνική προσφορά του κάθε ατόμου. Ώρες ώρες γι-



9 
 

νόταν ένας πλατωνικός κοινωνιολόγος, που προσπαθούσε να 

φανταστεί μια δίκαια και χωρίς έντονες κοινωνικές αντιθέσεις πολι-

τεία, κι άλλοτε έφτανε σε ακραίες αυταρχικές λύσεις για να οδηγη-

θεί στην ιδανική κοινωνία του. Στο τέλος, κατάληγε πάντα στην 

ωμή διαπίστωση πως, αυτός και οι όμοιοί του, ήταν οι αδιόρθωτοι 

ουτοπιστές, γιατί τα αγαθά του τεχνικού πολιτισμού και ο μεγάλος 

πλούτος πάντοτε ανήκαν αλλά και θ' ανήκουν, σ' όσους αντιλαμ-

βάνονται τους μηχανισμούς και τις μεθόδους διανομής του πλού-

του και της εξουσίας, σε μια συγκεκριμένη κοινωνία. Και η συγκεκ-

ριμένη κοινωνία στην οποία ζούσε ο ίδιος, ήταν η Δημοκρατία του 

Σανμαντάρ, μια πολιτεία όπου οι δημοκρατικές διαδικασίες ήταν 

χρήσιμες μόνον όσο νομιμοποιούσαν την απληστία του χρήματος 

και το ξέφρενο κυνήγι του κέρδους. Ήταν μια κοινωνία εμπόρων, 

βιομηχάνων, εργολάβων, καταφερτζήδων, τσαρλατάνων... Οι  

πνευματικοί και ιδεολογικοί οραματισμοί ορισμένων, οφείλονταν 

στην έλλειψη πρακτικότητας. Με λίγα λόγια, ανήκε κι αυτός στους 

«μορφωμένους μπούφους», οι οποίοι πιστεύουν πως, ένα κοπάδι 

με πεινασμένα τσακάλια που ξεκοκαλίζει το ψοφίμι, έχει όλη «την 

καλή διάθεση κι ευαισθησία» ν’ αφήσει, το μεγαλύτερο μερίδιο, για 

τα άλλα πεινασμένα ζώα της περιοχής. Ο Πολάρ θυμόταν το φιλό-

λογο καθηγητή του στο γυμνάσιο, που δάκρυζε από συγκίνηση ό-

ταν τους ανάλυε το «Φάουστ» και την «Αντιγόνη», συνεπαρμένος 

από την κοινωνία του πνεύματος και των ιδανικών που ονειρευό-

ταν και στην οποία τοποθετούσε όλες τις αξίες της ζωής, για τις 

οποίες αξίζει να γεννιέται ένας άνθρωπος. Κι όμως, το παντελόνι 

του, στο πίσω μέρος, ήταν ξεφτισμένο από το χρόνο και σε κάποιο 

σημείο κακομπαλωμένο.  Αυτή η εικόνα έμεινε ανεξίτηλη στη μνή-

μη του Πολάρ, παρά την ουσιαστική επίδραση που διαμόρφωσε 

στις ιδέες, στη συμπεριφορά και γενικά στην όλη νοοτροπία του 

αυτός ο καθηγητής. Είχε διαπλαστεί «καθ' εικόνα και ομοίωση» του 

δασκάλου του. Τώρα όμως, ύστερα από τόσα χρόνια βιοπάλης, το 

μπαλωμένο πανταλόνι του καθηγητή του στριφογύριζε μπροστά 

στα μάτια του, σημάδι αδιάψευστο της εξωπραγματικής έννοιας 

του κόσμου που έζησε μέχρι τότε. Άλλωστε, γι' αυτό έγινε και υ-

πάλληλος! Ονειρευόταν να υπηρετήσει το κοινωνικό σύνολο και να 

αναγνωριστεί αυτή η προσφορά του. Να βάλει κι' αυτός ένα πε-

τραδάκι, για να γίνει μια μέρα το Σανμαντάρ ένας επίγειος παρά-



10 
 

δεισος. Και ξαφνικά έπεσε από τα σύννεφα! Έτσι απότομα, λες κι 

άνοιξαν για πρώτη φορά τα μάτια του. Ένα παραπέτασμα έπεσε κι 

όλη η ομορφιά του ιδανικού κόσμου που ονειρεύτηκε, γκρεμίστηκε 

μπροστά στα πόδια του. Τότε πίστεψε πώς, τόσο ο ίδιος, όσο και ο 

καθηγητής της φιλολογίας, ανήκαν σε μια κατηγορία «φιλοσοφημέ-

νων χαζών», που χρησιμοποιούσαν το μυαλό και τις ικανότητες 

τους κυνηγώντας ιδέες και ιδανικά, την ώρα που άλλοι αμαθείς μα 

ρεαλιστές, μάθαιναν την τέχνη να συσσωρεύουν πλούτη και να ε-

πιπλέουν κοινωνικά. Κατάλαβε πλέον πως, ο καθένας δεν είναι 

ούτε αυτό που πιστεύει πως είναι, ούτε αυτό που νομίζει πως αξί-

ζει, αλλά είναι αυτό στο οποίο θα τον κατατάξει, αφού τον αξιολο-

γήσει με τα δικά του μέτρα, ο κοινωνικός του περίγυρος. 

 

 

 

«Η μέθοδος Πολάρ» 

 

Ο ξάδερφός του ο Κριστιάν, ήταν απ’ αυτούς που δεν έχασαν 

τον καιρό τους σε φιλοσοφίες. Ήταν, ήδη, δημιουργημένος και τέ-

λειος γνώστης των μηχανισμών της αγοράς. 

— Θα είσαι πάντα αδιόρθωτος, Φίλιππε!  του είπε πριν λίγες μέ-

ρες, όταν με μισόλογα προσπαθούσε να τον πείσει για την υπόθε-

ση της εξαγοράς των καπναποθηκών από το Δημόσιο. 

Στην Επιτροπή Κρίσεως των προσφορών συμμετείχε και ο Πο-

λάρ, χωρίς καλά καλά να το καταλάβει, μετά από μια σειρά από 

σατανικές συμπτώσεις κι ανεξήγητη, για την μέχρι τότε κακομοιριά 

του, εύνοια της τύχης. Αλλά, όταν τελικά ορίστηκε μέλος της επι-

τροπής, τότε μόνον κατάλαβε γιατί έγινε όλος εκείνος ο λυσσασμέ-

νος αγώνας, από το υπουργείο και τους καπνέμπορους, για να τον 

αντικαταστήσουν. 

— Ώστε είμαι αδιόρθωτος! 

— Είσαι, είσαι! Πρέπει να το παραδεχτείς!.. Σου δίνεται μια με-

γάλη ευκαιρία!.. Μην σκέφτεσαι ακόμα σαν καλαμαράς κι αφήνεις 

στις στερήσεις τη γυναίκα σου και το παιδί σου… Μην είσαι αφε-

λής!, επέμεινε ο Κριστιάν. 

Αφελής! Ώστε τα ιδανικά, οι ιδέες, η πίστη σε αξίες!.. Όλα όσα 

μας έμαθαν οι δάσκαλοι στο σχολείο, οι γονείς στο σπίτι, οι κατη-



11 
 

χητές στην εκκλησιά, όλα ήταν αφέλεια; Είχαν λοιπόν τόσο αλλάξει 

τα μέτρα, για να μετρούν τις αξίες της ζωής και ο ίδιος είχε μείνει 

τόσο καθυστερημένος, τόσο ανενημέρωτος!.. 

— Φεύγω αλλά θα ξανάρθω σε δυο τρεις μέρες, του είχε πει ο 

Κριστιάν. Νομίζω πως, οι τριάντα χιλιάδες φράγκα που σου δίνουν 

είναι αρκετά… Σκέψου το!  Μην είσαι κορόιδο… 

Το είχε σκεφτεί ο Πολάρ, πολύ πριν οι καπνέμποροι βάλλουν 

τον ξάδερφό του για να τον μεταπείσει. Είχε ζήσει όλη εκείνη την 

αγωνία, για το διορισμό του ως αναπληρωματικού μέλους της ε-

πιτροπής και ήξερε τι είδους συμφέροντα παίζονταν πίσω από τις 

φαινομενικά αντικειμενικές κρίσεις αυτής της επιτροπής. Ήξερε 

πως αν είχαν τη δύναμη και το χρόνο, θα φρόντιζαν έγκαιρα για να 

τον αντικαταστήσουν, αλλά τώρα έπρεπε να ληφθούν αποφάσεις 

μέσα στον Αύγουστο, για να γίνουν οι συγκεντρώσεις των καπνών 

της φετινής  σοδειάς στις αποθήκες που θα εξαγοράζονταν σε υ-

περκοστολογημένες τιμές. Έπρεπε να διαρρυθμιστούν κατάλληλα, 

ως το τέλος του φθινοπώρου, ή το αργότερο στις αρχές του χειμώ-

να… Δεν υπήρχαν άλλα χρονικά περιθώρια. . . 

— Ώστε σήμερα θα ξανάρθει το ξαδερφάκι μου!, σκέφτηκε ο Πο-

λάρ χαμογελώντας. 

Ήταν Τετάρτη, δεκαεννιά Αυγούστου! Ένιωθε πολύ ικανοποι-

ημένος, γιατί του δινόταν η ευκαιρία για να εξαγοράσει, με μια κί-

νηση, όλη τη φιλοσοφημένη «χαζοαφέλεια» των χρόνων που πέ-

ρασαν. Ενεργούσε με το φανατισμό νεοφώτιστου. Είχε ξαφνικά με-

τατραπεί σε τίγρη, που βρίσκεται σε κατάσταση ετοιμότητας, απο-

φασισμένη να παγιδέψει το θήραμά της… Κι ήξερε πως το μυαλό, 

το δικό του μυαλό, που ως τότε το χρησιμοποιούσε για να οραμα-

τίζεται την ευτυχία και την ευημερία των άλλων και για να διευκο-

λύνει τους αμαθείς προϊσταμένους του να προάγονται σε διευθυν-

τές, ήταν στα χέρια του ένα γερό όπλο, τώρα που ήθελε να το 

χρησιμοποιήσει για να ωφελήσει μόνο τον εαυτό του. 

Κοίταξε απέναντι. Ο μπάρμπα Πετρώφ είχε σηκωθεί τεμπέλικα 

και στριφογύριζε αργά αργά τη μανιβέλα της τέντας, αφού ο ήλιος 

είχε αποτραβηχτεί πιο μακριά. Οι διαπεραστικές στριγκλιές που 

έβγαζαν τα αλάδωτα γρανάζια του μηχανισμού της τέντας, έφερ-

ναν στον Πολάρ μια ανατριχίλα, όμοια μ’ εκείνη που φέρνει το σι-

δηροπρίονο όταν κόβει σωλήνες ή άλλα σίδερα. Ο μανάβης τρά-



12 
 

βηξε από τα καφάσια του πάγκου, τους μουσαμάδες που σκέπα-

ζαν ως τότε τα φρούτα και τα ζαρζαβατικά του κι έριξε, από έναν 

κουβά που είχε δίπλα του, άφθονο νερό στο κεφάλι του. 

Ήταν ένα κακόμοιρο ανθρωπάκι ο μπάρμπα Πετρώφ… θα 'λεγε 

κανείς πως με το μαγαζάκι του εκείνο, πού 'μοιαζε με κοτέτσι, δεν 

θα μπορούσε να κερδίσει ούτε το καθημερινό του φαγητό. Την εν-

τύπωση αυτή την ενίσχυε και η εξωτερική του εμφάνιση. Κουρασ-

μένο, ρυτιδιασμένο πρόσωπο, λιγδιασμένα και τσαλακωμένα ρού-

χα, τρύπια παπούτσια, όλα έδιναν την εντύπωση του φουκαρά και 

του κακομοίρη. Κι όμως, αυτός ο κακομοίρης σπούδαζε την κόρη 

του στο Λονδίνο κι είχε μια σεβαστή περιουσία από σπίτια και χω-

ράφια, που του έδιναν ένα γερό εισόδημα. Το μικρότερο γιο του 

τον έγραψε σε μια τεχνική σχολή γιατί, όπως έλεγε, «στα χρόνια 

που μας έρχονται «μόνο αυτές οι δουλειές θα έχουν πολύ ψωμί». 

Η γριά αλεπού οσφραινόταν από μακριά το κέρδος και προς τα 'κεί 

οδηγούσε τα αλεπουδάκια. 

Η ζωή του μπάρμπα Πετρώφ δεν ήταν από εκείνες που θα μπο-

ρούσαν να δημιουργήσουν αισθήματα ζήλειας σε τρίτους. Ήταν 

τόσο στερημένη, τόσο θλιβερή και άθλια, ώστε δύσκολα ο τσιφού-

της γερομανάβης θα μπορούσε να δώσει την εντύπωση ενός προ-

νομιούχου ή ενός εκμεταλλευτή, παρά τις κλεψιές του στο ζύγι και 

τις παραφουσκωμένες τιμές του. Υπήρχαν όμως ορισμένοι στη γει-

τονιά, που με τη συμπεριφορά τους και τον επιδεικτικό τρόπο που 

ζούσαν, εξόργιζαν φοβερά τον Πολάρ. Ένας απ' αυτούς ήταν ο ερ-

γολάβος οικοδομών, που κατοικούσε σ' ένα πολυτελέστατο πελώ-

ριο διαμέρισμα της αντικρινής πολυκατοικίας. Πιο πέρα, ο έμπορος 

αυτοκινήτων... Κι ο χρηματιστής. . . Κι ο «κύριος» βιομήχανος που, 

από εργάτης της λαχαναγοράς, κατάφερε να πλουτίσει πουλώντας 

εμφιαλωμένους χυμούς από σάπια λεμόνια και πορτοκάλια. . . Μια 

ολόκληρη στρατιά από ανθρώπους που τους έπιανε αλλεργία, ό-

ταν κάποιος αδέξιος ονειροπόλος τολμούσε να τους μιλήσει για 

μόρφωση, για πολιτισμό, για βιβλία, για προσόντα, για ηθικές αξί-

ες… Έτσι κάποτε την έπαθε η γεροντοκόρη που δούλευε στην ε-

φορία και κάποια μέρα λογομάχησε με τον έμπορο αυτοκινήτων, 

γιατί πιτσίλισε το φόρεμά της με λασπόνερα που τίναξε πάνω της 

το αυτοκίνητό του… Όταν, πάνω στους διαπληκτισμούς, η γυναίκα 

του υπενθύμισε πως «ένας καθώς πρέπει κύριος», θα πρέπει να 



13 
 

έχει στοιχειώδη αγωγή, πήρε την απάντηση πως ο συνομιλητής 

της μπορεί να μην είχε αρκετή αγωγή, αλλά είχε όμως πληθωρι-

κά… γεννητικά όργανα. Την κραυγαλέα αυτή αυτοαναγνώριση της 

ανδροπρέπειάς του, τη συνόδεψε και με μια επιδεικτική διπλή χει-

ρονομία προς το επίμαχο σημείο του σώματός του. Φυσικά επα-

κολούθησε μακελειό με φωνές, κλάματα, φτυσίματα, φασκελώμα-

τα… Ο έμπορος την αποκάλεσε «στριμμένη γεροντοκόρη, πεινά-

λα, κλεφταρού, φοροεισπράκτορα» και η γυναίκα τον έφτυσε από 

μακριά, πολλές φορές, αποκαλώντας τον «διεφθαρμένο, κερδοσ-

κόπο, ανεμομάζωμα, φοροφυγά κι άξεστο χωριάτη». 

Στο βάθος του δρόμου, σε μια παλιά ετοιμόρροπη αποθήκη, 

δίπλα από σωρούς με σκουπίδια και μπάζα, κατοικούσε ο ιδιόρ-

ρυθμος και φαινομενικά ανισόρροπος Λαφόρτα. Με οικειότητα 

πλησίαζε όλους, σχεδόν, τους γείτονες και ψευτοφιλοσοφούσε α-

ναπτύσσοντας παράξενες θεωρίες. Ήταν φανατικός εχθρός της 

«μισθωτής εργασίας». Γι’ αυτό το λόγο ο Χανς, ο χωροφύλακας, 

τον χαρακτήρισε ως «φιλοσοφημένο τεμπελόσκυλο και διανοούμε-

νο ζητιάνο», που ζούσε εις βάρος της κοινωνίας. Ποτέ του δεν ερ-

γάστηκε αλλά επιβίωνε, επί χρόνια, χάρη στη συμπόνια και την 

καλοπροαίρετη διάθεση του ιερέα της ενορίας, ο οποίος επέτρεπε 

στο Λαφόρτα να συμμετέχει, σε μόνιμη βάση, στα «συσσίτια αγά-

πης» της εκκλησίας. Ο Πολάρ, επιζητούσε την ευκαιρία για ν’ αν-

ταλλάξει κάποιες κουβέντες με τον παράξενο εκείνο «φιλόσοφο», 

και ν’ ακούσει τις ανατρεπτικές θεωρίες του, προσφέροντάς του 

ένα τσιγάρο ή κερνώντας τον ένα ποτήρι κρασί στο ταβερνάκι της 

οδού Αθηνάς.       

Τέτοιοι ήταν οι «εκλεκτοί» της γειτονιάς. Στα διπλανά ή αντικρινά 

όμως διαμερίσματα, υπήρχαν και υπαλληλάκια, μεροκαματιάρη-

δες, μικροεπαγγελματίες ή μικροβιοτέχνες, που αγωνιζόταν να  

ψευτοζήσουν με μια μάσκα τραυματισμένης αξιοπρέπειας Οι πιο 

θλιβεροί «μασκοφόροι», ήταν οι δημόσιοι υπάλληλοι της γειτο-

νιάς… Καλοσιδερωμένο κοστούμι, γραβάτα, καλογυαλισμένα πα-

πούτσια και μόνιμη ανέχεια και οικονομικό άγχος… Τέτοιοι υπάλ-

ληλοι ήταν ο Πολάρ, ο χωροφύλακας Χανς που καθόταν στο δι-

πλανό διαμέρισμα, ένας πολύτεκνος λοχαγός στην απέναντι πολυ-

κατοικία, ένας εισπράκτορας της νομαρχίας, η γεροντοκόρη της 

εφορίας, ένας γραμματέας του υποθηλακοφυλάκειου κι αρκετοί άλ-



14 
 

λοι… Επίσης, υπήρχαν στη γειτονιά πολλοί ιδιωτικοί φτωχοϋπάλ-

ληλοι, ραφτάκια, τσαγκάρηδες κι άλλοι μεροκαματιάρηδες, μα αυ-

τοί ήταν πιο αληθινοί γιατί είχαν το θάρρος να δείχνονται έτσι όπως 

πραγματικά ήταν, χωρίς εξωραϊσμούς, χωρίς γραβάτες και χωρίς 

φτιασιδωμένες αξιοπρέπειες…  Και ήταν μα και φαίνονταν φτω-

χοί...  Δίχως μάσκες… 

Πολλούς απ' αυτούς δεν ήταν εύκολο να τους συναντήσει κανείς 

στο δρόμο του, γιατί δούλευαν απ' το πρωί ως το βράδυ, για να 

συμπληρώσουν κανονικό μεροκάματο, σ' αφεντικά που δεν ήξεραν 

τι θα πει ωράριο. 

Η επιδειξιομανία και η έλλειψη κοινωνικής αγωγής μερικών, ε-

ξόργιζαν αφάνταστα τον Πολάρ.  Να, όπως της Ναρίμ, της γυναί-

κας του φαρμακέμπορου, η οποία διαλαλούσε τα πλούτη και τ' α-

γαθά «που τους χάριζε ο θεός», κατά τις μεγαλόφωνες συζητήσεις 

της από τα μπαλκόνια, με τις άλλες γειτόνισσες ή στο μπακάλικο 

της γειτονιάς. Εντυπωσιακά ντυμένη, εξεζητημένα χτενισμένη, με 

πανάκριβο αμάξι, νόμιζε πως κάτω απ' τα πόδια της βρισκόταν το 

κέντρο του κόσμου. Λίγο πολύ όλοι την ήξεραν στην περιοχή, γιατί 

θα 'ταν αδύνατο να μη την προσέξει κάποιος αν τη συναντούσε, 

έστω και μια φορά, στο δρόμο του. Είχε κάτι το ιδιαίτερο στην έκ-

φραση, στο περπάτημα και στη φωνή της. Πιο πολύ όμως έγινε 

γνωστή, από το παρατσούκλι που της κόλλησε ένας φοιτητής της 

γειτονιάς. Εδώ κι αρκετά χρόνια, οι περισσότεροι την ήξεραν ως 

«βιοπάλη», γιατί θέλησε κάποτε να εξηγήσει μεγαλόφωνα, κατά τη 

συνήθειά της, στην καθαρίστρια της πολυκατοικίας τη… «βιοπάλη 

των τάξεων». Για κακή της όμως τύχη, περνούσε εκείνη τη στιγμή 

ο φοιτητής κι' έτσι «η πολιτικοκοινωνιολογική εξειδίκευση» της Να-

ρίμ, έγινε γνωστή στη γειτονιά. 

Αυτή η γυναίκα είχε μια ιδιαίτερη αδυναμία να επαναλαμβάνει, 

με κουραστικές λεπτομέρειες, τον τρόπο με τον οποίο απόκτησε ο 

άντρας της τη σημαντική του περιουσία. Το παραμύθι τέλειωνε 

πάντα με τη στερεότυπη φράση, σαν ρεφραίν τραγουδιού: «Αχ, αν 

ήξερες πόσο κουραστήκαμε! Με τι στερήσεις κι αγωνίες δημιουρ-

γήσαμε ό,τι δημιουργήσαμε! Ο καημένος ο Μάριος δούλευε είκοσι 

τέσσερις ώρες το εικοσιτετράωρο!.. Έτσι αποκτήσαμε τα πλούτη 

μας, με σκληρή εργασία!.. Αμ τι νομίζουν μερικοί; Τα λεφτά πέφ-

τουν απ' τον ουρανό, την ώρα που κοπροσκυλιάζουν;». 



15 
 

Η σκληρή δουλειά! Η γνωστή συγκινητική ιστορία του αγνού νέου, 

που με την τίμια εργασία του αποκτά πλούτη, δόξα και γενική εκτί-

μηση. Με τέτοιες γλυκανάλατες ιστορίες είχε μεγαλώσει και ο Πο-

λάρ. Τις άκουγε στο σπίτι, στο σχολείο, στο κατηχητικό της ενορίας 

και του είχε γίνει πίστη πως, κάπως έτσι γίνεται και στην πραγματι-

κότητα. Όταν άρχισε τη βιοπάλη, είχε τη δυνατότητα να κάνει συγ-

κεκριμένες εκτιμήσεις. Τα καρύδια είναι μετρημένα. Αν είσαι δημό-

σιος υπάλληλος ή μεροκαματιάρης και δουλεύεις οχτώ ώρες τη 

μέρα, θα παίρνεις εκατό περίπου φράγκα μεροκάματο. Αν δουλεύ-

εις διπλές ώρες, θα παίρνεις γύρω στις διακόσιες κι' αν είσαι από 

την πάστα του Μάριου, του φαρμακέμπορου, και δουλεύεις όλο το 

εικοσιτετράωρο, χωρίς να κλείνεις μάτι ούτε λεφτό, τότε θα κερδί-

ζεις τριπλάσια, πενταπλάσια, ας πούμε δεκαπλάσια...Ο φαρμα-

κέμπορος όμως, και μ' αυτή την απλόχωρη μέθοδο υπολογισμών, 

πάλι δεν έδειξε την αληθινή τέχνη που τον βοήθησε ν' αποκτήσει 

την τεράστια περιουσία του. Το 1961, μόλις απολύθηκε από το 

στρατό, άρχισε να παριστάνει τον ιατρικό επισκέπτη και μέσα σε 

τέσσερα πέντε χρόνια, απόκτησε μια ατράνταχτη περιουσία που 

ξεπερνούσε τα εξήντα εκατομμύρια. Είχε δική του μέθοδο ο Πολάρ 

για να κάνει υπολογισμούς, προσπαθώντας να συγκρίνει τον ιδρώ-

τα τέτοιων αετονύχηδων με το δικό του ιδρώτα. Από τότε που πή-

ρε το πτυχίο του κι έπιασε δουλειά ως δημόσιος υπάλληλος, δεν 

κατάφερε να βάλει στην άκρη ούτε τσακιστή δεκάρα. Κέρδιζε γύρω 

στις τρεισήμισι χιλιάδες φράγκα το μήνα… Από την απογευματινή 

απασχόλησή του με λογιστικές εργασίες, συμπλήρωνε το εισόδημά 

του με άλλα χίλια πεντακόσια ως δυο χιλιάδες φράγκα… Έτσι, με 

χορτάτους υπολογισμούς, έπιανε το μήνα γύρω στις πεντέμισι χι-

λιάδες και το χρόνο, με όλες τις πρόσθετες παροχές από δώρα και 

επιδοτήσεις, γύρω στα εξήντα πέντε ως εβδομήντα χιλιάδες φράγ-

κα. Μ' αυτή τη βάση υπολογισμού και με την προϋπόθεση πως, 

ούτε θα έτρωγε ούτε και θα 'χε άλλου είδους ανάγκες, ώστε να 

μπαίνουν στην άκρη όλα τα χρήματα που θα κέρδιζε, θα κατάφερ-

νε να δημιουργήσει την περιουσία του Μάριου σε… οχτακόσια πε-

νήντα, περίπου, χρόνια, ή για να απλοποιηθεί ο λογαριασμός, σε 

οχτώμισι αιώνες. 

Την πρώτη φορά που ο Πολάρ έκανε αυτή τη μαθηματική διαπί-

στωση, δεν μπόρεσε να κρατήσει τα γέλια του. 



16 
 

— Μωρέ μπράβο ακατάβλητε και φιλόπονε φαρμακέμπορε! Τι 

ποτάμια ιδρώτα έχυσες όλους αυτούς τους… αιώνες! μουρμούρι-

σε. 

Η Ελίζαμπεθ τον πλησίασε ανήσυχη. 

— Τί συμβαίνει, Φίλιππε; Για ποια ποτάμια μιλάς; 

Βάλθηκε να της εξηγήσει τη μέθοδό του. Από εκείνη τη μέρα, το 

'βρισκε διασκεδαστικό να υπολογίζει τις περιουσίες των άλλων σε 

χρόνια ή σε αιώνες. Πολλές φορές, μάλιστα, έβγαζε εντυπωσιακά 

νούμερα. Έτσι, για έναν μεγαλέμπορο του λιμανιού, βρήκε πως 

σαν δημόσιος υπάλληλος θα δημιουργούσε την περιουσία του μό-

νο αν άρχιζε να εργάζεται από την εποχή του… Τρωικού Πολέμου. 

Όταν ένα κυριακάτικο απόγευμα, ανακοίνωσε το αποτέλεσμα 

αυτών των μαθηματικών υπολογισμών του σε μερικούς γείτονες, 

που τους είχε καλέσει για καφέ, επειδή ένιωθε εκείνη τη μέρα φο-

βερή πλήξη, δημιουργήθηκε μια ευχάριστη ατμόσφαιρα από τη 

ζωηρή συζήτηση που ακολούθησε. Από τότε, αυτοί οι δημόσιοι 

υπάλληλοι της γειτονιάς, διατήρησαν τη συνήθεια να συναντιούνται 

κάπου κάπου, στο σπίτι ενός από την παρέα. Ο Φίλιππος δεν ήταν 

τακτικός σ' αυτές τις συναθροίσεις, αλλά φρόντιζε οι απουσίες του 

να μην γίνουν έντονα, αισθητές. Πάντα εύρισκε μια δικαιολογία. 

Ήθελε να μην αποξενωθεί από ένα περιβάλλον πολύ φιλικό, αν και 

οι κοσμικότητες, έστω και αυτού του χαμηλού επιπέδου, τον κού-

ραζαν κατά βάθος, γιατί τις θεωρούσε «χαμένο χρόνο». Σ' αυτές 

τις συναντήσεις, εύρισκε την ευκαιρία ν' ανταλλάξει μερικές σωστές 

και λογικές κουβέντες με έναν τελωνειακό και έναν εφοριακό που 

έμεναν στη διπλανή πολυκατοικία, με τον υπάλληλο της νομαρχίας 

που ήταν σωστή κινητή εγκυκλοπαίδεια και με το χωροφύλακα 

που καθόταν στο διπλανό διαμέρισμα και για το λόγο αυτό τον έ-

νιωθε περισσότερο «γείτονα» από τους άλλους. Με το λοχαγό της 

απέναντι πολυκατοικίας είχε μια ξερή καλημέρα. Είχε διαπιστώσει 

πως, ο λοχαγός και η γυναίκα του επιζητούσαν φιλίες στον «καλό 

κόσμο» της γειτονιάς, παρά το γεγονός πως τον κύκλο αυτό τον 

αποτελούσαν άνθρωποι με πολύ κατώτερη μόρφωση, σε σύγκρι-

ση με τη «δημοσιοϋπαλληλική παρέα». 

Την άνοιξη, όταν ο Πολάρ γιόρταζε τα γενέθλιά του, τον είχαν 

κατά διαστήματα επισκεφθεί, για να του δώσουν ευχές, όλοι σχε-

δόν οι μικροϋπάλληλοι της γειτονιάς. Είχαν, κατά τις δέκα το βρά-



17 
 

δυ, συγκεντρωθεί πάνω από δεκαπέντε άτομα, άνδρες και γυναί-

κες, και μιλούσαν για διάφορα θέματα, όπως συνηθίζεται σε παρό-

μοιες φιλικές συγκεντρώσεις. Όπως ήταν φυσικό, ο περισσότερος 

χρόνος αφιερώθηκε στα δημοσιοϋπαλληλικά προβλήματα. Στο τέ-

λος η συζήτηση άναψε γύρω από τα μισθολογικά αιτήματα και τις 

βαθμολογικές εξελίξεις. Τότε ήταν, που πάνω στις συγκρίσεις των 

εισοδημάτων, κάποιος θυμήθηκε το Μάριο, το φαρμακέμπορο, και 

ζήτησε να εφαρμοσθεί η «μέθοδος Πολάρ» για να βρεθεί, με α-

ναμφισβήτητη ακρίβεια, σε πόσους αιώνες δουλειάς αντιστοιχούσε 

η περιουσία του. Δημιουργήθηκε μια εύθυμη ατμόσφαιρα. Άρχισαν 

να γίνονται διάφορες υποθέσεις, για τον τρόπο που πλούτισε ο 

φαρμακέμπορος. Άλλος μίλησε για πλούσια κληρονομιά απ' την 

Αμερική, άλλος για λαθρεμπόριο φαρμάκων κι άλλος για κρυφό 

εβραϊκό θησαυρό, από την περίοδο της κατοχής, ο οποίος βρέθηκε 

σ' ένα παλιόσπιτο που «αγόρασε» ο πατέρας του φαρμακέμπο-

ρου. Πολλοί ζήτησαν διευκρινίσεις για την «αγορά του σπιτιού», 

αφού ο χαρακτηριστικός τρόπος με τον οποίο είχε διατυπωθεί η 

φράση, δημιούργησε αμέσως ερωτηματικά. Η ιστορία ήταν απλή 

και ξεκάθαρη. Η «αγορά» ήταν το αντάλλαγμα, για να φυγαδευτεί 

στη Μέση Ανατολή ο ιδιοκτήτης του σπιτιού. 'Ορισμένοι, αργότερα, 

είπαν πως ο αγοραστής φρόντισε να ειδοποιήσει τη Γκεστάπο κι 

έτσι κανένας πλέον, μετά τον πόλεμο, δεν αμφισβήτησε τη νομιμό-

τητα της αγοράς του σπιτιού με τον κρυμμένο θησαυρό. Μια γυναί-

κα διάψευσε αυτή τη φανταστική, όπως είπε, ιστορία και μίλησε για 

εξυπνάδα, δουλειά, εμπορικό δαιμόνιο… Δημιουργήθηκαν, από τη 

στιγμή εκείνη σοβαρές διαφωνίες και μερικοί προσπάθησαν να 

δώσουν έμμεσα κοινωνικοπολιτικές προεκτάσεις στο θέμα. Εντού-

τοις, όλη η συζήτηση γινόταν με μεγάλη προσοχή κι ο καθένας, για 

να είναι σίγουρος πως δεν θα υπήρχε το ενδεχόμενο να παρερμη-

νευθούν οι απόψεις του, φρόντιζε να τις διανθίζει και με μερικές 

επαινετικές φράσεις για την «αξιέπαινη προσπάθεια της κυβερνή-

σεως», ή κάποια παρόμοια συγκαλυμμένη υμνολογία. Ο Χανς, ο 

χωροφύλακας, επέμενε κι αυτός πως «στην κοινωνία που ζούμε, ο 

καθένας με μυαλό και θέληση μπορεί να προκόψει». Παραδέχτηκε 

όμως πως, σε ορισμένες περιπτώσεις, «μερικοί το παρακάνουν» 

και γι' αυτό το κράτος θα πρέπει να παίρνει τα απαραίτητα μέτρα, 

για να προστατεύει τον πολίτη από την εκμετάλλευση. Είπε τη λέξη 



18 
 

«εκμετάλλευση» και ξεροκατάπιε, πολλές φορές, σαν να σκάλωσε 

στο λαιμό του αγκίστρι. Ως το τέλος δεν ξαναμίλησε. Είχε χάσει το 

κέφι του. Όταν οι άλλοι έφυγαν, ο Χανς καθυστέρησε σκόπιμα, α-

φού «τους χώριζε μια πόρτα κι' ήταν ακόμα νωρίς για ύπνο», και 

με τρόπο ξανάφερε τη συζήτηση στο ίδιο θέμα. 

— Δεν ήθελα να μιλήσω ξεκάθαρα μπροστά στους άλλους, για-

τί… Να, δεν ξέρεις τι ρόλο παίζει ο καθένας μας... Ο άλλος μπορεί 

να σου κάνει μεγάλη ζημιά… και να χάσεις το ψωμί σου, αν πάρει 

στραβά μια κουβέντα και βάλλει και αλατοπίπερο… Καλά δεν έκα-

να Φίλιππε; 

— Ούτε συζήτηση! Έκανες πάρα πολύ καλά. . . 

— Όταν οι άλλοι μιλούσαν γι' αυτόν τον πεθαμενατζή, είπε δεί-

χνοντας με μια κίνηση του κεφαλιού του προς το σπίτι του φαρμα-

κέμπορου, μου 'ρθε να ξεράσω όλα όσα ξέρω γι' αυτό το αισχρό 

υποκείμενο... Ευτυχώς κρατήθηκα… Φυλάξου που λένε από κακιά 

ώρα… Η σιωπή είναι χρυσάφι… 

Συνέχισε να μιλά στον ίδιο τόνο. Είπε πόσο βαθιά εκτιμούσε τον 

Πολάρ, γιατί ήταν λιγομίλητος, καλός οικογενειάρχης και καλός 

πατριώτης… Επαίνεσε τη μόρφωση και την εργατικότητά του και 

στο τέλος έφτασε στις αποκαλύψεις. Ήταν απόλυτα κατατοπισμέ-

νος για όλα τα στάδια της «σκληρής δουλειάς» του φαρμακέμπο-

ρου. Με λίγα λόγια διηγήθηκε μια ιστορία, που μόνο σε μυθιστορή-

ματα θα μπορούσε να συμβεί. Κι' όμως ήταν αληθινή! Ο φτωχός 

ιατρικός επισκέπτης, είχε γνωριστεί με κάποιον αετονύχη, απ' αυ-

τούς που πέφτουν σαν αχόρταγα κοράκια στα ιδιαίτερα γραφεία 

των υπουργών, και με τη μεσολάβηση ενός κυβερνητικού παρά-

γοντα πήραν δάνειο δεκαπέντε εκατομμυρίων φράγκων, με κρατι-

κή εγγύηση, «στα πλαίσια αναπτύξεως και προγραμματισμού της 

εθνικής τουριστικής πολιτικής». Τα πέντε εκατομμύρια τα έριξαν σε 

μια τουριστική ξενοδοχειακή μονάδα «δια την ανάπτυξιν μη αξιο-

ποιηθείσης εισέτι τουριστικής περιοχής». Τα δυο χρειάστηκαν για 

τα σχετικά «λαδώματα», όσων συντέλεσαν στην έγκριση του δα-

νείου και με τα υπόλοιπα έβαλαν τα θεμέλια μιας φαρμακοβιομη-

χανίας, η οποία, στην πραγματικότητα, ήταν ένα απλό συσκευασ-

τήριο για φαρμακευτικά προϊόντα που παρασκευάζονταν στο εξω-

τερικό. Η απλή εμφιάλωση ή το πακετάρισμα χύμα φαρμάκων, 

συντελούσε στην πληρωμή μικρότερων δασμών για τα εισαγόμενα 



19 
 

προϊόντα και τους άφηνε τα χέρια ελεύθερα για τον καθορισμό τι-

μών, με κέρδος πάνω από πεντακόσια τοις εκατό στην τιμή κό-    

στους. 

Η τουριστική μονάδα, παρά τις επιδοτήσεις «δια την αξιοποίησιν 

της περιοχής», εγκαταλείφθηκε ως ασύμφορη για εκμετάλλευση 

και εξαγοράστηκε, σε λίγα χρόνια, από το δημόσιο. Η εξαγορά αυ-

τή εμφανίστηκε στις εφημερίδες ως μεγάλη επιτυχία του Υπουρ-

γείου Τουρισμού και Περιβάλλοντος, γιατί «παρά την σημειωθείσαν 

εν τω μεταξύ άνοδον της αξίας των εγκαταστάσεων, αύται εξηγο-

ράσθησαν παρά του δημοσίου, εις την προ διετίας καταβληθείσαν 

τιμήν κατασκευής των δεκαπέντε εκατομμυρίων φράγκων….κλπ». 

Από εκεί και πέρα, οι δυο συνεταίροι χώρισαν τα καρβέλια τους 

κι  ο καθένας πήρε το δικό του δρόμο. Ο Μάριος, κατόρθωσε να 

πάρει ένα πρόσθετο δάνειο για την επέκταση της πρωτότυπης 

φαρμακοβιομηχανίας που ίδρυσε, μετά τη ρευστοποίηση του μερι-

δίου του από την παλιά. Έπειτα άρχισε μια εντυπωσιακή διείσδυση 

στην αγορά φαρμάκων και ιδιαίτερα στα, ελεγχόμενα από το κρά-

τος, δημοτικά και στρατιωτικά νοσοκομεία. Οι «κατά παραγγελίαν» 

παραγγελίες φαρμάκων, γίνονταν σε τόνους. Αργότερα κατάφερε 

να ψηφιστεί ο νόμος για την «προστασία της εγχωρίου φαρμακο-

βιομηχανίας», με τον οποίο κατοχυρωνόταν μονοπωλιακά προνό-

μια σε ορισμένες κατηγορίες φαρμάκων μεγάλης κατανάλωσης. 

Κάποια στιγμή, από καθαρή απληστία, κινδύνεψε να τα χάσει όλα, 

αλλά φρόντισε έγκαιρα ν' ανοίξει το ταμείο του και να σκορπίσει 

άφθονο χρήμα για να συγκαλύψει την υπόθεση. Ήταν η περίπτω-

ση της μεγάλης νοθείας αντιβιοτικών, που έκλεισε απότομα πριν 

καλά καλά ακουστούν οι πρώτοι ψίθυροι. Ποιος ξέρει πόσοι άρ-

ρωστοι πέθαναν, με την ελπίδα πως το «νεράκι» που τους έχυναν 

στις φλέβες, θα μπορούσε να τους σώσει τη ζωή. Για το λόγο αυτό 

ο Χανς αποκάλεσε το φαρμακέμπορο «πεθαμενατζή», υπονοών-

τας τον μακάβριο ρόλο του νεκροθάφτη που έπαιξε στην υπόθεση 

της νοθείας των αντιβιοτικών. Με δωροδοκίες και ψευδομάρτυρες 

κατάφερε να ξεγλιστρήσει από τον κίνδυνο, αλλά από τότε ήταν ι-

διαίτερα προσεκτικός σε ό,τι είχε σχέση με σοβαρά προβλήματα, 

τα οποία μπορούσαν να προκαλέσουν το ενδιαφέρον της δικαστι-

κής αρχής ή των εφημερίδων. 



20 
 

— Τον άτιμο! θα 'πρεπε να τον στήσουν στον τοίχο και να τον 

τουφεκίσουν σαν παλιόσκυλο... Εξαιτίας του πέθαναν τόσοι και 

τόσοι άνθρωποι! κατάληξε φανερά αγανακτισμένος ο Χανς. 

Μιλούσε με πάθος. Λες κι ήθελε να πετάξει απωθημένα χρόνων 

που τα συσσώρευε σ' έναν, δυσανάλογο προς τον όγκο τους, μικ-

ρό χώρο. Μίλησε για κομπίνες με καράβια γεμάτα σάπια κρέατα, 

για εμφιαλωμένα μολυσμένα νερά, για τις καρκινογόνες παιδικές 

τροφές πολυεθνικών εταιριών που κυκλοφορούσαν στην αγορά, 

για αγοραπωλησίες οικοπέδων σε κτήματα του δημοσίου και μετα-

βιβάσεις με ψεύτικους τίτλους κυριότητας, για. . . για... 

Δεν παράλειψε ν' αναφερθεί και στην κωμωδία των εικονικών 

διαγωνισμών, για την κατάληψη των θέσεων στις κρατικές υπηρε-

σίες και οργανισμούς. Σ' αυτούς τους διαγωνισμούς, ενώ χιλιάδες 

απελπισμένοι νέοι αγωνιούσαν στις εξεταστικές αίθουσες, οι «επι-

τυχόντες» είχαν ήδη επιλεγεί και, μάλιστα, σε πολλές περιπτώσεις 

είχαν πιάσει δουλειά στις «προκηρυσσόμενες θέσεις». 

Τέτοια ήταν η χωρίς προσχήματα διάθεση για θεσιθηρίες, ώστε 

ήταν κάτι το πολύ συνηθισμένο, η κατάληψη νευραλγικών θέσεων 

από πρόσωπα χωρίς εξειδίκευση ή με άσχετο αντικείμενο απασ-

χόλησης κι επαγγελματικής μόρφωσης. Πρόσφατα, μάλιστα, δυο 

τέτοιοι σκανδαλώδεις διορισμοί, δημιούργησαν πολλά ερωτηματι-

κά. 

Ο πρώτος αφορούσε στο διορισμό του προέδρου και του αντι-

πρόεδρου της Υπηρεσίας Εγκρίσεως Φαρμάκων, η οποία αποτε-

λούσε ημιανεξάρτητη μονάδα του Υπουργείου Υγείας. Με υ-

πουργική απόφαση, στην κορυφή της ιεραρχίας αυτής της υπηρε-

σίας διορίστηκαν ένας πολιτικός μηχανικός κι ένας υποδιευθυντής 

τράπεζας 

Η δεύτερη περίπτωση αναφερόταν στην τοποθέτηση του προέ-

δρου και αντιπροέδρου στην Επιτροπή Επιμορφώσεως και Προγ-

ραμμάτων Διδασκαλίας του Υπουργού Παιδείας. Ως πρόεδρος δι-

ορίστηκε ένας καθηγητής του Πολυτεχνείου, που θεωρούνταν αυ-

θεντία στις κατασκευές γεφυρών, ενώ στη θέση του αντιπροέδρου 

τοποθετήθηκε ένας δικηγόρος της κομματικής κάστας. 

Ο Χανς δεν δίστασε να εκφράσει την απέχθεια που αισθανόταν 

για «κάτι τέτοιες λέρες», που γαντζώνονται σαν βδέλλες στα με-

γάλα πόστα του κρατικού μηχανισμού. Η ματιά του είχε μιαν ασυ-



21 
 

νήθιστη σκληράδα. Από το γρήγορο κι ασταμάτητο μίλημα, είχαν 

σχηματιστεί δυο τρεις πηχτές άσπρες σταγόνες σάλιου στη μέση 

των χειλιών του, που δημιουργούσαν κλωστές αφρού καθώς ανοι-

γόκλεινε το στόμα του. Ήξερε πολλά που δεν ήρθαν στο φως της 

δημοσιότητας. Γνώριζε πρόσωπα και πράγματα. Όμως, σ' όλη τη 

διάρκεια του μονολόγου του, δεν του ξέφυγε ούτε ένα όνομα. Όταν 

έφτανε στο κρίσιμο σημείο, το ξεπερνούσε με το στερεότυπο «άντε 

να μην λέμε ονόματα, γιατί και οι τοίχοι έχουν αφτιά». 

Εκείνο το βράδυ ο Πολάρ ένιωσε μια βαθιά εκτίμηση για τον 

Χανς. Πρώτη φορά τον είδε να ξεγλιστρά από το καβούκι του και 

να φανερώνεται ένας άλλος άνθρωπος, με τα κοινά και καθημερινά 

προβλήματα σαν όλους τους συνηθισμένους και απλούς αν-

θρώπους. 

— Τι μπορείς να περιμένεις και σε ποιόν να βασιστείς, όταν βλέ-

πεις τον ασυνείδητο κερδοσκόπο να εξαγοράζει την ποινή του, με 

το ένα εκατοστό από όσα, αποδειγμένα, με μαρτυρίες, έκλεψε από 

τον κοσμάκη!..  

— Έχεις δίκιο Χανς! 

— Να, τις προάλλες καταδικάστηκε σε έξι μήνες φυλακή ο έμπο-

ρος που νόθεψε πέντε χιλιάδες τόνους λάδι… Και μυαλό μωρού να 

έχεις, καταλαβαίνεις πως οι πέντε χιλιάδες τόνοι μας κάνουν πέντε 

εκατομμύρια κιλά λάδι…Αν κέρδιζε στο κιλό, απ' τη νοθεία, πέντε 

φράγκα, πράγμα που δεν το πιστεύω, γιατί τα κέρδη του θα 'ναι 

διπλάσια ή τριπλάσια…Αν λοιπόν, συνέχισε ο Χανς, κέρδιζε πέντε 

φράγκα στο κιλό, έχουμε συνολικό κέρδος εικοσιπέντε εκατομμύ-

ρια φράγκα...  Πώς έρχεσαι λοιπόν εσύ «Κύριε Κράτος» και λες 

στον κοσμάκη ότι αυτός ο απατεώνας λαδέμπορος, που έφαγε απ' 

την πλάτη σου εικοσιπέντε εκατομμύρια, πλήρωσε στο ταμείο του 

δικαστηρίου ογδόντα χιλιάδες φράγκα και «εξαγοράσας την ποινήν 

του αφέθη ελεύθερος»; Ποια εξαγορά φίλε μου!  Για κουτούς μας 

περνάνε;  Εγώ με τέτοιες προϋποθέσεις εξαγοράζω πενήντα ποι-

νές… Είναι ο καλύτερος τρόπος να γίνεις εκατομμυριούχος κλέ-

βοντας με τις ευλογίες του δικαστή… Με τι ιδανικά θα μεγαλώσου-

με τα παιδιά μας σε μια τέτοια πρόστυχη κοινωνία; 

— Έχεις δίκιο Χανς… Μα τι να σου κάνει και το κράτος!..Τι να 

πρωτοπρολάβει! 



22 
 

Ο Χανς έβαλε φιλικά το χέρι του στον ώμο του Πολάρ και τον  

κοίταξε επίμονα στα μάτια. 

— Αυτά Φίλιππε τα λέμε, κάποιες φορές, κι όταν είναι κι άλλοι 

και δεν ξέρουμε από που μπορεί να 'ρθει η καρφωτή… Τώρα εί-

μαστε οι δυο μας και γνωριζόμαστε αρκετά, ώστε να μην έχουμε 

αμφιβολίες για το τι είμαστε και τι καπνό φουμάρουμε… Είμαστε κι 

οι δυο νομοταγείς πολίτες μα θα πρέπει, σαν τίμιοι άνθρωποι, να 

λέμε τη σκάφη σκάφη και τα σύκα σύκα. 

Ο Πολάρ αρκέστηκε να συγκατανεύσει με μια κίνηση του κεφα-

λιού του, ενώ ο Χανς συνέχισε. 

— Κάτι τέτοια σκάνδαλα με κάνουν και παθαίνω γλωσσοδέτη 

μπροστά στο γιο μου… Χώρια που από πάνω έχουμε και χαρακ-

τηρισμούς για τη δουλειά μου… Ωστόσο, αυτή η δουλειά, κουτσά 

στραβά, με οικονομίες και στερήσεις, θα τον βοηθήσει να γίνει σε 

λίγα χρόνια γιατρός. 

— Δεν πρέπει να τον συνερίζεσαι… Είναι  χρυσό  παιδί  ο γιος 

σου… Και καλός φοιτητής… Λίγο πολύ, όλοι οι νέοι έχουν σήμερα 

διαφορετικές αντιλήψεις από τους γονείς τους σε πολλά βασικά οι-

κογενειακά, πολιτικά ή και θρησκευτικά προβλήματα... Δεν νομίζω 

πως γι' αυτό θα πρέπει να στενοχωριέσαι και να ανησυχείς… 

— Ξέρεις τι μου είπε προχθές;  Κοιτάζαμε ένα καουμπόικο έργο 

στην τηλεόραση… Κάποια στιγμή που, μια ομάδα από αστυνομι-

κούς της εταιρίας σιδηροδρόμων, πυροβολούσε κάτι αγρότες για 

να μπορέσουν oι τεχνίτες να στρώσουν τις γραμμές στα χωράφια 

τους, ο προκομμένος μου γιος γύρισε και μου είπε μισοαστεία μι-

σοσοβαρά: «Ωραίοι οι...συνάδερφοί σου πατέρα! Σκοτώνουν και 

πεθαίνουν με ηρωισμό για τα συμφέροντα της εταιρείας… Φαντά-

σου πόσο χρήσιμοι θα 'ταν σήμερα που έχουμε και πολυεθνικές!». 

Ε, καταλαβαίνεις τι έγινε! Λίγο έλειψε να πιαστούμε στα χέρια... 

Ευτυχώς μπήκε στη μέση η γυναίκα μου και δεν γίναμε θέατρο στη 

γειτονιά… Κι ύστερα μου λες να μην ανησυχώ! Πως να μην ανη-

συχώ όταν μια στραβοτιμονιά του γιου μου, μπορεί να με κάνει να 

χάσω το ψωμί μου, τη δουλειά μου… Θα πεις πως είναι παιδιά και 

θα πρέπει να τα συγχωρούμε... Σ' αυτό το θέμα όμως δεν υπάρχει 

συγχώρεση… Αν το κράτος σε χαρακτηρίσει σαν άνθρωπο χωρίς 

σωστές πολιτικές ιδέες, καταστρέφεσαι κι εσύ κι όλα τα συγγενικά 

σου πρόσωπα… Είμαι της δουλειάς και ξέρω τι γίνεται!.. Πολλοί 



23 
 

καταστράφηκαν από ένα αστείο, από μια κουβέντα, από ένα τρα-

γούδι που σιγοσφύριζαν αφηρημένοι στο δρόμο ή στο σπίτι τους…  

Όλοι μας πρέπει να 'χουμε το μυαλό μας στο κεφάλι, αv θέλουμε 

να επιβιώσουμε σ' αυτό. . . 

Σταμάτησε απότομα. Ίσως ήθελε να συμπληρώσει «σ' αυτό το 

κράτος που ζούμε» ή κάτι τέτοιο, μα δεν συνέχισε, γιατί τον διέκο-

ψε το ρολόι της εκκλησίας που χτύπησε μεσάνυχτα. Ο Χανς κοίτα-

ξε με κάποια έκπληξη το δικό του ρολόι και τινάχτηκε όρθιος, ζη-

τώντας συγγνώμη που είχε εξαιτίας του περάσει η ώρα τόσο πολύ, 

χωρίς να το προσέξει. Καληνύχτισε βιαστικά κι έφυγε, αφού πρώτα 

τον διαβεβαίωσε επανειλημμένα ο Πολάρ, πως κανένας άλλος δεν 

θα μάθαινε τίποτα για τις αποκαλύψεις του, τις σχετικές με το φαρ-

μακέμπορο και τις άλλες βρόμικες Ιστορίες. 

Εκείνη τη νύχτα ό Πολάρ έμεινε ξάγρυπνος. Οι αποκαλύψεις του 

Χανς τον είχαν αναστατώσει, αλλά του δημιούργησαν ταυτόχρονα 

κι ένα συναίσθημα αηδίας. Χωρίς να καταλαβαίνει το γιατί, η γενική 

και αόριστη απέχθεια για την κοινωνική οργάνωση του Σανμαντάρ, 

συγκεκριμενοποιήθηκε στο γνωστό χώρο της επαγγελματικής του 

ζωής. Για πρώτη φορά ένιωσε τόσο αδύναμος κι αναζήτησε, με 

αγωνία, στηρίγματα μέσα σ' εκείνη την αφρισμένη θάλασσα από 

οργανωμένα συμφέροντα και ραδιουργίες. Πού θα μπορούσε να 

στηριχτεί για να μη πέσει στα στόματα των λύκων; Πώς θα μπο-

ρούσε, κατά την έκφραση του Χανς, «να επιβιώσει» σ' αυτό το χώ-

ρο, σ' αυτή τη σφηκοφωλιά; Τα στελέχη, από τους διευθυντές ως 

το μικρότερο τμηματάρχη του υπουργείου, ήταν συσπειρωμένα σε 

αδιάσπαστη κλίκα, που χόρευε στο ταψί τον κάθε υπουργό, ο ο-

ποίος θα είχε, ίσως, την ψευδαίσθηση ότι εφάρμοζε μια κάποια 

κυβερνητική πολιτική. Ο υπηρεσιακός μηχανισμός πρόβαλε, με την 

οργάνωση και την αόρατη δύναμή του, μόνο τα στελέχη που είχαν 

επιλεγεί από την κλίκα και αποτελούσαν εγγύηση, με τη δουλική 

προσήλωση και την έλλειψη ιδανικών, ότι θα διαιώνιζαν την πολι-

τική της πανίσχυρης αυτής ομάδας των μανδαρίνων. Αθέατη και 

κομματικά τοποθετημένη πάντα με τον ισχυρό, η ομάδα είχε τη δύ-

ναμη να οδηγήσει στην αποτυχία ακόμα και άτομα αναμφισβήτη-

της ικανότητας. Γύρω από τους διευθυντές, είχε συγκεντρωθεί ένα 

βρομερό περιβάλλον από «μυστικοσύμβουλους», που κλιμακωνό-

ταν από τους επιλεγμένους για συλλογή πληροφοριών πολυάριθ-



24 
 

μους κλητήρες, ως τους «διορισμένους με εκλογές» συνδικαλιστές, 

που θεωρούνταν βιρτουόζοι στις καλπονοθείες και στην οργάνωση 

μόνιμων ομάδων από μπράβους, για να «πείθουν» τους διαφω-

νούντες. Στους προθαλάμους των γραφείων των διευθυντών και 

των προϊσταμένων τριγύριζε, με μια εξοργιστική για τους άλλους 

άνεση και οικειότητα, η παρέα αυτή των αργόσχολων, τους οποί-

ους οι υπάλληλοι του υπουργείου, κρυφά αλλά με πανηγυρική ο-

μοθυμία, ονόμαζαν «καρφιά». 

 

 

 

Το μαγικό κόκαλο 

 

Επί μήνες ο Πολάρ αγωνιζόταν να βρει τον τρόπο για να πλησι-

άσει την κλίκα. Παντού συναντούσε φιλική διάθεση, χτυπήματα 

στην πλάτη, χαμόγελα, αλλά η ομάδα ήταν απλησίαστη σαν κου-

λουριασμένος σκαντζόχοιρος, με πεταμένα προς τα έξω τα αγκά-

θια του. Κι  εδώ, όπως και στους μασόνους, θα 'πρεπε κάποιος 

από μέσα να τον επιλέξει, με βάση το ρόλο που θα μπορούσε να 

παίξει για να ωφεληθεί η κλίκα. Τα άλλα θα 'ρχονταν μόνα τους και 

προγραμματισμένα στην εντέλεια. Ένα αόρατο χέρι θα τον οδη-

γούσε σταθερά σε δρόμο χωρίς εμπόδια… Προαγωγές, ευχάριστη 

εργασία, επάνδρωση από ικανούς υπαλλήλους για να προβλη-

θούν οι ικανότητές του, δευτερεύουσες απολαβές από υπερωρίες, 

συμβούλια, μυστικά κονδύλια, καλοπληρωμένα ταξίδια αναψυ-

χής... 

Ο Πολάρ δεν συνδεόταν με κανέναν από την κλίκα με ιδιαίτερες 

σχέσεις, για να περιμένει μια τέτοιου είδους επιλογή, αλλά ούτε και 

είχε την κομματική εκείνη δύναμη, που θ' αποτελούσε κάποιο λόγο 

για να τους είναι χρήσιμος τόσο όσο χρειαζόταν για να του ανοί-

ξουν τις πόρτες. Η τύχη του φανερώθηκε για πρώτη φορά, μετά 

από αρκετούς μήνες, και συγκεκριμένα στο τέλος του 1967. Ο Έ-

ρικσον, ένας όχι πολύ δραστηριοποιημένος συνδικαλιστής του υ-

πουργείου, αλλά με κρυφή δύναμη και εξωϋπηρεσιακές μυστικές 

διασυνδέσεις, είχε προβλήματα με την αναγνώριση ενός αμφισβη-

τούμενου βοσκότοπου της γυναίκας του. Στην πραγματικότητα η 

έκταση είχε καταπατηθεί από τον πεθερό του πριν από μερικά 



25 
 

χρόνια, αλλά ένας δασονόμος (απ' αυτούς τους τύπους που στη 

δημοκρατία του Σανμαντάρ τους αποκαλούν ξεροκέφαλους και η-

λίθιους) υποστήριζε, μ’ ενοχλητική επιμονή, ότι έγινε καταπάτηση 

δασικών εκτάσεων του δημοσίου. Η υπόθεση έφτασε στο υπουρ-

γείο, για να διερευνηθεί και να ακολουθηθεί η προβλεπόμενη δι-

καστική διαδικασία. Για τέτοιες υποθέσεις, που οι εισηγητές δεν 

έχουν άμεση προσωπική ωφέλεια και προβλέπονται συγκρούσεις 

με τρίτους, υποβάλλονται υπεύθυνες εκθέσεις, γίνονται συζητήσεις 

με δικηγόρους, παίρνονται ένορκες καταθέσεις κλπ. κλπ..., ορίζον-

ται συνήθως εισηγητές που δεν έχουν το προνόμιο ν' ανήκουν 

στην κλίκα. Να, γιατί ο Πολάρ βρέθηκε να είναι εισηγητής στην υ-

πόθεση των βοσκότοπων του Έρικσον. 

Στην αρχή ήταν διατεθειμένος να διεκπεραιώσει το φάκελο, με τη 

συνηθισμένη του υπηρεσιακή προσήλωση στο καθήκον και στο 

νόμο. Γρήγορα όμως, ιδίως μετά τη δεύτερη επίσκεψη του Έρικ-

σον και τα τηλεφωνήματα που δέχτηκε από «υψηλά ιστάμενα 

πρόσωπα», κατάλαβε πώς η υπόθεση αυτή είχε αναταράξει έναν 

ολόκληρο εσωϋπηρεσιακό και εξωϋπηρεσιακό μηχανισμό, που 

προδίκαζε πλέον το αποτέλεσμα, ανεξάρτητα από τις προθέσεις 

και το είδος των εισηγήσεών του. Ο Έρικσον, όπως είχε τώρα τη 

δυνατότητα να διαπιστώσει ο Πολάρ, ανήκε στην κατηγορία των 

συνδικαλιστών των δημοσιοϋπαλληλικών σωματείων, που συνερ-

γάζονται με τη διοίκηση πολύ καλύτερα από τις κρατικές υπηρε-

σίες. Ήταν ένα κουρδισμένο ρομπότ στα χέρια του υπουργού α-

πασχόλησης. Ανήκε στην εφεδρεία αυτών των συνδικαλιστών, που 

έχουν προορισμό ν' αναπληρώνουν τα ενεργά στελέχη, όταν η 

προσωπική φθορά τους ή τυχόν μεγάλα σκάνδαλα, επιβάλλουν 

την αναγκαστική διακοπή από κάθε συνδικαλιστική δραστηριότητά 

τους. Την κομματική και εσωϋπηρεσιακή δύναμη του Έρικσον λίγοι 

μπορούσαν να την υποψιαστούν.  

Ο Πολάρ είχε την ευκαιρία να κάνει αυτή τη διαπίστωση εντελώς 

τυχαία, επειδή σαν εισηγητής είχε, χωρίς ίσως να το υποψιάζεται, 

μια κρυφή δύναμη που ο Έρικσον και οι προστάτες του δεν θα 

μπορούσαν να εξουσιάσουν απόλυτα, χωρίς απροκάλυπτη επέμ-

βασή τους. Θα μπορούσε να τους δημιουργήσει προβλήματα, 

προβάλλοντας τις σωστές θέσεις του δασονόμου. Αλλά τότε γιατί 

ανάθεσαν το φάκελο σ' αυτόν; Δεν θα μπορούσαν να αναθέσουν 



26 
 

την υπόθεση σε κάποιο δικό τους, για να την κουκουλώσουν, ό-

πως όπως, ή μήπως φοβήθηκαν αποκαλύψεις από την αντιπολί-

τευση; Το πρόβλημα αυτό τον απασχολούσε βασανιστικά. Στην 

αρχή υποψιάστηκε κάποια παγίδα, αλλά όταν ζήτησε από το διευ-

θυντή του να αναθέσει την υπόθεση σε άλλον υπάλληλο, αν ο χει-

ρισμός του φακέλου από τον ίδιο δεν ήταν ο ενδεδειγμένος, η εξή-

γηση δόθηκε σαν γρίφος μέσα από τις φιλόφρονες φράσεις του. 

Ήταν, λέει, πολύ ευχαριστημένος από τις μέχρι τότε ενέργειες και 

θέσεις του Πολάρ και δεν σκόπευε να δώσει το φάκελο σ' άλλον, 

γιατί «την υπόθεσιν αυτήν έπρεπε απαραιτήτως να την χειριστεί 

υπάλληλος εγνωσμένης εντιμότητος και μορφώσεως, ώστε να μην 

υπάρχει η παραμικρά αμφιβολία ότι το θέμα θα τακτοποιηθεί με 

βάσιν τον νόμον και τα καλώς εννοούμενα συμφέροντα του δημο-

σίου». 

«Α, ώστε έτσι, κύριε διευθυντά!.. Θέλετε υπάλληλο εγνωσμένης 

εντιμότητος!», σκέφτηκε με σαρκασμό ο Πολάρ. Είχε υποψιαστεί 

στην αρχή πως ήταν στημένη γύρω του μια παγίδα και δεν είχε ά-

δικο… Μόνο που έπεσε έξω στις εκτιμήσεις του… Άλλος θα ήταν 

το θύμα. Ο ίδιος ήταν μέρος από το καμουφλαρισμένο σκηνικό της 

παγίδας, που στήθηκε για την εισηγητική έκθεση του δασονόμου. 

Ήταν κάτι σαν δόλωμα. Ήταν «ο εγνωσμένης εντιμότητος και υπε-

ράνω πάσης υποψίας» εισηγητής, που θα σερβίριζε το ψητό όπως 

θα το μαγείρευε, κατά την πολύπλοκη υπηρεσιακή διαδικασία, ο 

υπηρεσιακός μηχανισμός. Από το αβγό της κότας θα ξεπεταγόταν, 

κάποια στιγμή, ένας μπούφος κι όλοι θα ορκίζονταν, με ελαφριά 

καρδιά, πως θα πρόκειται για παιδί «νομίμου πατρός». 

Από τη στιγμή εκείνη η συμπεριφορά του προς τον Έρικσον άλ-

λαξε. Τον κάλεσε δυο τρεις φορές στο γραφείο του για την «παρο-

χή ορισμένων διευκρινίσεων», του πρόσφερε καφέ, είπε πολλά 

επαινετικά λόγια για τον πεθερό του συνδικαλιστή, ο οποίος «με 

την εργατικότητά του αξιοποίησε άγονους πουρναρότοπους» και 

στο τέλος μίλησαν για δικά τους θέματα, σαν να 'ταν από παλιά φί-

λοι. Ο Έρικσον ήταν ένας άνθρωπος παμπόνηρος, αλλά πολύ χα-

μηλής μόρφωσης. Αυτό όμως δεν εμπόδισε τον Πολάρ να του αφι-

ερώσει ένα βιβλίο με ποιήματά του, γνωρίζοντας πολύ καλά πως ο 

νέος φίλος του, δεν θα είχε τη διάθεση ούτε να το φυλλομετρήσει. 

Ο Έρικσον δεν ενδιαφερόταν και πολύ για τις πνευματικές, λεγό-



27 
 

μενες, τροφές. Προτιμούσε να καταβροχθίζει, στην καθισιά, μισό 

κατσίκι και να πίνει δυο τρία μπουκάλια μπρούσικο κρασί. 

Η υπόθεση των βοσκότοπων μπήκε, με μεγάλη ευκολία, στο αρ-

χείο. Ο υπουργός ούτε καν χρειάστηκε να ενημερωθεί, γιατί η αρ-

χειοθέτηση γινόταν με ευθύνη του διευθυντή της κάθε υπηρεσίας. 

Κι έτσι, με το αιτιολογικό πως «τα εν τη εκθέσει του δασονόμου 

Μπερτίνι αναφερόμενα, δεν αποδεικνύουν παράβασιν τινά των 

περί καταπατήσεως δημοσίων κτημάτων διατάξεων του οικείου 

νόμου», κλείστηκε για πάντα ο φάκελος, αφού δεν υπήρχε κάποιος 

άλλος διεκδικητής που θα μπορούσε με αγωγή να τον ξαναφέρει 

στο φως. 

Ο  Έρικσον βγήκε κερδισμένος… Αλλά και ο Πολάρ κέρδισε… 

Για πρώτη φορά, μετά από τόσα χρόνια, χαμένα χρόνια, έντιμης 

δημοσιοϋπαλληλικής ζωής, είδε το όνομά του να φιγουράρει στον 

πίνακα των κατ' εκλογήν προακτέων υπαλλήλων.Ήταν η ανταμοι-

βή!.. 

Στα χρόνια που ακολούθησαν, δεν είχε άλλες εντυπωσιακές ευ-

καιρίες, για να βελτιώσει τη θέση του. Φρόντιζε πάντα, με διακριτι-

κότητα και μεθοδικότητα, να αναπτύσσει τις σχέσεις του με τους 

ανθρώπους της κλίκας, αλλά εκτός από τις ευοίωνες προοπτικές 

που εμφανίζονταν μακροπρόθεσμα, δεν υπήρχε προς το παρόν 

κάτι άλλο που ν’ αποτελέσει ουσιαστικό στόχο. Και ξαφνικά ήρθε η 

ευκαιρία πού περίμενε! Ο «εφεδρικός συνδικαλιστής» Έρικσον 

κλήθηκε στην ενεργό δράση κι άρχισε να κραυγάζει στις συνελεύ-

σεις «για πικρό μα τίμιο ψωμί, για εκμετάλλευση της πλουτοκρα-

τίας, για την ασυμβίβαστη κι ανελέητη ταξική πάλη, για το αδικοχυ-

μένο αίμα της εργατιάς του Σικάγου, για.. .για...», ενώ παράλληλα 

διόριζε, σε εξαρτημένους από το υπουργείο κρατικούς οργανισ-

μούς, την κόρη του και δυο ανεψιές του, με τη μέθοδο του «κατ' ε-

πιλογήν διορισμού». Ο προκάτοχός του είχε αρχίσει να συμπράττει 

με άλλες κομματικές ομάδες, για να κρατηθεί στο συνδικαλιστικό 

του πόστο και γι' αυτό γινόταν φανερά επικίνδυνος. Για το λόγο αυ-

τό εξουδετερώθηκε πολύ γρήγορα. Φρόντισαν, μάλιστα, να τον 

απομονώσουν και από το πιστό του ποίμνιο, για να τον κάνουν α-

κίνδυνο και στο μέλλον, κυκλοφορώντας κάτι φωτογραφίες που 

τον έδειχναν, αμούστακο παιδί, να συμμετέχει σε παρέλαση της 

φασιστικής νεολαίας… Λες κα τότε, για πρώτη φορά, μάθαιναν γι' 



28 
 

αυτή τη νεανική του δραστηριότητα… Αλλά στη δημοκρατία του 

Σανμαντάρ, κανένας άξιος του ονόματός του δημόσιος άντρας ή 

ανώτερος κρατικός λειτουργός, δεν θα 'πρεπε να έχει τέτοια αντι-

δημοκρατικά στίγματα, ενώ όλος ο κόσμος ήξερε πως οι περισσό-

τεροι απ' αυτούς ήταν εμποτισμένοι, ως το κόκαλο, από ολοκλη-

ρωτικές αντιλήψεις. Μια τέτοια ιδεολογία ήταν κάτι περισσότερο 

από απαραίτητη, για να μπει κάποιος αλλά και να αναδειχθεί σε 

οποιαδήποτε κλίκα του κρατικού μηχανισμού. 

Ο Πολάρ βρέθηκε έτσι, χωρίς καλά καλά να το επιδιώξει, αμειβό-

μενο μέλος μιας επιτροπής εργατικών επιδομάτων του σωματείου, 

χωρίς να είναι γι' αυτό απαραίτητη η ιδιότητα του συνδικαλιστή. 

Στα τέλη του Μάη του 1970 διορίστηκε, με υπουργική απόφαση, 

δεύτερο αναπληρωματικό μέλος μιας επιτροπής, που θα αποφάσι-

ζε «ανυπερθέτως» μέσα σε ένα τρίμηνο, για την επιλογή και την 

αγορά των συμπληρωματικών καπναποθηκών, στις οποίες θα 

συγκεντρώνονταν τα καπνά που θ' αγόραζε την άνοιξη του 1971 η 

Κρατική Επιχείρηση Καπνού του Σανμαντάρ. Το τρίμηνο ορίστηκε 

για να προλάβουν να γίνουν, κατά το φθινόπωρο και το χειμώνα, 

οι απαραίτητες επισκευές και διαρρυθμίσεις των χώρων, πριν από 

την αποθήκευση της νέας σοδειάς. 

Αυτός ο διορισμός δεν έλεγε τίποτα στον Πολάρ. Όταν, μάλιστα, 

ένας τμηματάρχης άλλου γραφείου του είπε, με ολοφάνερη ζήλεια, 

πώς «αφού έβαλε το πόδι του σε τέτοιες επιτροπές, φαίνεται πώς 

είχε παντοδύναμους προστάτες», του φάνηκε σαν ένα κακόγουστο 

αστείο. Δεύτερο αναπληρωματικό μέλος!  Πφ! Μεγάλη τιμή! Δεν ά-

ξιζε τον κόπο ούτε καν να το σκέφτεται. 

Κι όμως, αυτός ο διορισμός ήταν η μεγάλη ευκαιρία της ζωής 

του Πολάρ, όπως θα 'ταν για οποιονδήποτε έξυπνο δημόσιο υ-

πάλληλο της δημοκρατίας του Σανμαντάρ. Ο Έρικσον του πέταξε 

σιωπηλά ένα κόκαλο, χωρίς να του πει ότι είναι μαγικό. Γιατί, κάθε 

θέση της επιτροπής ήταν ένα μαγικό κόκαλο, που από τον τρόπο 

και τη μαεστρία αυτού που το έγλυφε, μπορούσε να μεταβληθεί σε 

μια παχιά αγελάδα του Φαραώ, με παραφουσκωμένα από γάλα 

μαστάρια. 

Στην αρχή τον έμπασαν στην επιτροπή σαν δεύτερο αναπληρω-

ματικό, για να δουν αν θα ήταν άξιος για τακτικό μέλος σε άλλες 

παρόμοιες επιτροπές. Θα 'πρεπε, σαν μαθητευόμενος, να δώσει 



29 
 

εξετάσεις μιας έντιμης παλιανθρωπιάς, δηλαδή να επιδείξει πνεύ-

μα «καλής συνεργασίας μετά των ετέρων μελών της επιτροπής», 

για να μπορέσει να γλύψει κανονικό κόκαλο. Σαν αναπληρωματι-

κός, ως το τέλος του Ιούνη, είχε συμμετάσχει σε μια σύσκεψη, τε-

λείως τυπικά, όταν κάποτε απουσίασαν δυο τακτικά μέλη της επι-

τροπής. Όμως, οι διαβολικές συμπτώσεις και τα γεγονότα που α-

κολούθησαν, διέψευσαν τις προσδοκίες αλλά και τις προβλέψεις 

του Έρικσον και της παρέας του, και έκαναν τον Πολάρ, το αυ-

γουστιάτικο εκείνο απομεσήμερο του 1970, να νιώθει μια σιγουριά 

και αυτοπεποίθηση που τρόμαζε και τον ίδιο. 

   Αντίκρυ του, ο μπάρμπα Πετρώφ, βάλθηκε να κυνηγά μύγες με 

την πλαστική δικτυωτή μυγοσκοτώστρα του. 

 

 

 

To παιχνίδι της γάτας 

 

Η Ελίζαμπεθ  έσκυψε από το παράθυρο της κουζίνας.  

— Φίλιππε! 

— Ναι, αγάπη μου... 

— Τηλεφώνησε πριν λίγο ο Κριστιάν… Ήθελε να βεβαιωθεί πως 

θα βρίσκεσαι στο σπίτι. 

— Τον περιμένω σήμερα… Είχαμε συμφωνήσει την περασμένη 

εβδομάδα να συναντηθούμε σήμερα το απόγευμα… Δεκαεννιά  

του μήνα δεν έχουμε σήμερα; 

— Ναι… βέβαια… δεκαεννιά... Να, σου κάνω καφέ;  

— Όχι τώρα. . .  Όταν θα 'ρθει και ο Κριστιάν… 

Ήταν προετοιμασμένος για ν' αντιμετωπίσει τον ξάδερφό του. 

Είχε πιο πριν σχεδιάσει το πλάνο, στο οποίο θα οδηγούσε τη συ-

ζήτηση, για να φέρει σε δύσκολη θέση τον Κριστιάν. Αλλά αυτό το 

παιχνίδι της γάτας και του ποντικού, άρχισε να τον σαγηνεύει και 

μαζί να τον ενθουσιάζει. Ήταν η πρώτη φορά στη ζωή του που το 

'παιζε, μα απορούσε με τον εαυτό του για τα ευέλικτα τεχνάσματα 

και τις μπλόφες που σκαρφιζόταν για να ενισχύσει τη θέση του. Ο 

Κριστιάν ήταν από τα ξαδέρφια του εκείνα, που ποτέ τους δεν έ-    

δειξαν ότι ήθελαν να διατηρούν μαζί του έναν συγγενικό ή φιλικό, 

τουλάχιστο, δεσμό… Και ξαφνικά, νάτος μπροστά του με φιλιά και 



30 
 

άλλες εξεζητημένες διαχυτικότητες, μόλις άρχισαν οι εκτιμήσεις της 

επιτροπής για την αγορά των αποθηκών. Ο Πολάρ μυρίστηκε τις 

διαθέσεις του και του φέρθηκε με τέτοια συγκινητική αγάπη, που 

έκανε τον Κριστιάν να τα χάσει και να βγει απ’ τα νερά του. Ερχό-

ταν για να βρει έναν ξεχασμένο ξάδερφο και βρήκε έναν συγκινη-

μένο και πολύ διαχυτικό φίλο και συγγενή. Φαινόταν σαστισμένος, 

γιατί δεν ήταν απόλυτα βέβαιος αν ο Πολάρ είχε συγκινηθεί από τη 

συνάντησή τους, μετά από τόσα χρόνια, ή έπαιζε θέατρο… Από τα 

παιδικά τους χρόνια του είχε μείνει ανεξίτηλη στη μνήμη, η εικόνα 

ενός αγαθού και απονήρευτου Πολάρ, ώστε θα 'ταν αδύνατο να γί-

νει ένας τόσο καλός ηθοποιός. Να, λοιπόν, γιατί ο Κριστιάν είχε γί-

νει αδέξιος από την πρώτη στιγμή της συνάντησής τους. 

Στις επόμενες δυο συναντήσεις τους, η συμπεριφορά του Πολάρ 

ήταν πάντα η ίδια, παρά το γεγονός ότι το θέμα που τον ενδιέφερε 

αποτελούσε το αόρατο επίκεντρο, που γύρω του στριφογύριζε δι-

ακριτικά η συζήτηση. Ο καθένας τους άρχιζε να παίζει το δικό του 

παιχνίδι. Κάποια στιγμή, ο Κριστιάν έσκυψε και μ' ένα σχεδόν α-

δελφικό ενδιαφέρον του είπε: 

— Ο Κόχραν νομίζει πως οι τριάντα χιλιάδες φράγκα είναι ένα 

αξιόλογο ποσό. Πάντως, δεν το θεωρεί, όπως εσύ, δωροδοκία μα 

μια χειρονομία εκτίμησης για την εντιμότητα και το θάρρος σου, να 

υποδείξεις κι εσύ τις αποθήκες της «Τομπάκο Κόμπανι», για την 

εξαγορά τους από την Κρατική  Επιχείρηση Καπνών. 

Ο Κόχραν ήταν πρόεδρος ενός τραστ καπνεμπορικών εταιρει-

ών, που προσπαθούσε να ξεπουλήσει τις παλιές κι ακατάλληλες 

πλέον αποθήκες του στο δημόσιο, από τότε που αποπερατώθηκε 

η κατασκευή των νέων εκσυγχρονισμένων αποθηκών του. Από την 

άλλη μεριά, παρουσιάστηκε μια άλλη ομάδα ιδιωτών, που ήταν 

γνωστή ως «όμιλος Αντρέγιεφ», η οποία δανειοδοτήθηκε από τα-

μιευτικούς οργανισμούς που ελέγχονται από το κράτος κι έχτισε, 

σε ελάχιστους μήνες, ένα συγκρότημα αποθηκών, με προκατασ-

κευασμένα υλικά, με στόχο την υπερεκτίμηση τους και το ξεπού-

λημα στο κράτος. 

— Α, ώστε δεν  είναι δωροδοκία! ψιθύρισε παίρνοντας μια  δή-

θεν ανήσυχη έκφραση ο Πολάρ. Εγώ νομίζω πως μια τέτοια πράξη 

μου, θα αμαυρώσει για πάντα μια έντιμη κι ελπιδοφόρα επαγγελ-

ματική καριέρα! 



31 
 

Έπαιζε θέατρο. Έβλεπε, με χαμηλωμένα μάτια, την άκρη του 

παπουτσιού του καθώς κουνούσε νευρικά αλλά και ρυθμικά το 

πόδι του πάνω κάτω. Οι φράσεις του είχαν τον εξεζητημένο με-

λοδραματικό τόνο παλιών κινηματογραφικών ταινιών, που τώρα 

συνήθως παίζονται σε συνοικιακούς κινηματογράφους. 

— Μην το παίρνεις έτσι, καημένε Φίλιππε! Για τριάντα ψωροχι-

λιάρικα δεν χάλασε δα κι ο κόσμος! 

— Αυτό λέω κι εγώ! Αξίζει για τριάντα ψωροχιλιάρικα να θυ-

σιάσει κάποιος μια καριέρα;  Ε, τι λες κι εσύ Κριστιάν; 

Ο Κριστιάν δεν μίλησε για λίγο. Είχε χλομιάσει ελαφρά και στο 

μέτωπό του σχηματίστηκαν βαθιές ρυτίδες. Είχε ξαφνικά πέσει 

από τα σύννεφα, αλλά τώρα δεν μπορούσε να κάνει τίποτ' άλλο 

από το να ακολουθήσει το συνομιλητή του. 

— Ε, και πόσο θα μπορούσε κάποιος ν’ αποτιμήσει την αξία   

μιας καριέρας; Εγώ δεν είμαι δημόσιος υπάλληλος και δεν μπορώ 

να κάνω τέτοιες εκτιμήσεις. 

— Εξαρτάται από τις συνθήκες. 

— Δηλαδή; 

— Όταν κάποιοι, με τη δική σου βοήθεια, μπορούν να κερδίσουν 

εβδομήντα ή ογδόντα εκατομμύρια, νομίζω πως με το δίκιο σου 

μπορείς ν' απαιτήσεις, τουλάχιστον, ένα εκατομμύριο. 

— Α!... 

Ο Κριστιάν έμεινε άφωνος. Σε λίγο ξαναβρήκε τη συνηθισμένη 

του ψυχραιμία και συνέχισε: 

— Δηλαδή εσύ πόσα θα ζητούσες; 

— Δεν μιλάμε για μας… Αόριστα και γενικά συζητάμε… Απλώς 

λέμε ποιο είναι το σωστό και δίκαιο. . . 

— Ναι, αλλά εγώ διατηρώ ορισμένες επιφυλάξεις… Θα τα ξανα-

πούμε την άλλη εβδομάδα…Θέλεις να ξαναβρεθούμε την Τετάρτη, 

στις 19 Αυγούστου; 

— Δεν έχω αντίρρηση… Αν και το σπίτι μου είναι ανοιχτό, όλες 

τις μέρες του χρόνου για τον ξάδερφό μου, απάντησε ο Πολάρ χα-

μογελώντας αινιγματικά. 

Ο «ξάδερφος» όμως είχε πια συμμαζευτεί και καμπουριάσει, 

σαν ναυαγός που τον τράβηξαν από παγωμένα νερά. Έφυγε, α-

φού υπενθύμισε στον Πολάρ την ημερομηνία της νέας τους συνάν-

τησης. Ήταν φυσικό να μην μπορεί να δώσει μια συγκεκριμένη 



32 
 

απάντηση, πριν συνεννοηθεί με τον Κόχραν. Ο Πολάρ, όμως, κα-

τάλαβε επίσης και για ποιο λόγο ορίστηκε η νέα συνάντησή τους 

στις 19 Αυγούστου. Στα μέσα Αυγούστου θα επέστρεφε ο υπουρ-

γός από την περιοδεία του σε επαρχιακά αγροτικά κέντρα.  Οι 

καπνέμποροι θα επιχειρούσαν πάλι, έστω την τελευταία στιγμή, να 

τον βγάλουν από την επιτροπή. Ο Πολάρ όμως δεν περίμενε με 

σταυρωμένα χέρια. Με τρόπο άφησε να διαρρεύσει προς τον όμιλο 

Αντρέγιεφ, πριν από δυο μέρες, η πληροφορία για ένα τέτοιο ενδε-

χόμενο κι ήταν ήσυχος.  Ενεργούσε με βάση τις προβλέψεις του 

και δεν έπεσε έξω. Είκοσι τέσσερις ώρες αργότερα, έμαθε από άλ-

λο μέλος της επιτροπής πως ο όμιλος Αντρέγιεφ, υπέβαλε προς 

τον υπουργό υπόμνημα, ζητώντας να «αφεθεί ελευθέρα κι ανεπη-

ρέαστος η  επιτροπή από έξωθεν παρεμβάσεις, δια να επιτελέσει 

το ιερόν της καθήκον». Λίγες ώρες μετά, ο όμιλος, με δικό του άν-

θρωπο, ειδοποίησε τον Πολάρ πως, «για την έντιμη στάση του» 

στις δολοπλοκίες των καπνεμπόρων, ήταν διατεθειμένος να τον  

«ανταμείψει» με τριακόσιες χιλιάδες φράγκα. Ο Πολάρ απάντησε 

κοφτά, ότι «θεωρεί την προσφορά ως μη γενομένην», γιατί η μόνη 

ανταμοιβή γι' αυτόν θα είναι η ηθική ικανοποίηση από την «εκτέλε-

σιν του καθήκοντος που του ενεπιστεύθη η πολιτεία». Οι άνθρω-

ποι του Αντρέγιεφ θα πρέπει να έτριβαν με ικανοποίηση τα χέρια 

τους, αφού βρήκαν έναν τόσο ένθερμο συνήγορό τους στην επι-

τροπή και μάλιστα χωρίς να πληρώσουν ούτε δεκάρα. Υπόθεσαν 

πως είχαν να κάνουν μ' έναν «χαζό» τυπικό υπάλληλο, που θεω-

ρεί το επαγγελματικό καθήκον ως την υπέρτατη αξία της ζωής… 

Αλλά λογάριαζαν χωρίς τον ξενοδόχο. 

Είχε φτάσει πλέον η 19η Αυγούστου και ο Πολάρ έβλεπε το θρί-

αμβό του να πλησιάζει. Όλα τα περιθώρια για τους άλλους είχαν 

εξαντληθεί. Σε τρεις μέρες η επιτροπή θα 'παιρνε τις οριστικές α-

ποφάσεις της. Ο Κριστιάν, που αυτή την ώρα ερχόταν να τον συ-

ναντήσει, ήταν γνώστης της κατάστασης που είχε πια οριστικά δι-

αμορφωθεί. 

— Τους χορεύω όλους στο ταψί, μονολόγησε ο Πολάρ με ικανο-

ποίηση και σκούπισε, με την ανάστροφη της παλάμης του, τον ι-

δρώτα από το μέτωπο και το λαιμό του. 

 

 



33 
 

Το παζάρεμα 

 

Ένιωθε μιαν ασυνήθιστη σιγουριά στις ικανότητές του και στον 

αλάθητο τρόπο που ενεργούσε. Όμως, ομολογούσε ταυτόχρονα 

πως, όλα σ' αυτή την περίπτωση, δεν ήταν αποκλειστικά δικό του 

έργο. Σημαντικό ρόλο έπαιξαν οι συμπτώσεις, από τότε που ορίσ-

τηκε δεύτερο αναπληρωματικό μέλος της επιτροπής. Μέχρι τα μέ-

σα του Ιούνη η επιτροπή, με την κανονική της σύνθεση, δεν είχε 

ακόμα αρχίσει τις εργασίες της. Οι πρώτες επιτόπιες εξετάσεις α-

ποθηκών, από τις πολλές αιτήσεις πού είχαν υποβληθεί, άρχισαν 

από τις 18 του Ιούνη και συνεχίστηκαν μ' έναν ασυνήθιστα γρήγο-

ρο ρυθμό, ίσως για να αναπληρωθεί η αρχική καθυστέρηση, ως τις 

10 του Ιούλη. Τότε συνέβησαν ορισμένα γεγονότα που, για μερικές 

μέρες, αναστάτωσαν την επιτροπή αλλά και τους καπνέμπορους, 

που είχαν ήδη «τακτοποιήσει το νερό στο αυλάκι». Ήσυχοι περίμε-

ναν τις τυπικές διαδικασίες και τα απαραίτητα αλατοπίπερα, για να 

εκδοθεί η καλομαγειρεμένη απόφαση της αγοράς των αποθηκών 

τους από το δημόσιο. Τα γεγονότα που ακολούθησαν ήταν ξαφνι-

κά κι αναπάντεχα. Το ένα μέλος της επιτροπής σκοτώθηκε σε μια 

τρομακτική σύγκρουση αυτοκινήτων. Ξεκληρίστηκε όλη η οικογέ-

νεια. Κλήθηκε αμέσως να το αναπληρώσει ο πρώτος αναπληρω-

ματικός, μα κι αυτός, πριν ακόμα λάβει μέρος στην πρώτη συνε-

δρίαση, μεταφέρθηκε με σοβαρό εγκεφαλικό επεισόδιο στο νοσο-

κομείο. Όταν ειδοποίησαν τον Πολάρ ότι θα συμμετείχε στην επι-

τροπή σαν κανονικό μέλος, νόμισε πως του σκάρωσαν κάποιο κα-

κόγουστο αστείο. Μόνον όταν ο υπουργός κάλεσε την επιτροπή 

για να της δώσει νέες κατευθύνσεις, μετά τα «ατυχή συμβάντα» και 

να την προτρέψει να συνεχίσει, με το γρηγορότερο δυνατό ρυθμό, 

το έργο της, τότε μόνο ο Πολάρ βεβαιώθηκε πως η μοίρα του έπαι-

ξε ένα παράξενο παιχνίδι. 

Στην αρχή ενεργούσε σαν αποπροσανατολισμένος οδοιπόρος 

σε έρημο. Οι άλλοι, τα άλλα μέλη της επιτροπής, ήταν «μυημένοι», 

όπως είπε και ο πρόεδρός της, για να τονίσει στον Πολάρ ότι είχε 

επιτελεστεί ένα σημαντικό έργο, από πλευράς εκτιμήσεων και επι-

λογής, στο μεγαλύτερο μέρος των αποθηκών που προσφέρονταν 

για αγορά. Συνεπώς, το νέο μέλος, που η επιτροπή «υποδεχόταν 

με εγκαρδιότητα στους κόλπους της», θα μπορούσε να βασίζεται 



34 
 

στα παλαιότερα μέλη της, «λόγω της ελλιπούς του εισέτι ενημερώ-

σεως επί των εργασιών αίτινες είχον προηγηθεί». Ο Πολάρ, όμως, 

είχε μυριστεί, από τις πρώτες κιόλας συνεδριάσεις, πως οι καπ-

νέμποροι είχαν κάνει θαυμάσια τη δουλειά τους. 

— Πρόκειται περί τεραστίου συγκροτήματος αποθηκών, τριάντα 

οκτώ χιλιάδων τετραγωνικών μέτρων, με αυτόματα συστήματα 

φορτοεκφορτώσεως από χερσαία και θαλάσσια μεταφορικά μέσα, 

με  εγκαταστάσεις εξαερισμού, με… με… 

Ο πρόεδρος της επιτροπής μιλούσε με πάθος και πειστικότητα, 

σε μια από τις συνεδριάσεις των πρώτων ημερών του Αυγούστου, 

σαν να προσπαθούσε να «ξεπουλήσει δικό του εμπόρευμα» με τη 

φτηνή ευγλωττία των αετονύχηδων της αγοράς. Ο Πολάρ θεώρησε 

πως ήταν η πιο κατάλληλη στιγμή για να λύσει τη σιωπή του. 

— Και πόσο, αν επιτρέπετε, κύριε Πρόεδρε, έχει εκτιμηθεί η αξία 

αυτού του συγκροτήματος; 

— Ενενήντα πέντε εκατομμύρια φράγκα, κύριε Πολάρ. 

Ο Πολάρ πήρε το ύφος ανθρώπου που φαινόταν να έχει πέσει 

από τα σύννεφα. 

— Χθες πήγα κι έριξα μια ματιά στις αποθήκες… Δεν πιστεύω 

να έγινε στα σοβαρά μια τέτοια προσφορά από τους ενδιαφερόμε-

νους!   Θα πρόκειται ασφαλώς για παρανόηση… 

Στην αίθουσα των συνεδριάσεων είχε απλωθεί μια νεκρική σιγή. 

Ακουγόταν μόνον η βαριά και γρήγορη ανάσα του πρόεδρου, ο 

οποίος, με έκδηλη αλλά συγκρατημένη ταραχή, ρώτησε τον Πο-

λάρ, ενώ προσπαθούσε να χαμογελάσει: 

— Εσείς, κύριε Πολάρ, με τι ποσό εκτιμάτε το συγκρότημα; 

— Ίσως δεν είμαι ο ειδικός για μια τέτοια εκτίμηση, αλλά υπο-

θέτω πως η αξία του δεν θα πρέπει να υπερβαίνει τα είκοσι ως τρι-

άντα εκατομμύρια. . . 

— Α, νομίζω πως αρχίσαμε τις φαιδρότητες! 

Κάποιος πέταξε, σε εύθυμο τόνο, αυτή τη φράση κι οι άλλοι γέ-

λασαν λιγότερο συγκρατημένα από ό,τι θα επέτρεπαν οι περιστά-

σεις και η καλή αγωγή. Ο πρόεδρος έσπευσε να δικαιολογήσει το 

«ακατατόπιστο» νεοφερμένο μέλος, που κινδύνευε να γελοιοποιη-

θεί: 

— Ο κύριος Πολάρ, είμαι βέβαιος πως έχει αντιληφθεί το όλο 

πρόβλημα, αλλά δεν έχει συνειδητοποιήσει τις διαστάσεις του…   



35 
 

Νομίζω πως σ' αυτό θα βοηθούσε μια πληρέστερη  κατατόπισή  

του από μας, τα παλαιότερα μέλη της επιτροπής… 

— Δεν νομίζω πως υπάρχει, κύριοι, λόγος αντιδικίας, απάντησε 

με ψυχραιμία ο Πολάρ. Για το θέμα αυτό μπορούμε να ζητήσουμε 

τη συνδρομή μιας ομάδας εμπειρογνωμόνων από το Τεχνικό Επι-

μελητήριο… Αλλά υπάρχει και κάτι άλλο! Μήπως θα 'πρεπε να μας 

προβληματίσει και η καταλληλότητα των αποθηκών; Πρόκειται πε-

ρί παλαιών οικημάτων με ρωγμές και σάπια ξύλινα στηρίγματα… 

Για δεύτερη φορά στην αίθουσα απλώθηκε χαρακτηριστική σιω-

πή. Ο πρόεδρος άρχισε να βάζει διάφορα έγγραφα στην τσάντα 

του. 

— Αρκετά για σήμερα, κύριοι… Πιθανόν να συνεχίσουμε αύριο 

την ίδια ώρα... Θα σας ειδοποιήσω εγκαίρως… 

Όταν έφευγαν από την αίθουσα, ο Πολάρ πρόσεξε την αναστα-

τωμένη έκφραση όλων. Με τις προτάσεις του είχε πετάξει έναν κε-

ραυνό σε ηλιόλουστο ουρανό και περίμενε τώρα το αποτέλεσμα. 

Ιδιαίτερα η άποψή του να ζητηθεί η συνδρομή εμπειρογνωμόνων 

του Τεχνικού Επιμελητηρίου, ήταν πραγματική βόμβα. Ήταν μια 

πολύ μελετημένη πρόταση. Το Επιμελητήριο είχε προτείνει, πριν 

από δυο χρόνια, την κατασκευή νέων κρατικών αποθηκών καπνού 

και ασφαλώς, σε περίπτωση πραγματογνωμοσύνης, δεν θα 'χανε 

την ευκαιρία να κάνει μια πραγματική εκτίμηση της αξίας των καπ-

ναποθηκών και της σκοπιμότητας εξαγοράς. 

Όταν έφτασε στο σπίτι, η Ελίζαμπεθ τον πληροφόρησε πως, 

εδώ και μια ώρα, το τηλέφωνο κουδούνιζε ασταμάτητα. Τον ζη-

τούσαν άγνωστα στη γυναίκα του πρόσωπα, αλλά και ο ξάδερφος 

του ο Κριστιάν. Όταν σε λίγο ξαναχτύπησε το τηλέφωνο, ο Κρισ-

τιάν, από την άλλη άκρη του σύρματος, τον πληροφόρησε με φα-

νερή ανησυχία, πως ήθελε να τον συναντήσει το συντομότερο για 

ένα «πολύ σοβαρό θέμα». Με μισόλογα του έδωσε να καταλάβει 

πως, «ορισμένοι υπονόμευαν τη θέση του στην επιτροπή» και ότι, 

«τυχαία», ένας πολύ φίλος ειδοποίησε τον Κριστιάν για ορισμένες 

εξελίξεις που ενδεχομένως να ζημίωναν τον «ξάδερφό του». 

Όταν ο Πολάρ έκλεισε το τηλέφωνο, ήθελε να ξεσπάσει σε γέλια. 

Ένιωθε μια κρυφή περηφάνια, που με μια πετυχημένη κίνηση στη 

σκακιέρα ανάτρεψε, σε λίγα δευτερόλεφτα, τα δεδομένα ενός κα-

λοστημένου παιχνιδιού δυο μηνών. Σχεδόν ήξερε τις «προτάσεις» 



36 
 

του Κριστιάν. Από τη μια μεριά θα του πρόβαλε τον κίνδυνο της 

αντικατάστασής του από την επιτροπή κι από την άλλη θα επιχει-

ρούσε και πάλι να τον δωροδοκήσει, φυσικά με τα «ψίχουλα» της 

ταρίφας των μικροϋπαλλήλων, για να κάνει τα «στραβά μάτια». Ο 

Πολάρ όμως, δεν ένιωθε την παραμικρή ταραχή ή αμφιβολία για 

οποιαδήποτε πιθανή αποτυχία στις προβλέψεις του. Ενεργούσε με 

τη σιγουριά του παίχτη που είναι ικανός να ποντάρει μια περιουσία 

στη ρουλέτα, με τη συναίσθηση πως αν χάσει, η απώλεια θα μπο-

ρούσε να εκτιμηθεί στο γεγονός πως απλώς δεν κέρδισε… Αν έ-

χανε, θα συνέχιζε να είναι ένας δημόσιος υπάλληλος των τρεισή-

μισι χιλιάδων φράγκων, με το τριμμένο κουστούμι του και την πα-

λιά ξεφτισμένη γραβάτα του. Πίστευε, χωρίς τώρα να έχει τους ισ-

χυρούς προστάτες της κλίκας, πως θα τα κατάφερνε να παραμείνει 

στην επιτροπή, αφού είχε ήδη ξεσηκώσει τους ανταγωνιστές των 

καπνεμπόρων. Αυτοί θα τον στήριζαν, με την απειλή καταγγελιών 

και μηνύσεων, γιατί  τον έβλεπαν  σαν  σανίδα  σωτηρίας σ' ένα 

παιχνίδι, που φαινόταν να ευνοεί τον Κόχραν και την εταιρεία     

του… Οι προβλέψεις του επαληθεύτηκαν. Στην εβδομάδα που είχε 

προηγηθεί, έγινε ένας άγριος αγώνας στους προθάλαμους του 

υπουργείου για την αντικατάστασή του από την επιτροπή. Οι καπ-

νέμποροι, με τα όργανα τους και ιδίως με τον πρόεδρο της επιτ-

ροπής, ήθελαν να δείξουν στον υπουργό ότι «η έλλειψη συνεργα-

σίας του κυρίου Πολάρ δια θέματα τα όποια είχον ήδη αποσαφη-

νισθεί, δημιουργούσε κινδύνους μεγάλων καθυστερήσεων εις την 

λήψιν των αποφάσεων». Από την άλλη πλευρά, ο όμιλος Αντρέγι-

εφ, ασκούσε πιέσεις ώστε να προλάβει «την εκπαραθύρωσιν εντί-

μων μελών της επιτροπής προς τον σκοπόν όπως, διευκολυνθεί η 

λήψις μεροληπτικών, χαριστικών και ζημιογόνων δια το δημόσιον 

και το κοινωνικόν σύνολον αποφάσεων». Ο υπουργός βρέθηκε 

ανάμεσα σε δυο πυρά. Στο τέλος, επειδή μια αντικατάσταση μέ-

λους της επιτροπής θα τροφοδοτούσε, όπως ήταν τώρα αναπό-

φευκτο, τις στήλες των εφημερίδων της αντιπολίτευσης με άφθονες 

σκανδαλοθηρικές ειδήσεις αλλά θα προκαλούσε, ενδεχομένως, και 

την αυτεπάγγελτη επέμβαση των εισαγγελικών αρχών, δόθηκε η 

λύση που περίμενε και πρόβλεψε ο Πολάρ. Το μόνο που δεν είχε 

προβλέψει, ήταν η ένταση και η έκταση των ανησυχιών, που θα 

έφταναν ως τον ίδιο τον υπουργό. Γι' αυτό, με κάποια έκπληξη, 



37 
 

πληροφορήθηκε πως θα 'πρεπε να παρουσιαστεί «επειγόντως 

στον κύριο υπουργό», πριν πραγματοποιηθεί, ως το τέλος Αυ-

γούστου, η τελευταία συνεδρίαση της επιτροπής, για να ληφθούν 

οι τελικές αποφάσεις. Ο υπουργός, με ευγένεια και πατρικό ενδια-

φέρον, του συνέστησε να «διευκολύνει» το έργο της επιτροπής, 

του ομολόγησε πως άκουσε γι' αυτόν «τα καλύτερα λόγια» και του 

υπόδειξε τις ευθύνες που του δημιουργούσε «η επιτυχημένη επι-

λογή του και η τοποθέτησή του σε μια τόσο υπεύθυνη και δυσανά-

λογη, με την ηλικία και το βαθμό του στην ιεραρχία, θέση». Ο Πο-

λάρ έδωσε υποσχέσεις, ευχαρίστησε τον υπουργό για την «επιλο-

γή του», πιπίλισε τα συνηθισμένα για συνείδηση και καθήκον κι 

έφυγε χωρίς να παραλείψει να κάνει τις απαραίτητες υποκλίσεις. 

Έτσι, ήσυχα ήσυχα τακτοποιήθηκε, τις προηγούμενες μέρες, το θέ-

μα της αντικατάστασής του, που έθεσαν «ορισμένοι που υπονό-

μευαν τη θέση του», όπως του είπε μπλοφάροντας πάλι κι ο ξά-

δερφός του, ο Κριστιάν. Μόνο που παράλειψε να του αναφέρει ότι 

αυτοί «οι ορισμένοι», ήταν οι φίλοι του, οι καπνέμποροι της «Τομ-

πάκο Κόμπανι», που τώρα πλέον γνώριζαν πως ο Πολάρ θα έμενε 

αμετακίνητος στη θέση του. 

Αυτή την ώρα, που περίμενε τον Κριστιάν για να συζητήσουν για 

το «σοβαρό θέμα», το μόνο που τον απασχολούσε ήταν το «άλλο 

θέμα». Στη σημερινή τους συνάντηση, στις δεκαεννιά Αυγούστου, 

το μόνο που θα μπορούσε να συζητηθεί ήταν το ύψος της αμοιβής 

του. Είχαν αρχίσει από τις τριάντα χιλιάδες, αλλά είχε ήδη με τρό-

πο προετοιμάσει το έδαφος, για να κατανοήσει «το ξαδερφάκι» του 

πως θα άρχιζαν να μιλάνε για ένα εκατομμύριο φράγκα. 

«Η δουλειά άρχισε πλέον να έχει ενδιαφέρον», σκέφτηκε ο Πο-

λάρ, την ώρα που χτυπούσε το κουδούνι της εξώπορτας. Ακούσ-

τηκαν τα γέλια και τα εύθυμα επιφωνήματα της Ελίζαμπεθ, που 

υποδεχόταν μ’ εγκαρδιότητα τον Κριστιάν. 

 

 

 

Η  φάρσα 

 

Ο Πολάρ άφησε το βλέμμα του να πλανηθεί στις καταπράσινες 

πευκοφυτεμμένες πλαγιές και τεντώθηκε νωχελικά στη σεζ λόγκ, 



38 
 

χαμογελώντας με ικανοποίηση. Οχτώ χρόνια είχαν περάσει από 

τότε… Τότε, που κάποιο βράδυ έλυσε πάνω στο κρεβάτι το σφιχ-

τοδεμένο και βαρύ δέμα με τις χρυσές λίρες. Είχε κλειδαμπαρωθεί 

στην κρεβατοκάμαρα, μαζί με τη γυναίκα του, κι η καρδιά του χτυ-

πούσε μ' ορμή, σαν να 'χε ληστέψει 'κείνη τη στιγμή την Εθνική 

Τράπεζα του Σανμαντάρ. Ήταν ένα φευγαλέο συναίσθημα ενοχής, 

που διαλύθηκε όμως γρήγορα μέσα στην αισιοδοξία και την ικανο-

ποίηση για τον αριστοτεχνικό τρόπο που ενήργησε από την αρχή 

ως το τέλος. Μέσα σε λίγες μέρες απόκτησε, χρησιμοποιώντας κα-

τάλληλα το μυαλό του, όσα με δυσκολία θα κέρδιζε σε δέκα ο-

λόκληρα χρόνια. Η συμφωνία με τον Κριστιάν είχε κλείσει στις εξα-

κόσιες πενήντα χιλιάδες. Έδειξε πως ήταν αποφασισμένος να μην 

υποχωρήσει ούτε βήμα. Ούτε φράγκο παρακάτω! Η ευκολία με την 

οποία στο τέλος, εντελώς ξαφνικά, υποχώρησαν οι καπνέμποροι, 

τον έβαλε σε υποψίες. Φοβήθηκε παγίδα. Γι' αυτό άλλωστε ζήτησε 

να καταβληθεί το ποσό σε χρυσές λίρες και μάλιστα με τέτοιο πο-

λύπλοκο σχέδιο, ώστε κι' αν ακόμα ήθελαν να τον ενοχοποιήσουν, 

θα παρουσιάζονταν αξιόπιστα πρόσωπα που θα ορκίζονταν, χω-

ρίς ενδοιασμούς, πως «σκοτεινές δυνάμεις» του είχαν στήσει πα-

γίδα, γιατί δεν υπόκυψε στους εκβιασμούς τους. Είχε εξηγήσει και 

στον Κριστιάν πως κάθε απόπειρα για να τον ενοχοποιήσουν, θα 

μετατρεπόταν σε ένα μπούμερανγκ, με τις διαστάσεις ενός φοβε-

ρού κοινωνικού και πολιτικού σκανδάλου. Προειδοποίησε τους 

καπνέμπορους να προσέξουν ιδιαίτερα σ' αυτό το σημείο τις προ-

ειδοποιήσεις του, αλλά και ν’ αποφύγουν να προκαλέσουν κανένα 

«τυχαίο τροχαίο ατύχημα», γιατί κάτι τέτοιο θα είχε γι’ αυτούς ο-

λέθριες συνέπειες.  Πρέπει να είχαν καταλάβει πως, δεν είχαν α-

πέναντί τους κάποιον κουτοπόνηρο σαλταδόρο της αγοράς, που 

προσπάθησε να πλουτίσει κλέβοντας στο καντάρι… Είχε προβλέ-

ψει και σχεδιάσει όλα τα ενδεχόμενα.  

Στα χρόνια που ακολούθησαν, ο Πολάρ θυμόταν πάντα με ικα-

νοποίηση το εκπληκτικό σχέδιο που σκαρφίστηκε, για να φτάσουν 

οι λίρες στα χέρια του χωρίς κανένα κίνδυνο. Ενήργησε με προσο-

χή, σύνεση, μεθοδικότητα, αλλά κι αποφασιστικότητα λεοπάρδα-

λης. Είχε κανονίσει το ποσό να παραδοθεί στη γυναίκα του, μέσα 

σ' ένα μεγάλο κουτί από γλυκά κεντρικού ζαχαροπλαστείου, τις 

απογευματινές ώρες, τη στιγμή που θα βρισκόταν στο σπίτι μερι-



39 
 

κές φίλες της Ελίζαμπεθ. Κάτω από το έπιπλο του χωλ είχε τοπο-

θετήσει, μέσα σε όμοιο κουτί από το ίδιο ζαχαροπλαστείο δυο    

τούβλα κι' είχε ετοιμάσει, στο σκοτεινό και υγρό υπόγειο της πολυ-

κατοικίας, έναν ιδεώδη κρυψώνα. 

Τη συμφωνημένη ώρα, ένας νεαρός παράδωσε τα «γλυκά» στο 

σπίτι, όταν ο Πολάρ βρισκόταν «τυχαία» στο καφέ μπαρ. Η Ελί-

ζαμπεθ έπαιξε ωραία το ρόλο της σαν πραγματική ηθοποιός. Όταν 

ο νεαρός της έδωσε το δέμα, τονίζοντας μεγαλόφωνα πως «τα 

στέλνει ο κύριος Κριστιάν», έφυγε σαν κυνηγημένος κλείνοντας 

γρήγορα και δυνατά την πόρτα. Η Ελίζαμπεθ, με αστραπιαία ταχύ-

τητα, άλλαξε τα δυο κουτιά και κάπως φοβισμένη κι αμήχανη, 

μπήκε στο σαλόνι κι άφησε το κουτί με τα τούβλα στο τραπέζι. Οι 

φίλες της, που είχαν ακούσει πολύ καλά τη συνομιλία της με το νε-

αρό στο χωλ και το απότομο κλείσιμο της πόρτας, είχαν ήδη προε-

τοιμαστεί ψυχολογικά για την κωμωδία που θα ακολουθούσε. Η 

Ελίζαμπεθ φαινόταν διστακτική. Χωρίς ενδοιασμούς διατύπωσε 

την υπόνοια, πως το κουτί δεν έπρεπε να περιέχει γλυκά γιατί ήταν 

πολύ βαρύ, αλλά και γιατί ο Κριστιάν συνήθιζε να προσφέρει, σε 

φίλους και συγγενείς, μόνο λουλούδια. Κάποια κυρία, μισοαστεία 

μισοσοβαρά, μίλησε για βόμβα ή για κάποιον άλλο εκρηκτικό μη-

χανισμό. Πάνω στη γενική ταραχή και στις πιο απίθανες υποθέσεις 

για το περιεχόμενό του, το κουτί έπεσε «τυχαία», καθώς η Ελίζα-

μπεθ πήγε να το ξανασηκώσει, χλομή και ταραγμένη. Τα τούβλα 

σκορπίστηκαν στο πάτωμα. Η αποκάλυψη του περιεχόμενου έφε-

ρε ανακούφιση στις έντρομες κυρίες. Ήταν πια ολοφάνερο πως 

όλα έγιναν από κάποιον κακοήθη φαρσέρ. Το δακτυλογραφημένο 

σημείωμα που βρέθηκε στο βάθος του κουτιού, δεν άφηνε καμιά 

αμφιβολία. «Αγαπητή κυρία» έγραφε, «είμαι υποχρεωμένος να δι-

ευκρινίσω πως εκτιμώ το μυαλό του άντρα σας όσο και το περιε-

χόμενο του κουτιού. Παρά ταύτα, έχω ιερή υποχρέωση να σας 

προειδοποιήσω ότι του δείχνετε υπερβολική εμπιστοσύνη, ώστε 

δικαιολογημένα πιστεύει πως αξίζετε να σας άπατα πίσω από την 

πλάτη σας. Προσοχή στα ελεύθερα απογεύματα σαν το σημερινό. 

Συνήθως τα περνά σε κάποια γκαρσονιέρα. Ένας άγνωστος φί-

λος». 

Παρά την ταραχή της, η Ελίζαμπεθ έδειξε στις φίλες της πως δεν 

πίστεψε ούτε λέξη από το ανώνυμο αυτό γράμμα. Επέμενε με βε-



40 
 

βαιότητα πως, ο Φίλιππος της έλεγε πάντα με κάθε λεπτομέρεια, 

που βρισκόταν οποιαδήποτε στιγμή, όταν φυσικά δεν βρισκόταν 

στο γραφείο ή στο σπίτι. Μπορούσε να επικοινωνήσει μαζί του 

οποιαδήποτε στιγμή, γιατί ήταν τόσο τυπικός, ώστε δεν παράλειπε 

ποτέ του να της αφήσει τηλέφωνα ή διευθύνσεις. Θα πίστευε ο-

ποιαδήποτε κακοήθεια εκτός απ' αυτή. Για την εντιμότητα του άν-

τρα της θα 'βαζε το χέρι της στη φωτιά. Για να επιβεβαιώσει τους 

ισχυρισμούς της, τηλεφώνησε επιδειχτικά στο καφέ μπαρ, παρά τα 

ερωτηματικά κι ανήσυχα βλέμματα των κυριών που βρίσκονταν 

στο σαλόνι. Όταν άφησε το τηλέφωνο, φαινόταν ήρεμη και με έκ-

φραση θριάμβου στο πρόσωπο. 

— Δεν είχα καμιά αμφιβολία πως ο Φίλιππος θα βρισκόταν στο 

καφέ μπαρ… θα 'ταν αστείο να κλονίσει την εμπιστοσύνη μου 

προς το Φίλιππο ένας άθλιος φαρσέρ, ένας σιχαμερός παλιάν-

θρωπος… 

Εξήγησε στις φίλες της πως, ο άντρας της βρισκόταν με τον 

Χανς στο μπαρ και παρακολουθούσαν έναν ποδοσφαιρικό αγώνα 

στην τηλεόραση. Όσο για το δέμα, υπήρχαν πια αρκετά στοιχεία 

για να κάνει υποθέσεις αρκετά αληθοφανείς. 

— Αρχίζω να πιστεύω πως δεν είναι κάποια συνηθισμένη   φάρ-

σα...  Τις προάλλες ο Φίλιππος μου είπε πως εδώ κι ένα μήνα, δέ-

χεται συνεχώς απειλητικά τηλεφωνήματα… Προσπαθούν να τον 

εκφοβίσουν, γιατί είναι σε κάποια επιτροπή και επιμένει να κάνει τη 

δουλειά του σύμφωνα με τη συνείδησή του και το νόμο. 

— Ποιος θα μπορούσε ν' αμφιβάλει για την ακεραιότητα του Φι-

λίππου!  Όλοι μας εδώ στη γειτονιά τον έχουμε για υπόδειγμα, είπε 

κάποια κυρία. 

Μια άλλη πρότεινε ν' αλλάξουν θέμα, γιατί δεν άξιζε ν' ασχο-

λούνται τόση ώρα με μια τόσο κακόγουστη κι ελεεινή φάρσα. Συμ-

φώνησαν όλες. Η Ελίζαμπεθ μάζεψε από κάτω το κουτί και τα   

τούβλα, για να τα πετάξει στην αυλή. Ζήτησε την άδεια από τις κυ-

ρίες για ν' απουσιάσει δυο τρία λεπτά και κατέβηκε τρέχοντας στο 

υπόγειο της πολυκατοικίας, αφού πριν βγει από το διαμέρισμα πή-

ρε μαζί της και το κουτί με τις λίρες 

Γρήγορα γρήγορα και αφού έριξε μια κλεφτή ματιά στο περιεχό-

μενό του, το έβαλε στον κρυψώνα που είχε ετοιμάσει ο Φίλιππος, 

άφησε σε μια άκρη της αυλής το κουτί με τα τούβλα και ξαναγύρισε 



41 
 

στο διαμέρισμα. Όλα έγιναν με την τελειότητα που είχαν προσχε-

διαστεί. Όταν σε λίγο ο Φίλιππος της τηλεφώνησε «πως θα ‘ρχό-

ταν να την πάρει για καμιά βολτίτσα στην παραλία», η Ελίζαμπεθ 

δεν είχε πια κανένα λόγο ν' αρνηθεί, «αφού και οι κυρίες είχαν ήδη 

σηκωθεί κι ετοιμάζονταν να φύγουν». 

Ο Πολάρ είχε εξασφαλίσει ένα άλλοθι αλλά και τη σιγουριά πως, 

τώρα που οι λίρες ήταν καλά φυλαγμένες σε ασφαλή κρυψώνα, 

έξω 

από το διαμέρισμά του, μπορούσε να επιστρέψει στο σπίτι του 

σφυρίζοντας αμέριμνα. Οποιαδήποτε παγίδα κι αν είχε στηθεί, την 

είχε αριστοτεχνικά αχρηστέψει. Πέντε έντιμες, θεοσεβούμενες και 

αξιοσέβαστες κυρίες, θα μπορούσαν να ορκιστούν με καθαρή συ-

νείδηση, πως είδαν να σκορπά στο πάτωμα, ένα κουτί με τη φίρμα 

γνωστού ζαχαροπλαστείου, γεμάτο τούβλα αντί για γλυκά… Όλα τ' 

άλλα ήταν λεπτομέρειες, που θα χρειάζονταν για ν' αλλάξει τροχιά 

το μπούμερανγκ και να πέσει σε άλλα κεφάλια, αν φυσικά τολ-   

μούσαν να του πετάξουν κάποιο τέτοιο επικίνδυνο αντικείμενο για 

να τον εκδικηθούν. 

 

 

 

Η  άνοδος 

 

Αύγουστος του 1978! Οχτώ χρόνια ήταν αρκετά για ν' αλλάξει 

ολότελα η ζωή μα και η νοοτροπία του Πολάρ,γύρω από τα προβ-

λήματα που ενδιαφέρουν ένα άτομο σε μια οργανωμένη κοινωνία. 

Έτσι, ξαπλωμένος τώρα στην αναπαυτική πολυθρόνα, εκεί έξω 

στη μαρμαροσκαλισμένη βεράντα της βίλας του, αγωνιζόταν να 

φανταστεί τον τρόπο της αντίδρασής του, αν ξαφνικά βρισκόταν 

πριν πολλά χρόνια, κατά την εποχή της εφηβείας του, στο δίλημμα 

ν’ ανταλλάξει όλα τα ιδανικά του με μια ευτυχισμένη ζωή, σαν ένας 

άλλος Φάουστ. Αναρρίγησε στην ιδέα πως, ως έφηβος θα 'νιωθε 

αηδία και στην απλή μόνο σκέψη μιας τέτοιας συναλλαγής. 

— «Μα είναι λοιπόν έντιμο να αγωνίζεται κάποιος να παραμείνει 

έντιμος σε μια κοινωνία σαν αυτή, που κατάντησε σωστό μπουρ-

δέλο;», μονολόγησε κι αναταράχτηκε στη θέση του. Τώρα πλέον 

πίστευε πως, ένας τέτοιος αγώνας ισοδυναμούσε με ασυγχώρητη 



42 
 

αδικία προς τον εαυτό του, γιατί του στερούσε το δικαίωμα της αυ-

τοάμυνας. Ήταν μια αδικία ισοδύναμη μ' αυτή που γίνεται από μας 

εναντίον των άλλων.  Αυτή την Αριστοτελική αρχή προσπαθούσε 

να την προσαρμόσει στη δική του ιδιότυπη περίπτωση, για να βρει 

τα ηθικά ερείσματα που του ήταν απαραίτητα, από ψυχολογική 

ανάγκη, και να δίνει ευκολότερα απαντήσεις στα ερωτηματικά που 

ξεπηδούσαν στα κατάβαθα της ψυχής του. Η σκέψη πως τα παιδιά 

του θα μπορούσαν να σκέφτονται και να ενεργούν όπως ο ίδιος 

στην παιδική του ηλικία, τον αναστάτωνε. Θα φρόντιζε να τα προσ-

τατέψει από το ρομαντισμό, την ευαισθησία και τις ηθικοπνευματι-

κές παγίδες, οι οποίες συντελούν στο να μένουν τ’ αρνάκια στη 

βρεφική ηλικία, για ν’ αποτελούν οποιαδήποτε στιγμή ορεκτικό με-

ζέ στους λύκους που καιροφυλαχτούν. 

— «Κοτζάμ άντρας καθόμουν σαν…….κι'  έγραφα ποιήματα ή 

φιλοσοφίες για μια τέλεια κοινωνία!.. Να! Πάρε δέκα φάσκελα αγα-

θιάρη Πολάρ!», συλλογίστηκε ενώ φαντάστηκε τον εαυτό του να 

φασκελώνει με τα δυο του χέρια, το πρόσωπο, το δικό του πρό-

σωπο. Ένιωθε σαν τον ιδεολόγο αγωνιστή, που κατάλαβε στη 

στιγμή μιας φοβερής μάχης πως προδόθηκε απ' τους συντρόφους 

του. Αυτός είχε προδοθεί απ' αυτούς που τον καθοδήγησαν στα 

νιάτα του και διέπλασαν, όπως ήθελαν κι όπως τους συνέφερε, την 

ψυχή και το χαρακτήρα του. Γι' αυτό το θεωρούσε μεγάλη τύχη, 

που είχε ξυπνήσει από το λήθαργό του στην πιο κατάλληλη στιγ-

μή. Είχε κάνει, το 1970, ένα εκπληκτικό άλμα και σε λίγες ώρες 

κέρδισε, σύμφωνα με τη «μέθοδο Πολάρ», όσα ως δημόσιος υ-

πάλληλος θα κέρδιζε δουλεύοντας δέκα ολόκληρα χρόνια. Από 'κει 

και πέρα συνέχισε τα άλματα με σύνεση, για να διασφαλίσει και να 

επεκτείνει την πρώτη του «μπίζνες». Ο Λαμάρας, ένας γνωστός 

του ο οποίος υπηρετούσε στον οχετό των σκανδάλων και των δω-

ροδοκιών πού συνήθιζαν να τον ονομάζουν Υπουργείο Εμπορίου 

και Οικονομικού Συντονισμού, του αποκάλυψε εμπιστευτικά πως, 

προετοιμαζόταν «με κάθε μυστικότητα» υπουργική απόφαση, για 

την απαγόρευση εισαγωγής τυριών. Το μυστικό το ήξεραν δυο  

τρεις μεγαλοεισαγωγείς, ανάμεσα στους οποίους και ο ένας από 

τους γαμπρούς του υπουργού. Οι προθεσμίες ήταν περιορισμένες. 

Έπρεπε να βιαστούν για ν' ανοίξουν πίστωση στην Τράπεζα και να 

κάνουν τις παραγγελίες, πριν δημοσιευτεί η απόφαση στην εφημε-



43 
 

ρίδα της κυβερνήσεως. Με εκπληκτική ταχύτητα, σε ελάχιστες μέ-

ρες, συνέστησαν εταιρεία στο όνομα της Ελίζαμπεθ και του αδερ-

φού του Λαμάρα και με τις «οικονομίες τους», σαν προκαταβολή, 

έκλεισαν μια ποσότητα πεντακοσίων τόνων τυριών, πρώτης ποιό-

τητας. Όταν δημοσιεύτηκε η απόφαση για την «απαγόρευση εισα-

γωγής γαλακτομικών προϊόντων προς προστασίαν της εγχωρίου 

παραγωγής», άρχισαν οι τιμές αυτών των ειδών να υψώνονται α-

σταμάτητα. Μέσα σ' ένα μήνα δημιουργήθηκαν τέτοιες ευνοϊκές 

προϋποθέσεις για τα «συνεταιράκια», ώστε η ποσότητα που απο-

θήκευσαν, μοσχοπουλήθηκε πριν καλά καλά τελειώσει η μεταφορά 

της από τις τελωνειακές ψυκτικές εγκαταστάσεις του λιμανιού. Α-

πολογισμός! Πεντακόσιες πενήντα χιλιάδες φράγκα καθαρό κέρ-

δος ο Πολάρ και εφτακόσιες ογδόντα τόσες χιλιάδες ο Λαμάρας. 

Καλή και «καθαρή» δουλειά, όπως είπε κι ο Λαμάρας, όταν έγινε η 

διανομή των κερδών. 

Ακολούθησαν άλλες τέτοιες οικονομικές συνεργασίες ευκαιρίας. 

Στο τέλος ο Πολάρ παραιτήθηκε από το υπουργείο και δημιούργη-

σε μια εταιρεία εισαγωγής ηλεκτρονικών οργάνων και υλικών μη-

χανοργάνωσης και μηχανογράφησης. Η τύχη τον ευνόησε πολύ. Η 

εποχή ήταν η πιο κατάλληλη, γιατί είχε ωριμάσει στην αγορά η ιδέα 

της μηχανοργάνωσης, αλλά δεν είχε ακόμα εμφανιστεί η επιχείρη-

ση που θα καλλιεργούσε συστηματικά και θα διεύρυνε, με μια πο-

λύ προσεγμένη διαφήμιση, αυτή τη νέα ανάγκη της αγοράς. Η 

«ΦΙΛΠΟ Α.Ε.», η εταιρεία που ονομάστηκε έτσι από τα αρχικά του 

Πολάρ, σημείωσε, μέσα σε ελάχιστο χρονικό διάστημα, μια εκ-

πληκτική ανάπτυξη. Με τους ειδικούς νόμους και τα κίνητρα που 

υπήρχαν για την ανάπτυξη των επιχειρήσεων, δημιουργήθηκαν 

ευκαιρίες για μεγάλα κέρδη μα και ολοκληρωτική σχεδόν απαλλα-

γή από φορολογικά βάρη. Το αρχικό κεφάλαιο των τριών εκατομ-

μυρίων φράγκων εικοσαπλασιάστηκε μέσα σε τέσσερα χρόνια. Αυ-

τό φαινόταν επίσημα στα λογιστικά βιβλία της επιχείρησης. Στην 

πραγματικότητα όμως, με την υπερκοστολόγηση των εισαγόμενων 

μηχανημάτων, τα κέρδη ήταν ακόμα πιο μεγάλα, γιατί δη-

μιουργήθηκαν στο εξωτερικό συναλλαγματικά αποθέματα δεκα-

πέντε εκατομμυρίων. Αυτά, μαζί με άλλα που θα έβαζαν οι αλλο-

δαποί προμηθευτές της εταιρείας, θα εισάγονταν ως ξένα κεφάλαια 

για νέες επενδύσεις, ώστε να υπαχθούν στους ειδικούς ευνοϊκούς 



44 
 

όρους αυτών των περιπτώσεων και ιδιαίτερα σε ό,τι αφορούσε την 

ελεύθερη εξαγωγή των κερδών. 

— «Νιώθεις θαυμάσια όταν είσαι πλούσιος στο Σανμαντάρ!», 

σκέφτηκε ο Πολάρ, ενώ ζωγραφιζόταν ένα ειρωνικό χαμόγελο στα 

χείλη του. Ένιωθε πραγματικά πολύ όμορφα! Ανεξέλεγκτα κέρδη 

και καμιά απολύτως φορολογική επιβάρυνση,κάτω από το προσ-

τατευτικό δόγμα της «αναπτύξεως της εθνικής οικονομίας». Δεν θα 

'ταν υπερβολή να ισχυριστεί πως σαν φτωχοϋπάλληλος, είχε τότε 

τις ίδιες, σχεδόν, κρατήσεις φόρου στην ετήσια εκκαθάριση απο-

δοχών που του έδινε το υπουργείο, για να την συνυποβάλλει με τη 

φορολογική του δήλωση στην εφορία. Κάποτε, ένας φίλος του ε-

φοριακός, του εξομολογήθηκε πως η μεγαλύτερη ναυπηγική εται-

ρεία της χώρας πλήρωσε τριπλάσιο φόρο από το δικό του... Η συ-

νεισφορά της δηλαδή στα φορολογικά βάρη, ήταν αντίστοιχη με τις 

κρατήσεις φόρου τριών δημοσίων υπαλλήλων… Όλα τα κέρδη ε-

ξαφανίζονταν κάτω από τη μυστηριώδη απαρίθμηση νόμων και δι-

αταγμάτων για εκπτώσεις και απαλλαγές, ώσπου απόμεινε ένα 

τόσο μικρό υπόλοιπο, ως πραγματικό κέρδος, που ‘δινε την εντύ-

πωση πως οι μέτοχοι της εταιρείας λιμοκτονούσαν. 

Ο Πολάρ φρόντιζε να εμφανίζει μια έντονη επενδυτική δραστη-

ριότητα και υπερβολικά γενικά έξοδα, ώστε να είναι νόμιμη και α-

ληθοφανής η εικόνα του φτωχού επιχειρηματία, σε μια οικονομικά 

εύρωστη επιχείρηση που συνεχώς επεκτεινόταν. Με τα κίνητρα και 

τις απαλλαγές που ίσχυαν, ήταν φυσικό πως, μόνον ένας ηλίθιος 

επιχειρηματίας θα ήταν δυνατό να εκπληρώσει τις φορολογικές του 

υποχρεώσεις. Απεναντίας, ο έξυπνος άνθρωπος της αγοράς, θα 

'πρεπε να σκαρφίζεται τρόπους όχι μόνο να μη πληρώνει αλλά 

από την άλλη μεριά να παίρνει από τον κρατικό κορβανά με δυο 

χέρια. Αυτούς τους λεπτούς μηχανισμούς του «αρπάγματος», τους 

είχε διερευνήσει με σχολαστική επιμονή ο Πολάρ. Για το λόγο αυ-

τό, βρισκόταν τώρα σε συνεννοήσεις με τους προμηθευτές του στο 

εξωτερικό, για να ιδρύσουν εργοστάσιο συναρμολόγησης των ε-

ξαρτημάτων του ηλεκτρονικού υλικού στο Σανμαντάρ, για να εξά-

γονται ηλεκτρονικές συσκευές με κρατική επιδότηση σ’ άλλες χώ-

ρες, ιδίως της Ασίας και της Αφρικής. Επίσης, μαζί με την ει-

σαγωγή   του  συναλλάγματος που φύλαγε σε αλλοδαπές τράπε-

ζες, θα έπαιρνε και δάνειο πενήντα εκατομμυρίων φράγκων, με 



45 
 

πολύ μειωμένο επιτόκιο, για την υποβοήθηση της πραγματοποίη-

σης των «υψίστης σημασίας δια την εθνικήν οικονομίαν νέων ε-

πενδυτικών προγραμμάτων της ΦΙΛΠΟ Α.Ε., τα οποία θα παράσ-

χουν νέας ευκαιρίας απασχολήσεως εις πολλάς εκατοντάδας πολι-

τών του Σανμαντάρ». 

Ήταν πια καιρός! Έπρεπε ν' αρχίσει να διατυμπανίζει πως υπο-

βοηθούσε, με την ανάπτυξη των επιχειρήσεων του, την εθνική, οι-

κονομική και κοινωνική πολιτική της χώρας. Το έργο του ήταν 

πατριωτικό! Ένας έξυπνος πολίτης αφήνει πάντα τους ηρωισμούς 

και τις ανδραγαθίες για τα «απλά εκείνα ανθρωπάκια» που δεν έ-

χουν μαγαριστεί από την οσμή του κέρδους και είναι πρόθυμα, 

«χωρίς κέρδος», να θυσιάσουν και τη ζωή τους για τα ιδανικά. Τέ-

τοιος ήταν ο Πολάρ πριν χρόνια. Τώρα, το πατριωτικό του έργο εί-

χε για στόχο τα κρατικά ταμεία. 

Για να πετύχει αυτός ο στόχος θα 'πρεπε να τροποποιεί, με τους 

δικούς του ανθρώπους στα υπουργεία και τον κομματικό μηχανισ-

μό, τις δασμολογικές και νομισματικές εκείνες διατάξεις που επη-

ρέαζαν δυσμενώς την επιχειρηματική του δραστηριότητα. Το δασ-

μολόγιο, ιδιαίτερα, ήταν και είναι ένα φοβερό όπλο στα χέρια των 

καλά οργανωμένων επαγγελματικών ή ταξικών ομάδων πίεσης ή 

των μεγάλων πολυεθνικών επιχειρήσεων. Αυτές οι ομάδες συμφε-

ρόντων, έχουν τη δυνατότητα να προτείνουν ή να τροποποιούν 

νόμους, σε βαθμό ανάλογο προς την έκταση του ελέγχου που ασ-

κούν στα αρμόδια κρατικά και κομματικά όργανα των οικονομικών 

υπουργείων. Η διαγραφή ή η προσθήκη μιας λέξης στο δα-

σμολόγιο, ίσως σημαίνει εύκολα κέρδη πολλών εκατομμυρίων 

φράγκων σε μια επιχείρηση ή σε μια ομάδα εμπόρων και βιομηχά-

νων. Υπάρχουν αθέατοι μηχανισμοί κατανομής του πλούτου, που 

ο απλός κι ανώνυμος πολίτης ούτε καν μπορεί να φανταστεί. Αυτά 

τα «ψιλά γράμματα» ξέρουν να τα διαβάζουν μόνον ελάχιστοι εκ-

λεκτοί… Σ' αυτούς τους εκλεκτούς ανήκε τώρα δικαιωματικά και ο 

ίδιος ο Πολάρ. 

— «Πόσο απλά είναι όλα!.. Κι όμως άμυαλε Φίλιππε, χαράμισες 

τα καλύτερα χρόνια σου σε μια καρέκλα του υπουργείου γεωργίας, 

δίνοντας ευκαιρίες σε άλλους», μονολόγησε ο Πολάρ. 

Όταν έλεγε πως έδωσε ευκαιρίες σε άλλους, πραγματικά κυριο-

λεκτούσε. Πάντα είχε προϊσταμένους του, στη διεύθυνση οικονομι-



46 
 

κών προγραμματισμών του υπουργείου, ανθρώπους με λιγότερα 

πνευματικά εφόδια απ' αυτόν. Πολλοί αγνοούσαν τη βασική εμπο-

ροοικονομική ορολογία και τους οικονομικούς μηχανισμούς. Ο έ-

νας μάλιστα διευθυντής του, που είχε συνταξιοδοτηθεί σε λίγους 

μήνες κι ο Φίλιππος δεν πρόλαβε να εκτιμήσει την άγνοιά του σ' 

όλο της το βάθος, δεν είχε καλά καλά τελειώσει ούτε γυμνάσιο. Το 

απολυτήριο το πήρε, μετά τη λήξη του πολέμου, δίνοντας εξετά-

σεις από την τρίτη κατευθείαν για την έκτη τάξη, «λόγω ειδικών 

συνθηκών και ως κατ' οίκον διδαχθείς». Αυτός ο διευθυντής έδειχ-

νε για το Φίλιππο ένα επίπλαστο πατρικό ενδιαφέρον. Ήταν γλυκο-

μίλητος και πάντα τόνιζε μ’ έμφαση πως, οι νέοι επιστήμονες και 

ιδιαίτερα οι οικονομολόγοι σαν τον Πολάρ, ήταν «η ελπίδα» της δι-

εύθυνσης οικονομικών προγραμματισμών. Τις περισσότερες φο-

ρές, όταν ο Φίλιππος του παρουσίαζε κάποιον δυσνόητο γι' αυτόν 

φάκελο ή κάποιο έγγραφο σε ξένη γλώσσα, έλεγε χαριτολογώντας 

πως «υπέγραφε με κλειστά μάτια, γιατί όλα αυτά ήταν γι' αυτόν κι-

νέζικα». Ο άνθρωπος είχε μεσάνυχτα γύρω από βασικά θέματα 

της δουλειάς του, αλλά χωρίς την υπογραφή του τίποτα δεν ήταν 

δυνατόν να προχωρήσει. Δεν είχε γνώσεις αλλά είχε απόλυτη ε-

ξουσία. Αργότερα το κατάλαβε ο Πολάρ πως, το ψητό στην όλη 

υπόθεση, βρισκόταν σ' αυτό το σημείο. Να υπάρχουν οι καλοί, οι 

μορφωμένοι, οι καταρτισμένοι, οι γλωσσομαθείς και έντιμοι υπάλ-

ληλοι, για να στηρίζουν στην καρέκλα του τον ημιμαθή της κλίκας, 

που είχε το δικαίωμα της υπογραφής. Ήταν τα κορόιδα που έδιναν 

τις ευκαιρίες στους άλλους. Ο ίδιος ήξερε πως, δεν θα είχε ποτέ τη 

δυνατότητα να ασκήσει πραγματική εξουσία στη διεύθυνση αυτή 

του υπουργείου, παρά τις εξειδικευμένες γνώσεις του πάνω στον 

τομέα της εργασίας που πρόσφερε. Η κλίκα τον είχε επιλέξει για το 

ρόλο του «κορόιδου». Ίσως, γιατί είχε την απρονοησία, στα πρώτα 

βήματα της δημοσιοϋπαλληλικής του ζωής, να εκφράσει με θάρρος 

τις ιδέες και απόψεις του γύρω από την «επιστημονική οργάνωση 

των κρατικών υπηρεσιών και οργανισμών κοινής ωφέλειας στο 

σύγχρονο κράτος». Αυτό το διαπίστωσε όταν, στα χρόνια που α-

κολούθησαν, βρέθηκε σε μια ανεξήγητη υπηρεσιακή στασιμότητα, 

παρά τους επαίνους για την άριστη απόδοσή του.  

Οι απόψεις του Πολάρ, για την κατανομή της κρατικής εξουσίας 

σε ορισμένα άτομα ή σε ομάδες ατόμων, ήταν ξεκαθαρισμένες. 



47 
 

Πίστευε πως η εξουσία είναι άρρηκτα συνυφασμένη με τους μηχα-

νισμούς κατανομής του πλούτου μιας χώρας. Η συνέχιση και η με-

ταβίβαση αυτής της εξουσίας, πραγματοποιείται με τη συντεχνιακή 

εναλλαγή των μεμονωμένων ή ομαδοποιημένων οργάνων που την 

ασκούν. Αυτή η εναλλαγή βασίζεται σε δημοκρατικοφανείς  κοινω-

νικούς μετασχηματισμούς, μέσα στα σπλάχνα μιας και της αυτής 

κοινωνικής ομάδας ή τάξης. Έτσι, σε μια χώρα οι διευθύνοντες και 

τα άλλα όργανα που ασκούν κρατική εξουσία, προέρχονται από 

κάστες που αποφοιτούν από τις ίδιες πολυτεχνικές σχολές, στην 

άλλη από τεχνοκράτες απόφοιτους κάποιας φημισμένης οικονομι-

κής σχολής ή τεσσάρων πέντε κολλεγίων, κι' άλλες από άτομα που 

ελέγχονται από ομάδες βίας, βαρβαρότητας και οικονομικών συμ-

φερόντων. Με τον τρόπο αυτό, τα εναλλασσόμενα στην κρατική 

μηχανή πρόσωπα της αυτής ιδεολογίας, εξυπηρετούν τους ίδιους 

στόχους, ανεξάρτητα από τις σύντομες εναλλαγές της ανώτατης 

πολιτικής ιεραρχίας η οποία αντιπροσωπεύει, κομματικά, ευρύτε-

ρες κοινωνικές τάξεις. Στις χαμηλότερες βαθμίδες του κρατικού μη-

χανισμού, ο αγώνας για την αναρρίχηση σε σημαντικές θέσεις είναι 

ακόμα πιο ανελέητος. Ιδιαίτερα στο Σανμαντάρ, ο αγώνας αυτός 

υποβιβάζει τα άτομα σε επίπεδο εξαχρείωσης και απαράδεκτης 

ρουσφετολογικής συναλλαγής. 

Ήταν ίσως υπερβολικές αυτές οι ιδέες του, γιατί είχε συναντήσει 

και άτομα για τα οποία θα μπορούσε να βάλει το χέρι του στη φω-

τιά και να ορκιστεί πως ήταν πολύ πιο ηθικά συγκροτημένα από 

τον ίδιο. Ναι, η αλήθεια είναι πως υπάρχουν και τέτοιοι, αλλά για 

να επιβιώσουν πρέπει να κάνουν μια λαθρόβια υπηρεσιακή ζωή. 

Μόνο έτσι ξεφεύγουν από τα δόκανα που είναι στημένα γύρω    

τους. Προσαρμόζονται επιφανειακά με το περιβάλλον και αλλάζουν 

«το πετσί» τους, μόλις φύγουν και βρεθούν, έστω και προσωρινά, 

σε άλλον κοινωνικό περίγυρο. 

 — «Αυτοί είναι oι καλοί χαμαιλέοντες που καταφέρνουν, με μαεσ-

τρία, να επιβιώσουν», σκέφτηκε ο Πολάρ. 

Εδώ και μερικά χρόνια επιδοκίμαζε απόλυτα την τακτική αυτή 

του χαμαιλεοντισμού, γιατί τέτοιοι άνθρωποι πέρασαν άτρωτοι από 

τις δοκιμασίες και τις παγίδες των εκκαθαρίσεων. Γλίτωσαν και ε-

πέπλευσαν, μαζί με τη σκαρτίλα που ξεχύθηκε στους νευραλγικούς 

τομείς του κρατικού μηχανισμού. Ξεγλίστρησαν από τα δόκανα της 



48 
 

κλίκας, μιας ομάδας εξουσίας, η οποία είχε τη δυνατότητα να ελέγ-

χει το κράτος και να μπλοκάρει τις πιο παραγωγικές λειτουργίες 

του. Ήταν oι «τυχεροί» που μερίμνησαν για το τομαράκι τους, α-

φήνοντας τις φαντασιώσεις στους αθεράπευτα ιδεολόγους. Για τον 

Πολάρ, αυτή η ωμή κατάσταση, ήταν μια πραγματικότητα. Ήταν 

ένα γεγονός. Όπως είχαν τα πράγματα, ένα μονάχα του απόμεινε 

για να διατηρήσει, έστω, μια υποψία εκτίμησης για το άτομο του… 

Έπρεπε να χρησιμοποιήσει το μυαλό του και να εκμεταλλευτεί   

τους μηχανισμούς, που σήκωναν τις κουράδες στην επιφάνεια του 

σκατοβάρελου που λεγόταν Σανμαντάρ. Θα 'πρεπε ν' απαλλαγεί 

από τα ιδανικά, τα συναισθήματα και τις ανθρωπιστικές ιδέες, που 

σαν βαριές αλυσίδες τον καταπόντιζαν στο βυθό, όπως τους 

σκλάβους σε μπλοκαρισμένο δουλεμπορικό καράβι.  

Αυτό έκανε, κι ήταν τώρα περήφανος για τον εαυτό του. 

 

 

 

Ο φιλεύσπλαχνος επιχειρηματίας 

 

— Θα δώσουμε... Δεν έχω αντίρρηση… 

— Πόσα; 

— Ε, τι να πω!.. Υποθέτω πως ο αρχιερέας Ταμανάκα θα ευ-

χαριστηθεί πολύ, αν του δώσουμε εκατόν πενήντα χιλιάρικα… 

— Δεν αμφιβάλλω... Είσαι, άλλωστε, αγάπη μου, τόσο γενναιό-

δωρος! συμφώνησε η Ελίζαμπεθ φιλώντας τον στο μάγουλο. Αυτά 

τα λεφτά, ο αρχιερέας δεν θα τα συγκεντρώσει από τον έρανο σε 

δέκα εργατικές συνοικίες. 

— Για τον λόγο αυτό νομίζω πως, δεν θα φανεί αχάριστος ο κα-

λός σου αρχιερέας… Θα πρέπει σε κάποιο κήρυγμά του να τονίσει 

αυτή τη γενναιοδωρία μας, ή να γράψει με χρυσά γράμματα το ό-

νομά μας σε κάποια μαρμάρινη πλάκα, στην είσοδο, όταν με το 

καλό τελειώσει το χτίσιμο του ναού… 

— Όταν κάποιος κάνει ένα καλό για την ψυχή του, δεν σκέφτεται 

τα ανταλλάγματα... 

— Μόνο για την ψυχή μας το κάνουμε; ρώτησε χαμογελώντας 

αινιγματικά ο Πολάρ κι έκλεισε με σημασία το μάτι στη γυναίκα του. 



49 
 

— Αδιόρθωτε! Πάντα ο ίδιος!.. Πάω να τηλεφωνήσω στον αρ-

χιερέα, γιατί ξέρω πως περιμένει ανυπόμονα την απάντησή σου. 

— Βιάζεσαι να προφέρεις ένα ηχηρό νούμερο στον αρχιερέα 

σου!... Οι εκατόν πενήντα χιλιάδες είναι ένα καλό νούμερο, μα για 

να κάνεις τον Ταμανάκα να χεστεί στα βρακιά του πέστου ότι θα  

δώσω διακόσιες πενήντα… Χαλάλι σου! 

Η φρασεολογία του είχε, σιγά σιγά, προσαρμοστεί στις νέες α-

ξίες και στα καινούργια «πιστεύω» του. Αυτός ο, άλλοτε, τόσο 

προσεκτικός στην επιλογή των λέξεων, χρησιμοποιούσε τώρα, 

χωρίς δισταγμό, χυδαίες εκφράσεις, για ν' αποδώσει πιο ρεαλιστι-

κά, όπως έλεγε, τις καταστάσεις ή τα γεγονότα. Εξέταζε τα πάντα 

με ψυχρό υπολογισμό, που έφτανε ως την κυνικότητα. Κάθε ενέρ-

γειά του, στα τελευταία χρόνια, είχε ως στόχο το κέρδος. Γι; αυτό 

δεν δίστασε ούτε στιγμή, να κάνει μια τόσο γενναιόδωρη χειρονο-

μία, με ευκαιρία τον έρανο που γινόταν για την ανέγερση ενός νέου 

καλλιμάρμαρου ναού. Οι διάφοροι προφήτες έζησαν σε τρώγλες 

για να δείξουν την αδιαφορία τους προς τον υλικό κόσμο, μα οι ιε-

ρείς τους φρόντισαν, αργότερα, να μαντρώσουν τα αγάλματα ή τις 

εικόνες τους σε μαρμαροσκαλισμένους ή σε χρυσοστόλιστους να-

ούς, για να θάψουν εκεί τα πνευματικά μηνύματα των θρησκειών 

τους. 

Ο Πολάρ δεν ήταν από τους ανθρώπους που τους απασχολούν 

τα θρησκευτικά προβλήματα κι ούτε συνήθιζε να εκκλησιάζεται 

τακτικά. Για τις επουράνιες υποθέσεις του και για τη σωτηρία της 

ψυχής του, εξουσιοδότησε την Ελίζαμπεθ να μεσολαβεί γι' αυτόν… 

Γιατί η γυναίκα του, παρά την εκπληκτική πανουργία που απόδειξε 

πως διαθέτει, όταν, πριν οχτώ ακριβώς χρόνια, παράλαβε το κουτί 

με τα «γλυκά», είχε και μια ενεργητική συμμετοχή στις θρησκευτι-

κές και φιλανθρωπικές οργανώσεις της πρωτεύουσας. Ο άντρας 

της όμως ένιωθε μια έντονη αντιπάθεια για τον Ταμανάκα και γενι-

κότερα για τον ανώτερο κλήρο του Σανμαντάρ. Αυτό το συναίσθη-

μα του είχε μείνει από την εφηβική ηλικία και τη δημοσιοϋπαλληλι-

κή του ζωή, όταν διαπίστωσε πως οι δήθεν πνευματικοί αυτοί ηγέ-

τες διαφοροποίησαν, με την τυπολατρία, το δογματισμό, το φανα-

τισμό και τη θρησκοληψία, τους πραγματικούς στόχους των θρησ-

κειών που λατρεύονταν στο Σανμαντάρ. Στα κηρύγματά τους, κα-

τακεραύνωναν τη γυμνότητα του γυναικείου κορμιού, μα ποτέ δεν 



50 
 

έλεγαν λέξη για την κοινωνική αδικία και την εκμετάλλευση των 

φτωχών… Μετρούσαν πόσες φορές το μήνα εκκλησιαζόταν ο πισ-

τός, μα ποτέ δεν ανάλαβαν σταυροφορία για να γλιτώσουν από 

την έξωση τη φτωχή χήρα και τα ορφανά… Καταδίκαζαν στα τάρ-

ταρα του Άδη τον βλάσφημο, μα ποτέ δεν εναντιώθηκαν σε τύραν-

νους που άρπαχναν με τη βία την εξουσία… 

Οι αρχιερείς του Σανμαντάρ ήταν μια διεφθαρμένη κάστα, ισότι-

μη με τις αμέτρητες άλλες κάστες που έλεγχαν τη δημόσια και κοι-

νωνική ζωή της χώρας και νέμονταν τον πλούτο της. Ώρες ώρες, ο 

Πολάρ  δικαιολογούσε το Λαφόρτα, τον άθεο «πεινασμένο διανο-

ούμενο», που έλεγε πως ο άνθρωπος που θέλει να χάσει όλες τις 

αμαρτίες του και να εξαγνιστεί, θα πρέπει να κάνει μια και μοναδι-

κή, αναμφισβήτητα, θεάρεστη πράξη… Να βάλει όλους τους ανώ-

τερους κληρικούς του Σανμαντάρ σ' ένα σαπιοκάραβο και να το  

φουντάρει στον «κόλπο των καρχαριών», για να παίξουν επιτέλους 

κι αυτοί στη ζωή τους έναν χρήσιμο ρόλο. 

Παρά τις ξεκάθαρες αυτές συναισθηματικές θέσεις του για τον 

ανώτερο κλήρο, ο Πολάρ διατηρούσε μαζί του άριστες κοινωνικές 

σχέσεις. Τον χρειαζόταν για να προβάλλεται, για να αναπτύσσει τις 

δημόσιες σχέσεις των επιχειρήσεών του και μάλιστα με λιγότερα 

έξοδα, σε σύγκριση μ’ αυτά που θα έπρεπε να δώσει στα μαζικά 

μέσα ενημέρωσης, για να πετύχει αντίστοιχη προβολή. Επειδή ο 

κλήρος έλεγχε τις περισσότερες φιλανθρωπικές οργανώσεις, με τη 

βοήθεια της Ελίζαμπεθ η οποία είχε εκπληκτικές διασυνδέσεις σ' 

αυτούς τους κύκλους, κατάφερε να φιγουράρει στις εφημερίδες και 

στην τηλεόραση σαν φιλεύσπλαχνος πιστός, που ο θεός του χάρι-

σε τα πλούτη για ν' απαλύνει τη δυστυχία σ' αυτόν τον τρισάθλιο 

κόσμο. Στα γραφεία της υπηρεσίας δημοσίων σχέσεων της ΦΙΛΠΟ 

Α.Ε., υπήρχαν ολόκληρα άλμπουμ με φωτογραφίες του σε γηρο-

κομεία, ορφανοτροφεία, ιδρύματα απροσάρμοστων παιδιών και 

όπου αλλού ήταν δυνατό να υποβοηθηθεί η δημιουργία της εικό-

νας ενός «καλοκάγαθου και θεοφοβούμενου Πολάρ». Δεν δίσταζε 

να υποβάλλεται σε υπερβολικά, κάποια φορά, έξοδα, για να προβ-

ληθεί στην κοινή γνώμη και να υποβοηθήσει την ανάπτυξη των 

δημόσιων σχέσεων των επιχειρήσεών του, στο επίπεδο που είχε 

καθορίσει, με βάση προοπτικές στηριγμένες σε καθαρά εμπορικά 

δεδομένα. Συγκεκριμένα, όταν κάποτε αντιμετώπιζε δυσχέρειες 



51 
 

στην έγκριση εισαγωγής μιας παρτίδας ανταλλακτικών, άρπαξε μια 

ευκαιρία για να ασκήσει πιέσεις στον υπουργό, με τη βοήθεια της 

κοινής γνώμης και ειδικότερα με τα αμέτρητα και ποικιλόμορφα φι-

λανθρωπικά σωματεία. Ένα χαριτωμένο παιδάκι, μονάκριβο παιδί 

μιας χήρας, έπαθε φοβερά εγκαύματα, αλλά και βλάβες στον εγκέ-

φαλο, από πτώση, καθώς πήδηξε από το μπαλκόνι, για να ξεφύγει 

από τις φλόγες, που είχαν ζώσει το σπίτι. Όλες οι υγειονομικές υ-

πηρεσίες της χώρας είχαν κινητοποιηθεί για τη σωτηρία του. Οι 

γιατροί έδιναν έναν απελπισμένο αγώνα πάνω από το φρικτά πα-

ραμορφωμένο σωματάκι του παιδιού. Ο κόσμος ρουφούσε αχόρ-

ταγα τις λεπτομερείς περιγραφές στις εφημερίδες και την τηλεόρα-

ση. Ξαφνικά, η ΦΙΛΠΟ Α.Ε. έκανε μια εκπληκτική χειρονομία. Με 

ναυλωμένο αεροπλάνο και με δικά της όλα τα έξοδα, έφερε από 

διάφορες πόλεις του κόσμου δερματολόγους και νευροχειρουρ-

γούς, που θεωρούνταν αυθεντίες στις ειδικότητές τους. Η κοινή 

γνώμη είχε αναστατωθεί. Σε πολλούς ναούς έγιναν παρακλήσεις 

για τη σωτηρία του παιδιού. Στο τέλος, ο μικρός σώθηκε με μια 

πολύ μικρή αναπηρία και η ΦΙΛΠΟ Α.Ε. γνωστοποίησε, από τις 

εφημερίδες, τη συγκινητική πρόθεσή της να παραμείνει ισόβια κη-

δεμόνας και προστάτης αυτού του παιδιού. Θα μετακαλούσε τους 

διασημότερους πλαστικοχειρουργούς, για να εξαλειφθούν εντελώς 

τα σημάδια από τα εγκαύματα… Θα το σπούδαζε στα καλύτερα 

κολλέγια και θα του έδινε την ευκαιρία να σταδιοδρομήσει σε μια 

από τις εταιρείες του ομίλου. 

Το αποτέλεσμα από όλη αυτή την ιστορία ήταν εκπληκτικό για 

τον Πολάρ. Ούτε ο ίδιος περίμενε τόσα οφέλη! Η εισαγωγή των αν-

ταλλακτικών εγκρίθηκε γρηγορότερα από ό,τι περίμενε, αλλά και οι 

πωλήσεις από την «καλή φήμη» των επιχειρήσεων αυξήθηκαν, 

στο χρόνο που ακολούθησε, κατά τριάντα πέντε τοις εκατό. Έτσι 

επαληθεύτηκαν οι προβλέψεις του Ταμανάκα, πως «ο θεός θα αν-

ταποδώσει το καλό στο πολλαπλάσιο». Ήταν τόση η πίστη και η 

ψυχική διάβρωση στην ιδέα της εμπορικής συναλλαγής, ώστε ήταν 

πολύ φυσικό στο Σανμαντάρ και ο θεός να τοποθετείται στον συ-

νηθισμένο κερδοσκοπικό χώρο, όπου τα πάντα καθορίζονται από 

το αξίωμα του «δίνεις και παίρνεις». 

Η υπόθεση της σωτηρίας του παιδιού είχε κι άλλες προεκτάσεις. 

Η κίνηση που γινόταν από ορισμένους προοδευτικούς και εξέ-



52 
 

χοντες πολίτες του Σανμαντάρ, για την πληρέστερη οργάνωση της 

κοινωνικής πρόνοιας και της ιατροφαρμακευτικής περίθαλψης, α-

τόνησε σιγά σιγά γιατί, όπως έγραφε μια κυβερνητική εφημερίδα, 

«το έντονο θρησκευτικό συναίσθημα του λαού του Σανμαντάρ και 

η διάθεση των ιδιωτών, που έχουν «δυο ιμάτια και είναι πρόθυμοι 

να δώσουν το ένα», όπως έμπρακτα απόδειξε η συγκινητική χει-

ρονομία του Πολάρ, αποτελούσαν τα εχέγγυα της υγιούς κοινωνι-

κής ισορροπίας που υπήρχε στον ευλογημένο από το θεό τόπο 

του Σανμαντάρ. Μια άλλη εφημερίδα έγραψε: «Ας σταματήσουν οι 

αντιπολιτευόμενες σειρήνες, οι πιθηκίζοντες και οι ψευτοδιανοού-

μενοι, που δήθεν αγωνίζονται για να ισχύσουν και στο Σανμαντάρ 

ξενόφερτα σοσιαλ-απατηλά συστήματα. Ως εδώ κάπηλοι του κοι-

νωνικού πόνου και της ανθρώπινης δυστυχίας! Ο λαός μας είναι 

φιλάνθρωπος και φιλεύσπλαχνος προς τον εαυτό του και γι' αυτό 

μπορεί, με τη συνολική προσπάθεια και συνδρομή, που πηγάζει 

από ένα αδέσμευτο από κρατικές παρεμβάσεις πηγαίο αίσθημα 

αγάπης για τον συνάνθρωπο, να αυτοοργανώσει την κοινωνική 

πρόνοια της αγάπης. Όλα τα άλλα είναι λόγια και φανφαρονισμοί. 

Είναι τύμπανα αγρίων και γι' αυτό θα πρέπει να κλείσουμε τα ώτα 

μας… Γιατί έτσι μόνο θ' αναγκαστούν να σιγήσουν». 

Τα «τύμπανα των αγρίων» σίγησαν πραγματικά κι έτσι, όπως 

πρώτα, εξακολούθησαν ορισμένοι γιατροί, με τις συνεργαζόμενες 

φαρμακευτικές εταιρείες, να παίζουν με τους ασθενείς το παιχνίδι 

της γάτας και του ποντικού, ώσπου να τους ξεκοκαλίσουν και το 

τελευταίο φράγκο. Αλίμονο σ' οποίον έπεφτε σε μια απ' αυτές τις 

πολυάριθμες συμμορίες με τις άσπρες μπλούζες. Οι αναλύσεις, οι 

εξετάσεις, οι παραπομπές σε «ειδικούς», τα ιατρικά συμβούλια, τα 

«ενοικιαζόμενα» κρεβάτια στα κρατικά νοσοκομεία, τα ποσοστά 

των φαρμακοβιομηχανιών από τη φαρμακευτική αγωγή κι άλλες 

τέτοιες εργολαβίες, αποτελούσαν τον εύκολο τρόπο για να συσ-

σωρεύονται πλούτη σε τσαρλατάνους και πίκρα και ανέχεια στο 

λαό.  

Τέτοιες σκέψεις στριφογύριζαν ασταμάτητα στο μυαλό του Πο-

λάρ, το αυγουστιάτικο εκείνο απομεσήμερο του 1978 και οι αναμ-

νήσεις άγγιζαν, κάπου κάπου, κρυφές ευαίσθητες χορδές της ψυ-

χής του, που μέχρι σήμερα δεν είχαν ακόμα, ίσως, απονεκρωθεί. 

Απόχτησε τις εμπειρίες του καθυστερημένα, γιατί ως νέος αγωνί-



53 
 

στηκε να ωραιοποιήσει και να εξιδανικεύσει έναν κόσμο, για τον 

οποίο σήμερα ένιωθε απέχθεια κι αηδία. Το θεωρούσε σαν υπέρ-

τατη υποχρέωσή του, ως γονιού, να προετοιμάσει τα παιδιά του 

για να μπορούν, από πολύ μικρά, ν' αδράχνουν ό,τι αυτός άρπαξε 

με μαεστρία μόνον όταν έγινε μεστωμένος άντρας. Τώρα πλέον 

γνώριζε και πίστευε πως, ο πλούτος και η εξουσία ανήκαν και θα 

ανήκουν, όσο υπάρχει αυτός ο κόσμος, μόνο σ’ αυτούς τους λί-

γους που πιστεύουν στην εξουσιαστική δύναμη του χρήματος, ή 

που με αρρωστημένο φανατισμό υπερασπίζονται ιδανικά και ιδέες, 

λογικές ή παράλογες, κι είναι αποφασισμένοι να πεθάνουν γι’ αυ-

τές. Μόνον αυτοί θα είναι πάντα οι κυρίαρχοι του κόσμου. Όλοι οι 

υπόλοιποι έχουν δυο επιλογές: Ή θα υποταχθούν ή θα αφανι-

στούν!       

 

 

 

Το στίγμα της εντιμότητας 

 

Ο μεγάλος του γιος, ο Μάρκος, ήρθε κοντά του, κρατώντας ένα 

εικονογραφημένο παιδικό περιοδικό. 

— Κοίτα, μπαμπά, τι μου αγόρασε η μαμά σήμερα το πρωί!.. «Ό 

Δάμων και ο Φιντίας»! Είναι πολύ ωραίο!  Σε λίγη ώρα θα το απο-

τελειώσω…, είπε με φανερή ικανοποίηση το παιδί και γύρισε μερι-

κές σελίδες σαλιώνοντας το δείκτη του χεριού του. 

— Σ' αρέσει; 

— Ναι, ναι… Πολύ! Γράφει πως πρέπει να θυσιαζόμαστε για  

τους φίλους μας!.. Κι ο δάσκαλος μας μίλησε κάποτε γι' αυτή την 

όμορφη ιστορία. 

Ο Πολάρ χάιδεψε με στοργή το κεφάλι του γιου του και μετά τον 

έσυρε στο στήθος του. 

— Δεν θέλω να σε πικράνω, παιδί μου, αλλά δεν συμφωνώ στο 

θέμα αυτό με το δάσκαλό σου…  Δεν συμφωνώ καθόλου.. . 

Είδε μ' ευχαρίστηση τα μάτια του παιδιού να διαστέλλονται από 

την έκπληξη και την απορία. Αυτή η αντίδραση τον έκανε να βε-

βαιωθεί πως, ήταν κατάλληλος ο χρόνος, για ν' αρχίσει να ρίχνει 

τους δικούς του σπόρους στην ψυχή του παιδιού του. Επιζητούσε 

να μεταλαμπαδεύσει στα παιδιά του, τις πεποιθήσεις και τις εμπει-



54 
 

ρίες του από την κοινωνική πραγματικότητα, με όσο πιο πειστικό 

και ήπιο τρόπο μπορούσε. Πίστευε πως, αυτή ήταν η καλύτερη μέ-

θοδος για μια επιτυχημένη πλύση εγκεφάλου και γι' αυτό δεν θα 

δίσταζε να την εφαρμόσει στα ίδια του τα παιδιά για να τα σώσει, 

όπως έλεγε χαρακτηριστικά, από τη «διδασκαλική μαλάκυνση». 

Δεν είχε καμιά εμπιστοσύνη στους δασκάλους, ιδιαίτερα στους ο-

νειροπαρμένους, που παίρνουν σοβαρά το ρόλο του «πλάστη των 

αγνών ψυχών», γιατί πίστευε πως ο διαπλαστικός αυτός ρόλος, 

ήταν ασφυκτικά περιορισμένος στις υπουργικές ντιρεκτίβες, οι ο-

ποίες επιδιώκουν να δημιουργήσουν «ενάρετους ανθρώπους και 

έντιμους πολίτες». Περιόριζε το ρόλο του δάσκαλου στη διδασκα-

λία των θετικών γνώσεων… Αριθμητική, φυσική, γεωμετρία και άλ-

λα τέτοια… Αυτά τα μαθήματα προσφέρουν αντικειμενικές γνώ-

σεις. Από τη στιγμή όμως που αρχίζουν οι υποκειμενικές εκτιμή-

σεις και οι προσωπικές απόψεις και ιδεολογίες, πάντα γίνεται μια 

πλύση εγκεφάλου, ένας προσηλυτισμός, απ' αυτόν που βρίσκεται 

σε πλεονεκτική θέση… Και στο σχολείο, ανάμεσα στο δάσκαλο και 

στο μικρό μαθητή, ο δάσκαλος βρίσκεται χωρίς αμφιβολία σε πλε-

ονεκτική θέση. 

Ο Πολάρ δεν θα άφηνε σε τρίτους να διαπλάσουν τις ψυχές των 

δικών του παιδιών… Θα τα προετοίμαζε ο ίδιος για ν' αντιμε-

τωπίσουν τη ζωή… Μόνον έτσι θα μπορούσε να τα προστατέψει 

από τα επικίνδυνα πλατωνικά οράματα των πληρωμένων ή άμισ-

θων ηθικολόγων, αλλά και από τις μεθοδευμένες παγίδες του οικο-

νομικοκοινωνικού συστήματος του Σανμαντάρ. Είχε τις δικές του 

παιδικές εμπειρίες. Οι παγίδες αυτές απόβλεπαν στη δημιουργία 

μιας στρατιάς από ονειροπόλους και ιδεαλιστές, που αποτελούν τα 

πιο εύπιστα θύματα των ωμών κυνηγών του κέρδους. Πολλά απ' 

αυτά τα θύματα θυσίασαν τη ζωή τους ή τα νιάτα τους, δου-

λεύοντας ευσυνείδητα, με ανταμοιβή τους επαίνους για αφοσίωση, 

για ιδανικά, για εντιμότητα... Η μεγαλύτερη ευχαρίστησή τους ήταν 

ένα φιλικό χτύπημα στην πλάτη και μια ηχηρή επιβράβευση της α-

ξίας τους, μπροστά και στ' άλλα θύματα του περίγυρου. Ο Πολάρ 

ήξερε πως κι αυτός βρισκόταν, χρόνια ολόκληρα, στο στάδιο αυτό 

του «υπερτροφικού νήπιου με μουστάκια και γένια». Ήταν ικανός 

να μην κοιμηθεί μια νύχτα από συγκίνηση και περηφάνια, αν οι ε-

πιτήδειοι εγκωμίαζαν «την προσφορά του έντιμου και ευσυνείδη-



55 
 

του  έργου του», στα πρώτα χρόνια της υπαλληλικής του καριέρας. 

Οι έπαινοι και τα εγκώμια, ήταν ότι για μια άψυχη μηχανή το γρά-

σο, ώστε να δουλεύουν πιο γρήγορα κι αποδοτικά τα πιστόνια και 

τα γρανάζια. Γι' αυτό θ' αγωνιζόταν με πείσμα για να μην πε-

ράσουν τα παιδιά του από το στάδιο αυτό της απαλλοτριωμένης 

προσωπικότητας. Θα τα διέπλαθε κατά τέτοιο τρόπο, ώστε να 

μπορούν ν’ αντιμετωπίζουν άτιμα τους άτιμους κι έντιμα τους έντι-

μους ανθρώπους… Γι' αυτό, ψύχραιμος, μειλίχιος και με τη βεβαιό-

τητα του ανθρώπου που πιστεύει βαθιά σ' αυτά που λέει, χάιδεψε 

τρυφερά τα μαλλιά του Μάρκου και τον ρώτησε: 

— Πιστεύεις, αγόρι μου, πως σ' αγαπώ πολύ; 

Ο μικρός ακούμπησε μ' εμπιστοσύνη το κεφάλι του στον ώμο 

του πατέρα του. 

— Ναι, μπαμπά…Το ξέρω πως μας αγαπάς όλους πολύ…Ε-

μένα, το Γιάννη, το Ριχάρδο, τη μαμά. .. 

— Τότε τι λες; Θα σ' άφηνα εσένα, ένα μικρό αρνάκι, μέσα σ' ένα 

κοπάδι από λύκους; 

— Θα 'θελα να 'μαι αρνάκι μέσα σε αρνάκια… 

— Αυτή, παιδί μου, θα 'ταν η καλύτερη λύση.  Στον κόσμο όμως 

που ζούμε, υπάρχουν και λύκοι και αρνιά… Ανακατωμένα… Λοι-

πόν;  Αφού υπάρχουν λύκοι και πρόβατα, εσύ τι θα 'θελες να 'σαι; 

— Λύκος, απάντησε χωρίς δισταγμό το παιδάκι και γρύλλισε με 

προσποιητή αγριότητα, δείχνοντας τα δόντια του για να παραστή-

σει τον άγριο λύκο. 

— Ώστε ήθελες να 'σαι λύκος! 

— Εμ, βέβαια… Αν ήμουν αρνάκι, οι λύκοι στο πι και φι θα μ' έ-

τρωγαν. 

Ο Πολάρ έσκυψε και φίλησε το γιο του στα μαλλιά. 

— Το ήξερα αγόρι μου πως θα βρεις μόνος σου τη σωστή απάν-

τηση… Είσαι πλέον δέκα χρόνων… Ολόκληρος άντρας… 

Πήρε το εικονογραφημένο περιοδικό στα χέρια του, το περιεργά-

στηκε επίμονα και μετά χαμογελώντας το επέστρεψε στο παιδί λέ-

γοντας : 

— Νομίζω πως θα 'ταν μεγάλο σφάλμα να σου πω να το σχίσεις 

πριν το διαβάσεις… Είναι ένα ωραίο βιβλίο, αλλά θα πρέπει, όταν 

το διαβάσεις, να βγάλεις σωστά συμπεράσματα… Σε κάποια ση-

μεία  διαφωνώ με το δάσκαλό σου… Από σένα θέλω, όταν το δια-



56 
 

βάσεις   ως το τέλος, να 'ρθεις να συζητήσουμε για το περιεχόμενό 

του. Θέλω να καταλάβεις πως όλοι οι φίλοι δεν είναι όπως ο Δά-

μων και ο Φιντίας… Μερικοί «φίλοι» είναι χειρότεροι κι από τους 

λύκους που καταβροχθίζουν αθώα αρνάκια… Συμφωνείς; Θέλεις 

να ξαναμιλήσουμε όταν διαβάσεις το βιβλίο; 

— Ναι, το θέλω πολύ. 

— Όταν λοιπόν το διαβάσεις, έλα να κάνουμε μια όμορφη συζή-

τηση… Νομίζω πως μεγάλωσες αρκετά και θα πρέπει να συζητάς 

μαζί μου ορισμένα προβλήματα που σ' απασχολούν…  

Ο μικρός τον κοίταζε βαθιά και μ’ εμπιστοσύνη στα μάτια. Μετά  

έβαλε το βιβλίο κάτω απ' τη μασχάλη του και χώθηκε τρέχοντας 

στο σπίτι. 

Ο Πολάρ σηκώθηκε απ' τη σεζ λόνγκ και τεντώθηκε μερικές φο-

ρές για να ξεμουδιάσει. Πήγε στην άκρη της βεράντας κι έριξε τη 

ματιά του στις άγριες πευκοφυτεμένες πλαγιές και ρεματιές, που 

απλώνονταν από κάτω. Ήταν ένας ευτυχισμένος άνθρωπος και οι-

κογενειάρχης. Βελτιώνοντας τη «μέθοδο Πολάρ» για τον υπολο-

γισμό των εισοδημάτων, διαπίστωσε πως η περιουσία του ήταν τέ-

τοια, που θα μπορούσε, χωρίς πια να κερδίσει ούτε φράγκο, να 

ζήσει όπως τώρα σπάταλα μια ολόκληρη χιλιετηρίδα… Δέκα ολό-

κληρους αιώνες! Κι όλα αυτά, γιατί είχε έγκαιρα ξυπνήσει από το 

λήθαργό του… 

Θα μπορούσε σ' όλη του τη ζωή να παραμείνει ένας έντιμος δη-

μόσιος υπάλληλος του Σανμαντάρ, αλλά γι' αυτόν και τα παιδιά του 

η εντιμότητα αυτή θα ήταν ένα ανεξίτηλο στίγμα… Γιατί η εντιμότη-

τα στο Σανμαντάρ ήταν ένα συνώνυμο της βλακείας και πολλές 

φορές ταυτιζόταν με τη νωθρότητα και την τεμπελιά… Όχι, δεν ή-

θελε να είναι έντιμος! Θα διεκδικούσε κι αυτός το μερίδιο απ' τη   

λεία που άρπαχνε ολόκληρο το κοπάδι των λύκων… Ήταν μήπως 

ατιμία, που ζήτησε ένα κοψίδι από την απέραντη ψησταριά που 

ξεκοκάλιζε η «Τομπάκο Κόμπανι»; Όχι, δεν ήταν ατιμία. Ήταν ένα 

νόμιμο δικαίωμα… Το δικαίωμα του πεινασμένου να κόψει ένα 

τσαμπί απ' το ξέφραγο αμπέλι, που δεν έχει ούτε φράχτες, ούτε 

φύλακες, ούτε ιδιοκτήτες… Γι' αυτό ο Πολάρ πίστευε ενσυνείδητα, 

και θα το 'λεγε και στα παιδιά του, για να 'ναι περήφανα για τον 

πατέρα τους, πως στη ζωή του υπήρξε ένας έντιμος υπάλληλος κι 

αργότερα, ένας έντιμος κι αυτοδημιούργητος επιχειρηματίας. 



57 
 

Η πώρωση είχε φτάσει ως το μεδούλι του. Το 'νιωθε, το αισθα-

νόταν,το 'βλεπε γύρω του και διαπίστωνε με ικανοποίηση πως, κα-

τά βάθος, ήταν περήφανος κι ευτυχισμένος γι' αυτόν τον ταχύτατο 

μετασχηματισμό της προσωπικότητάς του. Είχε ξαναπλάσει τον 

εαυτό του με τα ίδια του τα χέρια, για να τον κάνει πιο αληθινό, πιο 

πραγματικό, για να τον προσαρμόσει στο περιβάλλον μέσα στο 

οποίο ήταν αναγκασμένος να ζει και να κινείται. Τώρα ένιωθε τη 

σιγουριά του μελισσοκόμου μέσα στην προστατευτική στολή του, 

την τόλμη του ξυλοκόπου που κατεβάζει τη χοντρή δερμάτινη μπό-

τα του στο κεφάλι της οχιάς, την αγέρωχη αλαζονεία μα και τη δύ-

ναμη του λιονταριού που άφοβα μπορεί να ξαπλώσει στην είσοδο 

μιας λυκοφωλιάς. .. 

Με τα κιάλια του κοίταζε αφηρημένος το όμορφο καταπράσινο 

τοπίο της δεξιάς πλευράς του απέναντι κοντινού λοφίσκου, που 

πάνω του, σαν πελώρια σαλιγκάρια, ήταν κολλημένες οι βίλες των 

πλούσιων γειτόνων του. Στη βεράντα της μιας, θαύμασε το φιδίσιο 

κορμί μιας όμορφης γυναίκας που ηλιοψηνόταν για να μαυρίσει, 

φορώντας μόνο ένα σλιπάκι. Πιο πέρα, σ' έναν κήπο, δυο πιτσιρί-

κοι έπαιζαν μ' έναν ρωμαλέο αλσατικό σκύλο. Σ’ ένα κοντινό αρ-

χοντικό μ’ εντυπωσιακό χωριάτικο αρχιτεκτονικό σχέδιο, παρατή-

ρησε ένα κακογραμμένο σύνθημα, με μεγάλα και χωρίς συμμετρι-

κές αναλογίες γράμματα, που είχαν καλύψει την πλευρά του εξω-

τερικού περιτειχίσματος σ' όλη της την έκταση. Με κάποια δυσκο-

λία ξεχώρισε τις λέξεις. Τις σιγοψιθύριζε μία μία: 

«Δεν θέλουμε τα πολλά… Τα θέλουμε όλα, γιατί όλα είναι δικά 

μας...Όλα μας ανήκουν, γιατί εμείς είμαστε ο λαός». 

Ο Πολάρ χαμογέλασε. Μ' όλο που από ιδιοσυγκρασία ένιωθε α-

πέχθεια γι' αυτά τα ατίθασα «μπάσταρδα», που λέρωναν τους τοί-

χους με συνθήματα ή βρομόλογα, σκέφτηκε πως μια τέτοια φράση 

θα μπορούσε, με ήσυχη τη συνείδηση, να τη γράψει κι ο ίδιος… 

Και μάλιστα στην είσοδο της βίλας του, με όμορφα καλλιγραφικά 

γράμματα. 

Θυμήθηκε τα περασμένα χρόνια και τον παλιό του γνώριμο, το 

Λαφόρτα, με τις αναρχικές ιδέες του και τον μποέμικο κι ανέμελο 

τρόπο της ζωής του. Ήταν ένας επαναστάτης, ο οποίος δεν είχε 

εντοπίσει ακόμα τον τύραννο που θα πολεμούσε κι ούτε ήξερε με 

ποιον ή ποιους θα τον αντικαθιστούσε αν, κατά τύχη, τον έβρισκε 



58 
 

και τον αφάνιζε… Θα προτιμούσε να πεθάνει απ' την πείνα, για να 

νιώθει την ικανοποίηση πως δεν έδωσε την ευκαιρία στους άλλους 

για να τον μεταχειριστούν σαν εργαλείο εκμετάλλευσης, κάτω από 

το ζυγό της μισθωτής εργασίας. Αυτό το όμορφο παλικάρι, με την 

πυκνή πυρόξανθη γενειάδα και τα γαλανά μάτια, τα ακατάστατα 

και βρόμικα μακριά μαλλιά, τα μισοδιαλυμένα τσόκαρα και το πάν-

τα  λιγδιασμένο φαρδύ κι ασουλούπωτο χακί χιτώνιο, του δημιουρ- 

γούσε συναισθήματα ανάκατα με συμπάθεια και οίκτο. Προσπά-

θησε, μάλιστα, πολλές φορές να τον πλησιάσει πιο πολύ, για να 

εμβαθύνει περισσότερο στη φιλοσοφία του και τον αντικοινωνικό, 

για τους άλλους, τρόπο της ζωής του. Όταν όμως ο καλός του γεί-

τονας, ο Χανς, τον προειδοποίησε με μισόλογα πως, αυτές οι 

συμπάθειές του άρχισαν να γίνονται αντιληπτές απ' την αστυνομία 

της περιοχής του, φρόντισε έγκαιρα να διακόψει κάθε σχέση με το 

Λαφόρτα. Μάλιστα, άρχισε να ασκεί αυστηρή κριτική, μπροστά σε 

τρίτους, των ιδεών και της αντικοινωνικής συμπεριφοράς του «α-

κούρευτου τεμπέλη», και ιδιαίτερα μπροστά σ' όσους ήξερε πως 

είχαν δεσμούς με τις μυστικές υπηρεσίες… Να, ας πούμε, σαν τον 

Έρικσον ή τον κουρέα της γειτονιάς, που μοναδική του επιθυμία σ' 

αυτή τη ζωή ήταν, όπως άφηνε να εννοηθεί μέσα στην ακατάσχετη 

φλυαρία του, να του δοθεί η ευκαιρία για να ξυρίσει αυτόν τον  «λι-

γδιασμένο σκαντζόχοιρο» χωρίς σαπουνάδα. 

Τώρα, το κακογραμμένο πολιτικό σύνθημα στον τοίχο της απέ-

ναντι βίλας, του ξανάφερε στο νου τον κουλτουριάρη κι αναρχικό 

Λαφόρτα και μ’ έκπληξη διαπίστωσε πως και τα δικά του κοινωνι-

κοπολιτικά «πιστεύω» είχαν υποστεί, σταδιακά, τέτοιες διαφορο-

ποιήσεις, ώστε, σε πολλά σημεία, οι ιδέες τους να είναι ταυτόση-

μες. Οι διαφορές θα μπορούσαν να περιοριστούν μόνο σε ορισμέ-

να «λεπτά σημεία», που προσδιόριζαν την ποιότητα των στόχων. 

Έτσι, ενώ ο ίδιος θεωρούσε φυσικό νόμο την ανυπαρξία του κρατι-

κού ελέγχου και της εξουσίας στους μηχανισμούς διανομής του 

πλούτου, ο Λαφόρτα πίστευε πως αυτή η ανυπαρξία της κρατικής 

εξουσίας, θα εξαφάνιζε την εκμετάλλευση και θα διευκόλυνε τους 

πολλούς να μοιράσουν τα κοινωνικά αγαθά που νέμονται οι λίγοι. 

Αυτό το μοίρασμα των αγαθών είχε τότε απασχολήσει, για μια ο-

λόκληρη εβδομάδα, το Χανς και τον κουρέα στο κατάμεστο από 

πελατεία  κουρείο, για να καταλήξουν θριαμβευτικά και ομόφωνα 



59 
 

στο συμπέρασμα πως, τη δουλειά αυτή οι παππούδες τους την 

ονόμαζαν «πλιάτσικο». Κάνοντας ο Πολάρ σύγκριση ανάμεσα 

στους στόχους του Λαφόρτα και στους δικούς του, ένιωσε μια 

σκωπτική διάθεση να σκιαγραφήσει, εκείνη τη στιγμή, το τωρινό 

ιδεολογικό του πορτρέτο, για να δει, όπως συλλογίστηκε, τη 

«στραπατσαρισμένη φάτσα του». Κατάληξε αβίαστα στο συμπέ-

ρασμα πως, αν ο Λαφόρτα της εποχής εκείνης ήταν ένας «αναρ-

χοπλιατσικολόγος», ο ίδιος είχε καταφέρει να γίνει τώρα ένας «α-

ναρχοκαπιταλιστής»… Θα μπορούσε να προσθέσει και τη λέξη 

«αδίστακτος», μα σταμάτησε αμήχανος, με την αίσθηση πως η λέ-

ξη αιωρούνταν σ' έναν απύθμενο σκοτεινιασμένο πρωτόγνωρο 

χώρο. 

Ίσως, στον ίδιο αυτό χώρο υπήρχαν, ακόμα, καταχωνιασμένα 

κάποια υπολείμματα από μια θρυμματισμένη, μια κατακρεουργη-

μένη συνείδηση, που εξακολουθούσαν να σπαρταρούν όταν δέ-

χονταν έντονα εξωτερικά ερεθίσματα, σαν σπαθιές σε κουφάρι που 

ψυχορραγεί! 

Ήταν Αύγουστος του 1978 ! 

 

 

 

                            

 

 

 

 

 

 

 

 

 

 

 

 



60 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



61 
 

                                                     Ο ΣΥΓΓΡΑΦΕΑΣ ΚΑΙ ΤΑ ΕΡΓΑ ΤΟΥ 

 Ο Σωκράτης Σίσκος 
γεννήθηκε στον Εμμα-
νουήλ Παπά του νομού 
Σερρών. 
Περάτωσε τις γυμνασια- 
κές του σπουδές στις 
Σέρρες και αποφοίτησε 
από το Τμήμα Οικονο-
μικών και Πολιτικών Επι-
στημών της Σχολής Νο-
μικών και Οικονομικών Ε-
πιστημών του Αριστοτε-
λείου Πανεπιστημίου Θεσ-
σαλονίκης. 
Μετεκπαιδεύτηκε στο Πα- 
ρίσι σε θέματα «οικονο-
μίας των μεταφορών» και 
συνέγραψε πλήθος άρθ-
ρων και δυο βιβλία συγ-
κοινωνιακού περιεχομέ-
νου. 

 Εργάσθηκε στους Ελληνικούς Σιδηροδρόμους και διετέλεσε πριν 
από την παραίτησή του, το 1992, προϊστάμενος Εμπορικής Εκμε-
ταλλεύσεως στην Περιφερειακή Διεύθυνση Μακεδονίας / Θράκης. 
      Συμμετείχε σε μελέτες της Πολυτεχνικής Σχολής Θεσσαλονίκης και 
ως εισηγητής, στην έρευνα για τη διακίνηση των επικίνδυνων φορτίων, 
με βάση τους κανονισμούς και τη νομοθεσία της Ευρωπαϊκής Ένωσης. 
Την έρευνα πραγματοποίησε (1997-1998) το Εργαστήριο Συγκοινω-
νιακής Τεχνικής του Αριστοτελείου Πανεπιστημίου Θεσσαλονίκης. 
     Διετέλεσε μέλος της πρώτης Συντακτικής Επιτροπής και επιμε-
λητής των οικονομικών και συγκοινωνιακών θεμάτων, στην εγκυκ-
λοπαίδεια "Παιδεία" του εκδοτικού οργανισμού ΜΑΛΛΙΑΡΗΣ-ΠΑΙΔΕΙΑ. 
     Τα λογοτεχνικά του έργα είναι: 
 
- Ηλιαχτίδα σε ξανθά μαλλιά                     Θεατρικό 1962 
 
- Η συμμορία                                              Μονόπρακτο 1976 
 
- Το στραπατσαρισμένο πορτρέτο           Πεζογράφημα 1982 
 
- 0 τελευταίος βασιλιάς                              Θεατρικό 1985 
   (Α’ βραβείο "Παρνασσού" 1983) 



62 
 

- Οι ευνουχισμένοι                                     Διηγήματα 1987 
 
- Η προαγωγή                                            Πεζογράφημα 1987 
 
- Η ματωμένη ολυμπιάδα                          Μυθιστόρημα 1988 
 
- Στις μέρες της Χαιρώνειας                      Θεατρικό 1989 
 
- ΤΟ ΣΥΝΕΔΡΙΟ  (ή ο άλλος  Περσέας)     Μυθιστόρημα 1991 
    (Α' βραβείο «Παρνασσού» 1990-Επανεκδόθηκε  
    με νέο τίτλο το 2013 και 2014)                                       
       

- Ο Ιταλός, ο Ολλανδός και η                    Πεζογράφημα  1992                                                                                                                                                                                                                             
   Μακεδονία του Κρατερού  
     (διασκευάστηκε και σε θεατρικό)          

 
- Η ταβέρνα του Κρατερού                        Θεατρικό  1994              
   Γ’ βραβείο της Εταιρείας Ελλήνων 
    Θεατρικών Συγγραφέων,1993 

 
- Οράματα, (Μέρος Α )                                   Πεζογράφημα 1993 

- Οι φίλοι μας απ' τη Δανία                       Μυθιστόρημα 1994 

- Οράματα, (Μέρος Β )                                    Πεζογράφημα 2006 

- Ο γιος του ΕΜΜ. ΠΑΠΑ  στο Μανιάκι    Μυθιστόρημα 2009 

- Οι «Άτιμοι» ηγήτορες των Λαών            Άρθρα/Κείμενα 2011 
 
- Το ρόπαλο του Κάιν                                Πεζογράφημα  2011 

- Ευλογημένοι και Καταραμένοι               Μυθιστόρημα  
                                                                                              1ος τόμος  2012 
                                                                                              2ος τόμος  2013 
                                                                                              3ος τόμος  2015 

 
- Το Θαύμα του Ελληνικού Πολιτισμού    Πραγματεία 2015 

                                                                                            
                                                                                                                                                                                          
                                                                                                                                                                                          

 

                                                                                               
 



63 
 

 
 
  Επανεκδόθηκαν  
- Η Ταβέρνα του Κρατερού                                 Θεατρικό  2013 
   (Γ’ Βραβείο της Ε.Ε.Θ.Σ. 1993 – Α’ Έκδοση 1994) 

- ΠΕΡΣΕΑΣ, ο  βασιλιάς των Μακεδόνων               Μυθιστόρημα 2014       
   (Βραβείο «ΠΑΡΝΑΣΣΟΥ» 1990).  Α’  Έκδοση 1991 με 
   τίτλο  «το  Συνέδριο», Β’ Έκδοση 2013 με τον νέο τι- 
   τλο,  Γ’  Έκδοση  2015  από  τον  εκδοτικό  οργανισμό   
   «Μαλλιάρης - Παιδεία», με μικρή τροποποίηση του τίτ- 
   λου της Β΄ Έκδοσης. Έγινε επανέκδοση το 2014, σε  
     CD, της Β΄ Έκδοσης του 2013. 

 -  Στις Μέρες της Χαιρώνειας                              Θεατρικό 2014 
   (Α’ Έκδοση 1989) 

- Η Ματωμένη Ολυμπιάδα                                  Μυθιστόρημα 2014 
   (Α’ Έκδοση 1988) 

- Το Θαύμα του Ελληνικού Πολιτισμού                Πραγματεία 2015  
    (Α’ Έκδοση Μάης 2015, Β’ βελτιωμένη Έκδοση  
    Ιούλιος 2015) 

- Οράματα (Μέρος Β’)                                                            Πεζογράφημα 2016 
   (Β΄ Έκδοση σε CD) 
- Ευλογημένοι & Καταραμένοι                                         Μυθιστόρημα 2016 
    (3 τόμοι - Γ΄ Έκδοση σε CD) 
- Ο γιος του Εμμανουήλ Παπά στο Μανιάκι              Μυθιστόρημα 2016 
    (Γ΄ Έκδοση σε CD) 

- Το στραπατσαρισμένο πορτρέτο                         Διήγημα 2016 
    (Β΄ Έκδοση σε CD) 
 

 
 
 
 

      ΣΗΜΕΙΩΣΗ : 
      Τα ιδιαίτερα τεχνικά τυπογραφικά χαρακτηριστικά, η αυτοτελής προσθήκη διαφη-
μιστικών ή άλλων κειμένων τα οποία δεν έχουν σχέση με τα κυρίως κείμενα των πα-
ρακάτω εκδοθέντων λογοτεχνικών έργων, και ο καλλιτεχνικός σχεδιασμός και η σελι-
δοποίησή τους (Layout Design ): 
1.- Του βραβευμένου από τον «Παρνασσό» θεατρικού έργου «Ο Τελευταίος Βασι-
λιάς» (Άγης Δ΄ της Σπάρτης), της έκδοσης του 1985. 
2.-  Του Α΄ Μέρους του πεζογραφήματος «Οράματα» (με υπότιτλο: Ένας Καθολικός 
στο Άγιον Όρος της Μακεδονίας), της έκδοσης του 1993. 
3.-  Της Γ΄ Έκδοσης 2015, του επίσης βραβευμένου από τον «Παρνασσό» μυθιστο-
ρήματος με τίτλο «Περσέας, ο τελευταίος βασιλιάς των Μακεδόνων», αποτελούν: 
       Για τις συγκεκριμένες αυτές εκδόσεις, μέρος των πνευματικών δικαιωμάτων του 
εκδοτικού οίκου «Μαλλιάρης-Παιδεία». Όλα τα λογοτεχνικά κείμενα και οι πρόλο-
γοι, αυτών αλλά και των υπόλοιπων έργων ανήκουν, χωρίς κανέναν περιορι-
σμό, στην πνευματική ιδιοκτησία (copyright) του συγγραφέα.    

 
 
 
 



64 
 

 



 
 

Θ 

 

 

 

 

 

 

 

 

 

 

 

 

 

 

 

 ISBN 

                                             ε ISBN 978-960-9763-18-9 

σ  


