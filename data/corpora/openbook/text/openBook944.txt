







































ΕΚΔΗΛΩΣΗ ΤΙΜΗΣ ΚΑΙ ΜΝΗΜΗΣ 
ΣΤΟΝ ΟΥΓΟ ΦΩΣΚΟΛΟ

ΠΡΑΚΤΙΚΑ ΗΜΕΡΙΔΑΣ
27 Αυγούστου 2010



ISBN: 978-960-99692-0-8

© ΠΟΛΙΤΙΣΤΙΚΟΣ ΣΥΛΛΟΓΟΣ ΖΑΚΥΝΘΟΥ «ΟΥΓΟΣ ΦΩΣΚΟΛΟΣ»



ΠΟΛΙΤΙΣΤΙΚΟΣ ΣΥΛΛΟΓΟΣ ΖΑΚΥΝΘΟΥ  
«ΟΥΓΟΣ ΦΩΣΚΟΛΟΣ»

ΕΚΔΗΛΩΣΗ ΤΙΜΗΣ ΚΑΙ ΜΝΗΜΗΣ 
ΣΤΟΝ ΟΥΓΟ ΦΩΣΚΟΛΟ

ΠΡΑΚΤΙΚΑ ΗΜΕΡΙΔΑΣ
27 Αυγούστου 2010

ΧΟΡΗΓΟΣ: 
ΤΕΙ ΙΟΝΙΩΝ ΝΗΣΩΝ, ΤΜΗΜΑ ΠΡΟΣΤΑΣΙΑΣ ΚΑΙ ΣΥΝΤΗΡΗΣΗΣ 

ΠΟΛΙΤΙΣΤΙΚΗΣ ΚΛΗΡΟΝΟΜΙΑΣ



ΠΕΡΙΕΧΟΜΕΝΑ

Nίκος Λαλώτης,  
ΧΑΙΡΕΤΙΣΜΟΣ  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . σ . 5

Φανή Καζαντζή,  
Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ:  
Ο ΜΑΓΙΚΟΣ ΛΟΓΟΣ ΤΟΥ FOSCOLO   .  .  .  .  .  .  .  .  .  .  .  .  .  .  .  .  .  .  .  . σ . 7

Γεράσιμος Γ . Ζώρας,  
ΣΟΛΩΜΟΥ-FOSCOLO, ΠΟΙΗΤΙΚΟΣ ΔΙΑΛΟΓΟΣ  .  .  .  .  .  .  .  .  .  .  .  . σ . 23

Φίλιππος Δ . Δρακονταειδής,  
UGO FOSCOLO: Η ΕΠΟΧΗ  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . σ . 39



Αγαπητοί φίλοι καλησπέρα σας,

Ελάχιστοι υπάρχουμε από τα προπολεμικά χρόνια που ανεβοκατε-
βαίναμε στο ταπεινό σπιτάκι που γεννήθηκε και μεγάλωσε ο Νικό-
λαος-Ούγος Φώσκολος . Ξεφυλλίζαμε τα πολύτιμα βιβλία της Φωσκο-
λιανής Βιβλιοθήκης στον μοναδικό όροφο του σπιτιού και παίζαμε στο 
κατώι, με το πηγάδι και τη ξύλινη σκάλα . Έζησα το βομβαρδισμό της 
γειτονιάς του ποιητή στον πόλεμο και την καταστροφή του σπιτιού . 
Είναι λυπηρό που οι εκάστοτε τοπικές αρχές, που ανέλαβαν την τύχη 
της πόλης μας, δεν εξεπλήρωσαν εβδομήντα χρόνια τώρα το ιστορικό 
τους χρέος, να αποκαταστήσουν, δηλαδή, την οικία του ποιητή στην 
πραγματική της μορφή .

Στις αρχές του 2010, με μια ομάδα φίλων, ιδρύσαμε τον Σύλλογο 
«Ούγος Φώσκολος» με πρωταρχικό σκοπό την αποκατάσταση της 
οικίας του ποιητή, σύμφωνα με την αρχιτεκτονική μελέτη του Καθη-
γητή Διονύση Ζήβα .

Στα πλαίσια της προσπάθειας και κινητοποίησης του νεοσύστατου 
συλλόγου μας, αποφασίσαμε την πραγματοποίηση και της σημερινής 
εκδήλωσης στην οποία συμβάλλουν με την συμμετοχή τους εκλεκτοί 
ομιλητές, μέλη του συλλόγου μας . Πρόκειται για την κυρία Φανή Κα-
ζαντζή, αναπληρώτρια καθηγήτρια Συγκριτικής Φιλολογίας του Αρι-
στοτελείου Πανεπιστημίου Θεσσαλονίκης, τον κύριο Γεράσιμο Ζώρα, 
καθηγητή της Φιλοσοφικής Σχολής του Πανεπιστημίου Αθηνών, και 
τον κύριο Φίλιππο Δρακονταειδή, συγγραφέα .

Οφείλουμε να δηλώσουμε ότι περιμένουμε με ενδιαφέρον, την 
αντίδραση και ευαισθητοποίηση της νέας δημοτικής αρχής . 

Ένα μεγάλο ευχαριστώ στους εκλεκτούς ομιλητές μας και στη δική 
σας παρουσία .

Εύχομαι να έχω δύναμη και υγεία, ώστε σύντομα να σας ανακοι-
νώσω κάποια ευχάριστα νέα των προσπαθειών μας .

Νίκος Λαλώτης





ΦΑΝΗ ΚΑΖΑΝΤΖΗ 

Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ:  
Ο ΜΑΓΙΚΟΣ ΛΟΓΟΣ ΤΟΥ ΦΩΣΚΟΛΟΥ

Δανείζομαι τη γνωστή ρήση του Ιπποκράτη «Ο μεν βίος βραχύς, η 
δε τέχνη μακρά», όχι για να μιλήσω για την βραχύτητα του βίου 
του Φώσκολου, αλλά για την απεραντοσύνη της τέχνης του . Για την 
ακρίβεια, χρησιμοποιώ και εγώ το τέχνασμα του Φώσκολου, ο οποίος 
δανείζεται την ίδια ρήση για να απευθυνθεί στον εαυτό του, σε ένα 
σονέτο του που εκδίδει για πρώτη φορά στα 18021:

Τι κάθεσαι; Το στερνό χνάρι του αφήνει κιόλας ο αιώνας
κι από κει που του Χρόνου οι νόμοι έχουνε σπάσει
κατρακυλάει, στη νύχτα φέρνοντας δυο σου δεκαετίες
να τις τυλίξει ψυχρή λησμονιά . Κι αν ζωή 
τα σφάλματα είναι, η οργή, η αγωνία,
πάρα πολύ σ’ αυτά έχεις ξοδευτεί . Πιο καλά τώρα
να ζήσεις με έργα γνώσης, υπόδειγμα 
για κείνους που θα ’ρθούν . 
Δυστυχισμένος γιός, εραστής απελπισμένος, δίχως
πατρίδα, σκληρός προς όλους και στον εαυτό σου,
νέος στα χρόνια και με πρόσωπο αυλακωμένο .
Τι κάθεσαι; Σύντομη η ζωή – απέραντη η Τέχνη .2
σ’ όποιον δε δόθηκε να καταπιαστεί με έργα υψηλά,
τουλάχιστον τη φήμη ας τη ζητήσει σε λευτεριάς χαρτιά .3

�. Η πρώτη δημοσίευση στο: Nuovo Giornale dei letterati, IV [�802], σσ. ��6-��7. Σή-
μερα στο: Edizione Nazionale delle opere di Ugo Foscolo (Εθνική Έκδοση των έργων του 
Ούγου Φώσκολου), vol. I, Poesie e carmi, Le Monnier, Firenze, �985, σ. 98. 

2. Η αραίωση είναι δική μου.
�. Ο πρώτος στίχος του σονέτου είναι: «Che stai? già il secol l’ orma ultima lascia». Η 

πρόσφατη μετάφραση της Μαργαρίτας Δαλμάτη μέσα στο: «Συναντώντας τον Ούγο Φώ-
σκολο (�778-�827) �80 χρόνια από τον θάνατό του», περ. Επτανησιακά Φύλλα, τόμος ΚΖ ,́ 
�-4 [2007], σσ. 594-595.

7



ΦΑΝΗ ΚΑΖΑΝΤΖΗ

8

Από υφολογικής πλευράς, η ρήση του Ιπποκράτη αποτελεί εδώ ένα 
μοτίβο κλασικό, ενσωματωμένο μέσα σε ένα προρομαντικό, λυρικό 
ποίημα, ψυχογραφικό, ‘εις εαυτόν’ θα λέγαμε, ενός νέου μόλις εικο-
σαετούς . Όσο για το νεανικό σονέτο του ποιητή, είναι εντυπωσιακό το 
ότι συνοψίζει ήδη τις βασικές θεματικές ολόκληρης της κατοπινής του 
τέχνης: Ανέστιος, αφού έχει απομακρυνθεί για λόγους πολιτικούς από 
τη ‘θετή’ του πατρίδα, τη Βενετία, περιφέρεται, εξόριστος στην Ιταλία, 
γεμάτος προσωπικές απογοητεύσεις: ένας Γιάκοπο Όρτις, που όμως, 
αυτή τη φορά, βρίσκει το κουράγιο να αντισταθεί στις αντιξοότητες 
του βίου του και να προτρέψει τον εαυτό του, με έργα γνώσης και 
λευτεριάς χαρτιά, να γίνει υπόδειγμα για κείνους που θα ’ρθούν . Πέρα 
λοιπόν από την υφολογική επισήμανση, της απροσδόκητης σύζευξης 
κλασικού και ρομαντικού στοιχείου, ακόμα πιο ενδιαφέρον είναι το πώς 
η ιπποκράτεια ρήση λειτουργεί μέσα στη λυρική σύνθεση, συνοψίζο-
ντας τη βασική θεματική της, το πώς δηλαδή ερμηνεύει και σκιαγραφεί 
το ‘ανήσυχο’ πνεύμα του νεαρού ποιητή: ένα πνεύμα που συλλαμβάνει 
τη σημασία αυτού του πεπερασμένου βίου ως πηγή έμπνευσης για μια 
διαχρονική και ατέρμονη αναπαράστασή του μέσα από την τέχνη . 

Θα προσπαθήσω στη συνέχεια, να κάνω λίγο πιο συγκεκριμένες, 
αυτές τις ‘ανησυχίες’ του ποιητή .

Το ογκώδες έργο του Φώσκολου, όπως είναι σήμερα καταγραμ-
μένο περιλαμβάνει λυρικές συνθέσεις, τραγωδίες κλασικές, αλλά και 
πρώιμο ρομαντικό θέατρο, μεταφράσεις από κλασικούς, αλλά και 
από σύγχρονους ευρωπαίους πρωτοπόρους, κείμενα σατιρικά, φιλο-
λογικές μελέτες, δοκίμια κριτικά και αναλύσεις που εισάγουν μια νέα 
ιστορική μέθοδο έρευνας στην ιταλική γραμματεία, κείμενα πολιτικά 
και κοινωνιολογικά . Παράλληλα, το τεράστιο σώμα των επιστολών 
του -από τις πιο ωραίες αλληλογραφίες των ιταλικών γραμμάτων- 
καταγράφει και τεκμηριώνει, μέσα από την συλλογική ιστορία μιας 
εποχής, την ατομική ιστορία του πολυτάραχου βίου του και της πολύ-
πλευρης και πρωτοποριακής καλλιτεχνικής δημιουργίας του .� 

Κοντεύουν να συμπληρωθούν δυο αιώνες που η απήχηση και η 
πλούσια βιβλιογραφία συνεχίζουν αδιάλειπτα να ερμηνεύουν το φωσκο-

4. Το έργο του στην Edizione Nazionale delle opere di Ugo Foscolo, Le Monnier, Firenze 
�95�-�994, αριθμεί 2� τόμους. [Στο εξής θα αναφέρεται ως ΕΝ]. Από αυτούς οι 9 τόμοι της 
αλληλογραφίας (από και προς τον Φώσκολο), ξεπερνούν τις �000 επιστολές. Η έκδοσή τους 
δεν έχει ακόμα ολοκληρωθεί.



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

9

λικό έργο . Και η τέχνη εξακολουθεί να είναι μακρά, και απέραντη στην 
κυριολεξία . Μέσα από την πορεία του χρόνου και τις συνιστώσες του, 
νεότερες μελέτες συνεχίζουν να αποκωδικοποιούν και να ερμηνεύουν 
τις ‘ανησυχίες’ του ποιητή, από μια σκοπιά που γίνεται όλο και περισ-
σότερο πολυεδρική: καταγράφουν τις πρωτοπορίες του, ανακαλύπτουν 
τους πειραματισμούς του . Πειραματισμοί που παρακολουθούσαν, τόσο 
στο ποιητικό όσο και στο πεζογραφικό του έργο, τις μοντερνιστικές 
απόψεις της εποχής μέσα στον ευρύτερο ευρωπαϊκό ορίζοντα . Η τέχνη 
του συνεχώς διευρύνεται, τοποθετείται εκτός εθνικών συνόρων, αποκτά 
μια ευρωπαϊκή και διαχρονική καλλιτεχνική ταυτότητα .

Θα ξεκινήσω με κάποιες αναφορές στην διττή πολιτισμική του 
κουλτούρα, λόγω της καταγωγής του . Για μεγάλο διάστημα, δεν στά-
θηκε εύκολο στους Ιταλούς να δεχτούν πως αυτός ο κατοπινός πρω-
τεργάτης της εθνικής τους Παλιγγενεσίας προερχόταν από μια άλλη 
κουλτούρα . Σήμερα οι μελετητές του (ιταλοί και ξένοι) ερμηνεύουν 
το έργο του λαμβάνοντας υπόψη και την παράμετρο της διαπολιτι-
σμικής του ταυτότητας .5

Ο Φώσκολος έφυγε από τη Ζάκυνθο και εγκαταστάθηκε στην 
Ιταλία στα 1792, σε ηλικία περίπου 15 ετών, προφανώς για μια καλύ-
τερη μόρφωση και μια καλύτερη τύχη . Μπορεί η ηλικία του να φα-
ντάζει πολύ νεαρή, αλλά (όπως ο ίδιος δήλωνε) μετά από τρία χρόνια 
είχε ξεκινήσει ήδη να γράφει το θεατρικό του έργο Θυέστης .6 Πέντε 
χρόνια μετά την άφιξή του στη νέα του πατρίδα (σε ηλικία περίπου 
20 ετών) η τραγωδία του ανεβαίνει, με μεγάλη μάλιστα επιτυχία, στο 
περίφημο θέατρο Sant’Angelo της Βενετίας .7 Αυτό δείχνει την πρώιμη 

5. Βλ. ενδεικτικά: Α. Τripet, L’inquietude et la forme, Essai sur Ugo Foscolo, Lausanne 
�97�· G. Cambon, Ugo Foscolo-Poet in exile, University Press, Princeton, �980· Maria 
Antonietta Terzoli, «Scrittori italiani nati fuori d’Italia: il caso di Foscolo e di Ungaretti» στο: 
Con l’incantesimo della parola, Foscolo scrittore e critico, Edizioni di Storia e Letteratura, 
Roma, 2007, σσ. 2�9-24�.

6. Βλ. Επιστ. �0 (�0-�0-�795) προς Cesarotti, ΕΝ, Epistolario, vol. I [�970], σσ. �9-20.
7. Η πρώτη από τις �0 συνεχόμενες παραστάσεις πραγματοποιήθηκε στις 4-�-�797. Την 

ίδια χρονιά έγινε και η πρώτη και ουσιαστικά μοναδική έκδοση του έργου στον συλλογικό 
τόμο: Il teatro moderno applaudito ossia Raccolta di tragedie, commedie, drammi, farse che 
godono presentemente del più alto favore sui pubblici teatri, così italiani, come stranieri; 
corredata di Notizie storico-critiche e del giornale dei teatri di Venezia, vol. X, Venezia �797. 
Στα �808 το έργο ανέβηκε σε άλλες � παραστάσεις, στο θέατρο Carcano του Μιλάνου, στις 
5, 6 και 7 Αυγούστου.



ΦΑΝΗ ΚΑΖΑΝΤΖΗ

10

ωριμότητά του, ένα υπόβαθρο γνωσεολογικό και μια συνείδηση βι-
ωμάτων και πολιτισμικών παραδόσεων που είχαν ήδη καταγραφεί 
από την καθοριστική παιδική του ηλικία στην Ζάκυνθο, στοιχεία που 
ασφαλώς θα είχαν προκαθορίσει και τον χαρακτήρα του .

Ξέρουμε ότι η ιταλική κουλτούρα και έως ένα σημείο και η γλώσσα 
δεν του ήταν εντελώς ξένα, αφού προερχόταν από το χώρο της Επτα-
νήσου, με μια ανάλογη για την ηλικία του μόρφωση . Ωστόσο η προσαρ-
μογή του στα ιταλικά δεδομένα στάθηκε ιδιαίτερα δύσκολη, όπως ο 
ίδιος ανέφερε συχνά . Ήταν ένας έλληνας που έπρεπε να ‘κατακτήσει’, 
όπως λένε οι μελετητές του, την ιταλική γλώσσα και κουλτούρα, οι 
οποίες δεν του ήταν οικείες όσο σε έναν ιθαγενή .8 Σε επιστολή του, 
στα 1795, ζητά από τον φίλο του Gaetano Fornasini να του διορθώσει 
(σε κάποιο κείμενο που προφανώς του εσωκλείει) τα ορθογραφικά 
λάθη που δυστυχώς είναι πάρα πολλά .9 Λίγους μήνες αργότερα ζητά 
συμβουλές και διορθώσεις από τον αρχαιοελληνιστή καθηγητή του 
Melchiore Cesarotti: «θα ακούσω από εσάς τους κανόνες μιας γλώσσας 
που με μεγάλο κόπο έχω μελετήσει και που προς το παρόν τραυλίζω» 
(η λέξη τραυλίζω γραμμένη στα ελληνικά) .10 Ας μην ξεχνούμε εξάλλου 
και την επιπρόσθετη δυσκολία που είχε να αντιμετωπίσει, καθώς η 
γλώσσα της ποίησης στην Ιταλία, εκείνη την εποχή, ήταν φτιαχτή, και 
με αυστηρούς κανόνες, και ακόμα ότι η γλώσσα την οποία απαιτούσε 
η φύση της πεζογραφίας (μια γλώσσα περισσότερο απλουστευμένη και 
καθημερινή) ήταν ακόμα αδιαμόρφωτη για τον γραπτό πεζό λόγο .

Η νεοελληνική γλωσσική του ταυτότητα, μέσα από τις επιστολές 
του, αλλά και από το δημιουργικό έργο του, όπως είναι γνωστό, έχει 
επαρκώς καταγραφεί από χρόνια (η πιο ενδελεχής σχετική μελέτη 
είναι του F . Ρontani στα 196�) .11 Ζητούμενο παραμένει, ωστόσο, η 
ανθρωπολογική ανίχνευση της πρωτογενούς κουλτούρας του . Όσο για 
την ανατροφοδότηση αυτής της κουλτούρας θα πρέπει να αναλογι-
στούμε τη συνεχή επαφή του με τους ελληνικούς κύκλους στην Ιταλία 
και αργότερα στην Αγγλία, την αλληλογραφία του με τους συγγε-
νείς και άλλους έλληνες φίλους του . Και φυσικά ιδιαίτερη βαρύτητα 
πρέπει να είχε η πολύ στενή επικοινωνία με τη μητέρα του, μέχρι το 

 8. Βλ. ενδεικτικά: Dionisotti Carlo, Venezia e il noviziato di Foscolo. Appunti sui 
moderni: Foscolo, Leopardi, Manzoni e altri, Bologna, �988, σ. �8.

  9. Βλ. Επιστ. � (�4-5-�795), ΕΝ, Epistolario, vol. I (�970), σσ. 7-8.
�0. Βλ. Επιστ. �0 (�0-�0-�795), ΕΝ, Epistolario, vol. I (�970), σ. 20.
��. Βλ. Filippo Maria Pontani, Ugo Foscolo e il greco moderno, Italograeca, Roma �964.



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

11

θάνατό της στα 1817, όταν ο Φώσκολος ήταν πλέον σαράντα χρονών 
και έχει καταφύγει στην Αγγλία . 

Θα αναφέρω συμπληρωματικά δυο παραδείγματα, για κάποιες 
συνήθειες του Φώσκολου, σχεδόν ανεκδοτολογικού χαρακτήρα, που 
αποδίδονται στην παράμετρο των νεοελληνικών καταβολών του .

Σε μια επιστολή του προς τον Silvio Pellico (στα 1812)12 αλλά και 
σε μιαν άλλη προς τη φίλη του Quirina Magiotti (στα 1815)13 γράφει 
πως αυτοί τον ξέρουν πια καλά: κάθε φορά που του έρχεται μια κακή 
σκέψη, ένας φόβος, μια δυσκολία, ένας πειρασμός, σαν ξόρκι, ως μέσο 
αποτροπιαστικό, μουρμουρίζει συνεχώς στίχους από την Αγία Γραφή ή 
από κάποια λαϊκά στιχάκια . Τη συνήθειά του αυτή την έχει καταγράψει 
και μέσα στο λογοτεχνικό του έργο: Στο περίφημο μυθιστόρημά του Οι 
τελευταίες επιστολές του Ιακώβου Όρτις, η μητέρα του ήρωα αντιδρά 
με τον ίδιο τρόπο, προκειμένου να ξορκίσει τους φόβους της .1�

Η δεύτερη περίπτωση καταχωρείται στη παλιά, γνωστή βιογρα-
φική μελέτη των Antona-Traversi και Ottolini15: δεν αναφέρεται πια 
στα νεανικά του χρόνια στη Ιταλία, αλλά στα υστερνά της Αγγλίας . 
Του Φώσκολου του άρεζε, γράφουν οι βιογράφοι του, να κρεμάει 
λεμόνια και πορτοκάλια στα δέντρα της αυλής του εξοχικού σπιτιού 
του . Ο φίλος του Scalvini εξηγούσε στον Tommaseo, «για να τα κάνει 
να φαίνονται σαν τα ελληνικά οπωροφόρα δέντρα, μέσα στο βρετα-
νικό κλίμα», και το γεγονός σχολιαζόταν τουλάχιστον ως ιδιορρυθμία 
του ποιητή . Θα μπορούσαμε να σταθούμε μοναχά στην νοσταλγία του 
για το τοπίο των παιδικών του χρόνων .

Στην Ιταλία, ο Φώσκολος πέρασε το μεγαλύτερο μέρος της ζωής 
του-περίπου είκοσι τέσσερα χρόνια . Εκεί ανδρώθηκε και διαμορφώ-
θηκε ως προσωπικότητα και ως καλλιτέχνης . Στη συνέχεια, αυτοεξό-
ριστος, έζησε τα τελευταία έντεκα χρόνια της ζωής του και της πνευ-
ματικής ωρίμανσής του στην Αγγλία . Σε όλες αυτές τις ανατροπές 
του βίου του, το ανήσυχο πνεύμα του δεν περιορίστηκε ποτέ μέσα 

�2. Βλ. Επιστ. �2�2 (4-�0-�8�2) προς τον Silvio Pellico, ΕΝ, Epistolario, vol. IV(�954), 
σ. �67.

��. Βλ. Επιστ. �775 (6-�2-�8�5) προς την Quirina Mocenni Magiotti, ΕΝ, Epistolario, 
vol. VI �966), σ. ���.

�4. Η επήμανση είναι της A. M. Terzoli στο: Scrittori italiani nati fuori d’Italia, ό.π. σ. 
224.

�5. Βλ. Antona-Traversi e Ottolini, Ugo Foscolo, IV, «L’esilio (�8�6-�827)», Milano �927, 
σ. 2�0.



ΦΑΝΗ ΚΑΖΑΝΤΖΗ

12

σε στενά γεωπολιτισμικά, πολιτικά και καλλιτεχνικά όρια . Από πολύ 
νωρίς τον διέκρινε μια διευρυμένη ευρωπαϊκή ματιά και σύλληψη 
των πραγμάτων . Αυτό ήταν απόρροια της εποχή του, αλλά προέ-
κυψε και σε συνδυασμό με την εν γένει ψυχοσύνθεση και φιλοσοφία 
του: τις κοινωνικοπολιτικές του αντιλήψεις περί ελευθερίας της συ-
νείδησης και του ατόμου, περί κοινωνικής ισονομίας, περί πολιτικής 
ανεξαρτησίας . Αντιλήψεις που υπήρξαν πάντα σταθερές και για τις 
οποίες δεν σταμάτησε να αγωνίζεται . Για την κοινωνικοπολιτική του 
φιλοσοφία και τις ρίζες της χαρακτηριστική είναι η κατάθεσή του, 
στα 181�: σε επιστολή του προς τη φίλη του, κοντέσα d’Albany και 
προς τον γάλλο ζωγράφο και φίλο του Fabre, ο οποίος μελετούσε το 
χαρακτήρα του συγγραφέα προκειμένου να φιλοτεχνήσει το πορ-
τρέτο του, ο Φώσκολος έγραφε: «Γεννήθηκα στην Ελλάδα, σε χώρα 
δημοκρατική, από πατέρα που κυνηγήθηκε για τις ιδέες του ενάντια 
στην ολιγαρχία, και από μητέρα ελληνίδα [ . . .]»16: μέσα στο τεταμένο 
κλίμα των ευρωπαϊκών απελευθερωτικών αγώνων, αυτός που αυτο-
προσδιοριζόταν Liber Uomo (Ελεύθερος Άνθρωπος), αιτιολογούσε τον 
αδιάλλακτο χαρακτήρα του και ως κληρονομιά μιας αδιάλειπτης συ-
νέχειας των δημοκρατικών αρχών στον τόπο της καταγωγής του .

Για την πολύ πρώιμη ευρωπαϊκή ματιά του στις λογοτεχνικές 
επιλογές του, ματιά άλλοτε θετική και άλλοτε απορριπτική, άκρως 
ενδεικτικός είναι και ο Πίνακας Σπουδών του τον οποίο καταρτίζει 
στα 1796, μόλις 18 χρονών . Εκεί, δίπλα στα μεγάλα ονόματα της 
αρχαίας ελληνικής και λατινικής γραμματείας αλλά και των ιταλών 
κλασικών, απαριθμεί μια ευρεία γκάμα από, σύγχρονούς του κυρίως, 
ευρωπαίους ποιητές: Milton, Gray, Young, Thompson, Gessner, Haller, 
Klopstoch, Goethe, Ossian . Από το χώρο του νεοφανούς, στον ευρω-
παϊκό χώρο, είδους του μυθιστορήματος καταχωρεί τους συγγραφείς: 
Jean Jacque Rousseau, Cervantes, Richardson, Arnaud, Goethe .17 Εδώ ας 
προστεθεί και η εντελώς ιδιαίτερη σχέση του με το έργο του πρωτο-
πόρου Laurence Sterne .18 Λίγα χρόνια αργότερα, αυτός ο κατάλογος 

�6. Βλ. Επιστ. αρ. �495 (2�-5-�8�4) προς την contessa d’Albany και τον F.S.Fabre, EN, 
Epistolario, vol. V(�956), σ. ��7.

�7. Ο Πίνακας Σπουδών ( Piano di studi) στο: EN, vol. VI (�972), Scritti Letterari e 
politici dal 1796 al 1808, σ. 5.

�8. Για τη σχέση του με το έργο του L. Sterne, βλ ενδεικτικά: A. Momigliano, «Foscolo 
e Sterne» στο: Studi di poesia, Laterza, Bari �9�8· Mario Fubini, Ortis e Didimo, Feltrinelli, 
Milano �96�· P.Fasano, Stratigrafie foscoliane, Bulzoni, Roma �974· C. Varese, «Linguagio 
sterniano e linguagio foscoliano», στο: Foscolο, sternismo, tempo e persona, Longo, Ravenna 



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

13

συμπληρώνεται, κατά έναν πρωτότυπο, μάλιστα, τρόπο: μέσα στο 
μυθιστόρημά του Οι Τελευταίες επιστολές του Ιακώβου Όρτις, βάζει 
τους πρωταγωνιστές να συζητούν πάνω σε τίτλους έργων, που προ-
φανώς αντιπροσωπεύουν επιλογές και του ίδιου του συγγραφέα: Τα 
ταξίδια του Γκιούλιβερ του Swift, Ο ναός της Κνίδου του Montesquieu, 
Το ταξίδι του νέου Ανάχαρση, του Barthelemy, Παύλος και Βιργινία 
του Bernardin de Saint- Pierre, Κλαρίσσα του Richardson .19

Θα ξαναγυρίσω όμως στον τίτλο της ομιλίας μου και θα σταθώ 
στα δύο πιο ενδεικτικά, για τα θέματα που θέλω να θίξω, κείμενα 
του ποιητή, τους Τάφους και τις Χάριτες . Αυτά τα δύο κείμενα 
εφαρμόζουν τους καινοτόμους ‘στόχους’ που ο Φώσκολος έφερε στην 
λυρική ποίηση, στοιχειοθετώντας τη συνύπαρξη κλασικισμού και ρο-
μαντισμού . Συγχρόνως διαπραγματεύονται την αιώνια -και λυτρω-
τική- αξία του λόγου υιοθετώντας την ως βασική θεματική με τις 
αισθητικές και μεταφυσικές της προεκτάσεις .

Τη στιγμή που ξεσπά η διαμάχη ανάμεσα στους κλασικούς και 
τους ρομαντικούς στην Ιταλία, όπως και στην υπόλοιπη Ευρώπη, ο 
Φώσκολος έχει ήδη καταθέσει τα διαπιστευτήριά του, έχει καταθέσει 
δηλαδή το σημαντικότερο μέρος του έργου του, σύμφωνα με το οποίο 
τον διεκδικούσε και ο χώρος των κλασικιστών και ο χώρος των ρο-
μαντικών . Αναγνωρίζεται ως ο κατεξοχήν κλασικιστής ποιητής των 
ιταλικών γραμμάτων (με το επικολυρικό ποίημα των Τάφων), αλλά 
την ίδια στιγμή είναι και ο πρωτεργάτης της ρομαντικής, πατριω-
τικής ποίησης (με το ίδιο έργο του) . Έχει καταθέσει τα ρομαντικά του 
σονέτα και είναι ο εισαγωγέας, στον ιταλικό χώρο, του νέου λογοτε-
χνικού είδους, του ρομαντικού επιστολικού μυθιστορήματος (με τον 
Όρτις) . Προς τον κύκλο του περιοδικού Conciliatore, βήμα της ιταλικής 
ρομαντικής κίνησης, δήλωνε την αντίθεσή του με το ‘στείρο’ έργο των 
κλασικιστών, αλλά συγχρόνως κρατούσε και απόσταση από τους ρο-
μαντικούς συνοδοιπόρους του, οι οποίοι απέρριπταν τον κλασικισμό 
εξολοκλήρου . Διευκρίνιζε, πως δεν σκόπευε να αποκηρύξει τον ‘πα-
ραγωγικό’ κλασικισμό, σύμφωνα με τις προτεινόμενες από τον ίδιο 

�982. Από την ελληνική βιβλιογραφία: Ήβη Καζαντζή, «Ο κληρικός Yorick και ο Δίδυμος 
συνοδοιπόρος του: ο Foscolo μεταφραστής του Sterne», στον τόμο: Συναντώντας τον Ούγο 
Φώσκολο (1778-1827), 180 χρόνια από τον θάνατό του, περ. Επτανησιακά Φύλλα, �-4 [2007], 
σσ. 6�5-642.

�9. Μέσα στην α΄ έκδοση (�798) του μυθιστορήματος Ultime lettere di Jacopo Ortis, EN, 
vol. IV (�955), σσ. 70-7�.



ΦΑΝΗ ΚΑΖΑΝΤΖΗ

1�

παραμέτρους, όπως θα δούμε πιο κάτω . Ας σημειωθεί πάντως πως 
αυτή η διαμάχη των δυο παρατάξεων, η Ευνουχομαχία, όπως ο ίδιος 
την αποκαλούσε χαρακτηριστικά, είχε τις αιτίες της και σε πολιτικές 
επιλογές των διανοουμένων της Ιταλίας, στη στάση τους απέναντι 
στις ξένες κυβερνητικές αρχές . Θέσεις που ο Φώσκολος δεν έπαυε να 
στηλιτεύει, με αποτέλεσμα να αναγκαστεί να πάρει αυτοεξόριστος 
το δρόμο για τη φιλελεύθερη χώρα των Άγγλων .20 Από τα χρόνια της 
Αγγλίας παραθέτω και μια επισήμανσή του, ανεκδοτολογικού και 
πάλι χαρακτήρα, καθώς προσπαθούσε να τεκμηριώσει χαριτολογώ-
ντας τη ρομαντική του φύση . Μέσα στο έργο του Γράμματα από την 
Αγγλία, γράφει (αποδίδοντας τα λόγια του σε τρίτον): «Με δυο λόγια 
θα έλεγα πως η φύση όταν έφτιαξε αυτό το πλάσμα είχε κατά νου το 
όνομα που αυτό θα έφερε: φως fos σημαίνει luce (φως) και χόλος colos 
σημαίνει bile (χολή) [ . . .] και το φως και η χολή συγκεντρωμένα σε με-
γάλη δόση δίνουν ενέργεια στα γραπτά και τόλμη στις πράξεις». Στη 
συνέχεια εξηγεί πως οι αρχαίοι εντόπιζαν στη χολή την splendida bilis, 
την πηγή της υψηλής ποίησης (Οράτιος), τη γεννήτρα των μεγάλων 
παθών, αλλά και του έρωτα (Ανακρέων)21: Πέρα από το παιχνίδι της 
‘ελληνικής’ παρετυμολογίας του ιταλικού ονόματός του, ας προσεχτεί 
ο πιθανός υπαινιγμός του στο προρομαντικό γερμανικό κίνημα Sturm 
und Drang (Θύελλα και ορμή), αλλά και η ερμηνεία της ρομαντικής 
φύσης του μέσα από τις κλασικές πηγές .

Πώς όμως ο Φώσκολος αντιλαμβανόταν τη συνύπαρξη κλασικισμού 
και ρομαντισμού; Μια πρώτη θεωρητική προγραμματική δήλωσή του 
αποτελεί η σημείωση με την οποία εισάγει τις παραπομπές του στο 
κείμενο των Τάφων (στα 1807): «Δανείστηκα αυτό το είδος της ποί-
ησης από τους Έλληνες οι οποίοι αποκόμιζαν από τις αρχαίες παρα-
δόσεις τα ηθικά και πολιτικά διδάγματα για να τα παρουσιάσουν όχι 
στη λογική των αναγνωστών αλλά στη φαντασία και την καρδιά. [ . . .] 
θα γράψω τις παρακάτω σημειώσεις προκειμένου να καταδείξω τους 
υπαινιγμούς στα σύγχρονα γεγονότα [ . . .]» . 

Το πιο ενδιαφέρον, όμως, θεωρητικό κείμενο του Φώσκολου, πάνω 

20. Για τη διαμάχη στον κύκλο του περιοδικού, ενδεικτική η μακρά επιστολή του Φώ-
σκολου προς τον Silvio Pellico: αρ. 2�0� (�0-9-�8�8), σσ. 28�-�95. 

2�. Τα Γράμματα από την Αγγλία, μια πρωτότυπη σύνθεση με ανάμειξη λογοτεχνικών ει-
δών (επιστολή, αφήγηση, δοκίμιο, μετάφραση) που όμως έμεινε αποσπασματική, και αμορ-
φοποίητη. ΕΝ, vol V(1951), Prose varie d’ arte, σ. �77.



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

15

σ’ αυτό το θέμα, είναι οι διευκρινιστικοί προγραμματικοί του στόχοι 
(Ποιητική αιτία και Αρχιτεκτονική του Ύμνου) που βρέθηκαν στα κα-
τάλοιπά του και που προφανώς προορίζονταν να συνοδέψουν την 
έκδοση των Χαρίτων .22 Ακολουθώντας την τύχη της λυρικής σύνθεσης, 
οι ‘στόχοι’ παρέμειναν ημιτελείς, αποσπασματικοί και ανέκδοτοι . Η 
καταγραφή τους πρέπει να χρονολογηθεί στη διετία 1812-13, όταν ο 
Φώσκολος είχε ξεκινήσει να γράφει τις Χάριτες. Ωστόσο η εφαρμογή 
τους είναι φανερή από πολύ νωρίς στο σύνολο του έργου του και 
ιδιαίτερα στη λυρική σύνθεση των Τάφων, στα 1807 . Συνοπτικά η 
Ποιητική αιτία αναφέρεται στα εξής:

Ο Φώσκολος προτείνει την επαναφορά της λυρικής ποίησης23 στις 
πηγές της, στον βασικό σκοπό της, που είναι η τέρψη σε συνδυασμό 
με την διδακτική (το τερπνόν μετά του ωφελίμου) . Για τον λόγο αυτό 
προτείνει έναν τριπλό συνδυασμό ποίησης: διδακτικής, λυρικής και 
επικής . Ο διδακτικός χαρακτήρας αφορά στη θεματική (την ονομάζει 
Βάση), ο λυρικός και επικός αφορά στο ΄Υφος .

Σπεύδει πάντως να εξηγήσει πως αυτόν τον προτεινόμενο νεωτε-
ρισμό του, τον δανείζεται από τους αρχαίους και πιο συγκεκριμένα 
από τους μυστικιστικούς, ορφικούς ύμνους που αποδίδονται στον 
Όμηρο, από τον Καλλίμαχο, την αφηγηματική ποίηση του Πίνδαρου, 
τον Κάτουλλο, τον Λουκρήτιο . Σημειώνει πως από τους αρχαίους δα-
νείζεται το ύφος και το πνεύμα της γλώσσας προσαρμόζοντάς τα 
στους ιταλικούς στίχους και στο τοσκανικό ιδίωμα .

Απορρίπτει τη φιλοσοφική ποίηση που καταγράφει σκέψεις, δύ-
σληπτες έννοιες και ηθικές διδαχές που εξαγγέλλονται με λαμπρές 
τεχνικές . Κατ’επέκταση απορρίπτει και αυτές τις τεχνικές (ποιητικές 
εκφράσεις, φωνητικά ευρήματα, ομοιοκαταληξίες, στροφές) . Αυτές οι 
τεχνικές δεν είναι ικανές, διατείνεται, να διεγείρουν τον ενθουσιασμό . 

Ας σημειωθεί πως ο Φώσκολος εφαρμόζοντας αυτήν την πρότασή 
του, γράφει και τις δυο επικο-λυρικές-διδακτικές συνθέσεις του, τους 
Τάφους και τις Χάριτες, σε εντεκασύλλαβους στίχους χωρίς ομοιο-
καταληξία (sciolti), υιοθετώντας, ουσιαστικά, στο νέο αυτό είδος της 
λυρικής ποίησης, τη μετρική της ιταλικής δραματικής ποίησης .

Το προτεινόμενο είδος της λυρικής ποίησης είναι το μόνο ικανό να 
διεγείρει συναισθήματα που οδηγούν στην ομορφιά και την ηθική . 

22. Σήμερα καταχωρούνται στο: EN, vol I (1985), Poesie e carmi , σσ. 947-980.
2�. Με τον όρο λυρική ποίηση είναι φανερό πως υπονοεί την επική (πατριωτική/αγωνι-

στική) ποίηση.



ΦΑΝΗ ΚΑΖΑΝΤΖΗ

16

Και αυτό γιατί τα συναισθήματα μόνο με τη λάμψη και την αρμονία 
των εικόνων, των αλληγοριών, της μουσικής και του ρυθμού εισχωρούν 
στο χώρο της φαντασίας . Η φαντασία, με τη σειρά της, κάνει τον νου 
να δεχτεί τα συναισθήματα αυτά εύκολα, ευχάριστα και με διάρκεια . 
Η αίσθηση και η φαντασία πρέπει να προηγούνται της λογικής .

Η ποίηση (όπως και η μουσική και σε αντιδιαστολή με τις άλλες 
εικαστικές τέχνες και την αρχιτεκτονική, που περιορίζονται από το 
μάτι, το βλέμμα), έχει το προνόμιο να χειρίζεται ένα υλικό (θέματα) 
που ο χρόνος και οι περιστάσεις έχουν πολύ απομακρύνει μεταξύ 
τους . Γιατί «η ποίηση», όπως λέει χαρακτηριστικά, «ενώνει τη γένεση 
του κόσμου με το παρόν και με το τελικό Χάος της καταστροφής 
του» . Η λυρική σύνθεση πρέπει, λοιπόν, να αποτελείται από μια πλη-
θώρα θεμάτων (εικόνων) . Από τη μια μεριά, ο καταμερισμός και η 
εναλλασσόμενη παράταξη των θεμάτων δημιουργεί ένα αναπάντεχο 
και ευχάριστο chiaroscuro (χρησιμοποιεί τον ζωγραφικό όρο), και από 
την άλλη, η τελική συναρμολόγησή τους οδηγεί στην αρμονία . Το υλικό 
της ποίησης (τα θέματα) που παρουσιάζονται ως εικόνες οδηγούν 
από το φυσικό (το πραγματικό) στο θαυμαστό (το μεταφυσικό) . 

Τέλος οι αισθητικές προτάσεις του Φώσκολου ερευνούν και τους 
δίαυλους της διακαλλιτεχνικής δημιουργίας: εκτιμά ότι το ποιητικό 
κείμενο πρέπει να γίνεται κίνητρο για νέες καλλιτεχνικές δημιουρ-
γίες μέσα από άλλους τομείς της τέχνης και αντίστροφα . Ως παρά-
δειγμα φέρνει το άγαλμα του Δία που ο Φειδίας εμπνεύστηκε από 3 
στίχους του Ομήρου, ή έργα του Μιχαήλ Αγγέλου εμπνευσμένα από 
τον Δάντη, κλπ . Αλλά και ο ίδιος είχε δηλώσει πως εμπνεύστηκε τις 
Χάριτες από το άγαλμα της Αφροδίτης του Canova . Και είναι γνωστό 
πως το κείμενο των Χαρίτων έδωσε το έναυσμα στον γλύπτη να φιλο-
τεχνήσει το σύμπλεγμα με τις Χάριτες . Στη συνέχεια, όπως θα δούμε 
παρακάτω, το φωσκολικό κείμενο αποτέλεσε, με τη σειρά του, τον 
κριτικό σχολιασμό αυτής της εικαστικής απεικόνισης .

Ας σημειωθεί πως οι προτάσεις του Φώσκολου εντάσσονται στους 
προβληματισμούς που είχαν αναδυθεί στον ευρωπαϊκό χώρο, μέσα 
στο ρομαντικό κλίμα και ειδικότερα με την εμφάνιση της πατριωτικής 
/ αγωνιστικής ποίησης . Είναι γνωστό πως από τους προβληματισμούς 
αυτούς δεν έμεινε άμοιρη και η ελληνική διανόηση της εποχής . Στο 
ίδιο σκεπτικό εντάσσονται και οι μετρικές προτάσεις του Κάλβου 
στην «Επισημείωση» της Λύρας .2�

24. Ο Κάλβος στα χρόνια της συγγραφής των Χαρίτων (�8�2-�8��) αλλά και αργότε-



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

17

Οι προτεινόμενοι νεωτερισμοί της Ποιητικής αιτίας έχουν την εφαρ-
μογή τους στη σύνθεση των Τάφων. Εφαρμογή αναδρομική –όπως 
ειπώθηκε– σε σχέση με την καταγραφή τους .25 

Στο ποίημα, μια πολύ πυκνή σε εικόνες λυρική σύνθεση, ο ανα-
γνώστης καλείται να κάνει μια φανταστική περιήγηση που συνδέει 
πολύ απομακρυσμένους μεταξύ τους τόπους και χρόνους, και κα-
ταλήγει με μια κατάβαση στον Άδη . Μέσα από την απαρίθμηση των 
ενδόξων τάφων παρακολουθούμε τελικά ολόκληρη την ιστορία της 
ανθρωπότητας . Την ιστορία μιας αέναης πάλης, όπου νικητές και 
νικημένοι εναλλάσσονται συνεχώς, για να υποκύψουν όλοι τελικά 
στον αναπόφευκτο νόμο του αφανισμού που επιτάσσει η ανθρώπινη 
μοίρα . Οι εικόνες από τη μάχη του Μαραθώνα, στους αρχαίους ιστο-
ρικούς χρόνους, και πιο παλαιά ακόμη, οι εικόνες από τον πόλεμο 
της Τροίας, στην εποχή του μύθου, ή ακόμα η μοίρα του ηττημένου 
Έκτορα, προβάλλουν ηθικά και πατριωτικά διδάγματα που συνδι-
αλέγονται με νέα πρόσφατα γεγονότα . Απεικονίζονται σύγχρονες 
συγκρούσεις, όπως η πρόσφατη τότε ναυμαχία του Τραφάλγκαρ, και 
γίνεται αναφορά στη μοίρα του ναυάρχου Νέλσονα, που αμέσως μετά 
την λαμπρή νίκη του θα ηττηθεί από το θάνατο . Από τους τάφους 
και τα σύγχρονα μαυσωλεία που διασώζουν τη μνήμη των μεγάλων 
ανδρών, ο Φώσκολος προβάλλει το περίφημο Πάνθεο της Φλωρεντίας, 
από όπου οι σύγχρονοι Ιταλοί καλούνται να αντλήσουν τους οιωνούς 
για τα νέα απελευθερωτικά κινήματα .

Οι πολλαπλές θεματικές του ποιήματος θα εναρμονιστούν μεταξύ 
τους με τις ηθικές διδαχές τους και τελικά θα συγκλίνουν στο βασικό 
θέμα: μετά από μια προαγγελία στους πρώτους στίχους του ποιή-
ματος, ο ποιητής επανέρχεται προς το τέλος του έργου, και διαπραγ-
ματεύεται ως θέμα, την ίδια την λυρική ποίηση, τον μαγικό λόγο . 
΄Ετσι η ποίηση (ως θεματική) θα αποτελέσει την τελική κορύφωση 
της σύνθεσης . Ο χρόνος (ως μια γιγαντιαία μορφή) με τις τεράστιες 

ρα (Ιούνιος του �8�6-αρχές του �8�7) εργαζόταν και «μαθήτευε» στον Φώσκολο ως γραμ-
ματέας του. Ορισμένα μάλιστα από τα χειρόγραφα αποσπάσματα των Ύμνων, τα οποία 
κατείχε, τα δημοσίευσε στα �846 στην Κέρκυρα στο περιοδικό Giornale di Legislazione, 
Giurisprudenza, Letteratura, ecc Anno Ι, vol. ΙΙ, σσ. 248-26�. Οι κλασικότροπες μετωνυμι-
κές εικόνες των Ωδών του Κάλβου, η παρατακτική και εναλλακτική τοποθέτησή τους με τις 
σύγχρονες εικόνες, και ο τελικός επιδιωκόμενος συνδυασμός τους σε ένα αρμονικό σύνολο 
είναι τρόποι που παραπέμπουν στους ‘προγραμματικούς στόχους’ του Φώσκολου.

25. Η πρώτη έκδοση: Dei Sepolcri carme di Ugo Foscolo, Nicolo Bettoni, Brescia �807. 
Σήμερα στο: EN, vol. I (1985), Poesie e carmi, σσ. �6-6�, �20-�5�.



ΦΑΝΗ ΚΑΖΑΝΤΖΗ

18

φτερούγες του θα έρθει και θα «σαρώσει ακόμα και τα ερείπια» .26 
Μπροστά στο εφιαλτικό αυτό σκηνικό ο ποιητής θα φανερώσει στους 
αναγνώστες του το μοναδικό αντίδοτο: είναι η ποίηση, η «αρμονία 
που νικά τη σιωπή χιλιάδων αιώνων»,27 είναι η φωνή του Ομήρου, που 
αντηχεί μέσα στις σπηλιές και στα ερείπια της Τροίας . Ο μαγικός του 
λόγος, η παγκοσμίως γνωστή ποίηση αυτού του ιερού προφήτη, είναι 
η μόνη δύναμη που θα «διαιωνίζει» εσαεί τα γεγονότα, «σε κάθε 
τόπο που τον αγκαλιάζει ο πατέρας Ωκεανός».28

Η σύνθεση των Τάφων εκθειάστηκε αρχικά ως το πλέον κλασι-
κιστικό και ως το μοναδικό πινδαρικό ποίημα της Ιταλίας, για τις 
πυκνές εικόνες του από την αρχαιότητα και για το υψηλό του ύφος . 
Ωστόσο είναι φανερό πως υπήρξε προϊόν της εποχής του, καθώς τα 
ηθικά και πατριωτικά διδάγματα που πρότεινε, ανακαλούν τη ρομα-
ντική αντίληψη της εποχής . Το ποίημα έγινε το μοντέλο της πατριω-
τικής ποίησης για τους Ιταλούς στα πρώτα κινήματα της εθνικής τους 
Παλιγγενεσίας . Ο Κρότσε, από τους πιο έγκριτους ιταλούς κριτικούς 
των αρχών του 20ού αι ., δήλωνε πως το ποίημα των Τάφων ήταν 
αυτό που «ξύπνησε την πατριωτική συνείδηση των Ιταλών» .29 Ακόμα, 
από το ρομαντικό κλίμα της σύνθεσης δεν περνούν απαρατήρητα: 
το στοιχείο της φανταστικής περιπλάνησης, η ντετερμινιστική μοίρα 
της ανθρωπότητας και η σιωπή των αιώνων καθώς πλανάται πάνω σε 
ένα ζοφερό τοπίο ερήμωσης . Κοντά σ’ αυτά μια ακόμα πρωτοπορία 
της σύνθεσης: ότι έκανε το άνοιγμα της ιταλικής γραμματείας στο 
ρομαντικό νεοτερικό είδος της ταφικής ποίησης, που άκμαζε στην 
ευρωπαϊκή λογοτεχνία στις αρχές του 19ου αιώνα .30 

Ο ρόλος της ποίησης αλλά και γενικότερα της τέχνης επανέρχεται 
στην κορυφαία κλασικιστική, λυρική σύνθεση του Φώσκολου, τις Χά-
ριτες. Η συγγραφή τους ξεκίνησε, όπως ήδη ειπώθηκε, στη διετία 
1812-13, όταν ο Φώσκολος βρισκόταν στη Φλωρεντία, σε ένα διάλειμμα 
από τις στρατιωτικές και πολιτικές του ενασχολήσεις . Δέκα χρόνια 

26. Βλ. Dei Sepolcri, στίχοι 2��-2�2: «Il tempo con sue fredde ale vi spazza/ Fin le 
rovine, […]» .

27. Βλ. ό.π., στίχοι 2��-2�4: «[…] e l’armonia/ Vince di mille secoli il silenzio». 
28. Βλ. ό.π., στίχοι 288, 290-29�: «[…] Il sacro vate,/ […] eternerà per quante /abbraccia 

terre il gran padre Oceàno». 
29. Βλ. Β. Croce, Poesia e non poesia, Bari �92�.
�0. Βλ. B. Zumbini, «La poesia sepolcrale straniera e italiana e I Sepolcri», στο: Studi di 

Letteratura Italiana, Firenze �994.



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

19

αργότερα στα 1822, στην Αγγλία, ο ποιητής ξαναδουλεύει τη λυρική 
του σύνθεση και δημοσιεύει ένα μικρό μόνο αριθμό αποσπασμάτων 
(18� στίχοι από ένα προβλεπόμενο σύνολο ίσως χιλίων στίχων) .31 

Όπως συνέβη με τους Τάφους, έτσι και εδώ, ο ύμνος των Χαρίτων 
είχε ως έναυσμα τη συγκεκριμένη χρονική στιγμή, κατά την οποία 
άρχισε να γράφεται . Αποκρυσταλλώνουν την προσωπική ανησυχία 
του ποιητή, αλλά και τη γενική αναταραχή, την έντονη κοινωνική και 
πολιτική απογοήτευση, την αναδίπλωση των ιδεών μπροστά στην απο-
τυχία και το αδιέξοδο που δοκιμάζουν ήδη τα πρώτα ευρωπαϊκά απε-
λευθερωτικά κινήματα: αυτό ακριβώς δηλώνουν οι στίχοι του ποιητή 
στο προοίμιο της σύνθεσής του: «για να πετάξει ξάφνου το τραγούδι 
μου, να ευθυμήσει την Ιταλία που καταθλίβεται από τα ξένα βασιλικά 
μίση» .32 Αυτή τη φορά τα διδάγματα, που θα διαμορφωθούν μέσα από 
μια σειρά μυθολογικών και ιστορικών εικόνων, θα οδηγήσουν τον ανα-
γνώστη στους χώρους της μεταφυσικής . Ο ποιητής θα οραματιστεί και 
θα προτείνει έναν κόσμο παραδεισένιο, μια ευδαιμονία συμπαντική, 
μέσα από την αρμονία των αισθημάτων και της τέχνης . Η Παγκόσμια 
αρμονία, δήλωνε, είναι έμφυτη στη φύση του ανθρώπου . Πρόταση 
υπεραισιόδοξη ή μήπως και με κάποια υποφώσκουσα υποψία ουτο-
πίας; Αυτό θα το ακούσουμε σε λίγο από τον ίδιο . Και μήπως αυτή η 
υποψία έπαιξε το ρόλο της και στην μη ολοκλήρωση του έργου;

Σχετικά με την «Αρχιτεκτονική του Ύμνου», οι χειρόγραφες ση-
μειώσεις του ποιητή, για τις οποίες έγινε πριν λόγος, περιγράφουν 
το αλληγορικό (και μυστικιστικό) τριμερές σύστημα πάνω στο οποίο 
στηρίζεται το έργο . Σύμφωνα με μια μυθολογική εκδοχή, την οποία 
ακολουθεί ο Φώσκολος, η Αφροδίτη αναδύθηκε από τη θάλασσα των 
Κυθήρων μαζί με τις τρεις θεότητες και κόρες της, τις Χάριτες, με 
σκοπό να τις οδηγήσει και να τις εγκαταστήσει πάνω στη γη . Αυτές 
θα μεσολαβήσουν και θα μεταφέρουν, από τον ουρανό στη γη, το 
ύψιστο θείο δώρο, την Παγκόσμια αρμονία . Οι τρεις Χάριτες, στις 
οποίες αφιερώνεται ο Ύμνος, αντιπροσώπευαν στην αρχαιότητα την 
τέλεια τριπλή ομορφιά: την φυσική, την ηθική και την διανοητική, 
που εμφανίζονται πάντα σε ένα αξεχώριστο σύμπλεγμα . Ο Ύμνος των 

��. Όλα τα σχετικά με την ανέκδοτη σύνθεση των Χαρίτων στο: EN, vol.I, (1985), Poesie 
e carmi, σσ. �59-�288.

�2. Βλ. Le Grazie, Ύμνος Πρώτος, στ. 6-8. Η μετάφραση στο: Ούγου Φωσκόλου Οι Χά-
ριτες, μετάφραση Μαριέττας Μινώτου το γένος Γιαννοπούλου με εισαγωγή και σχόλια από 
την ίδια, Ζηκάκης, Αθήνα �927, σ. 68.



ΦΑΝΗ ΚΑΖΑΝΤΖΗ

20

Χαρίτων επιμερίζεται σε τρεις ύμνους, που τιτλοφορούνται Αφρο-
δίτη, Εστία, Αθηνά, θεές που ερμηνεύουν αλληγορικά τις αξίες της 
τρισυπόστατης ομορφιάς . 

Τα αποσπάσματα της σύνθεσης εφόσον –δεν μπορούμε να ανα-
φερθούμε σε ένα ενιαίο αφηγηματικό πλαίσιο– απαρτίζονται από 
εικόνες ποιητικές, ιστορική αφήγηση και ηθικές αλληγορίες . Ωστόσο 
ο κάθε ένας από τους 3 ύμνους, όπως σημειώνει ο ποιητής, έχει 
και τον ιδιαίτερο χαρακτήρα του: ο πρώτος, ο μυθολογικός ύμνος, 
αναφέρεται στην ελληνική αρχαιότητα ως αρχή του πολιτισμού . Ο 
δεύτερος, ο ιστορικός, περιλαμβάνει σύγχρονες σκηνές στην Ιταλία, 
και προσβλέπει στην πολιτισμική καλυτέρευση της ανθρωπότητας . 
Ο τρίτος, ο μεταφυσικός, μας μεταφέρει σε έναν τόπο ιδανικό, που 
απεικονίζεται με ένα νησί στη μέση του ωκεανού . Ο ύμνος υποβάλλει 
προτάσεις για τη δύναμη των αισθημάτων και της τέχνης πάνω στα 
πάθη των ανθρώπων . Ο τρίτος ύμνος είναι και ο πιο ατελής .

Αρκετά χρόνια αργότερα, ερμηνεύοντας το κλίμα και τις ανησυχίες 
του δεύτερου ρομαντικού κύματος, ο Ντοστογιέφσκη δήλωνε πως «ο 
κόσμος θα σωθεί μόνο με την ομορφιά». Η σύμπτωση της πρότασης 
του Φώσκολου με την προφητική ρήση του ρώσου συγγραφέα, μέσα 
από τους αχρονικούς δίαυλους της ποίησης, φαντάζει, νομίζω, απλά 
μοιραία . Σήμερα, μέσα από το κλασικιστικό τους ένδυμα –τις αλλη-
γορίες της αρχαίας μυθολογίας, που απλά καλύπτουν μετωνυμικά 
τα διαχρονικά μοτίβα της σύνθεσης–, ο λυρικός ύμνος των Χαρίτων 
μπορεί να αντιπαραβληθεί με την εικονικότητα (ιμαζινισμό) του Έζρα 
Πάουντ, με την καθαρή ποίηση του 20ού αιώνα, και γενικότερα με τη 
μοντέρνα τέχνη . 

Όμως, καθώς βρισκόμαστε εδώ σήμερα, θα ήταν παράληψη να μην 
αναφερθούμε και στο «προσφιλέστερο» για μας απόσπασμα αυτής 
της σύνθεσης των Χαρίτων, τον χαιρετισμό του ποιητή στη γενέτειρά 
του . Στα 1813 καθώς ξαναγράφει τους στίχους αυτούς στην τελική 
εκδοχή τους, το ανακοινώνει σε γράμμα του στον Μιχαήλ Σιτσιλιάνι 
προσθέτοντας και την επιθυμία του: «δεν είναι δεδομένο ότι δεν θα 
ξαναπεράσω την Αδριατική, να έρθω να ψάλλω εγώ ο ίδιος στη Ζά-
κυνθο εκείνους τους στίχους που είχα γράψει και αυτούς που γράφω 
τώρα για να την επαινέσω» .33

��. Στα �809 ο Φώσκολος είχε στείλει τους στίχους με τον χαιρετισμό στη Ζάκυνθο –σε 
μια πρώτη μορφή με τους �5 από τους �8 στίχους- στον Ιωάννη Ζαμπέλιο, με την ένδειξη ότι 
προέρχονται από λυρικό ποίημά του με τον τίτλο «Alceo». Βλ και: ΕΝ, vol. I, Poesie e carmi, 



Ο ΜΕΝ ΒΙΟΣ ΒΡΑΧΥΣ, Η ΔΕ ΤΕΧΝΗ ΜΑΚΡΑ

21

Στην αρχή του ποιήματος, όταν η Αφροδίτη και οι τρεις Χάριτες, 
αναδύονται από τη θάλασσα των Κυθήρων, λέει ο ποιητής: «Τις δέ-
χτηκε τότε το πρώτο Ιόνιο κύμα, το οποίο, ευχαριστημένο από την 
τερπνή ακτή και τη φιλόξενη χλόη, έρχεται κάθε μέρα με πόθο από 
τα Κύθηρα στους μητρικούς μου λόφους» . Και τότε ο ποιητής θα 
χαιρετήσει τη Ζάκυνθο: «Χαίρε Ζάκυνθο! θα δώσω τα τραγούδια 
μου και τα κόκκαλά μου στις αχτές του Αντήνορα ...και σε Σένα τη 
σκέψη μου. Γιατί κανείς δεν μπορεί να μιλήσει με ευλάβεια γι’ αυτές 
τις θεές σαν λησμονεί την πατρίδα του. Είναι ιερή πόλις η Ζάκυνθο! 
...Είναι ωραία η Ζάκυνθο» .3� Η μυθική πατρική γη μέσα από τις Χά-
ριτες γίνεται το έμβλημα αναζήτησης της ατομικής του ευτυχίας, της 
ιδανικής πατρίδας . Νομίζω πως είναι ολοφάνερο πως ο Φώσκολος 
αναθέτει στη μαγική λειτουργία της ποίησής του την διαιώνιση της 
γενέτειράς του, μέσα από το κορυφαίο έργο του .

Και ακόμα ένα συναισθηματικά «ευαίσθητο» για μας σημείο: 
Στα 1822, στην Αγγλία, κυκλοφόρησε ένας τόμος που περιελάμ-

βανε δύο δοκίμια (διατριβές) .35 Το πρώτο δοκίμιο αναφερόταν στην 
περιγραφή των γλυπτών του Αβαείου του Woburn, έργα που είχε 
συλλέξει ο δούκας του Bedford, φίλος του Φώσκολου . Ανάμεσά τους 
δέσποζε το σύμπλεγμα των Χαρίτων, το γλυπτό που είχε φιλοτε-
χνήσει ο Canova υλοποιώντας την ιδέα του ποιητή . Μέσα στο πρώτο 
δοκίμιο ορισμένοι παράγραφοι από την περιγραφή του γλυπτού απο-
δίδονται στον Φώσκολο .36 Το δοκίμιο συμπληρώνεται με ένα εκτενές 
απόσπασμα από τον τρίτο ύμνο των Χαρίτων, και συγκεκριμένα την 
περιγραφή του Πέπλου ( 90 στίχοι) . Το δεύτερο δοκίμιο που περιέ-
χεται στον τόμο ανήκει εξ’ ολοκλήρου στον Φώσκολο . Στο «Περί ενός 
αρχαίου ύμνου των Χαρίτων, διατριβή του Ugo Foscolo», ο πεζός σχολι-
ασμός και τα ποιητικά αποσπάσματα –συνολικά 18� στίχοι– από την 
ανέκδοτη λυρική σύνθεση, στοιχειοθετούν ένα νέο πρωτότυπο συν-
δυαστικό κείμενο . Μέσα από ένα προσφιλές (και μεταμοντερνιστικό) 
τέχνασμα της εποχής, την απόκρυψη της πατρότητας του κειμένου, 

σσ. 6�7-6�8. Η επιστολή προς τον Σιτσιλιάνη, αρ. ��80 (�-�0- �8��) στο ΕΝ, Epistolario, vol. 
IV, σ. �79. Η αναφορά στους «στίχους που είχα γράψει», ίσως υπονοεί το σονέτο του στη 
Ζάκυνθο (�80�).

�4. Βλ. Le Grazie, Ύμνος Πρώτος, στ. 4�-55 ( επιλεκτικά). Η μετάφραση στο: Ούγου 
Φωσκόλου, Οι Χάριτες, μετάφραση Μαριέττας Μινώτου, ό.π., σσ. 72-75.

�5. Βλ. Outline Engravings and Descriptions of the Woburn Abbey Marbles, 1823.
�6. Βλ. Εugenia Montanari, «Un ignoto scritto foscoliano sulle Grazie», estratto dalla 

Rivista d’ Italia �905 (fascicolo di gennaio). 



ΦΑΝΗ ΚΑΖΑΝΤΖΗ

22

και οι δυο διατριβές δίνουν την (ψευδή) πληροφορία πως οι λυρικές 
συνθέσεις που δημοσιεύονται είναι αποσπάσματα ελληνικών ύμνων 
που βρέθηκαν σε αρχαία χειρόγραφα από τον Φώσκολο και ο οποίος 
τα παρουσιάζει σε μετάφραση ή παράφραση ή τα έχει αποκατα-
στήσει και τα ενσωματώνει σε δική του λυρική σύνθεση . Απομονώνω 
την ‘πληροφορία’ για την τοπική ταυτότητα και έμπνευση αυτών των 
κειμένων, που αποτελεί άλλη μια αφιέρωση του Φώσκολου στα πά-
τρια: «Ορισμένα αποσπάσματα από έναν ελληνικό ύμνο αφιερωμένο 
στις Χάριτες, πλούσιο σε λαμπρές εικόνες και μυθολογικές γνώσεις, 
ανακαλύφθηκαν πρόσφατα από τον Ούγο Φώσκολο στη βιβλιοθήκη 
του μοναστηριού του Αγίου Διονυσίου στη Ζάκυνθο[ . . .]» .37

Θα σταματήσω όμως εδώ για να αφήσω τον ποιητή, να μιλήσει με 
τον δικό του «λαμπερό» τρόπο για τη σχέση πραγματικού και φα-
νταστικού ή καλλίτερα ψευδαίσθησης, για τη λειτουργία της ποίησης . 
Η παράγραφος που ακολουθεί είναι από το εναρκτήριο μάθημά του 
στις 22 Γενάρη του 1809, στο Πανεπιστήμιο της Παβίας, όταν κατείχε 
για σύντομο διάστημα την έδρα της ρητορικής:

[η ποίηση, ο λόγος] 
 . . .πλάθει τις θεότητες του ωραίου, της αλήθειας, του δικαίου και 

τις λατρεύει . Πλάθει τις χάριτες και τις κανακεύει, ξεγλιστρά από 
τους νόμους του θανάτου, και τον ρωτά και ερμηνεύει την παγωμένη 
σιωπή του . Προλαβαίνει τα φτερά του χρόνου, και με την φευγαλέα 
στιγμή του παρόντος συνταιριάζει μέσα στο διάστημα τους αιώνες 
των αιώνων και εποφθαλμιά την αιωνιότητα . Περιφρονεί τη γη . Πετά 
πάνω από τα σουέλ των ωκεανών, πάνω από τις φλόγες του ήλιου . 
Χτίζει ουράνια δώματα και εκεί βάζει τον άνθρωπο να κατοικήσει και 
του λέει: «εσύ θα δρασκελάς τ’ αστέρια» και μ’ αυτόν τον τρόπο τον 
εξαπατά, και τον κάνει να ξεχνά πως η ζωή αποδρά ασθμαίνουσα . 
Και πως τα αιώνια ερέβη του θανάτου πυκνώνουν ολόγυρά του . Και 
τον εξαπατά συνεχώς με την αρμονία και τη μαγεία του λόγου .38

�7. Από το α΄ δοκίμιο: «Τhe Graces», μέσα στον τόμο: Outline Engravings, ό.π., στο: EN, 
vol. I (1985), Poesie e carmi, σ. �090.

�8. Βλ. Dell’origine e dell’ufficio della letteratura: orazione, στο: ΕΝ, vol. VII (1933), 
Lezioni, articoli di critica e di polemica (1809-1811), σ. 7.



ΓΕΡΑΣΙΜΟΣ Γ. ΖΩΡΑΣ

ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

Με την ευκαιρία της πρώτης εκδήλωσης που διοργανώνει ο «Πο-
λιτιστικός Σύλλογος Ζακύνθου “Ούγος Φώσκολος”», είναι εύλογο 
να αναλογισθούμε πόσο θα αγάλλεται η ψυχή του ποιητή από την 
ίδρυση του Συλλόγου αυτού και την ποικιλότροπα διαπιστωμένη 
αγάπη των Ζακυνθίων . Ας λάβουμε υπόψη ότι βασικός σκοπός του 
Συλλόγου είναι «η ανέγερση, στην αρχική προπολεμική μορφή της, 
της ιστορικής οικίας επί της οδού Φωσκόλου αριθμός 61α στην πόλη 
της Ζακύνθου, όπου έζησε και μεγάλωσε ο ποιητής Νικόλαος-Ούγος 
Φώσκολος», καθώς και «η επανίδρυση της Φωσκολιανής Βιβλιοθήκης 
και η δημιουργία μουσείου» .1 Συνειρμικά θυμόμαστε τον φόβο που 
ο Foscolo εξέφραζε με τον ακροτελεύτιο στίχο του σονέτου που αφι-
έρωσε στη Ζάκυνθο, φόβο πως η μοίρα τού είχε ορίσει ενταφιασμό 
αδάκρυτο (illacrimata2 sepoltura), φόβο που αποκαλύπτει τον ομφάλιο 
λώρο που τον συνέδεε εφ’ όρου ζωής, αλλά και μετά θάνατον, με το 
νησί του . Κι όμως –από όσο ξέρουμε– και όταν πέθανε, αν και μα-
κριά τους, οι Ζακύνθιοι θρήνησαν τη θανή του, ενώ και τώρα –μετά 
από 183 χρόνια– εξακολουθούν να τιμούν τη μνήμη του .

Και είναι φυσικό, γιατί και ο Foscolo ποτέ δεν ξέχασε τη γενέτειρά 
του, όπως αποδεικνύεται από τις μνήμες που θα τον συντρόφευαν ες 
αεί, από τη στιγμή που δεκατετράχρονος εγκατέλειπε τη Ζάκυνθο, το 
1792 . Πρόκειται για αναμνήσεις που ανακαλούνταν στον νου του και 
από επιστολές με ευχές της μητέρας του, γραμμένες συχνά στα ελλη-
νικά . Έτσι, λ .χ . του έγραφε η Διαμαντίνα Σπαθή από τη Βενετία, στις 
19 Οκτωβρίου 1811: «Παιδάκι μου δεν απεθυμάω τη ζωή δια άλλο, μόνο 

�. Βλ. «Καταστατικό του Συλλόγου με την επωνυμία Πολιτιστικός Σύλλογος Ζακύνθου 
“Ούγος Φώσκολος”», Επτανησιακά Φύλλα, τόμ. 29, τεύχ. �-4, Φθινόπωρο-Χειμώνας 2009, 
σ. 709.

2. Η λέξη illacrimata αποτελεί λατινισμό (βλ. Οράτιος, Carmen IV, 9, 25-28) και χρη-
σιμοποιείται εδώ από τον Foscolo πιθανώς κατ’ αναλογία του επιθέτου άκλαυτος της ελλη-
νικής, δηλαδή χωρίς ξόδι (πήγε άκλαυτος).

23



ΓΕΡΑΣΙΜΟΣ Γ . ΖΩΡΑΣ

2�

δια να σε πιάσω στην αγκαλιά μου άλλη μία φορά . Ο νους μου πάντα 
μιλεί με σε… η ευχή του Θεού κ’ η δική μου να είναι πάντα με σας» .3 
Και στις 20 Ιουλίου 1816, ένα χρόνο πριν από τον θάνατό της, έγραφε 
στον Ugo: «Αγαπημένο μου παιδί, ο θεός κ’ η ευχή μου να είναι πάντα 
κοντά σου να σε φυλάη και να σου δώκη ό,τι σου απεθυμάω εγώ… 
αγάπα με κι εγώ με το νου μου είμαι πάντα με σε . Η ευχή του Θεού 
κ’ η δική μου να είναι κοντά σου και να σε φυλάη από πάσα κακό» .� 
Αλλά και ο ίδιος συχνά επέλεγε να της απαντήσει στα ελληνικά,5 όπως 
λ .χ . στις 29 Ιουλίου 1812: «Κυράτζα Διαμαντίνα, χαίρε· γράψε μου τρία 
λόγια· χαίρε, μητέρα μου ηγαπημένη, και ζήσε άλλους εξήντα χρόνους 
ευτυχισμένη . Και σου φιλώ τα χέρια» .6 Και μάλιστα στις 2 Δεκεμβρίου 
1815, την προέτρεπε να του γράφει στα ελληνικά και όχι στα ιτα-
λικά: «Μητέρα μου αγαπημένη, διατί δεν μου γράφεις την χρείαν σου; 
Γράψε με γραικικά και ζακυθινά, και πες του αγαπημένου σου παιδί 
ό,τι θέλεις· σε περικλώ με τα δάκρια εις τα μάτια μου» .7

Έτσι δεν μας εκπλήσσει το γεγονός ότι κιόλας το 1797, πέντε μόλις 
χρόνια αφότου είχε αποχαιρετήσει οριστικά τη Ζάκυνθο, βρήκε ευ-
καιρία να αναφερθεί έμμετρα σε αυτήν . Αφορμή τού δόθηκε όταν 
τού παραγγέλθηκε να συνθέσει ένα στιχούργημα8 για την ανάληψη 
της διακυβέρνησης της πόλης Chioggia από τον Angelo Memmo IV . 

�. Βλ. Filippo Maria Pontani, Foscolo e il greco moderno, [Italo-graeca, �], Roma �964, 
σ. 24.

4. Βλ. ό.π., σ. 2�.
5. Η εξοικείωση του Foscolo με την ελληνική γλώσσα και το ελληνικό φρόνημά του 

αποδεικνύονται περίτρανα από το γεγονός ότι, στις 2� Απριλίου �824, απέστειλε εκτε-
νή επιστολή προς τον πρώην Πρόεδρο του Βουλευτικού Σώματος Ιωάννη Ορλάνδο, 
εκφράζοντας την επιθυμία του να έρθει να πολεμήσει στην επαναστατημένη Ελλάδα, 
της οποίας θεωρούσε ότι είναι συμπολίτης. Βλ. Filippo Maria Pontani, Foscolo e il greco 
moderno, ό.π., σσ. �2-��: «Στρατεύσας με το Ιταλικόν στράτευμα υπό τον Ναπολέοντα, 
και δημοσιεύσας εν βιβλίον περί της τέχνης του πολέμου, και έπειτα χρηματίσας καθη-
γητής εις την Ακαδημίαν της Παβίας, και δια πολλών περιηγήσεων μαθών εμπράκτως 
τα έθιμα, την πολιτικήν, τας γλώσσας και την φιλολογίαν μεγάλου μέρους της Ευρώ-
πης, ίσως ήθελα γένω ωφέλιμος εις την Ελλάδα κατά πολλούς τρόπους. Προς τούτοις 
δε, επιμείνας μέχρι τούδε ευσταθής εις τας πολιτικάς μου αρχάς, και αμόλυντος εις την 
αγωγήν μου, θαρρώ ότι είμαι άξιος, και συμπολεμών και συγγράφων, να ενεργήσω υπέρ 
λαού ελευθέρου, του οποίου και δύναμαι προσέτι να καυχηθώ ότι είμαι συμπολίτης».

6. Βλ. Filippo Maria Pontani, Foscolo e il greco moderno, ό.π., σ. 26.
7. Βλ. ό.π., σ. 25.
8. Βλ. Ugo Foscolo, «La Giustizia e la Pietà», Poesie, Biblioteca Universale Rizzoli, σσ. 

�05-��4.



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

25

Καθότι ο Βενετός άρχοντας είχε προηγουμένως χρηματίσει Γενικός 
Προνοητής θαλάσσης της Γαληνοτάτης (Provveditor General da mar),9 
ο Foscolo δράττεται της ευκαιρίας να κάνει εκτενή αναφορά10 στην 
ευεργετική για τα Ιόνια νησιά δράση του Memmo, εστιασμένη κυρίως 
κατά των πειρατών και των ληστών . Θυμίζουμε τους μεταφρασμένους 
από τη Μαργαρίτα Δαλμάτη11 σχετικούς στίχους του ποιήματος:

Πνιγμένη στα τόσα σου τρόπαια,
εσένα η Κέρκυρα ερωτεύτηκε· τα δρομάκια της Ιθάκης
στην εμφάνισή σου ανθίσανε, τιμητική
σε σένα προσφορά· και η Κεφαλονιά
την ωραία θύμηση κρατάει ακόμα .
Όμως σταμάτησε η συμπόνια και ξέσπασες σ’ εκδίκηση
στους ουρανούς γραμμένη, όταν στις πλούσιες

9. Βλ. σχετικά Relazione del nobile Angelo Memmo ritornato Provveditor General da 
mar 1794, Tipografia del Commercio, Venezia �867. Σχετικά με ευεργετικά υγειονομικά μέ-
τρα που θέσπισε ο Memmo στην Επτάνησο, βλ. Κατερίνα Κωνσταντινίδου, Το κακό οδεύει 
έρποντας… Οι λοιμοί της πανώλης στα Ιόνια Νησιά (17ος-18ος αι.), Ελληνικό Ινστιτούτο Βυ-
ζαντινών και Μεταβυζαντινών Σπουδών Βενετίας, Βενετία 2007, σ. �2�.

�0. Βλ. Ugo Foscolo, «La Giustizia e la Pietà», Poesie, ό.π., σσ. ���-��2:
Di trofei ricinta
te Corcira adorò; d’Itaca i solchi
al tuo apparire germinaro offrendo
a te raro tributo; e Cefalene
ancor ne serba la memoria dolce.
Ma Pietà tacque, e tuonasti vendetta
decretata già in ciel, quando alle ricche
zacintie spiagge tu lanciasti un guardo.
Tremaro. Ahi come abbandonate e sole
stavan sui freddi talami le meste
consorti cinte dai piangenti figli;
ahi! come il sangue uman sparso dall’uomo
scorreva a rivi! ahi! come in man del ladro
era la lance di giustizia, e come
tutto era notte, tempesta, spavento.
Ma tu sorgesti, e il lutto sparve: ancora,
al Memmio nome, l’omocida infame
getta il pugnale, ed all’aratro torna;
onde sien carchi di Britannia i pini,
del dolce frutto di Zacinto onore.

��. Οι μεταφρασμένοι στίχοι από τη Μαργαρίτα Δαλμάτη περιλαμβάνονται στο άρθρο 
του Διονύση Σέρρα, «Ένα απόσπασμα νεανικού ποιήματος του Φωσκόλου», Επτανησιακά 
Φύλλα, τόμ. 27, τεύχ. �-4, Φθινόπωρο-Χειμώνας 2007, σ. 604.



ΓΕΡΑΣΙΜΟΣ Γ . ΖΩΡΑΣ

26

ακτές της Ζακύνθου έριξες το βλέμμα .
Τρόμαξαν . Ω πώς ολομόναχες και θλιμμένες
μέναν οι γυναίκες στα ψυχρά δώματα
τριγυρισμένες από τα παιδιά τους που θρηνούσαν .
Ω πώς κυλούσε το ανθρώπινο αίμα από χέρι ανθρώπου
σε ρυάκια! Ω πώς σε χέρια ληστρικά
βρισκόταν το σπαθί της Δικαιοσύνης και πώς
τα πάντα ήτανε νύχτα, θύελλα, τρόμος!
Όμως σηκώθηκες εσύ κι εξαφανίστηκε το πένθος,
και, στο όνομα ακόμα του Μέμμο, ο φονιάς
πετάει το μαχαίρι και στο αλέτρι ξαναγυρίζει .

Στη συνέχεια τόνιζε ότι με τη γαλήνη που εξασφάλισε ο Memmo 
στην Επτάνησο, ξανάρχισε το εμπόριο και έτσι τα βρετανικά πλοία 
ξαναγέμιζαν με τις ζακυνθινές σταφίδες:

Onde sien carchi di Britannia i pini,
del dolce frutto di Zacinto onore .

Αλλά και δεκαπέντε χρόνια αργότερα, το 1812, όταν ο Foscolo άρ-
χισε να συνθέτει μία από τις σημαντικότερες αποσπασματικές συν-
θέσεις του, τις «Χάριτες» («Le Grazie»), έκανε πάλι εκτενή αναφορά 
στη Ζάκυνθο .12 Αναφέρουμε μερικούς στίχους μεταφρασμένους από 
τον Μαρίνο Σιγούρο13:

Ζάκυνθος, χαίρε . Στις ακτές του Αδρία,

�2. Βλ. Ugo Foscolo, «Le Grazie», Poesie, ό.π., σσ. �25-�26:
Salve, Zacinto! all’antenoree prode,
de’ santi Lari Idei ultimo albergo
e de’ miei padri, darò i carmi e l’ossa,
e a te il pensier: chè piamente a queste
dee non favella chi la patria obblia. (...)
Bella è Zacinto. A lei versan tesori
l’angliche navi; a lei dall’alto manda
i più vitali rai l’eterno sole;
candide nubi a lei Giove concede,
e selve ampie d’ulivi, e liberali
i colli di Lieo: rosea salute
prometton l’aure, da’ spontanei fiori
alimentate, e da’ perpetui cedri.

��. Βλ. Marino Siguro, Poeti Italiani (1800-1950) tradotti, Edizioni dello Itituto Italiano 
di Atene, Atene �955, σ. ��.



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

27

στη στερνή κατοικία των Εφεστίων
θεών και των προγόνων μου, θ’ αφήσω
τα τραγούδια μου και τα κόκαλά μου,
και σ’ εσέ μονάχα τους στοχασμούς μου,
γιατί όποιος την πατρίδα του ξεχάσει
μήτε στα θεία δεν ομιλεί με σέβας (…)
Η Ζάκυνθος είν’ όμορφη . Της δίνουν
θησαυρούς μύριους τ’ Αγγλικά καράβια,
κι από ψηλά της στέλνει ο αιώνιος ήλιος
τις ζωογόνες αχτίδες του . Κι ο Δίας
τα διάφανα σύγνεφα της χαρίζει .
Κ’ έχει τους πυκνοφύτευτους ελαιώνες,
τους αμπελόφυτους του Βάκχου κάμπους,
και την υγεία τη ρόδινη σκορπίζει
αύρα γλυκειά που μυρωμένη πνέει
από κήπους ανθών κι αιώνιων κέδρων .

Στους πρώτους στίχους του παραθέματος παρατηρούμε ότι ο Fo-
scolo διατυπώνει τον φόβο του πως θα πεθάνει μακριά από τη γενέ-
τειρά του, πιθανώς στη Βενετία, αλλά ταυτόχρονα σθεναρά δηλώνει 
πως στη Ζάκυνθο στρέφει πάντα τους στοχασμούς του . Φαίνεται ότι 
από νωρίς είχε προαισθανθεί με λύπη ότι ο θάνατος θα τον έβρισκε 
μακριά από το νησί του . Μοιραία θυμόμαστε τον φίλο, ομότεχνο και 
γραμματέα του Foscolo Ανδρέα Κάλβο, που τόνιζε (στη 12η και στην 
23η στροφή της ωδής του «Ο Φιλόπατρις»)1�:

Χαίρε Αυσονία, χαίρε
και συ Αλβιών, χαιρέτωσαν
τα ένδοξα Παρίσια·
ωραία και μόνη η Ζάκυνθος 
με κυριεύει .
Ας μη μου δώση η μοίρα μου
εις ξένην γην τον τάφον· 
είναι γλυκύς ο θάνατος 
μόνον όταν κοιμώμεθα 
εις την πατρίδα . 

�4. Βλ. Γεωργίου Θ. Ζώρα, Κάλβου: Ωδαί, μετά της πρώτης γαλλικής μεταφράσεως υπό 
St. Julien και Pauthier de Censay, [Σπουδαστήριον Βυζαντινής και Νεοελληνικής Φιλολο-
γίας του Πανεπιστημίου Αθηνών, ��], Αθήναι �962, σσ. ��-�2.



ΓΕΡΑΣΙΜΟΣ Γ . ΖΩΡΑΣ

28

Κατά τραγική σύμπτωση, και ο Κάλβος άφησε την τελευταία του 
πνοή μακριά από τη Ζάκυνθο, στην Αγγλία, στο Louth, το 1869 . 
Αυτός όμως ευτύχησε να γίνει, το 1960, μετακομιδή των οστών του 
στη Ζάκυνθο . Κάτι αντίστοιχο είναι σίγουρο ότι θα επιθυμούσε και 
ο Foscolo . Το αναφέρει, εξάλλου, με σαφήνεια και στο σονέτο15 που 
συνέθεσε, όταν ο αδελφός του Giovanni Dionigi αυτοκτόνησε στη Βε-
νετία, στις 8 Δεκεμβρίου 1801 . Σε αυτό, αφού θρηνεί τον θάνατο του 
αδελφού του, καταλήγει προβλέποντας ότι και ο ίδιος θα πεθάνει 
και θα ενταφιασθεί μακριά από τη Ζάκυνθο . Για τον λόγο αυτόν 
παρακαλεί προκαταβολικά τους ξένους, στη χώρα των οποίων θα 
αφήσει την τελευταία του πνοή, να φροντίσουν για τη μετακομιδή 
των οστών του στην πατρίδα του . Η τελευταία στροφή του σονέτου, 
σε μετάφραση Γεράσιμου Σπαταλά,16 έχει ως εξής:

Αυτό από τόση απαντοχή σήμερα μώχει μείνει!
Ω ξένοι ανθρώποι, ας δίνατε τουλάχιστο και πάλι
τότες, τα οστά στης θλιβερής μητέρας την αγκάλη .

Η εμμονή του στο θέμα της τελευτής μακριά από τη γενέτειρα και 
του ενταφιασμού στα ξένα αποδεικνύεται από το περίφημο σονέτο 
του «A Zante»17 που το συνέθεσε την ίδια εποχή (το 1802) . Σε αυτό 

�5. Βλ. Ugo Foscolo, «Sonetto X», Poesie, ό.π., σ. 77:
Questo di tanta speme oggi mi resta!
Straniere genti, l’ossa mie rendete
allora al petto della madre mesta.

�6. Βλ. Ούγου Φωσκόλου, «Στο θάνατο του αδελφού Γιάννη», Γράμματα (Αλεξάνδρεια), 
τόμ. 4 (�9�8), σ. 508.

�7. Βλ. Ugo Foscolo, «Sonetto IX», Poesie, ό.π., σσ. 74-75:
Nι più mai toccherò le sacre sponde
ove il mio corpo fanciulletto giacque,
Zacinto mia, che te specchi nell’onde
del greco mar, da cui vergine nacque
Venere, e fea quell’isole feconde
col suo primo sorriso, onde non tacque
le tue limpide nubi e le tue fronde
l’inclito verso di colui che l’acque
cantò fatali, ed il diverso esiglio
per cui bello di fama e di sventura
baciò la sua petrosa Itaca Ulisse.
Tu non altro che il canto avrai del figlio,
o materna mia terra; a noi prescrisse
il fato illacrimata sepoltura.



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

29

συνέπλεκε εύστοχα τις παιδικές ζακυνθινές του αναμνήσεις με το 
γεγονός ότι από τα νερά του Ιονίου είχε αναδυθεί η Αφροδίτη, ενώ 
παραλλήλιζε, με ευρηματικό τρόπο, την προσωπική του περιπλάνηση 
με εκείνη του Οδυσσέα . Με μόνη διαφορά ότι ο ομηρικός ήρωας 
κατόρθωσε τελικά να ξαναγυρίσει στα νερά του Ιονίου πελάγους, 
και ειδικότερα στην Ιθάκη, για να ολοκληρώσει εκεί το επίγειο ταξίδι 
του . Αντίθετα, προφήτευε ότι ο ίδιος δεν θα είχε αυτή την τύχη, αλλά 
ότι θα πέθαινε μακριά από τη Ζάκυνθο, στα ξένα, χωρίς ο τάφος 
του να βραχεί από τα δάκρυα των συμπατριωτών . Και όπως στις 
«Χάριτες», έτσι και εδώ υποσχόταν στη γενέτειρά του ότι θα της 
αφήσει μόνον τους υμνητικούς του στίχους και όχι το νεκρό του σώμα . 
Το φωσκολικό σονέτο με τους προφητικούς στίχους το μετέφρασε ο 
Μαρίνος Σιγούρος18 στα ελληνικά:

Δεν θα ξαναπατήσω το ακρογιάλι
που η παιδική ζωή μου ήταν γυρμένη…
Ω Ζάκυνθό μου, είσαι καθρεφτισμένη
στου Ελληνικού πελάγου την αγκάλη
που η Αφροδίτη με παρθένα κάλλη
βγήκε πρόσχαρη κι’ αφρογεννημένη
κι απ’ το γέλιο της είναι η γη ανθισμένη .
Τον αιθέρα σου και τα δάση ψάλλει
εκείνος που λαμπρά έχει τραγουδήσει
τον Οδυσσέα που θαλασσοδαρμένος
στην Ιθάκη γυρίζει και με πόνο,
φιλεί τη γη του, άτυχος, δοξασμένος .
Δέξου, πατρίδα, τον ύμνο μου μόνο,
τάφο αδάκρυτο η μοίρα μού έχει ορίσει .

Δεν είναι άσκοπο να θυμηθούμε τις δύο καταληκτικές στροφές ενός άλλου 
σονέτου σε μετάφραση πάλι Μαρίνου Σιγούρου,19 το οποίο συνέθεσε, το 
1837, ο Edgar Allan Poe . Εύκολα ο αναγνώστης αναγνωρίζει το φωσκολικό 
διακείμενο, στο οποίο στηρίζεται και το οποίο σχεδόν αναπαράγει:

�8. Βλ. Marino Siguro, Poeti Italiani (1800-1950) tradotti, ό.π., σ. 47. Βλ. και μετάφρα-
ση φιλοτεχνημένη από τον Στέφανο Μαρτζώκη, στον τόμο Ugo Foscolo, Ποιήματα μετα-
φρασμένα από Επτανησίους, Εισαγωγή-επιμέλεια Στέφανος Ροζάνης, Εκδόσεις Ωκεανίδα, 
Αθήνα �997, σ. 6�.

�9. Η μετάφραση του σονέτου «To Zante» του Edgar Allan Poe που φιλοτέχνησε ο Μα-
ρίνος Σιγούρος περιλαμβάνεται στον τόμο του Διονύση Σέρρα, Η Ζάκυνθος στην ελληνική 
και ξένη ποίηση, Εκδόσεις Οι Φίλοι του “Περίπλου”, Αθήνα �994, σ. �26.



ΓΕΡΑΣΙΜΟΣ Γ . ΖΩΡΑΣ

30

Ποτέ πλια! Τον αντίλαλο γροικώ θλιμμένο .
Δεν θα ξαναχαρώ τα μαγικά σου κάλλη…
Και τώρα πια θάναι για με καταραμένο
το πρόσχαρο κι ολανθισμένο σου ακρογιάλι,
ω φλόγα του Υακίνθου, Ζάκυνθος εσύ,
λουλούδι της Ανατολής, Χρυσό Νησί!

Τον φόβο του Foscolo πως θα πεθάνει στα ξένα φαίνεται ότι τον 
είχε αντιληφθεί από νωρίς ο δάσκαλός του Αντώνιος Μαρτελάος, 
αφού γύρω στα 1797, του ευχόταν:

Όπου και αν σε φέρει η τύχη
να θυμάσαι την πατρίδα,
πάντα νάχεις την ελπίδα
πριν πεθάνεις να την δεις .20

Όμως, το 1827, ο θάνατος θα τον έβρισκε μακριά από τη Ζάκυνθο, 
στο προάστειο του Λονδίνου Turnham Green, όπου κατοικούσε . 
Τότε ήρθε η ώρα του Σολωμού να απαντήσει –με εικοσιπέντε 
χρόνια καθυστέρηση– στο φωσκολικό σονέτο με ένα δικό του επίσης 
ιταλόγλωσσο,21 τιτλοφορούμενο «In morte di Ugo Foscolo» .22 Ο Γε-

20. Βλ. Αντώνιου Μαρτελάου, «Τω μαθητή μου Νικολάω Φωσκόλω», στον τόμο Ποίη-
σις και πεζογραφία της Επτανήσου, Επιμέλεια Γ. Θ. Ζώρα, Βασική Βιβλιοθήκη, Εκδοτικός 
Οίκος Ιωάννου Ν. Ζαχαρόπουλου, Αθήνα �958, σ. 78.

2�. Στο σονέτο του ο Σολωμός ακολουθεί σε μερικούς στίχους την ομοιοκαταληξία του 
φωσκολικού σονέτου.

22. Διονυσίου Σολωμού, «In morte di Ugo Foscolo», Άπαντα, τόμ. Β :́ Πεζά και Ιταλικά, 
Έκδοση-Σημειώσεις Λίνου Πολίτη, Ίκαρος, Αθήνα �955, σ. �48:

Pianse tua patria, o splendidissim’alma,
il dì che il tuo partir da lei le spiacque;
e pianse poscia, e invidiò la palma,
che italica, e non sua, tanto ti piacque.
Ed or più piange, e batte palma a palma,
e nullo accento di dolor si tacque,
gridando: Ahi che m’è tolta anche la salma,
che gìa famosa in terre stranie, e giacque!
Deh! per quei, che tu avesti, incliti fregi
d’ingegno e di virtù, che fur di tempre
che intellette saran sol dagli egregi,
se non vuoi che tua patria si consigli
col dolor del suo danno, e pianga sempre,
fa che nasca per lei chi ti somigli.



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

31

ράσιμος Μαρκοράς23 το μετέφρασε στα ελληνικά:
Έκλαψε η γη σου όταν επήες στα ξένα,
και, ζηλεύοντας, έκλαψε, την ώρα
που, αντί δική της δάφνη, απ’ άλλη χώρα
δόξας κλωνάρι έχει μαγέψει Εσένα .
Και πικρότερα κλαίει, και απελπισμένα
μαζί χτυπάει τα δυο της χέρια τώρα,
φωνάζοντας: Δεν έχω η μαυροφόρα
μήτε νεκρό το σώμα του μ’ εμένα!
Σε ξορκίζω στου νου και της ψυχής σου
τ’ ατίμητα καλά, που τ’ απεικάζει
μόνον έξοχο πνεύμα, εμάς λυπήσου!
 Κι αν όπως τέτοια συφορά τη βιάζει,
δεν αγαπάς να κλάψη πάντα η γη σου,
τέκνο της άλλο ας βγη, που να σου μοιάζη .

Όπως εύκολα παρατηρεί ο αναγνώστης του σολωμικού σονέτου, 
οι πρώτοι στίχοι του έρχονται σαν απάντηση στην illacrimata sepoltura, 
που αποτελεί το βασικό και καταληκτήριο μοτίβο του φωσκολικού 
σονέτου . Ο Σολωμός διαψεύδει τους φόβους του Foscolo, τονίζοντας 
ότι οι Ζακύνθιοι δεν περίμεναν τον θάνατό του για να θρηνήσουν, αλλά 
είχαν ήδη στενοχωρηθεί και πολύ νωρίτερα, όταν αυτός έφυγε μακριά 
από το νησί τους και διακρίθηκε στα ξένα . Μάλιστα, το γεγονός ότι 
ενταφιάσθηκε στην Αγγλία –τονίζει ο Σολωμός– προξένησε ακόμη 
μεγαλύτερη οδύνη στη γενέτειρά του, αφού δεν μπόρεσε να έχει 
κοντά της το σώμα του, ούτε καν νεκρό .2� Το σονέτο ολοκληρώνεται 

2�. Η μετάφραση του Μαρκορά αναδημοσιεύεται στο βιβλίο της Φανής Καζαντζή, Μια 
παλιννόστηση. Οι ελληνικές μεταφράσεις των έργων του Ugo Foscolo, University Studio 
Press, Θεσσαλονίκη 2006, σσ. �8-�9, όπου επίσης (στις σσ. 29-5�) αναδημοσιεύονται και 
συνεξετάζονται άλλες εννέα μεταφράσεις, φιλοτεχνημένες από τους Δημήτριο Βικέλα, Γε-
ώργιο Κανάλε, Γεώργιο Καλοσγούρο, Σπυρίδωνα Δε Βιάζη, Γεράσιμο Σπαταλά, Κώστα 
Καιροφύλα, Λίνο Πολίτη, Νικόλαο Τωμαδάκη, Μαργαρίτα Δαλμάτη. Επίσης υπάρχουν και 
δύο μεταγενέστερες μεταφράσεις, του Στυλιανού Αλεξίου (στον τόμο Διονυσίου Σολωμού, 
Ποιήματα και Πεζά, Έκδοση επαυξημένη, Επιμέλεια-Εισαγωγή Στυλιανός Αλεξίου, Στιγμή, 
Αθήνα 2007, σ. �42) και του Γιώργου Κεντρωτή (στα Επτανησιακά Φύλλα, τόμ. 27, τεύχ. �-4, 
Φθινόπωρο-Χειμώνας 2007, σ. 587).

24. Το γεγονός αυτό, εξάλλου, ώθησε αργότερα τους Ζακυνθίους να αναγείρουν κομψό 
κενοτάφιο, στον χώρο ακριβώς όπου βρισκόταν η οικία του Foscolo. Μάλιστα, στη βάση 
της μαρμάρινης σύνθεσης του Ιωάννη Βιτσάρη που ονομάζεται «θρηνούν πνεύμα» και κο-
σμεί το κενοτάφιο, έχουν χαραχθεί οι δύο τελευταίοι στίχοι του φωσκολικού σονέτου.



ΓΕΡΑΣΙΜΟΣ Γ . ΖΩΡΑΣ

32

με παράκληση προς την ψυχή του Foscolo να βοηθήσει να αναφανεί 
κάποιος αντάξιός του που θα παρηγορήσει με την παρουσία του τη 
Ζάκυνθο . Και όπως εύστοχα παρατηρούσε ο Γιώργος Αθάνας: «Ο 
παρηγορητής της Πατρίδας είχε κιόλας γεννηθή . Και δεν ήταν άλλος 
παρά ο ίδιος ο εθνικός μας ποιητής, ο Σολωμός» .25 Και πράγματι 
ήταν ο Σολωμός που για να παρηγορήσει τους Ζακυνθίους, ώς ένα 
βαθμό, εκφώνησε το εμπνευσμένο «Elogio di Ugo Foscolo»,26 κατά 
τη διάρκεια μνημοσύνου που τελέστηκε το Φθινόπωρο του 1827, 

25. Βλ. Γ. Αθανασιάδη-Νόβα, «Επί τη συμπληρώσει 200 ετών από της γεννήσεως του 
Ούγου Φωσκόλου», Πρακτικά της Ακαδημίας Αθηνών, τόμ. 5� [�978], σ. ��9 [=Γ. Αθάνα, 
Φιλολογικά μελετήματα, Φιλολογική επιμέλεια - Εισαγωγή Θανάσης Παπαθανασόπουλος, 
Έκδοση Ιδρύματος Γ. και Μ. Αθανασιάδη-Νόβα, Ναύπακτος �998, σ. 242].

26. Βλ. σχετικά το πρόσφατο μελέτημα του Π. Δ. Μαστροδημήτρη, «Σύντομο σχόλιο στο 
Εγκώμιο για τον Ούγο Φόσκολο (Elogio di Ugo Foscolo) του Διονυσίου Σολωμού», Παρνασ-
σός, τόμ. 48 [2006], σσ. 2�-�0, όπου και σχετική βιβλιογραφία. Το κείμενό του ο Σολωμός το 
επεξεργάσθηκε αρκετά πριν το εκφωνήσει, όπως αποδεικνύεται από σχετική επιστολή που 
απηύθυνε, στις αρχές Νοεμβρίου �827, προς τον φίλο του Γεώργιο Δε Ρώσση, τον οποίο και 
παρακαλούσε να μεσιτεύσει ώστε να αναβληθεί για μερικές μέρες το μνημόσυνο. Μάλιστα 
τού πρότεινε να χρησιμοποιήσει ως πρόφαση για την αναβολή την ανάγκη εξεύρεσης ενός 
άδειου φέρετρου που θα εκτίθετο μέσα στον ναό («col pretesto della cassa»). Βλ. Διονυσίου 
Σολωμού, Άπαντα, τόμ. Γ :́ Αλληλογραφία, Επιμέλεια – Μετάφραση – Σημειώσεις Λίνου 
Πολίτη, Ίκαρος, Αθήνα �99�, σ. ��6: «Ieri sera, facendo a bassissima voce quelle tali prove 
che tu dicevi, vidi colla quieta mente, che fuori di tre o quattro squarci dell’orazione (che 
per verità sono di prima e quasi unica importanza) tutto il resto del già fatto, per ragioni 
estranee alla brevità di questa mia letteruccia, è (non ti spaventare, ti prego) è da rifarsi. 
Prima peraltro di mettermi a questa improba fatica, è bene ch’ io sappia se tu puoi col tuo 
ingegno trovare argomenti (e già ne occorsero tanti altri senza che alcuno li cercasse) onde si 
prolunghi di qualche giorno, e ciò senza espormi in nessuna maniera. Che se questo tu non 
potessi, balono con quelle tali arti che hanno quei del mestiere; né credo che altri s’accorgerà, 
né porterà nocumento all’effetto ove non lo portasse la coscienza afflitta non ora, ma nell’atto 
del recitare, della qual cosa procurerò di guardarmi, non sapendo peraltro fino a qual segno 
riuscirò» [και σε μετάφραση, ό.π., σ. ��7: «Χτες το βράδυ καθώς έκανα με πολύ χαμηλή 
φωνή τις δοκιμές αυτές που έλεγες, είδα, με απόλυτη ηρεμία, πως έξω από τρεις ή τέσσερις 
περικοπές της ομιλίας (που είναι στ’ αλήθεια πολύ σημαντικές, ίσως και μοναδικές) όλα τ’ 
άλλα που έχω γράψει ώς τώρα, για λόγους που δεν μπορώ να σου αναπτύξω στο σύντομο 
τούτο γραμματάκι, πρέπει (μην τρομάξεις, σε παρακαλώ) πρέπει να ξαναγίνουν. Αλλά πάλι, 
προτού να μπω σ’ αυτόν το μεγάλο κόπο, καλό είναι να ξέρω αν μπορείς εσύ να τα καταφέ-
ρεις να βρεις επιχειρήματα (και μας έτυχαν κιόλας τόσα άλλα χωρίς να τα ζητήσει κανείς) 
ώστε να το αναβάλουμε για καμιά μέρα, και τούτο δίχως με κανένα τρόπο να με εκθέσεις. 
Γιατί αν δεν τα καταφέρεις, τα μπαλώνω με τις τέχνες που ξέρουν οι άνθρωποι της δουλειάς. 
Και δεν πιστεύω πως θα το καταλάβει κανείς ούτε και θα βλάψει την εντύπωση, αν δεν τη 
βλάψει η βαρεμένη συνείδηση, όχι τώρα, αλλά τη στιγμή της απαγγελίας, πράγμα από το 
οποίο θα φροντίσω να φυλαχτώ, αφού άλλωστε δεν ξέρω και ώς ποιο βαθμό θα πετύχω»].



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

33

στον καθολικό ναό του Αγίου Μάρκου της Ζακύνθου . Το «Elogio» 
αρχίζει με επισήμανση του Σολωμού,27 αναιρετική και πάλι της il-
lacrimata sepoltura . Το σχετικό χωρίο, σε μετάφραση Λίνου Πολίτη,28 
έχει ως εξής: «Κι ούτε το νησάκι τούτο, που είναι ακουστό στους 
ξένους για πολιτισμένο, και που του έλαχε η δόξα να τον δη που 
γεννήθηκε στην αγκαλιά του, μπορούσε να μείνη αισχρά αδιάφορο 
στην αγγελία του θανάτου του, που το άκουσμά του, όπως και της 
ζωής του, θ’ αντιλαλήση σε κάθε τόπο που χαίρεται τον πολιτισμό, 
ενώ όλες οι ακαδημίες της Ιταλίας θ’ ανοίξουν διάπλατα για να τον 
υμνήσουν και να τον κλάψουν, ενώ πάλι οι μεγαλύτεροι σοφοί της 
Ευρώπης θα θρηνήσουν που κοιμήθηκε για πάντα ο άνθρωπος που 
άφησε ακατάλυτο το πέρασμά του» .

Και στη συνέχεια του «Elogio», ο διακειμενικός διάλογος 
μετατρέπεται σε μονόλογο . Σε έναν φανταστικό μονόλογο που δήθεν 
θα απηύθυνε ο Foscolo σε κάποιον Ζακύνθιο που θα πήγαινε να του 
συμπαρασταθεί στις τελευταίες του στιγμές, ώστε η sepoltura να 
μην ήταν illacrimata . Αυτός ο μονόλογος περιλαμβάνει λόγια που ο 
Σολωμός θεωρούσε ότι θα απηύθυνε ο Foscolo στον τελευταίο πριν 
από τον θάνατο επισκέπτη του .29 Έτσι, ο Σολωμός συμπαρέσυρε νοερά 

27. Βλ. Διονυσίου Σολωμού, «Elogio di Ugo Foscolo», Άπαντα, τόμ. Β :́ Πεζά και Ιταλικά, 
ό.π., σ. �85 [=Διονυσίου Σολωμού, Εγκώμιο για τον Ούγο Φόσκολο (Elogio di Ugo Foscolo), 
Μετάφραση Λίνου Πολίτη με συνεργασία Γ. Ν. Πολίτη, Ακαδημία Αθηνών, Ίδρυμα Κώστα 
και Ελένης Ουράνη, Αθήνα �978, σ. 5�]: «Nè questa isoletta, che ha nome di gentile presso 
gli estrani, e che ebbe la gloria di vederlo nascere nel suo grembo, poteva starsi vituperosa-
mente infingarda all’annunzio della morte di lui, il cui rumore, siccome quello della sua vita, 
farà rimbombo in ogni loco che sia lieto di civiltà, mentre tutte le Accademie d’Italia ver-
ranno spalancate per laudarlo e per piangerlo, mentre il fiore della sapienza d’Europa gemerà 
addormentato per sempre l’uomo che lasciò l’orme perenni».

28. Βλ. Διονυσίου Σολωμού, «In morte di Ugo Foscolo», Άπαντα, τόμ. Β ,́ Παράρτημα: 
Ιταλικά (Ποιήματα και Πεζά), Μετάφραση Λίνου Πολίτη με συνεργασία Γ. Ν. Πολίτη, Ίκα-
ρος, Αθήνα �960, σ. 76 [=Διονυσίου Σολωμού, Εγκώμιο για τον Ούγο Φόσκολο (Elogio di 
Ugo Foscolo), Μετάφραση Λίνου Πολίτη με συνεργασία Γ. Ν. Πολίτη, ό.π., σσ. ��-�4].

29. Βλ. Διονυσίου Σολωμού, «Elogio di Ugo Foscolo», Άπαντα, τόμ. Β :́ Πεζά και Ιταλι-
κά, ό.π., σσ. 205-207 [=Διονυσίου Σολωμού, Εγκώμιο για τον Ούγο Φόσκολο (Elogio di Ugo 
Foscolo), Μετάφραση Λίνου Πολίτη με συνεργασία Γ. Ν. Πολίτη, ό.π., σσ. 74-76]: «Povero 
amico! Affannoso ti vedo giungere per rivedermi, ma l’affanno è il più fedele seguace di 
ciascheduno su questa terra, e la morte, credimi pure, è l’ottima delle cose. Sono giunto, sullo 
stremo degli anni cinquantadue, e sono più di quaranta che sento ardere una fiamma nel petto 
angusto, che tentò più volte di dilatarsi violentemente. Se non temessi che in questi istanti mi 
venisse a turbara l’orgoglio, direi che questa fosse Giustizia. Fanciullo essendo, mi spingea 
questa in Zacinto nelle solitudini delle rive e dei monti a meditare; (...) Ben ti so dire che 



ΓΕΡΑΣΙΜΟΣ Γ . ΖΩΡΑΣ

3�

τους ακροατές του, από τη Ζάκυνθο και τον ναό του Αγίου Μάρκου, 
στην Αγγλία γύρω από το νεκροκρέβατο του ποιητή, δημιουργώντας 
τους την ψευδαίσθηση πως άκουγαν τα στερνά λόγια του Foscolo . 
Θυμίζουμε, σε μετάφραση του Λίνου Πολίτη,30 λίγα από αυτά τα λόγια: 
«Άμοιρε φίλε! Πονεμένον σε βλέπω να έρχεσαι για να με ξαναϊδής, μα 
ο πόνος είναι ο πιο πιστός σύντροφος του καθενός μας εδώ στη γη, 
και ο θάνατος, πίστεψέ με, είναι το πιο καλό απ’ όλα . Εγώ έφτασα 
πια, ότι έκλεινα τα πενήντα δυο μου χρόνια, κι’ είναι πάνω από 
σαράντα που νιώθω να καίη μια φλόγα μέσα στο στενό στήθος που 
πολέμησε πολλές φορές με ορμή ν’ απλωθή . Αν δε φοβόμουν μήπως 
τέτοιες ώρες έρθη και με ταράξη η έπαρση, θάλεγα πως η φλόγα 
αυτή ήταν η Δικαιοσύνη . Παιδί σαν ήμουν αυτή μ’ έσπρωχνε στη 
Ζάκυνθο να βυθίζωμαι σε συλλογή στα ερημικά ακρογιάλια και τα 
βουνά» . Και ολοκληρώνεται ο πλασμένος από τον Σολωμό μονόλογος, 
με τα ύστατα δήθεν λόγια του Foscolo: «Ένα μόνο σου λέω, πως όλα 
όσα είδα, και η πίκρα μου και οι φωνές που έβαλα, έσβησαν μια ώρ’ 
αρχύτερα τη φλόγα που με κατατρώει . Μα δε μου βγαίνει παράπονο 
κανένα, μάλιστα, όσο κι αν νιώθω άτονα τα χέρια, κοίταξέ με, φίλε, 
που βρίσκω αρκετή δύναμη για να τα υψώσω στον Παντοδύναμο, 
γυμνά όπως μου τάπλασε, και να τον ευχαριστήσω για τη στιγμή τούτη 
και να του δεηθώ να μου σταθή καλόγνωμος κριτής» . Εδώ τελειώνουν 
τα υποτιθέμενα λόγια του Foscolo . Κι ο Σολωμός, επιστρέφοντας στο 
παρόν και έχοντας συγκινησιακά φορτίσει τους ακροατές του με την 
περιγραφή του ψυχορραγήματος του Foscolo, απευθύνεται πλέον προς 
αυτόν και συνδιαλέγεται με τον νεκρό ποιητή . Κυρίως του τονίζει 
τη θλίψη όλων των συμμετεχόντων στο μνημόσυνο συμπολιτών του: 
«Χαμήλωσε κάτω εδώ στη γη τα μάτια, ω καλότυχη ψυχή, και κοίτα 
τους πολίτες πώς στέκονται λυπημένοι γύρω από το άδειο φέρετρο 
που σου έφτιαξαν» . Έτσι αναιρείται πλέον οριστικά η illacrimata se-

tutto quello ch’io vidi, e l’accorarmi, ed il gridare che feci, affrettò lo estinguersi di questa 
fiamma che mi divora. Nè di questo movo lamento, chè anzi, avvegnachè mi senta fiacche le 
braccia, vedimi, amico, che trovo forza bastante per innalzare all’Onnipotente, nude come 
me le creò, e ringraziarlo di questo istante, e pregarlo che mi sia giudice mite. (...) Abbassa 
gli occhi su questa terra, o spirito fortunato, e mira i cittadini starsi dolenti intorno al vuoto 
feretro che ti composero».

�0. Βλ. Διονυσίου Σολωμού, «In morte di Ugo Foscolo», Άπαντα, τόμ. Β ,́ Παράρτημα: 
Ιταλικά (Ποιήματα και Πεζά), ό.π., σ. 95-97 [=Διονυσίου Σολωμού, Εγκώμιο για τον Ούγο 
Φόσκολο (Elogio di Ugo Foscolo), Μετάφραση Λίνου Πολίτη με συνεργασία Γ. Ν. Πολίτη, 
ό.π., σσ. �9-4�].



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

35

poltura του Foscolo από τον Σολωμό, αφού ακόμη κι ένα κενό φέρετρο 
ήταν αρκετό στους Ζακύνθιους για να θρηνήσουν τον θάνατο του 
λαμπρού τέκνου του νησιού τους .

Αλλά και ο έτερος εθνικός ποιητής μας, ο Κωστής Παλαμάς, 
αφιέρωσε ένα άρθρο του στον Foscolo που δημοσιεύθηκε στην 
εφημερίδα Νέα Ημέρα, στις � Σεπτεμβρίου 1915 .31 Σε αυτό, ο Παλαμάς 
έγραφε –μεταξύ των άλλων επαινετικών κρίσεων– και τα εξής: «Ο 
Φώσκολος εγεννήθη εις την Ζάκυνθον από Ζακυνθίαν μητέρα, και 
εις το ανθοζύμωτον νησί διήλθε τα πρώτα παιδικά και της εφηβικής 
ηλικίας του έτη . Ο ιταλόφωνος, αλλά περισσότερον Έλλην το πνεύμα 
παρ’ όσον Ιταλός την γλώσσαν ποιητής είναι τέκνον της Ζακύνθου, 
ως ο Σολωμός . Αλλ’ ο Σολωμός παρέμεινε πιστότερος εις την 
μεγάλην μητέρα, ενώ ο είκοσιν έτη πρεσβύτερος αυτού συντοπίτης 
διδάσκαλος, προώρως εκπατρισθείς, δεν κατώρθωσε να επανίδη τα 
πάτρια χώματα, και μέχρι της ώρας του θανάτου του εθωπεύετο 
από πλατωνικά όνειρα, μηδέποτε πραγματοποιηθέντα, επιστροφής 
εις εκείνην» . 

Αυτά τα όνειρα για επιστροφή στη γενέτειρά του ο Foscolo συχνά τα 
μοιραζόταν με αγαπημένα του πρόσωπα . Έτσι, ενώ ακόμη βρισκόταν 
στο Χόττιγκεν της Ελβετίας, με επιστολή που έστειλε στους δικούς 
του, στις 9 Δεκεμβρίου 1815, τους τόνιζε τη βούλησή του για επάνοδο 
στη Ζάκυνθο . Το σχετικό χωρίο, σε μετάφραση Γιώργου Αθάνα, 
έχει ως εξής: «στο τέλος του χειμώνα θέλω να πάω στο μέρος που 
γεννήθηκα, που έχουν ανάγκη από εμένα κι εγώ από αυτούς . Θέλω να 
φιλήσω την άγια εκείνη γη και να παρακαλέσω να μαζέψη μια μέρα 
μαζί μου όλα τα προσφιλέστερά μου πρόσωπα» .32 Αυτός ο ασίγαστος 
πόθος του νόστου τον διακατείχε μέχρι τον θάνατό του, αφού –στις 
25 Σεπτεμβρίου 1826– ένα μόλις χρόνο πριν πεθάνει, τόνιζε στον 
ξάδελφό του Διονύσιο Βούλτσο, σε ακόμη πιο έντονο ύφος: «Σκοπεύω, 
λοιπόν, τώρα και είμαι αποφασισμένος –τόσο που καμμιά ανθρώπινη 
δύναμι ή συμβουλή δεν θα μπορέση ποτέ να με αποτρέψη– να ρθω να 

��. Βλ. Κωστή Παλαμά, «Φώσκολος», Άρθρα και χρονογραφήματα, τόμ. Γ ,́ σσ. �27-�29.
�2. Βλ. Γ. Αθανασιάδη-Νόβα, «Επί τη συμπληρώσει 200 ετών από της γεννήσεως του 

Ούγου Φωσκόλου», Πρακτικά της Ακαδημίας Αθηνών, τόμ. 5� [�978], σ. ��2 [=Γ. Αθάνα, Φι-
λολογικά μελετήματα, ό.π., σ. 2��]. Για το ιταλικό πρωτότυπο κείμενο της επιστολής βλ. Ugo 
Foscolo, Epistolario (τώρα σε ηλεκτρονική μορφή στον διαδικτυακό τόπο της Biblioteca Ita-
liana [digitale] Università di Roma “La Sapienza”): «al finire del verno io voglio andare nel 
paese dove son nato; dove hanno bisogno di me, ed io di loro, e bacciare quella sacra terra, e 
pregarla che raccolga una volta meco tutte le persone che mi sono più care».



ΓΕΡΑΣΙΜΟΣ Γ . ΖΩΡΑΣ

36

ζήσω ή και να πεθάνω, αδιάφορο πώς, στη γη που γεννήθηκα»33 . Και 
ακόμη περισσότερες λεπτομέρειες, σχετικά με τα όνειρά του αυτά, 
διατυπώνει σε επιστολή που έστειλε δύο μέρες αργότερα –στις 27 
Σεπτεμβρίου 1826– στον παλαιό δάσκαλό του, τον καθολικό ιερέα 
Νικόλαο Reinaud . Με αυτήν την επιστολή, προαισθανόμενος ίσως ότι 
το τέλος πλησίαζε, αποκάλυπτε την τελεσίδικη πλέον απόφασή του 
να εγκατασταθεί μόνιμα στη Ζάκυνθο . Και μάλιστα τόνιζε πως την 
απόφαση αυτή δεν θα ήταν ικανή να την ανατρέψει καμία δύναμη και 
καμία αιτία, παρά μόνον ο θάνατος, πράγμα που δυστυχώς και συνέβη, 
πριν κλείσει χρόνος –στις 10 Σεπτεμβρίου 1827– και πριν προλάβει 
να επιστρέψει τελικά στη γενέτειρά του . Έγραφε με πεποίθηση και 
σιγουριά: «όπως και αν έρθουν τα πράγματα, το πήρα απόφασι 
και ώρισα κιόλα πότε θα πάω στη Ζάκυνθο, σε τρόπο ώστε μονάχα 
ο θάνατος θα μπορούσε να με κάνη ν’ αλλάξω γνώμη» . Μάλιστα 
διευκρίνιζε την τοποθεσία που θα ήθελε να εγκατασταθεί: «Το σπίτι 
το θέλω μοναχικό μ’ ένα περιβόλι με κληματαριές και δέντρα –κι 
αρκετά ευρύχωρο να μπορώ να κάνω περίπατο . Αν μπορούσε να βρεθή 
κανένα τέτοιο στ’ Αργάσι ή στο Ακρωτήρι, ή σε κανένα άλλο ψήλωμα, 
που να μπορώ να βλέπω τη θάλασσα, τους λόφους και την πόλι, θα 
μου φαινότανε πως βρίσκομαι στον Παράδεισο» .3� Επρόκειτο όμως 
δυστυχώς για έναν Απολεσθέντα Παράδεισο, όπως ορθά επισημαίνει 

��. Βλ. Γ. Αθανασιάδη-Νόβα, «Επί τη συμπληρώσει 200 ετών από της γεννήσεως του 
Ούγου Φωσκόλου», Πρακτικά της Ακαδημίας Αθηνών, τόμ. 5� [�978], σ. ��� [=Γ. Αθάνα, 
Φιλολογικά μελετήματα, ό.π., σ. 2�5]. Για το ιταλικό πρωτότυπο κείμενο της επιστολής βλ. 
Ugo Foscolo, Epistolario (τώρα σε ηλεκτρονική μορφή στον παραπάνω διαδικτυακό τόπο): 
«Adunque intendo oggimai, e sono deliberato (sμ che umano potere o consiglio non potrà 
distormene mai) di venire a vivere, se posso, o a morire ad ogni modo nella terra ov’io son 
nato».

�4. Βλ. Γ. Αθανασιάδη-Νόβα, «Επί τη συμπληρώσει 200 ετών από της γεννήσεως του 
Ούγου Φωσκόλου», Πρακτικά της Ακαδημίας Αθηνών, τόμ. 5� [�978], σ. ��4 [=Γ. Αθάνα, 
Φιλολογικά μελετήματα, ό.π., σ. 2�6]. Για το ιταλικό πρωτότυπο κείμενο της επιστολής βλ. 
Ugo Foscolo, Epistolario (τώρα σε ηλεκτρονική μορφή στον παραπάνω διαδικτυακό τόπο): 
«qualunque sia per riescire la mia dimora al Zante, pur la mia andata è oggimai deliberata 
e prefissa da me in guisa, che la morte sola potrebbe smuovermi dal proposito […] la casa 
mi bisogna isolata, con un orto piantato a pergolati di vigne, ed alberi fruttiferi, ed erbaggi; 
sufficientemente esteso perch’io possa passeggiare; e se la casa fosse situata nell’Argassi, 
nell’Acrotiri, o in qualunque altra altura dalla quale io potessi guardare al mare, ai colli e 
alla città, crederei di trovarmi in Paradiso». Πβλ. Filippo Maria Pontani, Foscolo e il greco 
moderno, ό.π., σ. �0.



ΣΟΛΩΜΟΥ-FOSCOLO ΠΟΙΗΤΙΚΟΣ ΔΙΑΛΟΓΟΣ

37

κι ο Γιώργος Αθάνας στην «Ελληνική Ωδή στον Ούγο Φώσκολο»,35 
τονίζοντας:

Ναι, Απολεσθείς Παράδεισος για σε, η Ζάκυνθο ήταν!
Γνώριζες κι αναγνώριζες το ιερό σου χρέος .
Κι άλλο δεν είχες όνειρο, άλλον δεν είχες πόνο
παρά να πας να ξαναϊδής τη Ζάκυνθο, το Αργάσι,
να περπατήσης πάλι εκεί στα παιδικά σου αχνάρια .

Με την πρωτοβουλία του «Πολιτιστικού Συλλόγου Ζακύνθου 
“Ούγος Φώσκολος”», αυτός ο Απολεσθείς Παράδεισος μετατρέπεται 
σε Ανακτημένο για τον ποιητή των «Τάφων», αφού παρότι ο τάφος 
του βρίσκεται μακριά της, στη Φλωρεντία πλέον (όπου –στο Πάνθεον 
του ναού της Santa Croce– έγινε, το 1871, η μετακομιδή των οστών του 
από το Chiswick), η θύμηση του Foscolo επιστρέφει σε μονιμότερη 
πλέον βάση στη γενέτειρά του, αποδεικνύοντας την άσβεστη αγάπη 
και θαυμασμό που τρέφουν οι Ζακύνθιοι για τον ποιητή, του οποίου 
η αιώνια δόξα αντανακλά και σ’ εκείνους .

�5. Γ. Αθανασιάδη-Νόβα, «Επί τη συμπληρώσει 200 ετών από της γεννήσεως του Ούγου 
Φωσκόλου», Πρακτικά της Ακαδημίας Αθηνών, τόμ. 5� [�978], σ. �24 [=Γ. Αθάνα, Φιλολογι-
κά μελετήματα, ό.π., σ. 226].





ΦΙΛΙΠΠΟΣ Δ. ΔΡΑΚΟΝΤΑΕΙΔΗΣ

UGO FOSCOLO: Η ΕΠΟΧΗ

Αποτελεί κοινό τόπο η άποψη ότι ο δημιουργός φέρει, στον βίο και 
στο έργο του, το αποτύπωμα της εποχής του . Αυτό σημαίνει πως 
η εποχή κατευθύνει τον δημιουργό, είναι δηλαδή το τελάρο με τον 
καμβά του, επί του οποίου αποτυπώνονται οι αποχρώσεις της δι-
άνοιας του δημιουργού . Την ίδια στιγμή, το έργο του δημιουργού, 
καθώς προσφέρεται και εγκαθίσταται στην εποχή του, της αποδίδει 
ένα χρώμα, που δεν θα την χαρακτήριζε αν δεν υπήρχε ο δημιουργός . 
Ισχύει λοιπόν ο κανόνας της τροφοδότησης του δημιουργού από την 
εποχή του και της ανατροφοδότησης της εποχής από τον δημιουργό . 
Σε αυτή τη σχέση, τον πρώτο λόγο έχει ο δημιουργός . Θέλω να πω 
πως όταν (επί παραδείγματι) αναφερόμαστε στη Ζάκυνθο των αρχών 
του 19ου αιώνα, ο Διονύσιος Σολωμός είναι ο ισχυρός κρίκος, ενώ 
χρειάζεται κάποια άνεση σκέψης για να εντοπίσουμε άλλους σημα-
ντικούς κρίκους της εποχής, όπως πολιτικούς, προύχοντες και κοινω-
νικούς παράγοντες . Με άλλα λόγια, η Ζάκυνθος εκείνων των χρόνων 
είναι η Ζάκυνθος του Σολωμού και, εν συνεχεία, των Ρώμα, Κομούτου 
και άλλων επιφανών . 

Ανατρέχω σε αυτή τη συλλογιστική, επειδή πιστεύω πως, όπως 
υπάρχει η Ζάκυνθος του Σολωμού, υπάρχει το πολύπτυχο Ζάκυνθος- 
Ιταλία-Γαλλία-Ελβετία-Αγγλία του Ούγου Φώσκολου, ανάλογο του 
οποίου δεν έχω υπόψη μου για λογοτέχνη της Ευρώπης εκείνης της 
περιόδου, ούτε προγενέστερων ή μεταγενέστερων χρόνων . Δεν έχω 
δηλαδή υπόψη μου άλλον βίο δημιουργού φερόμενου συνεχώς και 
αδιαλείπτως επί των κυμάτων των γεγονότων, ο οποίος δεν αντέχει 
τη νηνεμία και σπεύδει όπου οι φουρτούνες προμηνύονται, ξεσπούν 
και θεριεύουν . Δεν υπάρχει αμφιβολία ότι η εποχή στην οποία έζησε 
υπήρξε ταραχώδης . Εκείνος όμως δεν έπαψε να συμπορεύεται και, 
μάλιστα, να την προσπερνά . Ρομαντικός λοιπόν ποιητής, όπως ήθελε 
η εποχή, «μοντέρνος» εν κατακλείδι στη σκέψη και στην αναζήτηση 
εκφραστικών λεωφόρων, έτσι ώστε παραμένει επίκαιρος . Υποθέτω, 

39



ΦΙΛΙΠΠΟΣ Δ . ΔΡΑΚΟΝΤΑΕΙΔΗΣ

�0

στηριζόμενος στον ψυχαναλυτή και ποιητή Ανδρέα Εμπειρίκο ότι 
ισχύει για τον Φώσκολο η κατάληξη του ποιήματος Εις την οδόν των 
Φιλελλήνων του Εμπειρίκου:

«Tότε εγώ, με ισχυρόν παλμόν καρδίας, σταμάτησα για μια 
στιγμή, ακίνητος μέσα στο πλήθος, ως άνθρωπος που δέχεται απο-
κάλυψιν ακαριαίαν, ή ως κάποιος που βλέπει να γίνεται μπροστά 
του ένα θαύμα και ανέκραξα κάθιδρως: “Θεέ ! O καύσων αυτός 
χρειάζεται για να υπάρξη τέτοιο φως ! Tο φως αυτό χρειάζεται, μια 
μέρα για να γίνη μια δόξα κοινή, μια δόξα πανανθρώπινη, η δόξα των 
Eλλήνων, που πρώτοι, θαρρώ, αυτοί, στον κόσμον εδώ κάτω, έκαμαν 
οίστρο της ζωής τον φόβο του θανάτου”» .

Το ψυχαναλυτικό μου «ψυχανέμισμα» με υποχρεώνει να υποστη-
ρίξω πως ο Ούγος Φώσκολος, ως Έλλην (Έλλην παρά την απομά-
κρυνσή του εκ του γενεθλίου τόπου), έκαμε «οίστρο της ζωής τον 
φόβο του θανάτου» . Ας δούμε αν αυτό επιδέχεται επιχειρήματα .

* * *

Η εποχή, στην οποία ανήκει ο Ούγος Φώσκολος, εκτείνεται σε εκατό 
περίπου χρόνια, από το 1750 ως το 1850, χρόνια των «φιλοσόφων», 
των «επαναστάσεων του 1789, του 1830, του 18�8», της «ανατροπής 
και των παλινορθώσεων», των «ναπολεόντειων πολέμων και της Ιεράς 
Συμμαχίας», της «αστικής τάξης και του εργατικού περιθωρίου», των 
«επιτευγμάτων του ατμού και της βιομηχανίας», της διείσδυσης του 
«πολιτισμού» στους βάρβαρους της Αφρικής και της Ασίας με τη δη-
μιουργία «αποικιών» από τις δυνάμεις της Αγγλίας και της Γαλλίας 
(κυρίως), της ανεξαρτησίας των Ηνωμένων Πολιτειών της Αμερικής 
και της παρακμής της απέραντης Οθωμανικής Επικράτειας, από την 
οποία το 1830 αποσπάσθηκε ένα μικρό μέρος: το νεοελληνικό μόρ-
φωμα, ελάχιστο σε έκταση και χρεωμένο κιόλας από δάνειο που είχε 
λάβει από τον άγγλο πάτρονά του . 

Ο κατάλογος δεν είναι εξαντλητικός, αρκεί όμως για να γίνει απο-
δεκτό ότι εκεί βρίσκονται οι «Νεώτεροι Χρόνοι», εντός των οποίων 
οι αντιλήψεις μας εξακολουθούν να υποστηρίζουν ότι ανήκουν . Στο 
μέσο ακριβώς της εκατονταετίας που ανέφερα, στην καρδιά των 
«Νεώτερων Χρόνων» δηλαδή, εγγράφεται ο βίος του Ούγου Φώ-
σκολου, εκεί όπου όλα έρεαν προς λογιών κατευθύνσεις εν αναμονή 
της διαμόρφωσης μιας κοίτης, που η Ιστορία θα υποχρεωνόταν να 
την ακολουθήσει . Είναι αποδεδειγμένο πως δεν καταλαβαίνουμε τη 



UGO FOSCOLO: Η ΕΠΟΧΗ

�1

σημασία των μεγάλων γεγονότων, όταν αυτά λαβαίνουν χώρα . Ουδείς 
έδωσε σημασία στην άφιξη του Κολόμβου στο Νέο Κόσμο (1�92), ο 
οποίος, χρόνια αργότερα, ονομάσθηκε Αμερική, από το όνομα του 
Αμερίκο Βεσπούτσι (1�5�- 1512) . Και ο Λουδοβίκος ΙΣΤ΄ της Γαλλίας, 
όταν πληροφορήθηκε την κατάληψη της Βαστίλης, είπε πως ήταν ώρα 
να στρωθεί το τραπέζι για φαγητό, παρατήρηση, που σύντομα του 
στοίχισε το κεφάλι του . Ο Ούγος Φώσκολος, διάγων τον βίον εντός 
τέτοιου κλίματος που χαρακτήρισα «φουρτούνες», ζούσε και δημι-
ουργούσε σαν να κρατούσε τιμόνι πλεούμενου, το οποίο ταξίδευε 
ακολουθώντας τις λάμψεις που προκαλούσαν οι αστραπές επί των 
βιαίων κυμάτων των γεγονότων . Και τον χαρακτηρίζει η ενστικτώδης 
(θα έλεγα) αντίδραση στις λάμψεις, έτσι που δεν άλλαξε ρότα . Με 
λίγα λόγια, ο Ούγος Φώσκολος είναι δείγμα αυτοαναφλεγόμενου από 
τις λάμψεις των γεγονότων προσώπου. Εξ ου και η άποψή μου ότι 
έχουμε να κάνουμε με έναν «ρομαντικό/ μοντέρνο» δημιουργό, όπου 
ο «ρομαντικός» ενδύεται εντέλει τον χιτώνα του «μοντέρνου», σε ένα 
είδος πρώιμης συναναστροφής με τις επελάσεις των νέων μορφών του 
λόγου .

Θα προσπαθήσω να τεκμηριώσω αυτή την προσέγγιση, επιλέγο-
ντας χρονολογίες από τον βίο του ανδρός: τον χρόνο της γέννησής 
του, τον χρόνο του θανάτου του πατέρα του, τον χρόνο δημοσίευσης 
έργων του, το χρόνο του θανάτου του . Θέλω να ελπίζω πως η ατομική/ 
προσωπική περιρρέουσα ατμόσφαιρα, που ο ίδιος εξασφάλιζε εντός 
της περιρρέουσας ατμόσφαιρας των «λάμψεων» της τρικυμιώδους 
εποχής του, είναι το αποκλειστικό γνώρισμά του, το οποίο αναδει-
κνύει την αξία του ως «μαχόμενου» ατόμου και ως δημιουργού . 

* * *

Ο Νικολό Φώσκολο γεννήθηκε στις 6 Φεβρουαρίου του 1778 στη 
Ζάκυνθο, την ημέρα που η Αγγλία κήρυξε τον πόλεμο στη Γαλλία, 
την ίδια μέρα όπου η Γαλλία αναγνώρισε τις Ηνωμένες Πολιτείες 
της Αμερικής και υπογράφηκε συμφωνία βοήθειας της Γαλλίας προς 
αυτή τη νέα κρατική οντότητα, η πρώτη συμφωνία στην Ιστορία 
των Ηνωμένων Πολιτειών . Είχε σαραντίσει και, σύμφωνα με τα κρα-
τούντα για τα νεογέννητα, η μητέρα του θα τον έβγαλε τότε βόλτα 
στη Στράντα Μαρίνα της εποχής, εντός του Μαρτίου, τότε που ο λαός 
του Παρισιού αποθέωσε τον Βολταίρο, ο οποίος μόλις είχε επιστρέψει 
στην πόλη μετά από είκοσι χρόνια εξορίας, για να παραστεί στην 



ΦΙΛΙΠΠΟΣ Δ . ΔΡΑΚΟΝΤΑΕΙΔΗΣ

�2

εναρκτήρια παράσταση της τραγωδίας του Ειρήνη και του πρόσφερε 
δάφνινο στεφάνι . Καταβεβλημένος και άρρωστος, ο Βολταίρος είχε 
δηλώσει κατά την άφιξή του: «πεθαίνω λατρεύοντας τον Θεό, αγαπώ-
ντας τους φίλους μου, δίχως να μισώ τους εχθρούς μου, σιχαινόμενος 
τη δεισιδαιμονία» . Λίγες μέρες αργότερα, στις 30 Μαρτίου του 1778, 
στην επιθανάτια κλίνη του, είπε στον ιερωμένο που στεκόταν στο 
προσκεφάλι του και του ζητούσε να απαρνηθεί το Σατανά και να 
επιστρέψει στην αγκάλη του Πλάστη μας: «Για το όνομα του Θεού, 
αφήστε με να πεθάνω εν ειρήνη» . 

Ο θάνατος του Βολταίρου δεν ανέτρεπε τις αναμενόμενες εξελί-
ξεις . Η σημασία του όμως έγκειται στο γεγονός ότι ένα κεφάλαιο 
«φιλοσοφικής» σκέψης είχε θεμελιωθεί, το οποίο θα γινόταν σφοδρός 
άνεμος επί των θαλασσών της εποχής . Εντός αυτού του κεφαλαίου 
πορεύτηκε ο Φώσκολος, επιμένοντας στην ελευθερία, στην ανεκτικό-
τητα, στις υποχρεώσεις του «φωτισμένου» πολίτη .

Δέκα χρόνια αργότερα, το 1788 (ένα μόλις χρόνο πριν από τη 
γαλλική επανάσταση), ο πατέρας του δεκαετούς Νικολό πεθαίνει . 
Η χρονιά είχε αρχίσει (1η Ιανουαρίου) με τη μετονομασία της εφη-
μερίδας Daily Universal Register του Λονδίνου σε Times, η εγκυρότητα 
της οποίας διατηρείται ως τις μέρες μας . Στις 18 Ιανουαρίου, ο βρε-
τανικός Πρώτος Στόλος έφτασε στην Αυστραλία, μεταφέροντας 736 
καταδίκους για να την κατοικήσουν . Μεταξύ τους 7 έλληνες, τα ονό-
ματα των οποίων κοσμούν την πρώτη σελίδα της ιστορίας της χώρας, 
οι δύο ήταν κεφαλλονίτες . Σπουδαίο, ωστόσο, χαρακτηριστικό της 
χρονιάς είναι η απόφαση του αγγλικού κοινοβουλίου να καταργηθεί 
το δουλεμπόριο, που βρισκόταν στα χέρια αξιοσέβαστων εταιρειών 
διαχείρισης ανθρώπινου δυναμικού, σε μία από τις οποίες ο Νεύτων 
είχε μετοχές, εξασφαλίζοντας εισόδημα για να μελετάει με άνεση 
τους νόμους της βαρύτητας . Ο Φώσκολος δεν έπαψε ποτέ να υποστη-
ρίζει την ισότητα και την αδελφοσύνη των ανθρώπων, στηλιτεύοντας 
τους κάθε λογής τυράννους, που επέμεναν σε διακρίσεις .

Θα έλεγε κανείς πως οι εξελίξεις επιταχύνθηκαν στη συνέχεια . 
Όταν ο Ούγος (πια) Φώσκολος, 19 μόλις ετών, το 1797, ανεβάζει στο 
θέατρο το πρώτο του έργο, την τραγωδία Tieste (Θυέστης), παράσταση 
για εννιά βραδιές, με το κοινό να τον επευφημεί φωνάζοντας: «Viva il 
giovane Greco» (Ζήτω ο νεαρός Έλληνας), δεν είχε υπόψη του πως στις 
15 Ιανουαρίου του ίδιου έτους ο John Etherington, κάτοικος Λονδίνου, 
ήταν ο πρώτος που φόρεσε ημίψηλο, ούτε ότι στις 26 Φεβρουαρίου, 
η Τράπεζα της Αγγλίας εξέδωσε το πρώτο χαρτονόμισμα αξίας μίας 



UGO FOSCOLO: Η ΕΠΟΧΗ

�3

λίρας, ούτε ότι ο Κερουμπίνι είχε ανεβάσει, στις 13 Μαρτίου, στο 
Παρίσι την όπερα Μήδεια, την οποία ξανάφερε στην επικαιρότητα η 
Μαρία Κάλας δύο αιώνες αργότερα . Θα έμαθε μάλλον ότι ο ναύαρχος 
Οράτιος Νέλσον είχε χάσει περισσότερους από 300 άνδρες, αλλά και 
το δεξί του χέρι, στην αποτυχημένη προσπάθειά του να καταλάβει 
την Τενερίφη των Καναρίων Νήσων και να τιμωρήσει έτσι τους Ισπα-
νούς . Εκείνο όμως που έμαθε σίγουρα ήταν η πτώση της Βενετίας στα 
χέρια του Ναπολέοντα, η οποία σήμανε το τέλος της Γαληνοτάτης . 
Εκείνη η ναπολεόντεια νίκη οδήγησε στην Συμφωνία του Καμπο-
φόρμιο, στις 17 Οκτωβρίου του 1797, με την οποία, σε ό,τι αφορά τα 
Ιόνια, έληξε η βενετική κυριαρχία και αποβιβάστηκαν γαλλικά στρα-
τεύματα στην Κέρκυρα, πράγμα που ενθουσίασε τους Ζακυνθινούς, 
οι οποίοι έσπευσαν να φυτέψουν το «δέντρο της Ελευθερίας» στο 
μώλο του Αγίου Νικόλα, μία γαζία δηλαδή, και να ψάλουν ανατρε-
πτικά τραγούδια . Να η αιτία για την οποία οι στίχοι των καντάδων 
υμνούν πότε πότε τη γαζία . Να η «ρομαντική» πλευρά του ποιητή, 
που διαχέεται σε «τάφους» και ερωτικές εξάρσεις και θρηνωδίες .

Ο Ούγος εγκατέλειψε τη Βενετία και κατέφυγε στο Πανεπιστήμιο 
της Μπολόνια με δάσκαλο τον αβά Melchiore Cesarotti (1730- 1808), 
καθηγητή της Ρητορικής (της Λογοτεχνίας, δηλαδή), της Αρχαίας 
Ελληνικής και της Εβραϊκής γλώσσας . Ο αβάς, του οποίου το μετα-
φραστικό και λογοτεχνικό έργο αριθμεί �2 τόμους (σχήμα 8ο), ήταν 
γνωστός για τη μετάφραση του έπους Ossian, σύνθεση του Σκώτου 
ποιητή James Macpherson (1736-1796) . Ας σταθούμε για λίγο σε αυτό 
το λογοτέχνημα . Ο Μακφέρσον υποστήριζε πως είχε μεταφράσει από 
αρχαίες σκωτικές πηγές ποιήματα του «Oisín», γιού του Fionn mac 
Cumhail, ήρωα της ιρλανδικής μυθολογίας . Οι Ιρλανδοί, από τη δική 
τους πλευρά, υποστήριζαν πως τέτοια ποιήματα δεν υπήρχαν στη 
Σκωτία και ότι ήταν δική τους κληρονομιά . Αυτή η διαμάχη συνεχί-
στηκε επί δύο περίπου αιώνες, αλλά, τότε, η συλλογή Ossian είχε πρω-
τόγνωρη επιτυχία, αν σημειώσουμε ότι ο Ναπολέων την διάβαζε και 
τη θαύμαζε, παρόλο που ο επιφανής άγγλος συγγραφέας, κριτικός, 
βιογράφος και καλοφαγάς Samuel Johnson (1709- 178�) δήλωνε πως ο 
Μακφέρσον ήταν ένας λόγιος απατεώνας . Στην ερώτηση: «Μα ξέρετε 
πολλούς να γράφουν τέτοια [σπουδαία] ποίηση σήμερα;» απάντησε: 
«Ναι . Ξέρω πολλούς άντρες . Πολλές γυναίκες . Πολλά παιδιά!» 

Οι ειδικοί τεκμηριώνουν, στο πλαίσιο της ποιητικής έξαψης του 
Φώσκολου, πως η επίδραση της συλλογής Ossian διακρίνεται στα στι-
χουργήματά του εκείνης της περιόδου . Διακρίνεται, υποθέτω, και στο 



ΦΙΛΙΠΠΟΣ Δ . ΔΡΑΚΟΝΤΑΕΙΔΗΣ

��

πεζογράφημά του Laura lettere (Επιστολές στη Λάουρα) του 1796, 
προϊόν του έρωτά του προς την Isabella Teotochi-Albrizzi (1760- 1836), 
18 χρόνια μεγαλύτερή του, δύο φορές χήρα κιόλας, περίφημη για το 
πνεύμα της (αλλά και την ερωτική της μεγαλοπρέπεια και αδηφαγία), 
στην οποία έστελνε γράμματα de civiltα (=ευγένεια, αλλά και ανδρική 
γαλαντομία), του είδους «Cai ego se agapao poli, sablene voi den me 
agapas tipotes . Cioe ‘ti amo, ma tu?’» .1 Έχω τη γνώμη ότι διακρίνεται 
επίσης στο μυθιστόρημά του Ultime lettere di Jacopo Ortis (Οι τελευ-
ταίες επιστολές του Τζάκοπο Όρτις), έργο που δεν ολοκλήρωσε ποτέ, 
αλλά τον συνόδευσε στον βίο του, αρχής γενομένης από το έτος 1798 . 
Αυτές οι «γραφές» αποδεικνύουν την κατάκτηση ενός προσωπικού 
ύφους πια, το οποίο εντάσσεται στον θυελλώδη και ορμητικό (Sturm 
und Drang) ρομαντισμό των ύστερων χρόνων του 18ου αιώνα (είναι 
δηλαδή εντός της εποχής), παραμένει ωστόσο ευδιάκριτο και τελειο-
ποιείται στην ποιητική συλλογή Dei sepolcri (Οι τάφοι), έργο του 1807, 
έργο γεμάτο ιδέες για τον ηρωισμό, την ελευθερία, τη μοίρα και το 
θάνατο, στίχοι δίχως ομοιοκαταληξία . Σε αυτό το σημείο πιστεύω πως 
ισχυροποιείται η «πρωτοτυπία» του Φώσκολου, δηλαδή το σύμφωνο 
με την εποχή του λογοτεχνικό/ εκφραστικό/ κοινωνικό/ πολιτιστικό 
ρεύμα . Από αυτό το σημείο αρχίζει ο «μοντερνισμός» του, θέμα που 
με απασχολεί στη συνέχεια .

Το 1807 είναι η χρονιά της εκστρατείας του Ναπολέοντα στη Ρωσία 
(μήνας Φεβρουάριος), η χρονιά του Clermont, του πρώτου αμερικα-
νικού ατμόπλοιου, το οποίο συνέδεσε τη Νέα Υόρκη με το ΄Αλμπανυ, 
εγκαινιάζοντας την πρώτη επιβατική ατμοπλοϊκή γραμμή στον κόσμο 

1. «Γεννήθηκε στην Κέρκυρα το �760 και πέθανε στη Βενετία το �8�6. Ο πρώτος της 
γάμος με τον πατρίκιο Antonio Marin έγινε μόλις συμπλήρωσε τα δεκαέξι χρόνια της, 
αλλά ακυρώθηκε. Είκοσι χρόνια αργότερα παντρεύτηκε τον κόντε Giuseppe Albrizzi. 
Υπήρξε γυναίκα σπάνιας ομορφιάς, καθώς πιστοποιείται από το μαρμάρινο άγαλμά της 
που φιλοτέχνησε ο Antonio Canova. Διέθετε όμως και απαράμιλλη εξυπνάδα, και γι’ 
αυτό εύστοχα ο Pindemonte την αποκάλεσε la saggia Isabella, χαρακτηρισμός που τη 
συνόδεψε σε όλη τη ζωή της. Λογοτέχνης και η ίδια διατηρούσε περίφημο σαλόνι, 
στο οποίο σύχναζαν προσωπικότητες των Γραμμάτων και των Τεχνών που περνούσαν 
ή διέμεναν στη Βενετία, όπως ο Alfieri και ο Byron. Αυτή ήταν που διευκόλυνε την 
είσοδο του νεαρού Foscolo στην κοσμική ζωή, κατά τη διετία �795-�796, μυώντας τον 
ταυτόχρονα και στον έρωτα. Η τρυφερότητα και η φιλία που τους συνέδεσε για μια ολό-
κληρη ζωή, έγινε αφορμή να αναζωπυρωθεί εκ νέου η ερωτική τους σχέση την άνοιξη 
του �806». Γεράσιμος Ζώρας-Μαρία Σγουρίδου, Ο ερωτικός Foscolo, περ. Επτανησιακά 
Φύλλα, τομ. ΚΖ ,́ �-4 [2007], σσ. 699-7�7.



UGO FOSCOLO: Η ΕΠΟΧΗ

�5

(17 Αυγούστου), η χρονιά της έναρξης λειτουργίας του πρώτου δι-
εθνούς γηπέδου ποδοσφαίρου στο Wrexham της Αγγλίας, η χρονιά 
της αγοράς της συλλογής Μποργκέζε από τον Ναπολέοντα και της 
μεταφοράς της στο Παρίσι, αλλά και της εκθρόνισης του Σουλτάνου 
Σελίμ Γ΄ και της ενθρόνισης του ανιψιού του Μουσταφά Δ ,́ γεγονός 
που δεν είναι ανεξάρτητο από την, υπό τον Μωχάμετ Άλι (1769- 
18�9), απόσχιση της Αιγύπτου από την Οθωμανική Επικράτεια . Δεν 
είναι μικρότερης σημασίας η κατάργηση της δουλείας στην Πρωσία . 
Ωστόσο, αξιοπαρατήρητο είναι ότι το 1807, τη χρονιά δηλαδή των Dei 
sepolcri του Φώσκολου, δεν αναφέρεται άλλο ισοδύναμο λογοτεχνικό 
έργο . Αυτό το έργο λοιπόν είναι η ολοκλήρωση ενός ύφους και, την 
ίδια στιγμή, το ξεκίνημα του επόμενου κύκλου δημιουργίας, που απο-
καλώ «μοντέρνο» .

Ιδού κάποιοι σπόροι «μοντέρνοι»: το 1813, στις 28 Ιανουαρίου 
κιόλας, κυκλοφορεί το μυθιστόρημα της Jane Austen (1775- 1817) 
Υπερηφάνεια και προκατάληψη, τέσσερις μόλις μέρες μετά από την 
ίδρυση της Φιλαρμονικής Εταιρείας του Λονδίνου . Και στην άλλη 
πλευρά του Ατλαντικού, στο Καράκας της Βενεζουέλας, οι τοπικές 
αρχές αποδίδουν τον τίτλο του «Ελευθερωτή» (Libertador) στον Σιμόν 
Μπολίβαρ (1783- 1817), πρόσωπο που ενέπνευσε τον ποιητή μας Νίκο 
Εγγονόπουλο (1907- 1985) την ωδή Μπολιβάρ, όπου ο τελευταίος 
στίχος είναι: «Μπολιβάρ! Είσαι ωραίος σαν Έλληνας» . 

Στέκομαι στο 1813, επειδή τότε δημοσιεύεται η πρώτη εκδοχή της 
μετάφρασης, από τον Φώσκολο, του έργου του Ιρλανδού ιερωμένου 
της αγγλικανικής εκκλησίας και πεζογράφου Λώρενς Στερν (1713-1768) 
Ένα συναισθηματικό ταξίδι μέσω Γαλλίας και Ιταλίας . Πρόκειται 
για μια «νουβέλα», που ο Στερν ολοκλήρωσε και είδε σε έντυπη 
μορφή λίγες μέρες πριν από το θάνατό του, λογοτέχνημα μοναδικό 
στην ευρωπαϊκή γραμματεία, το οποίο έτυχε άμεσης αναγνώρισης .2 
Η υπόθεση είναι απλή: ο Γιόρικ, πρόσωπο που παραπέμπει στον 
Άμλετ του Σαίξπηρ, ξεκινάει το ταξίδι του στη Γαλλία από το Καλαί 
και, μετά από την αλλοπρόσαλλη συνάντησή του με έναν καλόγερο, 
φτάνει στο Παρίσι, χωρίς να έχει διαβατήριο . Καθώς πληροφορείται 
ότι η αστυνομία ερευνά το γεγονός ότι ταξιδεύει χωρίς διαβατήριο, 
σπεύδει στις Βερσαλλίες, συναντά ένα πρόσωπο επιρροής, αποκτάει 
διαβατήριο, επιστρέφει στο Παρίσι για να προετοιμάσει το ταξίδι 

2. Η Τζέην Ώστεν, για την οποία έγινε λόγος στην προηγούμενη παράγραφο, είχε διαβά-
σει το έργο το �804, όπως μαρτυρεί σχετική επιστολή της. 



ΦΙΛΙΠΠΟΣ Δ . ΔΡΑΚΟΝΤΑΕΙΔΗΣ

�6

του στην Ιταλία και έχει το χρόνο να συναντήσει τη Μαρία σε μια 
κωμόπολη, στενοχωρημένη, όπως υποστηρίζει η μητέρα της, από τον 
πρόσφατο θάνατο του συζύγου της . Μετά την παρηγοριά, που προ-
σφέρει στη Μαρία, ο Γιόρικ περνάει από τη Λυών και βρίσκει κατά-
λυμα σε ένα πανδοχείο . Εκεί υπάρχει ένα μόνο δωμάτιο ελεύθερο, 
που υποχρεώνεται να μοιραστεί με μια κυρία και την καμαριέρα της . 
Προϋπόθεση της συγκατοίκησης είναι να μην υπάρξουν συζητήσεις . 
Ωστόσο, καθώς ο Γιόρικ δεν μπορεί να κοιμηθεί, οπότε ξεκινάει ένας 
διάλογος με κατηγορίες της κυρίας, ο Γιόρικ απλώνει το χέρι του και 
πιάνει κάτι . Εκεί ακριβώς τελειώνει η αφήγηση . 

«Η καμαριέρα, όμως, ακούγοντας ότι γίνονταν συζητήσεις με-
ταξύ μας [μεταξύ του Γιόρικ και της κυρίας] και φοβούμενη ότι θα 
επακολουθούσαν εχθροπραξίες, είχε βγει αθόρυβα από το καμαράκι 
και, μες στο απόλυτο σκοτάδι, είχε πλησιάσει τόσο κοντά στα κρε-
βάτια μας, ώστε είχε μπει στο στενό πέρασμα που τα χώριζε, και 
βρισκόταν πια ανάμεσα σε μένα και στην κυρία της_ Κι έτσι, όταν 
άπλωσα το χέρι μου, συνάντησα της καμαριέρας το» .�

Δεν υπάρχει αμφιβολία ότι το Συναισθηματικό Ταξίδι είναι ένα 
κείμενο που παρεμβαίνει στον ρομαντισμό της εποχής και ανοίγει 
το δρόμο προς τον λογοτεχνικό νεωτερισμό, όπου το ασυνεχές, το 
παράλογο, το μη αναμενόμενο, το τυχαίο, το ευρηματικό, το προκλη-
τικό, το περιπαικτικό, συνάπτονται . Και, υπό αυτή την έννοια, είναι 
αξιοσημείωτο πως ο Φώσκολος το αγκαλιάζει, πριν από οποιονδή-
ποτε άλλον ευρωπαίο συγγραφέα . Ακόμα περισσότερο, δεν αρκείται 
στην πρώτη απόδοση του πρωτοτύπου στα ιταλικά, αλλά προχωρεί 
αργότερα και σε δεύτερη εκδοχή, σε βαθμό που ο Στερν γίνεται (ας 
πούμε) «οδηγός» του .

Από αυτό το σημείο ανοίγεται ευρύ πεδίο ερμηνείας της προτί-
μησης του Φώσκολου για τον Στερν . Εγώ δεν μπορώ παρά να εκ-
φράσω τον θαυμασμό μου για την εκτός εποχής συνάντηση του πρω-
τοπόρου Στερν με τον «μοντέρνο» Φώσκολο . Η κυρία Καζαντζή, στον 
τόμο των Επτανησιακών Φύλλων, που κυκλοφόρησε το 2007, με τίτλο 
«Συναντώντας τον Ούγο Φώσκολο», έχει μελετήσει επαρκώς αυτή 
την «εκλεκτική συγγένεια» .�

Θα κλείσω την παρέμβασή μου, φτάνοντας στο έτος 1827, αφήνο-

�. Μετάφραση της Έφης Καλλιφατίδη, εκδ. Νησίδες, σ. �27.
4. Βλ. Ήβη Καζαντζή, «Ο κληρικός Yorick και ο δίδυμος συνοδοιπόρος του: ο Foscolo 

μεταφραστής του Sterne», περ. Επτανησιακά Φύλλα, τομ. ΚΖ ,́ �-4, σσ. 6�5-642.



UGO FOSCOLO: Η ΕΠΟΧΗ

�7

ντας παράμερα άλλους σταθμούς του βίου του ποιητή, όπως η σχέση 
του με τον Ανδρέα Κάλβο, οι οποίοι έχουν μελετηθεί εξαντλητικά, 
σημεία της εποχής, πολύ περισσότερο όμως στοιχεία του χαρακτήρα 
του Φώσκολου . Στέκομαι στο έτος 1827, χρόνο μοιραίο για την ελλη-
νική επανάσταση της Ανεξαρτησίας, η αρνητική πορεία της οποίας 
υποχρεώνει τις μεγάλες δυνάμεις να παρέμβουν και να κατανικήσουν, 
στη ναυμαχία του Ναβαρίνου στις 20 Οκτωβρίου, την κοινή προώθηση 
Τούρκων και Αιγυπτίων υπό τον Ιμπραήμ Πασά (1789- 18�8) . Λέγεται 
πως ο Ιμπραήμ άναβε το τσιμπούκι του με σπίρτα, ανακάλυψη εκείνες 
τις μέρες του άγγλου John Walker, ο οποίος τα συσκεύαζε σε κουτιά 
υπό την ονομασία Lucifer (Εωσφόρος) . Τέτοια σπίρτα είχε χαρίσει 
ο ναύαρχος Κόχραν στον Ιμπραήμ σε μια μυστική συνάντηση, που 
σκοπό είχε τη λήξη του πολέμου, πρόταση που ο Ιμπραήμ είχε απορ-
ρίψει, υποστηρίζοντας πως θα έσωζε τους τραυματίες της ναυμαχίας, 
μεταφέροντάς τους στο Κάιρο, όπου είχε μόλις αρχίσει να λειτουργεί 
Πανεπιστημιακή Ιατρική Σχολή, η πρώτη στην Αφρική . 

Ο Φώσκολος δεν ζούσε για να πληροφορηθεί εκείνη τη «φουρτούνα» . 
Είχε πεθάνει �0 μέρες νωρίτερα, στις 10 Σεπτεμβρίου, η κόρη του Φλο-
ριάνα έκανε το σαρανταήμερο μνημόσυνό του τη μέρα της ναυμαχίας 
του Ναβαρίνου . Είχε χαροπαλέψει τρία μερόνυχτα . Την Τρίτη μέρα, 
λίγο πριν ξεψυχήσει, τον είχε επισκεφθεί και είχε σταθεί πάνω από το 
κρεβάτι του ο μέλλων Κυβερνήτης της νέας Ελλάδας Ιωάννης Καποδί-
στριας, έτοιμος να φτάσει στην πατρίδα με βρετανικό πολεμικό .

Η χρονιά εκείνη δεν ήταν ευνοϊκή για την επιστήμη και την τέχνη . 
Στις 5 Μαρτίου είχε αποβιώσει ο Πιέρ- Σιμόν Λαπλάς (γεν . 17�9), 
γνωστός γάλλος μαθηματικός και αστρονόμος, μελετητής της ουρά-
νιας μηχανικής και ο Αλεσάντρο Βόλτα, ιταλός φυσικός (γεν . 17�5, 
μετράμε τον ηλεκτρισμό σε «βολτ»), εφευρέτης της ηλεκτρικής μπα-
ταρίας . Στις 12 Αυγούστου είχε κλείσει τα μάτια του ο Γουίλιαμ 
Μπλέηκ, άγγλος ποιητής και ζωγράφος (γεν . 1757) . Και στις 26 Μαρ-
τίου είχε σβήσει ο Λούντβιχ βαν Μπετόβεν (γεν . 1770) . Μπορούμε να 
υποστηρίξουμε πως ο Φώσκολος θα βρήκε, εισερχόμενος στις αιώνιες 
μονές, όπου «ζωή ατελεύτητος», μια καλή παρέα νεοφερμένων νε-
κρών . Και για να τον γνωρίσουν, θα τους απάγγειλε το ποίημά του 
«Η ζωγραφιά μου»:

Αυλακωμένο μέτωπο, μάτι βαθουλωμένο, 
ξανθός, λιγνός στα μάγουλα, με βλέμμα τολμηρό, 



ΦΙΛΙΠΠΟΣ Δ . ΔΡΑΚΟΝΤΑΕΙΔΗΣ

�8

λευκά τα δόντια, κόκκινο το αχείλι φουσκωμένο, 
ωραίο λαιμό, στήθος πλατύ και πρόσωπο γυρτό .

Σωστός στο σώμα, φορεσιά απλή και ζηλευτή, 
γοργό το βήμα, οι στοχασμοί, οι πράξεις, η λαλιά . 
Φρόνιμος, άσωτος, γλυκός, όλος καρδιά, τιμή, 
εχθρός στον κόσμο κι εχθρικά σε μένα τα στοιχειά .

Παληκαρίσιο φέρσιμο στο χέρι και στο στόμα, 
μονάχος πάντα, σκεφτικός, χλωμός και λυπημένος, 
γεμάτος πείσμα, ανήσυχος, ταχύς, πάντα οργισμένος .

Από ελαττώματα τρανός κι από αρετές ακόμα, 
το δίκιο θέλω, αλλ’ αγαπώ ό,τι ποθεί η καρδιά, 
Συ θα μου δώσεις, θάνατε, και φήμη κι ησυχιά .5

5. Bλ. Ούγος Φώσκολος, Η ζωγραφιά μου, μετ. Στέφανου Μαρτζώκη, περ. Νέα 
Εστία, �04 [�978] σ. �245.


