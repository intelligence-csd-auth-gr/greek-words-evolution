
























Ξανά
Φαίη Φραγκισκάτου

chimeres.gr editions



διανέμεται με άδεια 
creative commons

by-nc-sa 4.0
© 2017 - Φαίη Φραγκισκάτου

ISBN 978-1-387-18784-3

Αθήνα
α’ έκδοση 2017







Η Φαίη Φραγκισκάτου γεννήθηκε το 1974 
στην Αθήνα. Από το 2012 πειραματίζεται με τη 
συγγραφή διηγημάτων μικρής φόρμας. Το ‘’Ξανά’’ 
στηρίζεται στην αρχική ιδέα δύο διηγημάτων της 
που δημοσιεύτηκαν ψηφιακά από τις εκδόσεις 
ανοιχτού περιεχόμενου ‘’Αρχίγραμμα’’ το 2015. 
Ζει και εργάζεται στην Αθήνα.





Alice: How long is forever?
White Rabbit: Sometimes, one second. 
(Alice’s adventures in Wonderland – Lewis Carroll)





1
Τετάρτη βράδυ

Σ’ ένα κανάλι χρήστη στο youtube. Εκεί το βρήκε. Διασκευή του 2006 
στο Love will tear us apart. Μια υπνωτισμένη φωνή, σχεδόν αυτιστική. Κα-
μία ομοιότητα με την εκτέλεση των Joy Division. Κάτι της κόλλησε απ’ το 
κομμάτι. Το ‘στειλε στο e-mail του Κώστα που είχε κόλλημα με τον Ian Curtis. 
Μετά από μέρες έτυχε να μιλήσει μαζί του στο τηλέφωνο. Γιόρταζε ο μικρός 
του γιος και τον πήρε για χρόνια πολλά. Το ‘χε ξεχάσει το κομμάτι αλλά πριν 
τον αποχαιρετίσει τον άκουσε να λέει: «Α, τώρα που το θυμήθηκα, το ‘χω 
ακούσει αυτό που μου ‘στειλες, υπέροχη μουσική. Ξέρω, θα το βρήκες υπο-
τονικό, αλλά η οργή του Κέρτις και της Αγγλίας του ‘80 δεν αναπαράγεται. 
Τώρα είμαστε σε μια ύπνωση, σε μια κατάπτωση… Αυτό είναι το τραγούδι, 
αυτή είναι η εποχή μας. Θα μιλήσουμε μες τη βδομάδα να βρεθούμε. Φι-
λιά.» Κάπως έτσι τελείωναν τα τηλεφωνήματα τους, ποτέ δε βρίσκονταν. 
Σαν καθιερωμένη ατάκα θεατρικού πριν την αυλαία. Κάθε φορά τον άκουγε 
χωρίς να απαντά, περιμένοντας το κλικ της γραμμής. Δε σκέφτηκε ξανά το 
κομμάτι. Υπήρχαν τόσα άλλα που γέμιζαν το μυαλό της.

Εκείνο το βράδυ είχε δουλέψει αρκετά στο σπίτι και λαγοκοιμόταν 
στον καναπέ όταν χτύπησε το κινητό. Η ένδειξη της ώρας έδειχνε 23.30μ.μ. 
καθώς κοίταζε στην οθόνη το όνομα του Κώστα. Το σήκωσε διστακτικά. 
Μετά από λίγο άκουσε μια λαχανιασμένη φωνή να λέει «πες μου». Δε μί-
λησε.

-Ηρώ, καλησπέρα. Ξέρω ότι είναι αργά και μάλλον ενοχλώ αλλά ήθελα να 
σου πω ότι... Ότι ακόμη κι αν η οργή δεν αναπαράγεται, η ανάγκη για αλ-
λαγή δεν υποχωρεί. Κι αν έτσι διαλυθεί κάποιος, είναι φυσικότερο από το 
να μείνει λειψός… Είχες δίκιο που κόλλησες με το κομμάτι… Δε θα μιλήσω 
άλλο γι’ αυτό. Ενιωσα την ανάγκη να σου πω... Θα σε πάρω αύριο να τα 
πούμε. Καληνύχτα…

Τον άφησε να κλείσει όπως έκανε κάθε φορά που εκείνος πάσχιζε 
να ακουστεί χωρίς ν’ ακούει. Αμέσως μετά κάλεσε πίσω να του πει τη δική 
της καληνύχτα. Το μήνυμα της εταιρείας έλεγε ότι ο συνδρομητής είχε το 

Ξανά

       011



τηλέφωνο κλειστό. Το βρήκε περίεργο να είχε μόλις δεχθεί κλήση από ένα 
κλειστό τηλέφωνο. Αρχισε να γδύνεται για ύπνο σκυθρωπή. Όι εσωτερικοί 
μονόλογοι την κούραζαν. Εβαλε στο μυαλό της να του μιλήσει γι’ αυτό αλλά 
κάθε φορά που έφτανε η στιγμή δίσταζε. Τράβηξε τα σκεπάσματα και έκλει-
σε τα μάτια.

Το άλλο πρωί ξύπνησε λίγο πιο αργά απ’ όσο έπρεπε, με πονοκέφα-
λο και τη συνηθισμένη δυσφορία της πρωινής ρουτίνας. Στο δρόμο για τη 
δουλειά κοίταξε το τηλέφωνο για την ένδειξη της ώρας και παρατήρησε ότι 
είχε 2 αναπάντητες κλήσεις από συσκευή με απόκρυψη αριθμού. Η πρώτη 
στις 2.30 π.μ. και η δεύτερη στις 2.45 π.μ. Δούλεψε μηχανικά μέχρι και τις 5 
το απόγευμα χωρίς να καταφέρει να απωθήσει τη δυσάρεστη αίσθηση που 
της άφησε το τηλεφώνημα του Κώστα. Στο δρόμο για το σπίτι τηλεφώνησε 
στη Νίνα. Η Νίνα ήταν ο μόνος άνθρωπος που κατάφερνε να τον ηρεμεί. 
Αυτή που πήγε στη Νέα Υόρκη και τον έφερε πίσω 7 χρόνια πριν, τότε που 
όλοι τον είχαν ξεγραμμένο. Η σύντροφός του, ο φύλακας άγγελος όπως την 
πείραζαν αρκετοί, αφοσιωμένη μαμά και εργασιομανής τύπος ανθρώπου, 
η καλύτερη της φίλη στο σχολείο και ένας άνθρωπος που έβλεπε πια αραιά. 
Πλέον, όταν έφερνε τη Νίνα στο νου της οι μόνες λέξεις που σχηματίζονταν 
ήταν «η γυναίκα του Κώστα». Παλιά οι λέξεις ήταν άλλες. Αρχισε να μιλά 
αργά, ενώ ήδη μέσα της ένιωθε ότι ήταν λάθος:

-Όλα καλά κα συνήγορε;
-Τί κάνεις καλή μου; Εμείς καλά, υπό έλεγχο όλα μπορείς και να πεις… Ό 
καλλιτέχνης λείπει Θεσσαλονίκη για μια εκδήλωση, τα παιδιά θα τα πάω 
αύριο βράδυ στη μάνα μου και θα τα πάρω Κυριακή και λέω να περάσω ένα 
Σάββατο μόνη μου με ηρεμία, μουσική και ποτάκι στο σπίτι για αλλαγή… 
-Νίνα, με πήρε τηλέφωνο χτες βράδυ. Το ‘κλεισε σχετικά γρήγορα και προ-
σπαθώντας να τον πάρω στο καπάκι είχε κλείσει το τηλέφωνο…
-Αχ βρε Ηρώ, σου έχω πει ότι αν ποτέ νιώσεις ότι σ’ ενοχλεί, μπορώ να του 
μιλήσω και να λήξει το θέμα. Δε νομίζω ότι έχει πρόθεση να σε επιβαρύνει 
με τα δικά του…
-Ξέρεις ότι δε μ’ ενοχλεί, απλά ανησύχησα και πήρα να δω αν ειν’ όλα καλά…
-Όπως το πάρει κανείς. Ξεκίνησε χτες μεσημέρι για Θεσσαλονίκη με το τρέ-
νο, με πήρε κατά τις 7 να μου πει ότι έφτασε καλά, με ξαναπήρε σήμερα 
το μεσημέρι να μου πει για την αποψινή συναυλία. Παρασκευή θ’ ανέβει 
Ξάνθη να δει κάτι φίλους και Κυριακή πρωί τον περιμένω να γυρίσει… Σου 
‘πε κάτι που σε φόβισε;

       13 12



-Όχι τίποτα, ούτε θέλω να σε φρικάρω… Ασ’ το, μάλλον τα ‘χω παίξει απ’ την 
πίεση στη δουλειά και όλα μου φαίνονται περίεργα… Σ’ αφήνω γιατί φτάνω 
σπίτι, θα φάω κάτι και θα ξεραθώ… Καλό βράδυ.
-Καλή ξεκούραση.

Κρατώντας το τηλέφωνο, έβαλε το κλειδί στην εξώπορτα και ανέβηκε 
αργά τις σκάλες για το διαμέρισμα. Ανοιξε τις μπαλκονόπορτες και έβαλε 
μουσική μπαίνοντας στην κουζίνα να ζεστάνει φαγητό. Ακούμπησε το τη-
λέφωνο στον πάγκο της κουζίνας, ξεχνώντας το εκεί μέχρι που άρχισε να 
χτυπά κοντά στα μεσάνυχτα. Είχε ξαπλώσει στον καναπέ και ο θόρυβος την 
ξύπνησε. Το απάντησε χωρίς να βλέπει αναγνώριση αριθμού στην οθόνη:

-Γιατί την πήρες γαμώ το κέρατό μου;
-Ποιος... Κωνσταντίνε εσύ; Κοιμόμουν και με ξύπνησε το τηλέφωνο… Τί 
συμβαίνει;
-Σου έχω πει να μη με λες Κωνσταντίνο αλλά εσύ εκεί… Συμβαίνει ποτέ κάτι 
με σένα; Σε σένα; Γιατί τηλεφώνησες στη Νίνα;
-Ηθελα να δω αν είστε καλά αλλά δεν καταλαβαίνω γιατί με παίρνεις δώδε-
κα παρά. Να μου πεις τί;
-Αλήθεια, πώς φαντάζεσαι ότι τα πράγματα κινούνται πέρα απ’ την τακτο-
ποιημένη ζωούλα σου; Την αξιολύπητη ρουτίνα σου όταν φοράς τις καρό 
πιζάμες το βράδυ και ακούς στον καναπέ μουσική πίνοντας το ποτάκι σου, 
όταν τρέχεις το πρωί με το χαρτοφύλακα για να προλάβεις το τρόλεϊ που 
χάνεις σχεδόν πάντα;
-Νιώθω πολύ κουρασμένη για να βγάλω ένταση απ’ το τηλέφωνο για χαζο-
μάρες. Αν δε θες να επικοινωνώ με τη Νίνα και μαζί σου, δεν έχω θέμα και 
για απόψε το κλείνουμε εδώ.

Εκλεισε τη συνομιλία και τη συσκευή. Ενιωσε ένα βουητό στ’ αυτιά 
και ένα μούδιασμα στις παλάμες. Ό Κώστας δεν είχε έρθει ποτέ τα 7 τε-
λευταία χρόνια στα 2 διαμερίσματα που είχε αλλάξει. Όταν συναντιούνταν, 
ήταν πάντα με μεγάλη παρέα μετά από συναυλίες ή μουσικές εκδηλώσεις. 
Σπίτι τους πήγαινε μια στο τόσο να πει ένα βιαστικό γεια στη Νίνα και σχε-
δόν ποτέ δεν τον πετύχαινε εκεί. Παλιά βλέπονταν συχνά. Παλιά δε φόραγε 
πιζάμες. Κοιμόταν με τα εσώρουχα χειμώνα καλοκαίρι. Το καρό στα ρούχα 
το σιχαινόταν. Παλιά μιλούσαν συχνά. Μέχρι που εκείνος έφυγε και όταν 
γύρισε τα πράγματα δεν έγιναν ποτέ όπως πριν.

Το καρό ακόμη το σιχαινόταν. Ό χειμώνας ήταν βαρύς και στην πολυ-

Ξανά

       13 12



κατοικία το καλοριφέρ άναβε για λίγο. Πήρε για το βράδυ 2 ζευγάρια πιζά-
μες από βαμβάκι μαζί με κάτι θερμαντικό. Ηταν καρό αλλά δεν είχε χρόνο 
να ψάξει για κάτι άλλο εκείνο το απόγευμα, τις πήρε χωρίς πολλή σκέψη 
«για μες το σπίτι». Ασυναίσθητα, κοίταξε τον χαρτοφύλακα που άφηνε δί-
πλα στη πόρτα σ’ ένα σιζάλ χαλάκι. Τον είχε αγοράσει πρόσφατα καθώς είχε 
να δουλέψει επείγοντες φακέλους στο σπίτι, ογκώδεις για τις μικροσκοπι-
κές τσάντες της. 15 χρόνια δεν κουβάλησε ποτέ δουλειά στο σπίτι και δεν 
χρησιμοποίησε χαρτοφύλακες και επαγγελματικά είδη γραφείου. Πλέον 
ήταν τόσο άσχημα τα πράγματα που κάθε εργασιακή ισορροπία του παρελ-
θόντος φάνταζε πολυτέλεια.

Πώς μπορεί ο Κώστας να ήξερε ότι κουβαλά χαρτοφύλακα; Ότι τα 
βράδια άκουγε μουσική με τα μίζερα πιζαμάκια; Πως μπορεί να ήξερε τι 
είπε εκείνη στη Νίνα στο τηλέφωνο; Του μετέφερε άραγε η Νίνα τη συνο-
μιλία; Μη βγάζοντας νόημα έπεσε στο κρεβάτι χωρίς να κλείσει τα μάτια.

Ξύπνησε πολύ πρωί με δύσπνοια και πήγε στη δουλειά κουβαλώντας 
το νεσεσέρ με τα φάρμακα, το σπρέι για το άσθμα, τα αντισταμινικά και 
αντιπυρετικά. Η δύσπνοια συνεχίστηκε όλη τη μέρα και ζήτησε άδεια να 
φύγει πριν τη λήξη του ωραρίου. Πήρε ταξί και έφτασε γρήγορα στο σπίτι. 
Το τηλέφωνο παρέμενε στην τσάντα της κλειστό. Αφήνοντας τον χαρτοφύ-
λακα, πρόσεξε στην άκρη της κάσας της πόρτας έναν μικρό άσπρο φάκελο. 
Το ταχυδρομείο έμενε κάτω στο κουτί της εισόδου, ο φάκελος που κρατού-
σε ήταν λευκός χωρίς καμία ένδειξη. Τον άνοιξε και βρήκε ένα χαρτί Α4 που 
έγραφε σε μια κοινή γραμματοσειρά των Windows:

you stick your hand in the fire
and I know how the story goes
but we push forward
plunge onward
always towards the end

Ενιωσε τάση για εμετό και έτρεξε προς το μπάνιο κρατώντας το κεφά-
λι της κάτω απ’ τη βρύση μέχρι που ένιωσε τον αυχένα της να παγώνει. Στύ-
λωσε το βλέμμα στο παράθυρο που έβλεπε στον ακάλυπτο. Όι στίχοι αυτοί 
ήταν από το κομμάτι των Of The Wand And The Moon που κυκλοφόρησε 
το 2011, με τίτλο Immer Vorwärts. Είχε ενθουσιαστεί τότε με το άκουσμα, 
το είχε στείλει σε φίλους και το έβαζε συχνά στη σελίδα της στο facebook. 
Κάποιος ήρθε έξω απ’ την πόρτα της και άφησε στίχους. Στίχους που εκεί-

       15 14



νη γνώριζε. «Ωθώντας προς τα εμπρός, πάντα στο δρόμο για το τέλος»… 
Προειδοποίηση; Απειλή; Υπενθύμιση; «Υπάρχει κανείς που θα πίστευε ότι 
βρέθηκε αυτό το χαρτί κάτω απ’ την πόρτα μου και ότι σημαίνει κάτι; Τίποτα 
δεν τελειώνει. Κι όμως όλα ολοκληρώνονται. Σε κίνηση προς τα εμπρός», 
μουρμούρισε κοιτώντας τον τοίχο στο βάθος έξω απ’ το τυφλό παράθυρο.

Ξανά

       15 14





2
Πέμπτη απόγευμα

Αθήνα κέντρο στην οδό Αιόλου. Κοιτούσε μια βιτρίνα με «εναλλα-
κτικά» ρούχα και δίπλα της περνούσε μια ομάδα ανθρώπων που μοίραζαν 
φυλλάδια και φώναζαν συνθήματα για κάποιο αυτό-διαχειριζόμενο θέατρο. 
Η σκηνή είχε κάτι το κωμικό, σαν υπαίθρια άσκηση θεατρικού αυτοσχεδια-
σμού, αν και τα συνθήματα ήταν κατά του μνημονίου και της καταστροφής 
των χώρων πολιτισμού. Κατηφόρισε την Ερμού, πέρασε την πλατεία στο 
Μοναστηράκι και συνέχισε προς το Θησείο, δεν έκοψε το βήμα στο σταθμό 
του Θησείου και συνέχισε να κατηφορίζει τον πεζόδρομο προς το Γκάζι. Είδε 
κόσμο μαζεμένο στο τέλος του πεζόδρομου, κοντά στο αμαξοστάσιο των 
τρόλεϊ και οι φωνές την διέκοψαν από τον εσωτερικό μονόλογο. Πλησιάζο-
ντας κι άλλο κατάλαβε ότι κάτι συνέβη, δυο κοπέλες έκλαιγαν και κάποιοι 
άλλοι ρωτούσαν αν κλήθηκε το ασθενοφόρο και ένας κύριος ηλικιωμένος 
έλεγε κάτι για μια μηχανή. Δε μπορούσε να δει και δεν ήθελε να πλησιάσει. 
«Ατύχημα θα είναι, δε χρειάζεται άλλος ένας περίεργος να κοιτά χτυπημένο 
άνθρωπο» σκεφτόταν, αλλά τα πόδια της δεν υπάκουαν στην εντολή να 
πάει προς την Πειραιώς στο φανάρι και να περάσει απέναντι. Στάθηκε λίγο 
πιο πέρα. Με το που είδε κάποιον να απομακρύνεται απ’ το σημείο, πήγε 
κοντά του.

 -Τι συνέβη, ξέρετε;
 - Κάποιος απ’ αυτά τα παιδιά απ’ το θέατρο χτυπήθηκε από μια μηχανή ενώ 
περπάταγε στον πεζόδρομο. Φαίνεται να έχει χτυπήσει σοβαρά, κάποιος 
κάλεσε το 166. Πριν κάνα δεκάλεπτο έγινε.
- Το είδατε; 

Την κοίταξε παραξενεμένα και ξεκινώντας να φύγει είπε: Πέρναγα το 
φανάρι και είδα μια μαύρη μηχανή μεγάλου κυβισμού να φεύγει προς το 
Γκάζι με μεγάλη ταχύτητα. Δεν ξέρω τί ακριβώς έγινε.

Εκείνη τη στιγμή ήρθαν ταυτόχρονα σχεδόν ένα ασθενοφόρο με 2 
μοτοσυκλέτες της αστυνομίας. Όι αστυνομικοί έσπρωξαν τους συγκεντρω-
μένους πεζούς προς τα πίσω και το φορείο βγήκε απ’ το ασθενοφόρο. Μέσα 

Ξανά

       15



σε δευτερόλεπτα είδε το φορείο φορτωμένο να το ανεβάζουν στο ασθενο-
φόρο. Και τότε πρόσεξε το μπουφάν του τραυματία, μόνο αυτό μπορούσε 
να διακρίνει από την ανθρώπινη φιγούρα πάνω στο φορείο. Μπουφάν αε-
ροπορίας με γουνάκι, είχε χρόνια να δει κάποιον να φοράει τέτοιο ρούχο 
αλλά της φάνηκε παράξενα οικείο.

«Φίλε, ελπίζω να τα καταφέρεις» μουρμούρισε μέσα απ’ τα δόντια 
της και ξεκίνησε για το φανάρι. Και τότε πάγωσε, είδε μπροστά της σαν ται-
νία τη φιγούρα ενός νέου άνδρα με μπουφάν αεροπορίας στα κρατητήρια 
της ΓΑΔΑ. Θυμόταν τη βροχή και το άγχος να φτάσει εγκαίρως να προλάβει 
την Ηρώ μην πει βλακείες στους μπάτσους. Θυμόταν την ατονία του βλέμ-
ματος της Ηρούς και το ότι δε μπορούσε να της μιλήσει. Τη νομική διαδικα-
σία που είχε κάνει εκατοντάδες φορές προκειμένου να αφεθεί πελάτης της 
ελεύθερος αλλά και το άγχος της μήπως η μικρή προφυλακιστεί. Η Ηρώ της 
ζήτησε να μιλήσει και με τον φίλο της και ενώ ποτέ δεν αναλάμβανε οτιδή-
ποτε χωρίς να έχει κάνει έρευνα για τον πιθανό πελάτη, αφέθηκε στην κα-
τάθλιψη της μικρής. Μ’ αυτό το υποκοριστικό φώναζε πάντα την Ηρώ κι ας 
ήταν σχεδόν συνομήλικες. Συμφώνησε να μιλήσει στον φίλο της μικρής. Τον 
νεαρό άνδρα με το μπουφάν αεροπορίας και το βλέμμα σαν ερωτηματικό.

-Με λένε Νίνα Κωστοπούλου και είμαι δικηγόρος, φίλη της Ηρούς. Θα προ-
σπαθήσω να βγάλω την Ηρώ γιατί δεν είναι σε κατάσταση ν’ αντέξει ούτε 5 
λεπτά προφυλάκισης αλλά κυρίως γιατί πιστεύω ότι δεν έχει οποιαδήποτε 
συνέργεια στο σημερινό συμβάν. Σου μιλάω γιατί μου το ζήτησε αλλά δεν 
επιθυμώ να σε εκπροσωπήσω. Μπορώ να σου βρω κάποιον έμπειρο δικη-
γόρο, αν δεν έχεις, αλλά δε δίνω μία αν θα προφυλακιστείς. Πιστεύω ότι 
ξέρεις πως βρέθηκε η ηρωίνη στ’ αμάξι της μικρής. Το τί πιστεύω δεν έχει 
σημασία όμως.
-Νίνα, είμαι ο Κώστας Όικονόμου. Θα σου ‘λεγα φιλικά με τη σειρά μου, 
ποτέ μην πιστεύεις πράγματα που δε γνωρίζεις και δεν είσαι σε θέση ν’ 
αποδείξεις, εμπειρικά αυτό έχω εισπράξει απ’ τη ζωή. Αλλά απ’ την άλλη 
ποτέ δε μπορείς να πεις κάτι φιλικό σ’ έναν δικηγόρο… Ό δικός μου βρίσκε-
ται στη Θεσσαλονίκη και θα ‘ναι στην Ασφάλεια αύριο το πρωί, οπότε δεν 
τίθεται ζήτημα πού θα περάσω τη νύχτα απόψε…

Συνέχισε να την κοιτάει έντονα και χαμήλωσε πρώτη το βλέμμα γυρ-
νώντας να φύγει απ’ το κρατητήριο. Πριν κλείσει η πόρτα πίσω της άκουσε 
τον άνδρα να λέει: 

       17 16



-Πες στην Ηρώ ότι όλα θα πάνε καλά… Πες το και στον εαυτό σου μήπως 
το πιστέψεις και βοηθήσεις καλύτερα τη φίλη σου… Αν και δε χρειάζεται 
βοήθεια από σένα…

Χαμήλωσε το βλέμμα ψάχνοντας το κινητό της στην τσάντα. Δε χρη-
σιμοποιούσε ρολόι, μόνο το κινητό για να ελέγχει την ώρα στα ραντεβού 
της. Υπολόγισε ότι δεν έμεινε πάνω από 10 λεπτά με τον φίλο της μικρής. 
«Λιγότερο» μονολόγησε, «7 με 8 λεπτά». Κι όμως αυτός ο άνθρωπος την 
έκανε να νιώσει άβολα. Ό αριθμός 8 έμεινε στη σκέψη της. Το μόνο πράγμα 
που θυμόταν από ‘κείνη την εποχή για τον Κώστα ήταν αυτά τα 8 λεπτά. 8 
λεπτά, 10 χρόνια πριν.

Εστίασε το βλέμμα στην πεζογέφυρα του Ηλεκτρικού και άρχισε στα-
διακά να ξαναβλέπει μπροστά της τον κόσμο που είχε μαζευτεί στην Ερμού 
και το ασθενοφόρο να φεύγει.

Εφερε στο μυαλό της την διαδρομή που έκανε μέχρι τον πεζόδρομο. 
Πόσο μπορεί να προπορευόταν ο νεαρός που χτυπήθηκε με την παρέα του; 
10 λεπτά; Το πολύ αλλά όταν έφτασε στον πεζόδρομο είχε ειδοποιηθεί το 
166 και η αστυνομία. Λιγότερα από 10 λεπτά, 7 ή 8, υπολόγισε. Απομακρύν-
θηκε αργά προς τον σταθμό του Θησείου, κοιτώντας μια δυο φορές πίσω. 
Τελικά πόσο τραγικά μπορεί να είναι 8 λεπτά; Αν περπατούσε χωρίς να σκέ-
φτεται, αν ήταν πιο εστιασμένη στο περπάτημα θα τους συναντούσε; Θα 
ήταν εκεί όταν έγινε ό,τι κι αν έγινε στον πεζόδρομο; Ό αριθμός 8 έμεινε στη 
σκέψη της. 8 είναι η ευμετάβλητη φύση, η πηγή της μουσικής αναλογίας, 
κάπου το ‘χε διαβάσει παλιά, σ’ ένα άρθρο για τους Πυθαγόρειους μάλλον. 
Η ευμετάβλητη φύση… Εκλεισε τα μάτια και ψιθύρισε: 8 λεπτά… Όπως τότε 
στη ΓΑΔΑ που πρωτοείδε τον Κώστα.

Το επόμενο πρωί ξύπνησε νιώθοντας ένα σφίξιμο στο λαιμό. Το ρο-
λόι έδειχνε 6.30 π.μ., μισή ώρα πριν τον καθημερινό ήχο απ’ το ξυπνητήρι. 
Φτιάχνοντας βιαστικά καφέ, άνοιξε τον υπολογιστή και είδε κάποιες ιστο-
σελίδες με ειδήσεις που έβλεπε κάθε πρωί. Για το ατύχημα με τη μηχανή δε 
βρήκε κάποια αναφορά. «Ετσι κι αλλιώς αυτά περνάν στα ψιλά» σκέφτηκε 
κλείνοντας τον υπολογιστή. Στις 8:30 π.μ. το μετρό έφτασε στο Σύνταγμα 
και από τη στιγμή που βγήκε, η κασέτα της δουλειάς άρχισε να παίζει στο 
μυαλό της συντονίζοντας τις σκέψεις και προετοιμάζοντας τη γλώσσα του 
σώματος για εργασία. Το απόγευμα πριν φύγει απ’ το γραφείο ξανάκανε 
μια προσπάθεια ηλεκτρονικής αναζήτησης για το ατύχημα, χωρίς να βρει 

Ξανά

       17 16



κάτι σχετικό. Το βράδυ αφού έβαλε τα παιδιά για ύπνο και χάζευε ένα πε-
ριοδικό, το μυαλό της κόλλησε στο περιστατικό του ατυχήματος. Σκεφτόταν 
μήπως δεν είδε καλά, μήπως έκανε λάθος, μήπως αφαιρέθηκε, μήπως δεν 
κατάλαβε αυτό που είδε. Μπορεί, κατέληξε. Κι αν απλά συνέβη κάτι άλλο 
απ’ αυτό που κατάλαβε; Κι αν δε συνέβη; «Ποτέ μην πιστεύεις πράγματα 
που δε γνωρίζεις και δεν είσαι σε θέση ν’ αποδείξεις»…

Μετά από λίγο το τηλέφωνο χτύπησε και άκουσε τον εαυτό της να 
δίνει την καθιερωμένη αναφορά στον Κώστα για την ημέρα των παιδιών, τη 
δική της, τον καιρό στην Αθήνα… Στη Θεσσαλονίκη της είπε ότι έβρεχε και 
ότι είδε τυχαία στο κέντρο τον Νικόλα, έναν παλιό της συνεργάτη που τώρα 
δίδασκε στο Αριστοτέλειο.

-Δε δίνω μία για τον Νικόλα, για την παλιά σου πόλη, ήθελε να του πει. Πάλι 
8, ήθελε να του φωνάξει, κατάλαβες; 8 λεπτά. Συγκρατήθηκε. Τον καληνύ-
χτισε γλυκά και έμεινε να κοιτά τη συσκευή του τηλεφώνου. «Ό,τι ανεβαί-
νει, κατεβαίνει, που έλεγε και ο Ηράκλειτος» μουρμούρισε και μπήκε στο 
ντους.

 18



3
Κυριακή μεσημέρι

Τη δουλειά στο καφέ τη βρήκε τυχαία πριν 4 χρόνια. Χρειαζόταν κάτι, 
οτιδήποτε και ένας γείτονας του είπε γι’ αυτό το συνοικιακό καφέ. Του άρε-
σε η ησυχία και η ρουτίνα του μέρους και κόλλησε. Δεν ήταν μέρος που 
μπορούσε κανείς να κάνει στέκι, αδιάφορο και μικρό στη μέση ενός δρόμου 
με τρόλεϊ και λεωφορεία να σταματούν πιο κάτω, μουσική από λίστες mp3 
που δεν ανανεώνονταν και άβολες καρέκλες. Δούλευε πιο πολύ με καφέδες 
πακέτο και καμιά μεσημεριανή μπύρα όσων τριγύρναγαν εκεί γύρω. Τον 
βόλευε αυτή η ουδετερότητα του μέρους. Του άρεσαν οι τυποποιημένες 
κουβέντες με τους σταθερούς πελάτες που ‘χαν να κάνουν πάντα με τον 
καιρό και το πρόβλημα με τα σκουπίδια στη γωνία. Τίποτα παραπάνω, τίπο-
τα λιγότερο. Κυριακή μεσημέρι και σχεδόν καθόλου πελάτες. Τις Κυριακές 
όλη η συνοικία την έβγαζε στην πλατεία με κρύο και με ζέστη.

Επιασε να καθαρίσει τη μηχανή του εσπρέσο για πολλοστή φορά και 
στο μυαλό του σχηματίστηκε η εικόνα εκείνης της τελευταίας μέρας στο 
σπίτι στη Θεσσαλονίκη. Εκεί σ’ ένα δρόμο πάνω απ’ τη Ροτόντα. Το διαμέρι-
σμα βρισκόταν στον τέταρτο όροφο. Το προηγούμενο βράδυ δεν είχε ακού-
σει θορύβους που να δηλώνουν κίνηση στα διπλανά διαμερίσματα. Ηταν 
ξενοίκιαστα καιρό αλλά ανησυχούσε. Χρειαζόταν να είναι σίγουρος ότι δεν 
θα τον δει κανείς. Δε σκεφτόταν τα δακτυλικά αποτυπώματα που άφησε 
στο διαμέρισμα. Αν τα ‘ψαχνε κανείς θα έβρισκε ότι ανήκαν σε κάποιον που 
σκοτώθηκε σε αυτοκινητιστικό δυστύχημα πριν δύο χρόνια. Θυμήθηκε ξανά 
την εικόνα ενός νέου άντρα με μακριά μαλλιά που κρατούσε ένα δερμάτινο 
τζάκετ και κατηφόριζε τη Γούναρη για την παραλία. «Υπήρξε άραγε ποτέ ο 
Ηλίας;» μονολόγησε και άρχισε να τακτοποιεί ξανά τις κούπες του καφέ στο 
ράφι.

-Με συγχωρείτε, κροκ μεσιέ φτιάχνετε;

Ακουσε τη φωνή να ‘ρχεται απ’ την είσοδο του μαγαζιού, έμεινε για 
λίγα δευτερόλεπτα ακίνητος και γύρισε αργά προς τον άντρα που στεκόταν 
στην είσοδο του καφέ

Ξανά

       19



-Όχι πια. Θα μπορούσα να πω ότι δε φτιάχναμε ποτέ αλλά το άσκοπο δρά-
μα καταδικάζει τις ατάκες… Δε μπορώ να πω ότι χάρηκα που σε βλέπω αλλά 
σε βλέπω Κώστα… Δε θα ρωτήσω καν πως με βρήκες αλλά θα μου πεις γιατί 
είσαι εδώ… Υποθέτω καφέ πίνεις ακόμη…

Γύρισε την πλάτη στον άντρα που συνέχιζε να στέκεται στην είσοδο 
και έβαλε μπρος τη μηχανή του εσπρέσο. Ό άντρας μετακινήθηκε απ’ την 
είσοδο και έκατσε σ’ ένα από τα λιγοστά τραπέζια του μαγαζιού.

-Ποτέ δεν κατάλαβα αυτό το ψευδώνυμο που είχες στο θέατρο, Ηλίας 
Κροκ… Σαν να το έκανες επίτηδες για να προκαλέσεις τα αστεία που ακο-
λούθησαν στη σχολή, ο Κροκ Μεσιέ χωρίς την Κροκ Μαντάμ… Όταν γύρισα 
απ’ τη Νέα Υόρκη και μου ‘παν ότι χάθηκαν τα ίχνη σου, σκέφτηκα ότι με 
τέτοιο όνομα προκάλεσες τη θεία δίκη… Αλλά βέβαια κάνεις δε χάνεται…
-Εμεινα 2 χρόνια στη Θεσσαλονίκη κάνοντας τον φοιτητή διαφόρων ειδι-
κοτήτων και ύστερα γύρισα Αθήνα όπου και βρίσκομαι όλα αυτά τα χρόνια 
δουλεύοντας από δω και από κει και κάνοντας τα ίδια πράγματα. Δεν χάθη-
κα. Αλλαξα κέλυφος… Ό Ηλίας Κροκ είναι φιγούρα που έπαιξε την τελευταία 
του παράσταση πολύ καιρό πριν, χωρίς να πάρει ούτε τότε το χειροκρό-
τημα… Είμαι ο Αλέξανδρος και είσαι ο Κώστας, τουλάχιστον θυμίζεις τον 
Κώστα που φτιάχναμε μαζί τραγούδια, τον οποίο όμως δε θέλησα να ξα-
ναδώ. Δεν υπάρχει λόγος να χάνουμε χρόνο με ανούσιες λέξεις. Γιατί είσαι 
σήμερα εδώ;
-Δε σε ψάχνω και δεν έχω κανένα όφελος να σε βρουν αυτοί που σε ‘ψά-
χναν, αν σε ‘ψάχναν και αν υπάρχει ακόμη λόγος να σε βρουν. Δεν σε είχα 
κατά νου, δε σε θυμόμουν καν αλλά δεν πέρασα τυχαία να πιω καφέ, ούτε 
έχω τη δική σου σκηνική παρουσία να επινοήσω το τυχαίο. Στην πολυκατοι-
κία από πάνω μένει μια παλιά φίλη. Μην κάνεις ότι δεν ξέρεις, την έχεις δει 
σίγουρα γιατί ψωνίζει από σένα, κυρ Ηλία, κάθε μέρα εδώ και καιρό…
-Όύτε θέλω να ξέρω ούτε με νοιάζει… Μάλλον οκ ναι, ξέρω ποια εννοείς. 
Μια γυναίκα γύρω στα 40 που ψωνίζει καφέ και σάντουιτς τα πρωινά, αν 
την ήξερα τότε, τώρα δεν την ξέρω, ούτε με ξέρει, ούτε δίνω δεκάρα τσακι-
στή για το παρελθόν…
-Το θέατρο του παραλόγου ποτέ δε σου ταίριαξε οπότε κόφ’ το και άκουσέ 
με. Από πάνω μένει η Ηρώ, το ξέρω, το ξέρεις, το ξέρουμε και οι δύο ότι 
το ξέρεις. Εχει χρόνια ν’ ακούσει για σένα και αφού άλλαξες τόσο πειστικά 
εμφάνιση και ύφος, δε θα της πέρναγε απ’ το μυαλό να σε θυμηθεί. Αυτό 
δε σημαίνει ότι δεν τη βλέπεις κάθε μέρα. Και αυτό εμένα μ’ ενδιαφέρει. 

       21 20



Θέλω για ένα διάστημα 1-2 μηνών να καταγράφεις τις ώρες που φεύγει και 
γυρίζει απ’ το σπίτι. Θα μου τηλεφωνείς σε συγκεκριμένο αριθμό μια φορά 
τη βδομάδα και θα μου λες. Δε θέλω τίποτα άλλο από σένα και δε θα το 
ζητήσω ξανά. Δε θα το ζητήσω ξανά γιατί έτσι θα σου δώσω τον χρόνο να 
εξαφανιστείς για άλλη μια φορά. Δε θέλω να σου χαλάσω τη ρουτίνα και 
ξέρεις ή θα ‘πρεπε να ξέρεις ότι δε θα πείραζα ποτέ την Ηρώ για οτιδήποτε. 
Θέλω απλά να τσεκάρω κάτι χωρίς να το μάθει.
-Γιατί δεν την ρωτάς τότε; Γιατί πρέπει να σε βοηθήσω σε κάτι που δεν έχει 
συνοχή όπως το παρουσιάζεις; Όχι ότι ποτέ οι κουβέντες σου είχαν συνο-
χή… Γιατί πάλι τα ίδια; Η Ηρώ, η Νίνα, ο μικρόκοσμός σου κι οι άλλοι γύρω 
γύρω…
-Κάνεις τον χαζό, έτσι; Μπορεί και όχι, μπορεί όντως να έχεις ξεχάσει ότι η 
Ηρώ κινδύνεψε να μπει στη φυλακή… Εσύ όμως την κοπάνησες, ήξερες τί 
συνέβη και χαιρέτησες γι’ αλλού χωρίς να πεις κουβέντα… Ξέρεις πολλά και 
διάφορα και ποτέ δε μιλάς… Φεύγεις παίρνοντας κάθε φορά την πόλη μαζί 
σου, που λέγε περίπου κι ο ποιητής… Δε θα το συζητήσουμε άλλο. Θα με 
βοηθήσεις γιατί το χρειάζομαι και ‘γω με τη σειρά μου εγγυώμαι ότι δε θα 
σε βρουν. Γιατί τελικά ο Ηλίας Κροκ βρέθηκε. Κι αν σε βρήκα εγώ έστω και 
τυχαία λόγω της Ηρούς, αργά ή γρήγορα θα σε βρουν και αυτοί που νομίζεις 
ότι σε ψάχνουν ακόμη… Απ’ την άλλη μπορεί να μη σε ψάχνει κανείς και όλο 
αυτό το παιχνιδάκι του μυαλού σου να σκάσει μπρος σου σαν ξεφούσκωτο 
μπαλόνι. Διαλέγεις και παίρνεις.

Ό Κώστας σηκώθηκε αθόρυβα απ’ την καρέκλα κοιτώντας τον και 
βγήκε με ήρεμο βηματισμό στο δρόμο. Απ’ έξω το τρόλεϊ κόρναρε σε κά-
ποιον που είχε παρκάρει εμποδίζοντας την κυριακάτικη κίνηση.

Ξανά

       21 20





4
30 και κάτι μέρες μετά, Τρίτη

Το e-mail που έστειλε το προηγούμενο βράδυ ήταν και το τελευταίο. 
Ετσι είχαν συμφωνήσει και έτσι έγραφε και η απάντηση που έλαβε. Εβρισκε 
δικαιολογίες να κλείνει πιο αργά το καφέ και περίμενε να δει κάθε βράδυ 
την Ηρώ να μπαίνει στην πολυκατοικία. Η διαδικασία απομνημόνευσης σχε-
τικά εύκολη, η ρουτίνα αναχώρησης και επιστροφής στο σπίτι της φαινόταν 
τυποποιημένη. Για ένα μήνα έστελνε ένα e-mail κάθε βράδυ, εκτός του σαβ-
βατοκύριακου που δε μπορούσε να βρίσκεται μετά το μεσημέρι στο καφέ. 
Ανοιγε το καφέ επίτηδες καμιά ώρα πιο αργά ώστε να μη συμπέσει με την 
Ηρώ που θα ‘βγαινε απ’ την πολυκατοικία. Στη αρχή είχε φοβηθεί αυτό το 
τριπάκι και άρχισε να ετοιμάζεται να την κάνει για Ιταλία σε κάτι παλιούς 
φίλους. Ό Κώστας όμως δεν ξανάρθε απ’ το καφέ και δεν του ζήτησε τίποτα 
άλλο εκτός απ’ τα e-mail. Τους βόλευαν καλύτερα και τους δύο απ’ τη χρήση 
του τηλεφώνου. Σήμερα ήταν η πρώτη μέρα που δε χρειαζόταν να υποβάλ-
λει τον εαυτό του στη μηχανική παρατήρηση της εισόδου της πολυκατοικί-
ας ούτε να ανησυχεί αν θα τον αναγνώριζαν.

Σκούπιζε μηχανικά τα ίδια ποτήρια για κάνα τέταρτο όταν είδε μια 
γυναίκα να μπαίνει στο καφέ. Αν και δεν αναγνώριζε τη φυσιογνωμία της, 
η φωνή της ακούστηκε παράξενα οικεία. Αφήνοντας αργά το ποτήρι που 
κρατούσε, γύρισε λοξά προς το μέρος της.

-Καλημέρα. Να σας φτιάξω κάτι;
-Καλημέρα. Θα ήθελα ένα καπουτσίνο διπλό σκέτο για έξω.

Γυρνώντας προς τη μηχανή του καφέ ένιωσε να βρίσκεται σε ετοι-
μότητα όπως παλιά. Δε μπορούσε να θυμηθεί που είχε ξανακούσει αυτή 
τη φωνή κι όμως έπρεπε να μάθει ποια είναι. Πηγαίνοντας στο ψυγείο να 
πιάσει το γάλα άκουσε το τηλέφωνο της γυναίκας να χτυπά.

-Παρακαλώ; Ελα Ηρώ καλημέρα. Σε πήρα πριν μισή ώρα για να σε προλάβω 
πριν πας στο γραφείο σου. Ναι, καταλαβαίνω… Μπορώ να είμαι εκεί σε 20 
λεπτά… Ναι, δυστυχώς είναι επείγον… Τα λέμε από κοντά…

Η Νίνα πήρε τον καφέ από τον πάγκο μηχανικά, πλήρωσε και βγήκε 

Ξανά

       23



τρέχοντας στον δρόμο. Ό Ηλίας καθάρισε τη μηχανή του καφέ εξίσου μηχα-
νικά έχοντας το βλέμμα καρφωμένο πάνω της μέχρι που την έχασε από το 
οπτικό του πεδίο. Από τη συσκευή του μαγαζιού τηλεφώνησε στον ιδιοκτή-
τη του καφέ. Προφασίστηκε κάποιο σοβαρό οικογενειακό πρόβλημα και του 
ζήτησε άδεια για το υπόλοιπο της εβδομάδας. Είχε κάνει αρκετές απλήρω-
τες διπλοβάρδιες, οπότε πίστευε ότι δε θα προκαλούσε υποψίες η ξαφνική 
απουσία του. Ό ιδιοκτήτης αν και γκρίνιαξε συμφώνησε στην άδεια μέχρι 
την επόμενη Δευτέρα. Ειδοποίησε τον ντελιβερά που χρησιμοποιούσαν τα 
πρωινά να κάτσει ως το απόγευμα. Μόλις ο νεαρός ήρθε, του έδειξε ξανά τη 
λειτουργία της μηχανής του εσπρέσο και τον άφησε στο καφέ. Φεύγοντας 
γύρισε και έριξε μια ματιά χωρίς να μπορεί να νιώσει αν ήταν η τελευταία 
φορά που ‘βλεπε το μέρος. Είχε ήδη κανονίσει να πάει στο συνεργείο ενός 
φίλου απ’ τα παλιά που υπήρχε πάντα για κείνον ένα αμάξι πρόχειρο για 
μιαν ανάγκη. Δεν καταλάβαινε τί μπορεί να είχε προκαλέσει ο Κώστας αυτή 
τη φορά. Θα την έκανε για λίγες μέρες Γιάννενα και θα σκεφτόταν το μετά.

Πέρασε απ’ το σπίτι και με ήρεμες κινήσεις μέσα σε λίγα λεπτά άδεια-
σε ό,τι βρισκόταν στο ψυγείο σε μια σακούλα σκουπιδιών, πήρε το σακ βου-
αγιάζ που είχε έτοιμο πάντα στη ντουλάπα, κλείδωσε το διαμέρισμα και 
κατευθύνθηκε στο σταθμό του μετρό για να βγει στο κέντρο. Μετά από μια 
ώρα βρισκόταν στην εθνική οδηγώντας με σταθερή ταχύτητα όταν άκουσε 
το κινητό να χτυπά. Το ‘χε πάρει μαζί γιατί μπορεί να τον καλούσε ο ιδιοκτή-
της του καφέ και δεν ήθελε να εγείρει υποψίες πριν ξεκαθαρίσει στο μυαλό 
του τις επόμενες κινήσεις του. Περίμενε όμως και ένα ακόμη τηλεφώνημα.

-Πού είσαι; Ακούω φασαρία. Πέρασα απ’ το καφέ και δε σε βρήκα. Τρέχει 
κάτι;
-Κώστα το κουλ υφάκι δε σου ταίριαξε ποτέ οπότε δεν χρειάζεται να το προ-
σπαθείς… Θα λείψω λίγες μέρες απ’ το καφέ, θα ‘μαι πάλι από βδομάδα.
-Εχει να κάνει με τα e-mails; Ηθελες να την κάνεις αφού τέλειωσες την αγ-
γαρεία;
-Θα παίζουμε πολλή ώρα σκετσάκι standup; Εκανα αυτό που μου ζήτησες, 
έληξε. Χρειάστηκε να λείψω λίγο απ’ το καφέ.
-Πολλή περίεργη δεν είναι ρε Ηλία η σύμπτωση; Όλως τυχαίως εξαφανίζε-
σαι σήμερα…
-Ωπα, δεν κατάλαβα, γιατί σήμερα μ’ έψαχνες; Η μήπως δεν έψαχνες εμένα;
-Α, αρχίσαμε πάλι τις συνωμοσίες… Ναι ρε, σ’ έψαχνα…
-Κώστα, κοψ’ το δούλεμα και άκου να τελειώνουμε. Σήμερα δεν έψαχνες 

       25 24



εμένα αλλά τη γυναίκα σου και την Ηρώ. Δε δίνω μία τί σκατά αρχίσατε 
πάλι μεταξύ σας. Όύτε είχα και παλιά καμιά σχέση μ’ αυτά που κάνατε, ούτε 
και τώρα. Κατάλαβες; Δεν πούλαγα ηρωίνη αλλά εσύ και η φίλη σου η Ηρώ 
μου τη φορτώσατε μια χαρά την παραμύθα όταν σας πιάσανε και έτρεχα να 
γλυτώσω το τομάρι μου… Βρήκατε και αυτή την ηλίθια τη γυναίκα σου και 
της φουσκώσατε το ψώνισμα στο μυαλό της ότι υπερασπίζεται κατατρεγ-
μένους…
-Καλά δεν ξέρεις τί σου γίνεται φιλαράκο και παραληρείς…
-Ακου λίγο, δε θα το ξαναπώ. Η γυναίκα σου σήμερα πήγε να βρει τη φίλη 
σου και αυτό εμένα μου κάνει ότι μπορεί να ‘ναι ηλίθια αλλά κάτι συνέβη 
και το μυαλό της πήρε στροφές για κάτι. Μην τολμήσεις να με ξαναμπλέξεις 
γιατί αυτήν τη φορά δε θα υπάρξει βολική για όλους εξαφάνιση. Τουλάχι-
στον όχι δική μου. Αυτή τη φορά όλα θα γίνουν όπως έπρεπε να είχαν γίνει 
τότε. Με τη φίλη σου και με σένα. Αν παραληρώ ή όχι θα φανεί σύντομα.

Εκλεισε το τηλέφωνο πριν προλάβει ν’ ακούσει απάντηση και έβαλε 
μια κασέτα στο παλιό κασετόφωνο του αμαξιού. Επρεπε να φτάσει Γιάννε-
να νωρίς το απόγευμα για ν’ ανέβει στο χωριό πριν νυχτώσει. Αναψε τσιγά-
ρο, άνοιξε λίγο το παράθυρο και ανέβασε ταχύτητα στα 120.

Ξανά

       25 24





5
Τρίτη πρωί, κέντρο 

Από μακριά έδειχναν δύο γυναίκες που αντάλλασσαν μυστικά στρι-
μωγμένες στη μπάρα ενός υπαίθριου καφέ στο Σύνταγμα. Το μόνο πράγ-
μα που μπορούσε να προδώσει τη μεταξύ τους ένταση ήταν η νευρικότητα 
στον τόνο της συνομιλίας.

-Εντάξει νομίζω ότι δεν έχει νόημα περαιτέρω συζήτηση… Δε μου φτάνουν 
τα σκατά στη δουλειά, έχω ν’ ακούω και υστερίες… Σου ξαναλέω ότι έχω 
πάνω από δυο χρόνια ν’ ανέβω Θεσσαλονίκη.
-Ηρώ, ηρέμησε και άκουσέ με. Φίλος μου παλιός απ’ τη Νομική είδε τον 
Κώστα με μια γυναίκα που η περιγραφή της σου μοιάζει. Δε με νοιάζει αν 
πήγατε μαζί ή αν τον βλέπεις. Σε ρωτάω ξανά αν αρχίσατε τα ταξίδια μαζί. 
Αν μεταφέρετε πάλι… πράγματα μαζί.
-Ρε Νίνα δε μας γαμάς; Με παίρνεις τηλέφωνο το πρωί να μου πεις ότι θες 
να με δεις για κάτι επείγον και ότι πέρασες απ’ το σπίτι να με προλάβεις 
πριν τη δουλειά. Αναγκάζομαι να βρω όποια δικαιολογία μου κατέβηκε να 
πάρω μισή ώρα άδεια να σε δω τώρα ντε και καλά και μ’ έχεις εδώ να μου 
λες για τον άντρα σου και τη Θεσσαλονίκη; Πάτε καλά ρε εσείς οι δύο; Ό 
ένας μου τηλεφωνεί τα βράδια πιωμένος να μου πει ό,τι του κατεβαίνει 
και η άλλη με διακόπτει απ’ τη δουλειά να μου προβάλλει τις εμμονές της; 
Ποια ταξίδια; Ξέρεις τί έτος έχουμε; Για να μην το χοντρύνουμε το πράγμα 
η συζήτηση σταματά εδώ, σκέψου ό,τι θες, πες ό,τι θες αλλά αν συνεχιστεί 
η παράνοια, αυτήν τη φορά θα αντιδράσω κατάλληλα.

Σηκώθηκε κρατώντας την τσάντα της που όσο μιλούσε έσφιγγε πάνω 
της, άφησε στο ταμείο ένα 10ευρο και βιαστικά βγήκε απ’ το καφέ. Φτάνο-
ντας στο γραφείο απενεργοποίησε το κινητό και άρχισε να ασχολείται με 
τη γραφειοκρατική ρουτίνα. Το απόγευμα λίγο πριν το σχόλασμα ζήτησε να 
δει τον διευθυντή της. Λακωνικά ζήτησε μια εβδομάδα άδεια για αιφνίδιο 
σοβαρό οικογενειακό πρόβλημα. Δεσμεύτηκε ότι δε θα έκανε χρήση άδειας 
το καλοκαίρι αν η εταιρεία μπορούσε να τη διευκολύνει σε αυτήν την εξαι-
ρετική περίσταση που της προέκυψε. Ό διευθυντής της διαμαρτυρήθηκε 
έντονα ότι τον ενημέρωσε στη λήξη του ωραρίου αλλά η ίδια προσφέρθηκε 

Ξανά

       27



να μείνει μέχρι αργά και «όσο χρειαζόταν» ώστε να τακτοποιήσει κάθε εκ-
κρεμότητα.

Δούλεψε μηχανικά μέχρι τις 9 το βράδυ, έκανε δύο τηλεφωνήματα 
και γύρω στις εννιά και τέταρτο κάλεσε ραδιοταξί. Εφτασε στα κτελ του Κη-
φισού γύρω στις 10. Πήγε στα εκδοτήρια να πληρώσει την κράτηση, ήπιε 
έναν καφέ βιαστικά και επιβιβάστηκε στο λεωφορείο των 10 και μισή. Βο-
λεύτηκε στο κάθισμα αφήνοντας την τσάντα στα πόδια της και έμεινε να 
κοιτάει το φούτερ που κρατούσε, εκείνο που είχε πάντα πρόχειρο σ’ ένα 
συρτάρι στο γραφείο «μπας και συμβεί κάτι έκτακτο». Το έκτακτο συνέβη. Η 
άνοιξη ήταν απρόβλεπτη εποχή και θα έφτανε ξημέρωμα. Εκανε μια βουβή 
ευχή να αντέξει την πρωινή υγρασία στα Γιάννενα. Η μηχανή πήρε μπρος 
και κάνοντας όπισθεν το λεωφορείο βγήκε από το σταθμό των κτελ.

 28



6
Τρίτη μεσημέρι 

Κοίταζε την Ηρώ να φεύγει βιαστικά απ’ το καφέ και ενώ ήθελε πολύ 
να της φωνάξει, συνέχισε να κοιτά το δρόμο απ’ τη τζαμαρία. Μετά από 10 
λεπτά βγήκε απ’ το μαγαζί. Πήρε ένα ταξί για το γραφείο. Στο γραφείo είχε 
μια σύσκεψη με τη συνεταίρο της και έδωσε οδηγίες στη γραμματέα για τις 
δικασίμους της εβδομάδας που εκκρεμούσαν. Μετά από 3 ώρες βγήκε απ’ 
το κτίριο και πήρε το μετρό και τον προαστιακό για την Παιανία. Βγαίνοντας 
απ’ τον σταθμό είδε τον Κώστα να την περιμένει έξω απ’ το αμάξι.

-Με ανησύχησες στο τηλέφωνο… Ποτέ δε γυρνάς τόσο νωρίς και ποτέ δεν 
έχεις ζητήσει να ‘ρθω να σε πάρω…
-Ηθελα να πάμε μια βόλτα πριν πάμε στο σπίτι και να μιλήσουμε λίγο.
-Βόλτα; Τα παιδιά σε λίγο σχολάνε και θα πρέπει να πάω να τα πάρω…
-Εχω τηλεφωνήσει στο σχολείο και ζήτησα να τα φέρουν με το σχολικό σή-
μερα λόγω κωλύματος, οπότε έχουμε χρόνο. Εχω συνεννοηθεί με τη Λέτη 
απ’ τον πέμπτο να τα παραλάβει και να τα βάλει στο διαμέρισμα, της έχω 
αφήσει κλειδί για περιπτώσεις ανάγκης.
-Πήρες τηλέφωνο το σχολείο; Και τη Λέτη; Νίνα τί συμβαίνει ακριβώς;
-Συμβαίνει ότι πρέπει να μιλήσουμε λίγο οι δυο μας χωρίς να μας ακούνε τα 
παιδιά ή κανείς άλλος, δε θα πάρει πολύ άλλωστε…
-Σε ρώτησα τί συμβαίνει ακριβώς…
-Κώστα, είμαι γυναίκα σου, δεν μπορώ να καταθέσω οτιδήποτε εναντίον 
σου ούτε και να διαρρεύσω…
-Κόψε τους προλόγους και μπες στ’ αμάξι όπου αφού πάρεις 2-3 βαθιές 
αναπνοές θα μου πεις αυτό που θες, ήρεμα και λογικά.

Της άνοιξε την πόρτα και έβαλε μπρος οδηγώντας αργά στους γύρω 
δρόμους. Εκλεισε τα παράθυρα, έβαλε κλιματισμό και παρέμεινε σιωπη-
λός. Μετά από λίγο η φωνή της ακούστηκε μονότονη και σιγανή.

-Ενας παλιός μου φίλος από τη Νομική στη Θεσσαλονίκη, ο Νικόλας, κα-
τέβηκε πρόσφατα στην Αθήνα για μια δίκη στο Εφετείο που συνεργάζεται 
με την Λέλα την συνεταίρο μου. Ποινικό, δύσκολη υπόθεση και χρειάστηκε 

Ξανά

       29



να δουν μαζί κάποιες λεπτομέρειες στη γραμμή υπεράσπισης. Τυχαία τον 
είδα στο γραφείο πριν 2 μέρες, είχα να τον δω χρόνια και άρχισε να μου 
λέει με ενθουσιασμό ότι σε είδε στη Θεσσαλονίκη πριν ένα μήνα. Ηρθε και 
στη συναυλία σου και εντυπωσιάστηκε με τη φίλη σου που ήταν μαζί και 
σε βοηθούσε. Με ρώτησε αν μπορούσαμε να βρεθούμε ξανά για ποτό όσο 
θα ήταν Αθήνα όλοι μαζί. Είχα την εντύπωση ότι η μπάντα δεν είχε γυναίκα 
οπότε τον ρώτησα να μου πει τ’ όνομά της αλλά δεν τους σύστησες. Μου 
την περιέγραψε σαν λεπτή, ψηλή με κοντά ξανθά μαλλιά και οδηγούσε το 
βανάκι της μπάντας…
-Μάλιστα… Και συ άρχισες να σκέφτεσαι για την ταυτότητα της μυστηριώ-
δους ξανθιάς…
-Αν θες άκουσε για λίγο και μετά μπορείς να με ειρωνευτείς ελεύθερα. Πριν 
κάποιο διάστημα έβαλα τον ερευνητή του γραφείου να ψάξει λίγο τις μετα-
κινήσεις σου. Δε με νοιάζουν τα όποια γκομενικά σου. Δεν πρόκειται περί 
αυτού. Δε με νοιάζει καν τί κάνεις στην προσωπική σου ζωή. Εχουμε στα-
ματήσει να γαμιόμαστε, έχουμε σταματήσει να ενδιαφερόμαστε για ίδια 
πράγματα, έχουμε 2 παιδιά, 2 προσεκτικά οριοθετημένες ζωές και ένα πα-
ρελθόν που δε θέλω να στοιχειώνει. Με νοιάζει μόνο οτιδήποτε μπορεί να 
με βλάψει. Γι’ αυτό έβαλα τον ερευνητή μου να ψάξει για το ταξίδι σου στη 
Θεσσαλονίκη.
-Νίνα ακούς τί λες τόση ώρα; Εχεις την αίσθηση ότι η ζωή είναι φτηνό αστυ-
νομικό μυθιστόρημα και ότι εσύ και ο πρώην μπάτσος που χρησιμοποιείς 
λύνετε τα μυστήρια; Ελπίζω να μη με ξεφτίλισες στον Νικόλα… Η κοπέλα 
που σου περιέγραψε λέγεται Αρετή και είναι υπάλληλος του Snapshot, του 
λαϊβάδικου που έπαιξα… Το βαν είναι του μαγαζιού και ο Αγγελος που ‘χει 
το μαγαζί είναι παλιός μου φίλος. Την έβαλε να με πάει πάνω κάτω επειδή 
έβρεχε συνέχεια και ήμουν χωρίς αμάξι… Μετά τη συναυλία δανείστηκα το 
βαν για να επιστρέψω τους ενισχυτές στον Μακρίδη στην Ξάνθη και πήγα 
μόνος μου… Τί παλαβομάρες είναι αυτές που σου κατέβηκαν στο κεφάλι;

Πάρκαρε το αυτοκίνητο στην άκρη του δρόμου και γύρισε να την κοι-
τάξει συνεχίζοντας να της μιλά χαμηλόφωνα και σταθερά.

-Πέρα από όποια προσωπικά προβλήματα έχουμε, τα οποία για μένα είναι 
διαχειρίσιμα και λόγω καθημερινότητας, πώς πιστεύεις ότι θα μπορούσα 
να σε βλάψω; Και στην τελική τί φοβάσαι;
-Δε φοβάμαι Κώστα, ούτε εσένα ούτε οτιδήποτε κάνεις. Φοβάμαι μόνο το 
ενδεχόμενο να αποδειχτεί ότι έπαιξα τον ρόλο της βιτρίνας σου. Πήγα να 
βρω την Ηρώ σήμερα το πρωί…

       31 30



-Πάλι στην Ηρώ καταλήγουμε; Στα ίδια πάλι; Τη φουκαριάρα την Ηρώ που 
έχει φάει στη μάπα 2 μειώσεις μισθού και δουλεύει μέχρι το βράδυ μη βρί-
σκοντας κάτι καλύτερο στα 40 φεύγα αλλά εσύ πήγες να την ενοχλήσεις στη 
δουλειά της υποθέτω… Εσένα οι εμμονές υπερβαίνουν τη συμπόνια και τη 
φιλία… Αλλωστε έχεις την πολυτέλεια να ασχολείσαι με τις εμμονές σου χω-
ρίς να φοβάσαι ότι δε θα ‘χεις να πληρώσεις το νοίκι στο τέλος του μήνα…
-Λοιπόν αν συνεχίσεις θα βγω απ’ το αυτοκίνητο…
-Θα κάτσεις εκεί που είσαι και θα το βουλώσεις μέχρι να φτάσουμε σπίτι. 
Αφού ταΐσουμε και διαβάσουμε τα παιδιά και όλα φαίνονται φυσιολογικά, 
θα πάρω τηλέφωνο τον Αγγελο να του μιλήσεις για να επιβεβαιώσεις την 
ταυτότητα της κοπέλας και θα μιλήσεις και με τον Μακρίδη. Θα μου δώσεις 
το τηλέφωνο του ερευνητή σου και σε ανοιχτή ακρόαση θα του μιλήσουμε 
και οι δύο. Μετά από αυτό και εφόσον βρεις κατάλληλες δικαιολογίες στον 
Νικόλα και την Ηρώ, που προφανώς θα έχεις ήδη αναστατώσει, και περά-
σουν λίγες βδομάδες, θα καταθέσω αγωγή διαζυγίου. Στο χέρι σου είναι αν 
θα εξελιχθεί σε συναινετικό ή αντιδικία.

Εβαλε μπρος τη μηχανή πριν τελειώσει τη φράση και μέσα σε 10 λε-
πτά έφτασαν σπίτι. Τα παιδιά ήταν ήδη εκεί και η Νίνα δεν έδειξε σημεία 
ταραχής ή εκνευρισμού. Την παρακολουθούσε να τα ρωτάει για τη μέρα 
τους στο σχολείο ενώ εκείνος έστρωνε τραπέζι. Ενιωθε μουδιασμένος και ο 
θυμός του έσφιγγε το στομάχι. Τόσα χρόνια επιμονής, όλη αυτή η εξωτερι-
κή ασφάλεια που είχε οικοδομήσει κόντευε να καταρρεύσει. Κατάλαβε ότι 
κάτι πήγαινε στραβά από την ώρα που ‘μαθε απ’ τον Ηλία ότι η γυναίκα του 
έψαχνε την Ηρώ. Πριν τη συναντήσει τηλεφώνησε στην Ηρώ αλλά το κινη-
τό της ήταν απενεργοποιημένο. Ό Ηλίας έφυγε. Όλα δείχναν να πηγαίνουν 
κατά διαβόλου πάλι μετά από τόσο καιρό επειδή η γυναίκα του είχε μια τυ-
χαία συζήτηση… Ενιωσε την παρόρμηση να τραβήξει τη Νίνα στο μπαλκόνι 
και να της κρατήσει το κεφάλι στο κενό του 7ου ορόφου αλλά οι εξωτερικές 
του κινήσεις δεν πρόδιδαν καμία ένταση. Μάζεψε το τραπέζι, άφησε τα μι-
κρά με τη μητέρα τους να δουν τα μαθήματα της επόμενης μέρας και μπήκε 
στο ντους. Κάτω απ’ το ζεστό νερό έκλεισε τα μάτια και ένιωσε να βουτά 
απ’ το μπαλκόνι στον 7ο κάτω στο σκοτάδι. Με τα δάχτυλά του στο τζάμι της 
καμπίνας σχημάτισε το γράμμα Η.

Ξανά

       31 30





7
Τετάρτη πρωί

Η Ηρώ έφτασε στον σταθμό των κτελ στα Γιάννενα στις 7 το πρωί. 
Βγήκε απ’ τους τελευταίους και προσπάθησε να δει από μακριά αν το καφέ 
στα εκδοτήρια είχε ανοίξει. Με την άκρη του ματιού της πρόσεξε μια φιγού-
ρα να στέκεται λίγο πιο πέρα από κει που πάρκαρε το λεωφορείο στο υπό-
στεγο. Φορούσε μπουφάν μηχανής και στο χέρι κρατούσε ένα αδιάβροχο. 
Της έγνεψε να πάει προς το μέρος του.

-Ηλία γιατί ήρθες;
-Το παράλογο θα ‘ταν να μην ερχόμουν και να γύρναγες μες τη βροχή με τα 
ρούχα της δουλειάς από χτες μέχρι το μεσημέρι που μού ’πες ότι θες να με 
δεις… Φόρεσε το αδιάβροχο για να πάμε μέχρι το αμάξι. Εχω παρκάρει πιο 
κάτω απ’ τον σταθμό.
-Ηλία σ’ ευχαριστώ που με σκέφτηκες αλλά δε χρειαζόταν να έρθεις. Στη 
μία θα βρισκόμασταν όπως είπαμε χτες στο τηλέφωνο…
-Νομίζω ότι έχεις χάσει λίγο την επαφή με τον έξω κόσμο, βρέχει καταρρα-
κτωδώς στα Γιάννενα από την ώρα που έφτασα χτες αργά το μεσημέρι. Την 
πόλη απ’ όσο είπες στο τηλέφωνο δεν τη γνωρίζεις και ρούχα ν’ αλλάξεις 
δεν έχεις. Θα πάμε στο χωριό, δεν είναι ούτε μια ώρα διαδρομή. Θα μιλή-
σουμε, θα κάνεις ένα μπάνιο, αν χρειάζεσαι ύπνο θα κοιμηθείς ή θα φας 
κάτι. Το μεσημέρι θα κατέβουμε στην πόλη να πάρεις ό,τι ρούχα χρειάζεσαι. 
Θα φάμε και θα ξεκινήσουμε για Θεσσαλονίκη μετά τις τέσσερις.
-Χτες στο τηλέφωνο…
-Χτες στο τηλέφωνο Ηρώ σε άκουσα πανικοβλημένη και το θέμα σου ήταν 
να μπορέσεις να φύγεις αμέσως απ’ την Αθήνα… Δε νομίζω ότι έδωσες δεύ-
τερη σκέψη στο τί θα έκανες αφού έφτανες εδώ, δεν είχες τον χρόνο να το 
κάνεις και είναι κατανοητό…
-Δεν είναι ότι δε σ’ εμπιστεύομαι, είναι ότι θέλω να περάσουν ανώδυνα 
λίγες ώρες και να φύγω για τη Θεσσαλονίκη…
-Είτε μ’ εμπιστεύεσαι είτε όχι, στη Θεσσαλονίκη θα πάμε μαζί. Μετά μπο-
ρείς ν’ αποφασίσεις αν μ’ εμπιστεύτηκες.

Ξανά

       33



Της φόρεσε το αδιάβροχο και άρχισαν να περπατούν στο ψιλόβροχο. 
Μπήκαν στο αυτοκίνητο και απ’ το τζάμι του συνοδηγού έβλεπε την πόλη 
να τελειώνει και τον λιγοστό σε κίνηση περιφερειακό δρόμο να διαδέχεται 
το μποτιλιάρισμα στο κέντρο των Ιωαννίνων.

-Όταν μου χτύπησες την πόρτα εκείνο το Σάββατο μεσημέρι λέγοντας ότι 
έφερες τον καφέ που παρήγγειλα, δεν παραξενεύτηκα γιατί 3 χρόνια σ’ 
έβλεπα να μου φτιάχνεις καφέ κάθε μέρα. Ηταν ο καφές που αγόραζα σχε-
δόν κάθε πρωί και σκέφτηκα ότι μπέρδεψες τους πελάτες, δεν ήξερα αν 
άλλοι ένοικοι της πολυκατοικίας αγοράζουν καφέ από σένα, αλλά μέσα σε 
20 διαμερίσματα δε μπορείς να γνωρίζεις ποιος μένει καν, πόσο μάλλον τις 
συνήθειές του.
-Όταν όμως σου είπα «δεν πειράζει Ηρώ, κέρασμα απ’ το μαγαζί» χλώμια-
σες. Δεν έκλεισες την πόρτα ούτε είπες τίποτα. Καθόσουν εκεί χλωμή και 
αίολη κοιτώντας με. Στιγμιαία ένιωσα ότι με αναγνώρισες και όταν σου είπα 
ότι είμαι ο Ηλίας και θέλω να σου μιλήσω για 2 λεπτά, πάλι δε μίλησες. 
Καθόσουν εκεί χωρίς να μιλάς. Σου είπα ότι αν φοβάσαι μπορούσαμε να 
μιλήσουμε εκεί στην είσοδο. Συνέχισες να μη μιλάς.
-Θυμάμαι μόνο ότι ένιωσα ένα βουητό στ’ αυτιά και μετά από λίγο σου είπα 
να μπεις.
-Στο τραπεζάκι του καθιστικού υπήρχε μια διπλωμένη σελίδα Α4 και χωρίς 
να πεις άλλη κουβέντα μου την έδειξες και μου είπες ότι ήρθα να σου μιλή-
σω γι’ αυτό. Δεν τους ήξερα εκείνους τους στίχους ούτε πέταξα ποτέ τίποτα 
κάτω απ’ την πόρτα σου. Σου είπα για τη συνάντησή μου με τον Κώστα, 
ξέροντας μέσα μου ότι ρισκάρω τα πάντα έτσι. Δεν υπήρχε άλλος τρόπος να 
γίνει. Η έτσι ή θα ‘πρεπε να ετοιμάσω κι άλλη αποχώρηση στο μυαλό μου. 
Δε μπορώ να εξαφανιστώ έτσι απλά ξανά. Δεν ξέρω αν έκανα καλά τότε, δε 
μισώ εσένα ή τον Κώστα…
-Δε σου φόρτωσα τίποτα ούτε στην ανάκριση ούτε μετά. Ενας φίλος του 
Κώστα ήσουν που έτυχε να με γνωρίσεις στην καβάτζα του. Δεν κατέθεσα 
ποτέ, ούτε υπονόησα ότι ήσουν μπλεγμένος στην ηρωίνη. Σε ξέχασα μετά 
την ανάκριση και έπειτα έμαθα ότι σκοτώθηκες σε αυτοκινητιστικό δυστύ-
χημα. Δε σκέφτηκα καν αν ήταν αληθινό. Είχα άλλα στο μυαλό μου. Τόσα 
χρόνια θα μπορούσα να ‘χα φύγει, να ‘χα ξεκινήσει απ’ την αρχή. Αλλά φο-
βόμουν ότι θα με έβρισκε. Μάλλον παράλογος φόβος γιατί δεν είχε λόγο να 
με βρει. Απ’ τη στιγμή που γύρισε απ’ την Αμερική αφιερώθηκε στην οικογέ-
νειά του, έκανε κάποιες δουλειές στο θέατρο και έβγαλε και 2 δίσκους. Θα 

       35 34



με θεωρείς τρελή ή κακομοίρα κολλημένη που τον φοβάμαι…
-Παρακολουθούσε το τηλέφωνό σου το τελευταίο διάστημα τουλάχιστον, 
με έβαλε να του λέω τα δρομολόγιά σου, σ’ έπαιρνε τηλέφωνο κάποια βρά-
δια να σου πει διάφορα… Δεν ξέρω αν νιώθεις κακομοίρα γιατί όλα αυτά 
δεν τα αντιμετώπισες εδώ και επτά χρόνια αλλά συνέβησαν στ’ αλήθεια… 
Λες ότι αφού καθάρισες με την υπόθεση με το πακέτο που βρέθηκε στ’ αμά-
ξι σου, σταμάτησες να τον βλέπεις και ότι από τη Νίνα έμαθες ότι την έκανε 
για Αμερική. Δηλώνεις ότι αφότου γύρισε τους έβλεπες σπάνια. Όμως εκεί-
νος ήξερε τι λες, τι κάνεις κάθε μέρα. Σου τηλεφωνούσε μεθυσμένος αλλά 
δεν αντιδρούσες. Δεν ξέκοψες Ηρώ. Εκείνος και η φίλη σου πέρναγαν μια 
χαρά με άκρες για νόμιμα φράγκα και εσύ κόλλησες στο κουτάκι του τίποτα. 
Αυτό βγαίνει απ’ την αφήγησή σου για τα πράγματα.
-Ισως πιστεύεις ότι σου λέω ψέματα…
-Νιώθω ότι στα βασικά μάλλον ψέματα δε λες, όχι συνειδητά τουλάχιστον. 
Σε κάποια φάση όταν πρωτόρθα Αθήνα ξανά και έψαχνα για δουλειά, έμα-
θα ότι είχε πόντους σε 2-3 καλά νυχτερινά μαγαζιά. Πολύ πριν την οικονομι-
κή κρίση και τα λοιπά. Ξέπλυμα γλυκιά μου, παστρικά και αθόρυβα. Πρωτο-
πόρος μουσικός του ροκ με πετυχημένη σύζυγο και οικονομική ευμάρεια… 
Γιατί σε παρακολουθούσε Ηρώ;
-Αν το ‘ξερα αυτό δε θα έφευγα τρέχοντας χτες το βράδυ απ’ το γραφείο…
-Ισα ίσα που το χθεσινό σου ταξίδι ήταν από τα πιο έξυπνα πράγματα που 
θα μπορούσες να κάνεις.
-Όταν μιλήσαμε και μου ‘πες να φτιάξω μια διεύθυνση skype ώστε να επι-
κοινωνήσουμε ελεύθερα αν προέκυπτε ποτέ ανάγκη, δεν πίστευα ότι θα 
συνέβαινε τίποτα που να δικαιολογούσε αυτή τη μυστικότητα… Όταν χτες 
το πρωί βρήκα μήνυμά σου να σε πάρω για ό,τι χρειαστώ στο τηλέφωνο του 
χωριού από νούμερο που να γνωρίζεις, δεν είχα το χρόνο να καταλάβω αν 
τρέχει κάτι, μου είχε τηλεφωνήσει η Νίνα να με δει και είχα κάτι επείγοντα 
στο γραφείο… Όλα γίναν πολύ γρήγορα…
-Συνήθως τα πράγματα γίνονται γρήγορα πάντα, εμείς δεν το νιώθουμε 
τις περισσότερες φορές… Φτάνουμε στο χωριό σε λίγο, το σπίτι είναι στην 
άκρη του κεντρικού δρόμου, κανείς δε μπορεί να μας ακούσει και να μας 
δει, δε χρειάζεται να φοβάσαι εδώ.
-Εσύ Ηλία γιατί μπλέκεσαι σ’ όλα αυτά τα σκατά;
-Με ενδιαφέρει να κλείσουν παλιοί λογαριασμοί και να μπορέσω να ζήσω 
στην ησυχία μου. Γιατί με βρήκε μια φορά και όποτε χρειαστεί θα με ξανα 

Ξανά

       35 34



βρεί. Θα κλείσουν λοιπόν οι λογαριασμοί με τον έναν ή τον άλλο τρόπο 
Ηρώ… Γι’ αυτό θα έρθω απόψε στη Θεσσαλονίκη…

Γύρισε και τον κοίταξε καθώς τον άκουγε να τελειώνει τη φράση του. 
Εκλεισε τα μάτια και είπε σιγανά: 

-Όπως λέει και εκείνο το κομμάτι «Τίποτα δεν τελειώνει. Κι όμως όλα ολο-
κληρώνονται. Σε κίνηση προς τα εμπρός»…

 36



8
Τετάρτη μεσημέρι

Αφησε τα παιδιά στην πόρτα του σχολείου και γύρισε κατευθείαν στο 
σπίτι. Η γυναίκα του δεν είχε φύγει για το γραφείο αλλά δεν είχε όρεξη για 
πρωινή κουβέντα μαζί της. Πήγε κατευθείαν στη σοφίτα που ‘χε μετατρέψει 
σε στούντιο. Εβαλε ν’ ακούσει κάποια demo αλλά ο ήχος του ήταν αδιά-
φορος. Προσπάθησε ξανά να τηλεφωνήσει στην Ηρώ στο κινητό, άκουσε 
το ίδιο μήνυμα, ότι ο αριθμός ήταν απενεργοποιημένος. Αρχισε να χαζεύει 
στο ίντερνετ για να περάσει η ώρα και έριξε μια ματιά στο ηλεκτρονικό του 
ταχυδρομείο. Πάνω πάνω στα εισερχόμενά του, ήταν ένα που έδειχνε ότι 
στάλθηκε λίγα λεπτά πριν. Εμεινε να κοιτάει τη διεύθυνση του αποστολέα 
διστάζοντας να το ανοίξει. Φαινόταν να έχει σταλεί από την προσωπική 
ηλεκτρονική διεύθυνση της Ηρούς. Πριν το ανοίξει κάλεσε την τηλεφωνική 
γραμμή στο γραφείο της. Τον ενημέρωσαν ότι έλειπε με άδεια και θα επέ-
στρεφε την επόμενη εβδομάδα. Το άνοιξε δισταχτικά και έμεινε να κοιτά 
την οθόνη του υπολογιστή. Μια πρόταση όλο κι όλο χωρίς υποκείμενο και 
ρήμα «Απόψε στις 9.00 μ.μ. στους Νέους Επιβάτες, σ’ εκείνο το μαγαζί με 
θέα στον κόλπο.» και από κάτω ένας στίχος στ’ αγγλικά ‘’plunge on ward, 
always towards the end’’.

Εσβησε το μήνυμα, κατέβηκε γρήγορα στον κάτω όροφο και μπήκε 
στο ντους. Εμεινε κάτω απ’ το νερό μέχρι να σιγουρευτεί ότι η γυναίκα του 
είχε φύγει από το σπίτι. Ντύθηκε βιαστικά, τηλεφώνησε στο σχολείο να 
αφήσει το σχολικό τα παιδιά στη διεύθυνση που τους έδωσε και τηλεφώ-
νησε στην Ελλη, μια session μουσικό που συνεργαζόταν και που τα παιδιά 
τους κάναν παρέα. Κανόνισε με την Ελλη να κρατήσει τα παιδιά για κάνα 
δίωρο μέχρι να πάει η Νίνα να τα πάρει γυρνώντας απ’ τη δουλειά. Κάτι τέ-
τοιο δε θα φαινόταν παράξενο στην Ελλη, το σπίτι της ήταν πολύ κοντά στο 
δικό τους. Μπήκε στο αυτοκίνητο και βγήκε στην εθνική με μεγάλη ταχύτη-
τα. Υπήρχαν αρκετά πράγματα που χρειαζόταν να διευθετήσει πριν πάει το 
βράδυ στους Νέους Επιβάτες. Τηλεφώνησε στη γραμματέα της γυναίκας 
του και της ζήτησε να την ενημερώσει ότι έπρεπε εκείνη να πάρει τα παιδιά 
απ’ την Ελλη το απόγευμα λόγω έκτακτης ηχογράφησης. «Το κινητό θα το 

Ξανά

       37



έχω κλειστό όσο είμαι στο στούντιο, πείτε της ότι θα την καλέσω εγώ μόλις 
μπορέσω» άκουσε τον εαυτό του να λέει κλείνοντας το τηλέφωνο. Αρχισε να 
φέρνει στο νου εκείνο το μπαρ στους Νέους Επιβάτες. Είχε κάνει ένα πάρτι 
εκεί πριν χρόνια. Θυμόταν τη θέα του κόλπου, ότι κάπου μακριά έβρεχε, οι 
αστραπές πέφταν στα φώτα του λιμανιού και η Θεσσαλονίκη φαινόταν σαν 
οφθαλμαπάτη στο βάθος του ορίζοντα. Εβαλε δυνατή μουσική και έκοψε 
ταχύτητα. Ενιωσε ότι μάλλον είχε πολύ χρόνο διαθέσιμο ως τις 9. Περισσό-
τερο απ’ όσο θα χρειαζόταν.

 38



9
Τετάρτη βράδυ 

-Γιατί πάμε με τη μηχανή;
-Γιατί θα χρειαστεί να φύγω γρήγορα όταν τελειώσουμε και να πάρω το 
αμάξι από κει που το αφήσαμε για να βγω απευθείας Εγνατία.
-Φοβάσαι ότι θα μας ακολουθήσει;
-Εμένα όχι, εσένα δε θα αφήσει να φύγεις μαζί μου.
-Θέλω να κατέβουμε απ’ τα κάστρα, να κάνουμε βόλτα στο κέντρο και μετά 
να βγούμε στην Περαία. Ποιος ξέρει μπορεί να είναι και η τελευταία φορά 
που βλέπω την πόλη.
-Δε γίνεται να γυρίσουμε όλη την πόλη στην απογευματινή κίνηση με τη 
μηχανή… Θα πάμε από τον περιφερειακό… Πιες τον καφέ σου, σε κάνα μι-
σάωρο ξεκινάμε… Μη δραματοποιείς τα πράγματα… Θα την ξαναδείς τη 
Θεσσαλονίκη.

Της χαμογέλασε και γύρισε και αυτός προς τη θέα απ’ την ανοικτή 
μπαλκονόπορτα. Μικρά και μεγάλα φώτα στο βάθος και η θάλασσα σκο-
τεινή αλλά κυρίαρχη. Το σπίτι στην Ανω Πόλη ήταν ενός παλιού φίλου. Τους 
συνάντησε στο λιμάνι, τους άφησε τη μηχανή και τα κλειδιά του σπιτιού και 
έφυγε. Πέρασαν όλο το απόγευμα στο σπίτι μιλώντας για το βράδυ, για το 
πριν. Το μετά απ’ αυτό.

-Σκέψου το πάντως να ‘ρθεις μαζί μου στην Ιταλία. Όχι αμέσως αλλά σύντο-
μα. Χρήματα έχω για αρχή και φίλοι μπορούν να με βοηθήσουν εκεί. Ελα να 
μείνεις ένα μήνα και αν δεις ότι μπορείς να μείνεις, μένεις. Στην Αθήνα δεν 
έχεις τίποτα να σε κρατάει.
-Τα πράγματα με τη δουλειά δεν είναι καλά και στην ηλικία μου φοβάμαι 
ότι μια αλλαγή θα σημάνει οριστική ανεργία. Φοβάμαι να διακινδυνεύσω 
αλλά σ’ ευχαριστώ για την πρόταση.
-Νομίζω ότι αργά ή γρήγορα θα αναγκαστείς να φύγεις…
-Τι εννοείς;
-Τίποτα… Για την ώρα έχε το στο πίσω μέρος του μυαλού σου… Ετοιμη να 
ξεκινήσουμε;
-Πάμε…

Ξανά

       39



Εκλεισαν το σπίτι, ανέβηκαν στη μηχανή κι ένιωσε το μυαλό της ν’ 
αδειάζει από κάθε σκέψη. Φτάσαν γρήγορα και πάρκαραν σχετικά κοντά 
στο μαγαζί. Την άφησε να προπορευτεί και να μπει μόνη της. Πήγε και έκα-
τσε σ’ ένα πάγκο που είχε θέα στη θάλασσα χωρίς να κοιτά τριγύρω της. 
Παρήγγειλε ένα ουίσκι σκέτο και άρχισε να το πίνει, εστιάζοντας το βλέμμα 
στο βάθος του κόλπου. Μετά από λίγο ένιωσε ένα σφίξιμο στον ώμο και ένα 
φιλί στο μάγουλο. Στάθηκε δίπλα κοιτώντας την και άρχισε να μιλάει αργά.

-Τι παλαβομάρες είναι αυτές; Εξαφανίζεσαι και στέλνεις μηνύματα να σε 
βρω στη Σαλονίκη… Ψωνίστηκες τελείως μωρό μου… Εχω τη γυναίκα μου, 
φλίπαρες και συ ρε Ηρώ; Ακόμη κι έτσι χαίρομαι που είμαι εδώ μαζί σου 
απόψε.
-Και ‘γω χαίρομαι που σε βλέπω Κωνσταντίνε… Χαίρομαι τόσο που επιτέ-
λους θα μπορέσω να σε ρωτήσω γιατί με παίρνεις τα βράδια τηλέφωνο, 
γιατί μου αφήνεις δυσοίωνους στίχους κάτω απ’ την πόρτα…
-Τώρα όλο αυτό το μελό τί είναι; Μες το μυαλουδάκι σου ετοίμασες αυτό το 
άρλεκιν για να μου πεις ό,τι σου κατεβαίνει; Όκ έχεις ζοριστεί πολύ απ’ τα 
σκατά που αντιμετωπίζεις κάθε μέρα και η γυναίκα μου προφανώς σε τάρα-
ξε… Ακου πως θα γίνει: θα τελειώσεις το ποτό σου και θα πάμε για φαγητό. 
Θα σε αφήσω στο ξενοδοχείο σου, υποθέτω ότι έκλεισες κάπου να μείνεις, 
αν όχι θα μείνεις μαζί μου στο σπίτι και το πρωί θα γυρίσουμε Αθήνα. Η 
Νίνα δεν ξέρει ότι είμαι εδώ μαζί σου και δεν χρειάζεται να το μάθει. Πριν 
αρχίσει νέος γύρος υστερίας σου λέω ότι με τη Νίνα έχω τελειώσει και θα 
ξεκινήσω διαδικασία συναινετικού διαζυγίου. Όπότε δεν έχεις να φοβάσαι 
ότι η γυναίκα μου θα σου φορτώσει ό,τι της κατέβει στο κεφάλι πλέον…
-Πήρες φόρα πάλι όπως έκανες και παλιά Κωνσταντίνε… Παρακολουθείς τις 
κινήσεις μου και το τηλέφωνό μου… Γιατί; Μόνο αυτό πες μου.
-Παραληρείς αλλά δε θυμώνω γιατί έχεις συσσωρεύσει πολλά από το πα-
ρελθόν... Και δε μιλήσαμε και ποτέ όλα αυτά τα χρόνια… Πού θέλεις να 
πάμε για φαγητό;
-Μην το κάνεις έτσι ρε γαμώτο… Μετά από τόσα χρόνια… Μίλα μου… Εστω 
και τώρα.
-Μωρό μου τί να σου πω; Ναι, έχουμε πολλά χρόνια να βρεθούμε οι δυο 
μας, πόσο μάλλον να μιλήσουμε… Όι ζωές μας έχουν αλλάξει αλλά η γυναί-
κα μου μάλλον νιώθει ότι την απειλούν φαντάσματα. Λυπάμαι για το χθε-
σινό επεισόδιο, λύθηκε η παρεξήγηση και αυτό ήταν και η αρχή του τέλους 
για μένα και τη Νίνα. Εσύ δε φταις όπως δεν έφταιξες για τίποτα ούτε τότε…

       41 40



Δεν αξίζει να φτιάχνεις συνωμοσίες απ’ τη δυστυχία της Νίνας… Δεν παρα-
κολουθώ το τηλέφωνό σου, πριν καιρό που σε πήρα βράδυ και σου μίλησα 
έντονα, είχα καβγαδίσει με τη Νίνα γιατί έμαθε από σένα ότι σε έψαχνα 
βράδυ στο τηλέφωνο… Γιατί της έλεγες ότι σου τηλεφωνώ; Για μένα ήταν 
πάντα ανακούφιση όταν έγραφα ένα κομμάτι και μπορούσα να μιλήσω σε 
κάποιον που ένιωθα ότι θα καταλάβει αυτό που μου ‘βγαινε…
-Ηθελα απόψε να μου μιλήσεις ανοιχτά, το είχα ανάγκη. Ξέρω ότι τσέκαρες 
τις κινήσεις μου επειδή μου το είπε ο Ηλίας, δεν το φαντάστηκα.
-Α καλά… Υποθέτω έχει έρθει και αυτός μαζί σου και κρύβεται σε καμιά 
γωνιά; Τί μπορεί να φοβάσαι τόσο ώστε να δώσεις βάση σ’ έναν άνθρωπο 
που έχει εξαφανιστεί 10 χρόνια επειδή εμείς του φορτώσαμε κάτι που δεν 
έκανε; Ετσι δεν είναι Ηρώ; Ό Ηλίας δεν πούσαρε ηρωίνη… Η μήπως ούτε 
αυτό είναι έτσι;
-Το θέμα όμως τελικά δεν ήταν η ηρωίνη, δεν ήταν ότι έφυγες για να ξε-
πλύνεις χρήμα και ήρθε η αφελής ακτιβίστρια φίλη μου να σου προσφέρει 
βιτρίνα και σωσίβιο φέρνοντάς σε πίσω. Το θέμα δεν είναι ότι τόσα χρόνια 
έχω μηδέν παρτίδες μαζί σου εκτός από μια τυπική συναναστροφή. Δεν 
είναι ούτε το χαμένο παζλ της Νίνας που αντί να παρακολουθεί τους λο-
γαριασμούς σου και να ξαναδεί την παλιά δικογραφία του αρχείου φαντα-
σιώνεται ότι εγώ και εσύ είμαστε ζευγάρι στο κρεβάτι και το νταραβέρι της 
παραμύθας. Το θέμα είναι ότι, παρά την απόσταση, με παρατηρείς σαν το 
έντομο κάτω απ’ το μικροσκόπιο. Μη μου λες εμένα για φόβο λοιπόν…
-Γιατί με έφερες εδώ απόψε;
-Πες με τρελή σε προκλιμακτήριο που φαντασιώνεται ρομαντικές συναντή-
σεις στη θάλασσα. Μπορεί και να μην πέσεις και πολύ έξω. Δεν έχει πια 
σημασία. Θέλω να σταματήσεις να με παρακολουθείς.
-Μωρό μου κοίταξέ με λίγο. Δεν σε παρακολουθώ. Εβαλα τον Ηλία να τσεκά-
ρει τα δρομολόγιά σου για τη δική σου ασφάλεια. Δεν πουλάω ηρωίνη, όχι 
πια τουλάχιστον. Όταν πούλαγα το ‘ξερες αλλά δε φαινόταν να σ’ ενοχλεί. 
Και να τα γράφεις σε μαγνητόφωνο όλα που σου λέω δε δίνω μία. Εχουν πε-
ράσει πολλά χρόνια και ήξερες καλά τί γινόταν. Όχι ότι ποτέ δημιούργησες 
το παραμικρό πρόβλημα… Η αθόρυβη Ηρώ… Εχω ρίξει πολλά χρήματα σε 
ένα δυο μαγαζιά και ένα στούντιο στην Ξάνθη. Δεν είναι καιρός για ανατα-
ράξεις αλλά η γυναίκα μου χρησιμοποιεί έναν πρώην μπάτσο για διάφορα 
ποινικά που αναλαμβάνει και πριν λίγο καιρό μου σφυρίξανε ότι τσεκάρει 
πράγματα για μένα… Ξέροντας την παράνοια της Νίνας ήταν αναμενόμενο 

Ξανά

       41 40



να φτάσει και σε σένα. Όπότε μόλις έμαθα ότι κάνει ερωτήσεις για σένα 
από ‘δω και από ‘κει, άρχισα να μαθαίνω τα καθημερινά σου δρομολόγια 
ώστε αν σε πλησίαζε να το σταματούσα. Τυχαία, έπεσα πάνω στον Ηλία. Τα 
υπόλοιπα τα ξέρεις, ή τουλάχιστον θα ‘πρεπε.
-Δεν καταλαβαίνω… Η Νίνα να τσεκάρει εμένα… Εσύ να συναντάς τον Ηλία 
τυχαία… Περίεργα δεν ακούγονται όλα αυτά;
-Η συζήτηση κλείνει εδώ. Θα πάμε να φάμε και μετά πάμε στο μαγαζί ενός 
φίλου να τζαμάρουμε ξεχασμένα κομμάτια. Αύριο γυρνάμε Αθήνα όπου ο 
καθένας θα μπει στον μικρόκοσμό του και όλα αυτά δε θα ‘χουν συμβεί 
ποτέ…
-Κωνσταντίνε απόψε θα φύγω με τον Ηλία, θα επιστρέψω σε λίγες μέρες 
Αθήνα και μετά ενδέχεται πάλι να φύγω για ένα διάστημα. Όύτε ο Ηλίας 
ούτε εσύ έχετε να φοβάστε τίποτα από μένα και ούτε μεταξύ σας υπάρχει 
εκκρεμότητα.
-Ηρώ έχεις σαλτάρει; Τον ξέρεις τον Ηλία; Τον εμπιστεύεσαι;
-Εσύ μ’ εμπιστεύεσαι;
-Θέλω να ξέρω ότι είσαι καλά… Και γι’ αυτό θα γυρίσεις μαζί μου στην Αθή-
να.

Ό Ηλίας πλησίασε με αργά βήματα τις δύο φιγούρες που μιλούσαν 
σκυμμένες στον ακριανό πάγκο. Σκέφτηκε να φύγει πριν τον δουν, να τους 
αφήσει πίσω του. Αν ξεκινούσε αμέσως θα μπορούσε να βρίσκεται στην 
Κωνσταντινούπολη το επόμενο πρωί και από κει θα έπαιρνε πτήση για τη 
Ρώμη λίγες μέρες μετά. Δεν ήθελε όμως να τους αποφύγει τούτη τη φορά. 
Τους πλησίασε χαμογελώντας σφιγμένα.

-Ό Ηλίας Κροκ βρέθηκε και ζητά την άδεια του κοινού ν’ αποχωρήσει από 
τη σκηνή. Η γυναίκα σου θα ‘χει αρχίσει να σε ψάχνει και η Ηρώ θα πρέπει 
σε λίγες μέρες να επιστρέψει στη δουλειά της. Η γυρνάτε απόψε και οι δύο 
στο κλουβί σας ξεχνώντας ότι με είδατε ποτέ ή την αφήνεις να ‘ρθει μαζί 
μου στη Ρώμη να κάνει μια νέα αρχή. Τα δικά της ίχνη δε θα χαθούν, για 
μένα δε θα πέσει καμιά αυλαία αυτή τη φορά. Όι άνθρωποι μεταναστεύουν 
ψάχνοντας εργασία και μια καλύτερη τύχη. Μην αρχίσεις τα θεατρικά γιατί 
βρίσκομαι μαζί της απόψε και τα ρέστα. Ξέρεις πως πάει.
-Να κάνετε τί μαζί στην Ιταλία; Φοβάσαι ότι θα σε ψάξω και θες κάποιον 
μαζί σου σαν εγγύηση της δικής σου ασφάλειας;
-Να φοβηθώ ποιον; Δεν υπάρχω εδώ και 10 χρόνια…
-Στο ‘πα απ’ την πρώτη στιγμή που σε είδα στο καφέ, δε σε ψάχνω και δεν 

       43 42



υπάρχει λόγος να σε ξαναδώ.
-Κάπου εδώ η συζήτηση λήγει. Ηρώ θα ‘ρθεις;
-Η Ηρώ θα γυρίσει μαζί μου στην Αθήνα. Καλή τύχη θεατρίνε.

Ό Ηλίας έκανε να αγγίξει το μάγουλο της Ηρώς αλλά σταμάτησε. Το 
βλέμμα του πήγε στον Κώστα και έκανε μια κοφτή χειρονομία θεατρικής 
υπόκλισης. Απομακρύνθηκε με σταθερό βήμα, έφτασε στη μηχανή, έβα-
λε μπρος και πήρε το δρόμο για το λιμάνι που είχε αφήσει το αυτοκίνητο. 
Μετά από λίγη ώρα βγήκε στην Ασπροβάλτα με κατεύθυνση προς Καβάλα. 
Υπολόγιζε ότι ξημερώματα θα ήταν στην Κωνσταντινούπολη.

Η Ηρώ ακολούθησε τον Κώστα στο αμάξι. Ηταν σιωπηλή σε όλο το 
μέρος της διαδρομής προς το κέντρο της Θεσσαλονίκης. Μπήκαν στο πάρ-
κινγκ στις αποθήκες του λιμανιού. Την ώρα που ο Κώστας έκανε όπισθεν 
για να ευθυγραμμίσει το όχημα εκείνη έπεσε πάνω στο τιμόνι στέλνοντας 
το αυτοκίνητο μετωπικά στον τοίχο ενός μπροστινού κτιρίου. Τελευταία της 
σκέψη ήταν η ευχή να μην ανοίξει ο αερόσακος.

Ξανά

       43 42





10
Παρασκευή απόγευμα 

Ξύπνησε απότομα νιώθοντας ότι ακούει ένα συριστικό ήχο. Ανοιξε τα 
μάτια και προσπάθησε να καταλάβει που βρίσκεται. Κίτρινο λινέλαιο στο 
πάτωμα, μεταλλικό κρεβάτι και ένα μικρό παράθυρο στο βάθος με κουρ-
τίνες σκίασης. ‘’Νοσοκομείο’’ σκέφτηκε. Δεν ένιωθε να πονάει κάπου αλλά 
έτσι όπως ήταν ξαπλωμένη δε μπορούσε να καταλάβει. Προσπάθησε να ση-
κωθεί και ένιωσε πόνο στον ώμο και τον λαιμό. Δε μπορούσε να θυμηθεί 
πως βρέθηκε στο νοσοκομείο, θυμόταν μόνο τα χέρια της να προσπαθούν 
να στρίψουν το τιμόνι του τζιπ. Η πόρτα άνοιξε μετά από λίγο και μπήκε 
μια υπέρβαρη γυναίκα με νοσοκομειακή στολή σέρνοντας έναν ορό στον 
στύλο.

-Ξυπνήσατε και απ’ ό,τι βλέπω ο πυρετός έχει υποχωρήσει. Εχετε βγάλει τον 
ώμο, δεν έχετε κάτι σοβαρό. Προσοχή στις κινήσεις, θα σας σηκώσω λίγο 
πιο ψηλά το κρεβάτι. Θα με φωνάξετε αν δυσκολευτείτε με την πάπια, κάτω 
από το κρεβάτι θα τη βρείτε.
-Μπορώ να σηκωθώ να πάω στην τουαλέτα;
-Αν δεν πονάτε μπορείτε αλλά καλό θα ήταν σήμερα να μην ζορίσετε το χέρι 
σας.

Η υπέρβαρη γυναίκα στερέωσε τον ορό στην πεταλούδα και έφυγε 
με σταθερό βήμα κλείνοντας την πόρτα.

Δεν ήξερε σε ποιο νοσοκομείο βρισκόταν, ούτε αν βρισκόταν ακό-
μη στη Θεσσαλονίκη. Προσπαθώντας να ανασηκωθεί, χρησιμοποιώντας 
το αριστερό της χέρι, είδε ότι εκτός από το κομοδίνο δίπλα στο κρεβάτι, 
βρισκόταν άλλο ένα απέναντι με ένα βάζο γεμάτο με λουλούδια σε άσπρο 
και μωβ χρώμα. Κατάφερε να φέρει το σώμα της σε ορθή γωνία για να κα-
τέβει από το κρεβάτι. Εφτασε στη τουαλέτα, κλείστηκε μέσα για αρκετή 
ώρα. Προσπαθώντας να βρέξει το αριστερό της χέρι στον νιπτήρα, κοίταξε 
το πρόσωπό της στον καθρέπτη. Εκτός από κάποιες μελανιές κάτω από το 
δεξί ζυγωματικό δεν είδε κάτι που να της φαίνεται καινούργιο ή ξένο. Βγαί-
νοντας σταμάτησε ν’ αγγίξει τα λουλούδια. Στη βάση του πλαστικού βάζου 

Ξανά

       45



ήταν ακουμπισμένη μια κάρτα. Δεν ήθελε να δει τί γράφει αλλά το χέρι της 
την πήρε και φτάνοντας στο κρεβάτι διάβασε φωναχτά ‘’Ποιος θα σου δεί-
ξει αγάπη μου πού είναι του ονείρου ο δρόμος, αφού πεθάναμε μαζί εγώ 
και ο ταχυδρόμος. Καλή και ασφαλή ανάρρωση.’’

Η κάρτα δεν είχε πέσει ακόμη στο πάτωμα όταν άρχισε να ουρλιά-
ζει. Η νοσοκόμα μπήκε μετά από περίπου ένα λεπτό, την τακτοποίησε στο 
κρεβάτι και μετά από λίγο μαζί με τον γιατρό εφημερίας της έδωσαν ένα 
λεξοτανίλ.

Η Ηρώ είχε πιει αρκετό αλκοόλ στη ζωή της αλλά ποτέ δεν έπαιρνε 
ηρεμιστικά και αντικαταθλιπτικά. Καταπίνοντας το λεξοτανίλ σκέφτηκε ότι 
ήταν τελείως εγκλωβισμένη σ’ ένα μέρος που δεν ήξερε και ο Ηλίας βρισκό-
ταν μακριά. Εκλεισε τα μάτια και ο ύπνος ήρθε πριν προλάβει να σκεφτεί 
τίποτα άλλο.

 46



11
Σάββατο απόγευμα

Βρισκόταν στο γραφείο του γιατρού που περνούσε από το δωμάτιό 
της. Το γραφείο ήταν ευρύχωρο με έπιπλα από δέρμα και γυαλί. Σε μια προ-
θήκη με φωτογραφίες φαινόταν ο άνθρωπος που είχε απέναντί της να χα-
μογελά δίπλα σε πολιτικούς και δημάρχους από τη Θεσσαλονίκη. Ξεχνούσε 
το όνομά του αλλά δε ρώτησε. Αναγνώρισε το χαμόγελο και συνέχισε να 
τον κοιτά ανέκφραστη. Ηθελε να δείχνει ήρεμη και να μη μιλάει περισσότε-
ρο απ’ ό,τι χρειαζόταν. Της ανακοίνωσε ότι το επόμενο πρωί μπορούσε να 
πάρει εξιτήριο.

-Δεν έχω κάπου να μείνω στη Θεσσαλονίκη, στο δωμάτιο δεν βρήκα την 
τσάντα μου, δεν έχω το πορτοφόλι μου, ούτε καν την ταυτότητα μου ώστε…
-Μην ανησυχείτε για ασήμαντα πράγματα κα Βασιλείου. Μετά το ατύχημα 
το πανωφόρι και το φόρεμα σας σκίστηκαν, αλλά η τσάντα σας βρίσκεται 
στη γραμματεία του νοσοκομείου, μπορείτε να τη ζητήσετε από τη νοσοκό-
μα του ορόφου σας. Ό λογαριασμός της κλινικής είναι τακτοποιημένος, θα 
βρείτε κάποια πρόχειρα ρούχα στο ντουλάπι του δωματίου σας. Αύριο το 
πρωί μετά τις 9.00 π.μ. μπορείτε να φύγετε και να ταξιδέψετε αυθημερόν 
αν το επιθυμείτε, καλή ανάρρωση σας εύχομαι.

Σηκώθηκε από το γραφείο του χαμογελαστός και την ακούμπησε εν-
θαρρυντικά στον αριστερό ώμο αποχαιρετώντας την. Η βοηθός στον προ-
θάλαμο την συνόδεψε μέχρι το δωμάτιό της όπου βρήκε την τσάντα της 
ακουμπισμένη στο κομοδίνο δίπλα στο κρεβάτι. Κάθισε στην άκρη του κρε-
βατιού και έκλεισε τα μάτια. Επρεπε να φτάσει στην Αθήνα για να πάρει το 
κλειδί της θυρίδας. Μόνο αυτό χρειαζόταν να γίνει. Όλα τα άλλα μπορού-
σαν να περιμένουν. Δεν πίστευε ότι ο Κώστας θα την εμπόδιζε να κατέβει 
στην Αθήνα. Δεν θα του ήταν χρήσιμη μια τέτοια εξέλιξη. Ακουσε μια απαλή 
επαναλαμβανόμενη μελωδία. Φαινόταν να ‘ρχεται απ’ το κομοδίνο. Πλησί-
ασε αργά την τσάντα της και ανοίγοντάς την βρήκε ένα κινητό τηλέφωνο. Το 
δικό της το είχε αφήσει απενεργοποιημένο στο γραφείο στην Αθήνα. Ακού-
μπησε την οθόνη αφής και το έβαλε κοντά στο αυτί της χωρίς να μιλήσει.

Ξανά

       47



-Ό Χατζιδάκις δε σε τρόμαζε παλιά.
-Όύτε και τώρα με τρομάζει.
-Θέλω αύριο το πρωί να πάρεις την πτήση της Aegean των 11.25 π.μ., το 
εισιτήριό σου βρίσκεται στο γκισέ του αεροδρομίου.
-Α, ναι έπαθα τροχαίο στη Θεσσαλονίκη… Θύμισέ μου πώς ακριβώς… έπα-
θα το τροχαίο; Με παρέσυρε μηχανάκι στην παραλιακή; Κι εσύ πώς το ‘μα-
θες; Ποιο είναι το σενάριο;
-Επαθες τροχαίο στους Νέους Επιβάτες. Σε πήγαν στην κλινική του παλιού 
μου μπασίστα του Αθανασιάδη, μού τηλεφώνησε και έτσι το έμαθα. Η δι-
άγνωση είναι ότι έπαθες σοβαρή διάσειση και έβγαλες τον ώμο σου αλλά 
μπορείς να πας σπίτι. Σε ενημέρωσε ο ίδιος για την κατάστασή σου άλλω-
στε. Θυμάσαι πως βρέθηκες στους Νέους Επιβάτες;
-Αλλιώς;
-Αλλιώς τι;
-Αν δεν μπω στο αεροπλάνο αύριο το πρωί και παραμείνω στη Θεσσαλονί-
κη;
-Εχεις να μείνεις στη Θεσσαλονίκη κάπου; Μήπως στους Νέους Επιβάτες;
-Όχι, δεν έχω.
-Νιώθεις την ανάγκη να μείνεις λίγο ακόμη στην κλινική; Ό Παύλος δε δέ-
χτηκε χρήματα για τη νοσηλεία. Θες να του μιλήσω;
-Θέλω να μην είχες φύγει στη Νέα Υόρκη.
-Ηρώ μη μπλέκεις τα πράγματα στο μυαλό σου…
-Δε με ενόχλησε ότι με πέταξες έξω απ’ το παιχνίδι παίρνοντας τα λεφτά, 
ούτε ότι έφυγες. Κράτησα τα προσχήματα για λόγους αυτοπροστασίας.
-Καλύτερα να μιλήσουμε από κοντά κάποια στιγμή.
-Κωνσταντίνε, δε φοβήθηκα μήπως μου κάνεις κακό τότε... Και τώρα πάλι… 
δε φοβάμαι αν κατά λάθος γλιστρήσω στις σκάλες ή αν φουντάρω από το 
μπαλκόνι με ή χωρίς βοήθεια.
-Αν το πρόβλημα είναι τα χρήματα μπορώ να…
-Δε ζητώ χρήματα ούτε σκοπεύω να σ’ εκβιάσω με κάποιο τρόπο. Είναι η 
μόνη φορά στα χρόνια που μου τηλεφωνείς τα βράδια που ακούς δικό μου 
μονόλογο. Και δεν είναι καν βράδυ για να σου πω «Καληνύχτα» Κωνσταντί-
νε. Σ’ ευχαριστώ για όλα και για τίποτα. Σχεδόν για τίποτα.

Δεν πρόλαβε να απαντήσει, εκείνη είχε διακόψει την κλήση. Το χέρι 
του έτρεμε ελαφρά όταν άφησε το τηλέφωνο. Ανοιξε ένα μπουκάλι ουίσκι 

       49 48



και έβαλε μια δόση. Πριν προλάβει να πιει ένιωσε το μούδιασμα να κατε-
βαίνει απ’ τον λαιμό στο στήθος και από κει στο στομάχι.

Ξανά

       49 48





12
Κυριακή πρωί

Να φτάσει στο σπίτι. Να πάρει το κλειδί της θυρίδας. Να φύγει. Σχέ-
διο απλό. Δίσταζε να μπει στο αεροπλάνο. Στο πορτοφόλι της είχε 100 ευρώ 
και την χρεωστική της κάρτα. Γύρω στα 1000 ευρώ στον λογαριασμό μισθο-
δοσίας της. Δε θα πήγαινε μακριά αν έφευγε έτσι. Αγόρασε μια τηλεκάρτα 
απ’ το αεροδρόμιο και πήρε στο νούμερο στα Γιάννενα που της είχε δώσει ο 
Ηλίας. Είπε βιαστικά στον τηλεφωνητή «Είμαι καλά, κατεβαίνω με το αερο-
πλάνο από Θεσσαλονίκη στην Αθήνα για να πάρω κάποια πράγματα και να 
φύγω. Σήμερα ο μήνας έχει 18, αν πάρεις το μήνυμα αυτό άνοιξε το skype, 
θα προσπαθήσω να σε βρω τις επόμενες 2 μέρες. Αν δεν έχεις νέα μου, κα-
τέβα Αθήνα και δες την Λίλιαν στο λογιστικό γραφείο του 1ου ορόφου στην 
πολυκατοικία μου. Τη θυμάσαι τη Λίλιαν ελπίζω, ψώνιζε καφέ από σένα 
κάθε μέρα. Πες της να σου δώσει τον φάκελο που έχω αφήσει στο γραφείο 
της. Της μίλησα για σένα πριν ανέβω Γιάννενα. Ελπίζω να σε ξαναδώ».

Πέταξε την τηλεκάρτα και μπήκε στην θύρα επιβίβασης. Αφέθηκε να 
κοιτά τη θάλασσα στην απογείωση. Δε σκεφτόταν τίποτα. Το βλέμμα της 
έμεινε καρφωμένο μέχρι που τα σύννεφα έκρυψαν τη θέα. Απλό το σχέδιο. 
Αλλά στα απλά την πάταγε πάντα.

Το αεροπλάνο προσγειώθηκε, η εικόνα της θάλασσας έμεινε στο 
μυαλό της μέχρι που βγήκε από τη ζώνη επιβατών και προχώρησε προς την 
έξοδο του Ελ. Βενιζέλος. Δεν τον είδε να την πλησιάζει, ένιωσε πάλι μόνο 
ένα άγγιγμα στον ώμο.

-Γιατί ήρθες;
-Να μιλήσουμε.
-Θέλω να πάω σπίτι να ξαπλώσω.
-Θα σε πάω σπίτι και θα τα πούμε στη διαδρομή.

Προσπάθησε να μη δείχνει νευρική και προχώρησε μαζί του στο πάρ-
κινγκ. Την βοήθησε να κάτσει στο πίσω κάθισμα και κρατούσε σταθερή την 
ταχύτητα στην Αττική Όδό.

-Ηρώ τί ειν’ αυτό που ψάχνεις; Γιατί συνέβη το σκηνικό drama queen;

Ξανά

       51



-Δεν θέλω χρήματα.
-Δε σε ρώτησα για χρήματα.
-Με πίεσε η γυναίκα σου και έχω και τα δικά μου και φρίκαρα.
-Ό Ηλίας που κολλάει;
-Τον φρίκαρε και αυτόν η γυναίκα σου… Κι εσύ.
-Και τί θέλεις ακριβώς; Όκ έκανε μαλακία η γυναίκα μου αλλά δεν ειν’ μόνο 
αυτό έτσι; 
-Θέλω να μην ξαναδώ ούτε εσένα ούτε τη Νίνα.
-Ό,τι να’ ναι… Με δουλεύεις; Πόσες φορές με έχεις δει τα τελευταία χρόνια;
-Κωνσταντίνε θέλω να πάω σπίτι να πάρω παυσίπονο και να κοιμηθώ. Πρέ-
πει να κάνω χίλια δυο πράγματα μετά. Να μιλήσουμε απ’ το τηλέφωνο μό-
λις νιώσω καλύτερα. Φέρθηκα υστερικά.
-Αυτά που μου έλεγες χθες βράδυ; Κι αυτά υστερικά;
-Εχει νόημα να το συζητάμε;
-Δεν ξέρω, πες μου εσύ. Ξαφνικά φλιπάρεις, θες να ρίξεις τ’ αμάξι στον τοί-
χο και μετά μου λες ότι δεν ήθελες να φύγω πριν 10 χρόνια… Να περιμένω 
ότι θα ‘χουμε συνέχεια;
-Θα πάρω άδεια άνευ αποδοχών 1-2 μήνες, αν δεν έχω απολυθεί ήδη, να 
ξεκουραστώ κάπου εκτός Αθηνών.
-Μπορεί πράγματι η Νίνα να σε άγχωσε και να φέρθηκες οριακά αλλά αν 
ξανασυμβεί το οτιδήποτε δεν θα μείνουμε στην κουβέντα. Το ξέρεις άλλω-
στε.
-Χρειάζεται να μιλήσουμε κι άλλο;
-Όχι.

Την άφησε στο τετράγωνο του σπιτιού της. Καθώς την βοηθούσε να 
κατέβει της ψιθύρισε ‘’να ξεκουραστείς’’ και χωρίς να την κοιτάξει μπήκε 
στο αυτοκίνητο. Η Ηρώ με αργές κινήσεις έφτασε στην είσοδο της πολυκα-
τοικίας και προσποιήθηκε ότι έψαχνε τα κλειδιά της. Όταν σιγουρεύτηκε 
ότι το αυτοκίνητο είχε απομακρυνθεί αρκετά χτύπησε το κουδούνι του γρα-
φείου στον 1ο όροφο. Μετά από λίγο ανέβηκε στο διαμέρισμά της. Στην 
τσάντα της είχε τον φάκελο με το κλειδί της θυρίδας. Λόγω του ώμου της 
δε μπορούσε να κάνει τίποτα με την ταχύτητα που είχε συνηθίσει. Εκανε 
όλα τα απαραίτητα τηλεφωνήματα. Πλύθηκε τοπικά όσο καλύτερα μπορού-
σε. Φόρεσε μια φόρμα γυμναστικής και βγήκε από το σπίτι. Κατάφερε να 
πάει στον παθολόγο της, ο οποίος τη δέχτηκε έκτακτα στο ιατρείο λόγω 
του ατυχήματος και μετά πήγε κάπου να φάει πρόχειρα. Στο διαμέρισμα 

       53 52



επέστρεψε αργά το απόγευμα και προσπάθησε να συνδεθεί στο skype από 
το laptop που είχε στο σπίτι. Βρίσκοντας το μήνυμα του Ηλία ένιωσε να 
ηρεμεί. Εφτιαξε όπως μπορούσε ένα σάκο με είδη πρώτης ανάγκης. Αυτά 
που θα έπαιρνε μαζί της. Χωρίς να κοιτάξει γύρω της πήρε τον σάκο, έβαλε 
το laptop στην τσάντα της και βγήκε από το διαμέρισμα. Κατέβηκε στον 1ο 
όπου άφησε το κλειδί μαζί με κάποια χαρτιά και αποχαιρέτησε τη φίλη της. 
Συνέχισε στο ισόγειο όπου την περίμενε ο οδηγός του ραδιοταξί. Εφτασε 
λίγο πριν το κλείσιμο στο σταθμό του κτελ, έδωσε τον σάκο να φορτωθεί 
στο πρώτο πρωινό δρομολόγιο για Γιάννενα και κατευθύνθηκε με το ταξί 
πίσω στο κέντρο της Αθήνας, σ’ ένα μικρό ξενοδοχείο στο Μουσείο. Το Τα-
μείο Παρακαταθηκών άνοιγε την Δευτέρα το πρωί στις 8μιση. Υπολόγιζε 
να πάρει τα πράγματα από τη θυρίδα ως τις 9μιση και να φύγει με τo δρο-
μολόγιο των 11.00 π.μ.. Αν όλα πήγαιναν καλά. Το χέρι της πονούσε όμως 
δεν σκόπευε να πάρει τα παυσίπονα που της έδωσε ο γιατρός της. Πήγε 
κατευθείαν στο δωμάτιο, συνδέθηκε στο skype και επιβεβαίωσε το πρωινό 
πρόγραμμα. Η ένδειξη της ώρας στο laptop έδειχνε 11.00 μ.μ. όταν άνοιξε 
τη μπαλκονόπορτα και στάθηκε να χαζέψει τη θέα στη λεωφόρο. Τα αυτοκί-
νητα στο βάθος του δρόμου σταματούσαν στα φανάρια και ξεκινούσαν όλα 
μαζί ξανά μόλις το φανάρι άλλαζε χρώμα. Ενιωθε να βυθίζεται στο βόμβο 
των μηχανών όταν άκουσε τον ήχο του τηλεφώνου στο δωμάτιο.

Ξανά

       53 52





13
Κυριακή βράδυ - Δευτέρα πρωί

Σήκωσε το τηλέφωνο μηχανικά λέγοντας ξέπνοα ‘’παρακαλώ’’. Η 
φωνή του Κώστα ακουγόταν καθαρά αλλά στο αυτί της ηχούσε απόμακρη.

-Τί συμβαίνει και διανυκτερεύεις σε ξενοδοχείο;
-Αύριο φεύγω εκτός Αθηνών για λίγο.
-Μου το ‘πες το μεσημέρι, σου ευχήθηκα να ξεκουραστείς. Με τη δουλειά 
σου τί έκανες;
-Λυπάμαι γι’ αυτό που συνέβη στη Θεσσαλονίκη.
-Τα ‘παμε αυτά, έληξε. Γιατί δεν είσαι στο σπίτι;
-Πριν λίγο καιρό, μου ‘χες πει ένα βράδυ στο τηλέφωνο για μια διασκευή 
από Ian Curtis. Είχες ψιθυρίσει ότι ακόμη κι αν η οργή δεν αναπαράγεται, 
η ανάγκη για αλλαγή δεν υποχωρεί. Κι αν έτσι διαλυθεί κάποιος, είναι φυ-
σικότερο από το να μείνει λειψός, είχες πει. Δεν πάει έτσι όμως, το βλέπω 
καθαρά τώρα. Αν κάνεις παρέα με κοράκια, μην παραξενευτείς αν συνέχεια 
μπροστά σου βλέπεις ψοφίμια. Ετσι λέει η παροιμία. Ετσι πάει. Παίζει να σ’ 
ένιωσα κοντά όταν δεν ήσουν. Κάτι σαν αόρατο δεσμοφύλακα. Πάνω κάτω. 
Καληνύχτα.

Εκλεισε το τηλέφωνο χωρίς ν’ ακούσει τη φράση του. Ανοιξε το skype 
και πάτησε το κουμπί της κλήσης. Ό Ηλίας φάνηκε στην οθόνη του υπολο-
γιστή.

-Γιατί πήρες;
-Γιατί με βοηθάς;
-Πάλι τα ίδια… Ρισκάρεις αν παρακολουθείται ο λογαριασμός σου αλλά δε 
φαίνεται να σε φοβίζει πλέον… Εσύ γιατί ζητάς τη βοήθειά μου;
-Γιατί νιώθω ότι σου οφείλω κάτι, σου φέρθηκα άσχημα παλιότερα…
-Τα ‘παμε αυτά, δεν έχουν σημασία… Αν χρειάζεσαι αλλαγή περιβάλλοντος 
μπορείς να προσπαθήσεις εκεί που είμαι εγώ, αυτό ειν’ όλο, δεν είναι καμιά 
σημαντική βοήθεια.
-Συμμετείχα σε κάτι πριν 10 χρόνια το οποίο ανέχτηκα να σου φορτωθεί. 
Εδώ και καιρό έχω φτιάξει μια ένορκη κατάθεση, από δική μου ανασφάλεια 

Ξανά

       55



μάλλον. Όχι ότι ποτέ προέκυψε η ανάγκη να τη στείλω στην Αστυνομία. Δεν 
ήξερα ότι ζούσες. Τώρα όμως θα σου τη δώσω και μετά θα φύγω να μείνω 
ένα διάστημα στον ξάδερφό μου στην Αγγλία.
-Μη λες τίποτα άλλο. Δεν θέλω τίποτα, αν θες να ‘ρθεις να δοκιμάσεις μια 
νέα αρχή στη Ρώμη, αύριο να είσαι Γιάννενα την ώρα που είπαμε. Αλλιώς 
μην έρθεις, θα συνεννοηθώ με το πρακτορείο να στείλουν πίσω τον σάκο 
σου στην Αθήνα. Ταξίδευα όλη μέρα σήμερα και αυτό είναι τα τελευταίο 
πράγμα που θέλω ν’ ακούσω. Δεν μου ‘χεις κάνει τίποτα, δε μου οφείλεις 
τίποτα. Αν δεν έρθεις αύριο, δε θα με πειράξει. Χαμένος χρόνος σε διαδρο-
μές με το αυτοκίνητο, the story of my life.
-Αν κάνεις παρέα με κοράκια, μην παραξενευτείς αν συνέχεια μπροστά σου 
βλέπεις ψοφίμια, λέει μια περσική παροιμία. Τη σκεφτόμουν απόψε. Πι-
στεύεις ότι είμαι κοράκι; Αυτό βλέπεις;
-Ετσι δείχνεις αλλά δεν είμαι σίγουρος ότι είσαι. Για τον λόγο αυτό σου πρό-
τεινα μια αλλαγή παραστάσεων. Καληνύχτα Ηρώ. Αν σε δω αύριο θα χαρώ. 
Αν δε σε δω σου εύχομαι να μη συναντάς πια ψοφίμια τριγύρω σου.

Η σύνδεση τερματίστηκε κι έμεινε να κοιτά την οθόνη. Το επόμενο 
πρωί πήρε από τη θυρίδα τα τρία αντικείμενα που περιείχε, το βιβλιάριο 
του τραπεζικού της λογαριασμού στην Αγγλία, το βρετανικό διαβατήριο και 
την ένορκη κατάθεση. Βγαίνοντας από το Ταμείο Παρακαταθηκών είδε τον 
Κώστα να πλησιάζει. Ανέκφραστη, συνέχισε να περπατά.

 56



Ξανά, η κασέτα που δε γράφτηκε
Ο ήχος των λέξεων

1. Τετάρτη βράδυ: Girl Afraid - The Smiths 

2. Πέμπτη απόγευμα: Tie Dye - Tindersticks 

3. Κυριακή μεσημέρι: Bird Of Prey - Fatboy Slim 

4. 30 και κάτι μέρες μετά, Τρίτη: Ghost Rider - Suicide 

5. Τρίτη πρωί, κέντρο: Dominoes - Syd Barrett  

6. Τρίτη μεσημέρι: Pink Frost - The Chills 

7. Τετάρτη πρωί: Fools Gold - The Stone Roses 

8. Τετάρτη μεσημέρι: Escalator - Sam Gopal 

9. Τετάρτη βράδυ: Happy Nightmare Baby - Opal 

10. Παρασκευή απόγευμα: Hospital Roll Call - Mark Lanegan  

11. Σάββατο απόγευμα: A Means To An End - Joy Division 

12. Κυριακή πρωί: The Moon Touches Your Shoulder - Porcupine Tree 

13. Κυριακή βράδυ - Δευτέρα πρωί: Day Is Done - Nick Drake 

https://chimeres.gr/hidden/ksana_mixtape

Ξανά










