







































ΓΙΩΡΓΟΣ Σ. ΚΟΚΚΙΝΟΣ 
 

 

 

(*με φωτογραφίες από το προσωπικό αρχείο Γ.Κόκκινου) 

 

 

 

΄ΚΑΤΗΓΟΡΩ΄ 
 

 

**Ενδέχεται κείμενα και στίχοι να προσβάλλουν νοητά συνειδήσεις 

ή να θεωρηθούν προσβλητικοί για την κοινή γνώμη… 

 

 

 

 

 



 

 

Μια φορά κι έναν καιρό ήταν μια χώρα που την έλεγαν Ελλαδίτσα… 

αυτή η χώρα μεγάλωνε και μεγάλωνε και μεγάλωνε από κόσμο, ερχόντουσαν πρόσφυγες, 

τουρίστες, μετανάστες, τραγουδιστάδες, ηθοποιοί του Χόλυγουντ, ερχότανε η σάρα και η 

μάρα, ερχόντουσαν και κάτι πακέτα χρηματικά μέσα σε δερμάτινους χαρτοφύλακες από το 

εξωτερικό …μέχρι που άρχισαν να έρχονται και κάτι πακέτα ντόπια μέσα σε χαρτοφύλακες, 

από κάτι τάχαμου επιχειρηματίες που εν μια νυχτιά κάποτε -την εύρωστη περίοδο του 

νεοπλουτισμού και της ανάπτυξης- μαζί με τις βίλες, τα κότερα, τις πισίνες, τα εξοχικά στην 

Αυστρία και τις καταθέσεις στην Ελβετία προωθούσαν τον Δυτικό τρόπο σκέψης, τα 

καταναλωτικά τους αγαθά και τις συνήθειες χωρών που καθόλου δεν θύμιζαν τη μικρή σε 

έκταση χώρα μας και το πνεύμα της… 

 

Τις ανοικτές τις πλάτες μου κοιτάζω 

φτερά δεν μου ΄δωκεν η πλάση 

μα σαν φτερούγες αγκαλιάζω το φευγιό μου, με τα χέρια 

γνωρίζεις τι θα πει να ζεις στο περιθώριο 

απολειφάδι, έρμαιο πεταγμένο αποπαίδι; 

γνωρίζεις τι θα πει να ’χεις τη θέληση 

αλλά με φόρα να σου κόβουνε τα χέρια; 

 

ευχαριστώ την χώραν μου που με δίδαξε 

πως κάθε πλούτος φέρνει σιμά του κι άλλο πλούτο 

κι ο κάθε κλέφτης, κάθε ψεύτης που λοιδορεί ένα κομμάτι απ’ το αμπάρι 

απομυζάει ένα κομμάτι απ’ το δικό μου 

και το δίκιο… 

 

ευχαριστώ την χώρα μου που προσέφερε 

τριάντα χρόνια ανεπρόκοπης και ρέμπελης χασούρας 

και άλλα δέκα ξέγνοιαστης τεμπελιάς εις το ταμείον ανεργίας  

ευχαριστώ λοιπόν που με ορφάνεψε 

κι ενώ υπηρέτησα εις τα καθήκοντά μου ως στρατιώτης 

από ανθρώπους, φίλους κι εχθρούς με εγκατέλειψε 

δημιουργώντας μου μια σχέση αφραγκίας με το γίγνεσθαι 



 

καθότι αι οικονομικοί παράγονται  

τοιουτοτρόπως τέμνονται εις μίαν παράλληλο ευθείαν 

όταν το τετράγωνο της υποτείνουσας ισούται με το άθροισμα  

των τετραγώνων των δύο κάθετων πλευρών 

 

αι εργοδόται φέρθηκαν πούστικα 

κωλομπαράδες και γαμιόντουσαν σε κάθε ευκαιρία 

καθότι πρώτευεν το κέρδος απ’ τον ανθρώπινο παράγοντα 

εις την τσέπη των… 

τ΄ αρχίδια μου κουνιόντουσαν δεξιά κι αριστερά 

ώσπου στο τέλος εν κατακλείδι συμπέρανα πως οι πολιτικοί τα παίρνουν 

δια να κυκλοφορεί ρευστόν στην αγορά 

και μέσα στο τσεπάκι μου ας μην βρεθεί ούτε τάλιρον 

 

πως διάολο ξεπέσαμεν εμείς οι ποιηταί ; 

που πρώτοι απ’ τους αρχαίους δώκαμε πολιτισμό εις το πλήθος 

και θέσαμεν ωσάν παρακαταθήκη, αφήκαμε την πρωτοπόρα λίθο 

κι οι επόμενοι αντέγραψαν χωρίς καν δισταγμό 

το life style της ζωής ώστε να γίνει μόδα… 

 

βουλιάξαμε εις τα σκατά, αλλά βρε δε βαριέσαι…! 

καθότι απωλέσαμε κεκτημένα δικαιώματα 

πρηστήκαμε, αφεθήκαμε, βουλιάξαμε σε τέλμα 

χαμένη πάει αυτή η γενιά με όλο το συρφετό της 

και η Μαγδάλω κλαίγεται ακόμα πλάι στο μνήμα 

 

στον πούτσο μας πενήντα χρόνια ακόμα ανεργίας 

χωρίς επίδομα, λεφτά, χωρίς τ΄ αρχίδια μου τα δυο 

περμένοντας μια κωλοθέση ακόμα διορισμού στο διαβλητό τους σύστημα 

καβάλα παν στην εκκλησιά, καβάλα προσκυνάνε 



κι απάνω εις τον κόρφο τους κρεμιέται ένα φουστάνι 

καθώς ετούτο σέρνει όλο τον πλούτο της φυλής… 

 

ευχαριστώ την χώραν μου που με κρέμασε 

σε μια ντουλάπα ως ρούχο, ξεχασμένο 

με ναφθαλίνη με προμήθευε δια να πιστεύω πως φροντίζομαι 

καθότι ναφθαλίνες προμηθεύτηκε από έναν ΄άξιο΄ προμηθευτή 

κι άλλες ανάγκες πως δεν έχω, με ορμήνευσε 

 

τις ανοικτές τις πλάτες μου κοιτάζω 

φτερά δεν μου ΄δωκεν η πλάση 

μα σαν φτερούγες αγκαλιάζω το φευγιό μου, με τα χέρια 

κι αναφωνώ πως ότι είχα να το πράξω, το δοκίμασα 

και πως απαύδησα μ΄ όλο τον παραπάνω οχετό 

εώς και πληγώθηκαν τα αισθήματά μου 

δι΄ αυτό και πλέον αποσύρθην… 

 

Ορισμένοι τυχεροί έπιασαν καλές δουλίτσες για να βγάζουν τα προς το ζην και το 

μεροκάματο, ακόμα κι όταν έφτασε η ώρα της οικονομικής κρίσεως για την χώραν μας 

συνέχιζαν να έχουν παχυλούς μισθούς και μια άνετη ζωή, σε αντίθεση με εκείνους που 

αποκλείστηκαν (λόγω των πολιτικών επιλογών αυτής της χώρας) στο περιθώριο, χωρίς καν 

ένα τυπικό επίδομα για να μπορούν να συντηρούν έστω σαν ψευδαίσθηση, λίγο τον εαυτό 

τους και χωρίς να εξαρτώνται από τους άλλους.. 

 

Κάποιοι άλλοι δε, αναλώθηκαν σε πωλήσεις προσωπικών αντικειμένων που μάζευαν με τα  

χρόνια, προκειμένου να εξασφαλίσουν ένα έσοδο στην τσέπη τους, ενώ άλλοι μοίραζαν 

διαφημιστικά φυλλάδια τοπικών μικρών επιχειρήσεων, την ίδια στιγμή που οι εργοδότες 

τους εκμεταλλεύονταν καταστάσεις και την οικονομική τους δυσπραγία για να τους 

πληρώσουν με όσο το δυνατόν λιγότερα χρήματα γινόταν, την αμοιβή τους… 

 

 

Στον τόπο αυτό που με ορφάνεψε 

κι εντέχνως, σιωπηλά με παραγκώνισε στο περιθώριο 

να στέκομαι ως πελαργός με το ‘να πόδι όρθιο σε μια γωνιά 



έχω να πω 

πως δεν θα ορθώσω το κεφάλι, ούτε ανάστημα 

μα κι ούτε θα παλέψω με τους δαίμονες που δημιούργησε 

καθώς κι αυτά σαν τέρατα, δικαιούνται για να ζήσουν 

έχω να πω 

πως ίσα κι όμοια, ζώα αμόρφωτα με ανθισμένους κρίνους 

ίσα και όμοια μας κατατάξανε με όποια πενία της ψυχής 

και στο τραπέζι μας πλασάρανε τους φουρνισμένους αχινούς 

μιας οπτικής μπουρζουαζίας 

και τα ψημένα κάστανα επάνω στη φουφού 

να περιμένουν την πορεία 

μιας ομαδούλας κωλοπαίδων που ΄εψήθηκαν΄ να φτάσουν στου Ψυρρή 

για τυπικούς ουζομεζέδες 

 

εγώ γουστάρω να σε πάρω απόψε για να φύγουμε! που είσαι; 

μα ξέχασα! εσύ δεν γνώρισες μητέρα και πατέρα 

μα μόνο εμένα που σ’ ανάθρεψα 

κι απάνω στα φτερά σου ακούμπησα λησμονημένος 

..πες ότι θέριεψα απ’ την παρέα σου και αναστήθηκα 

 

μες την ψυχή, τα σωθικά 

μέσα στο νου και τυραννιέται 

κυκλοφορεί σα τη σκουριά μέσα στο αίμα και πλανιέται 

η δύστυχη κραυγή μου.. 

κατηγορώ όλα εκείνα που με ξόδεψαν απ’ τη ζωή 

και μου την άρπαξαν με τόκο, ως τοκογλύφοι συναισθήματος 

 

ίσα και όμοια, όποια πενία της ψυχής με φουρνισμένους αχινούς 

και με ψημένα κάστανα σε γιορτινό τραπέζι 

κι εγώ να ‘χω κρυφτεί σε μια σπηλιά με τα χειρόγραφα του δάσκαλου 

ν’ απολαμβάνω ένα χωνάκι παγωτό με σοκολάτα, φράουλα 



-και στην κορυφή για κερασάκι ό,τι έχει μείνει- 

 

μες την ψυχή, τα σωθικά 

μέσα στο νου και τυραννιέται 

κυκλοφορεί σα μαστουριά μέσα στο αίμα και πλανιέται 

κάθε μου λέξη, συλλαβή, κάθε μου όρθιος στίχος 

-κι αυτός έπεσε ένδοξα καβάλα στην ελπίδα- 

ηρωικά απόβραδα  

που ρήμαζαν στα χνάρια σου, της νιότης μου τα χρόνια 

 

και για σημάδια μου θ ‘αφήσω τις γραφές μου 

όνειρα, στίχους μου, το δέρμα μου κι απ’ έξω τις πληγές μου 

και δεν θα ορθώσω το κεφάλι, ούτε ανάστημα 

μα κι ούτε θα παλέψω με τους δαίμονες που δημιούργησε 

η ανθρώπινη απληστία μας.. 

 

κατηγορώ και τις ανάγκες μου, γιατί σαν άνθρωπος τα ζήλεψα 

τα ευτυχισμένα στιγμουλάκια, τα μικρούλικα, εκείνα ! 

που σου χαρίζουνε την αίσθηση πως κρύβεις έναν κόσμο μες τη χούφτα σου.. 

-ορίστε το λοιπόν, γιατί δεν θα παλέψω- 

γιατί δεν μείνανε ελπίδες όρθιες για το αύριο.. 

 

Οι νέοι είχαν μια διαφορετική αντίληψη για τη ζωή, την ΄έβρισκαν΄ με παρέες γεμίζοντας 

καφετέριες, παίρνοντας αεροπλάνο με μια βαλίτσα καμπίνας για να ταξιδέψουν για 

΄ψωνάκια΄ στην Ευρώπη, ενώ άλλοι καθημερινά ξημεροβραδιάζονταν σε μπαρ και 

φαγάδικα για ΄ουζομεζέδες΄, αρκετοί από αυτούς άνεργοι αλλά ουχί άφραγκοι καθότι ΄αι 

γενεαι πασαι΄ τους κληροδότησαν με ρευστόν από την ένδοξη περίοδο του νεοπλουτισμού 

για να έχουν να πορεύονται στη ζωή με την όποια ΄ευτέλεια΄ της προσωρινής διασκέδασης 

μπορούσαν, συνάμα με την όποιας μορφής σεξουαλική απελευθέρωση μπορούσαν… 

(σ.σ. τα περί ΄ευτέλειας στην διασκέδαση΄ http://www.o-

klooun.com/anadimosiefseis/sopenxaouer-odigies-zois-gia-tous-anthropous-me-esoteriko-

ployto ) 

 

 

http://www.o-klooun.com/anadimosiefseis/sopenxaouer-odigies-zois-gia-tous-anthropous-me-esoteriko-ployto
http://www.o-klooun.com/anadimosiefseis/sopenxaouer-odigies-zois-gia-tous-anthropous-me-esoteriko-ployto
http://www.o-klooun.com/anadimosiefseis/sopenxaouer-odigies-zois-gia-tous-anthropous-me-esoteriko-ployto


Η ώρα έφτασε λοιπόν, μαλακισμένοι μασκαράδες ενωθείτε 

σε ένα καρουζέλ να ενώσουμε τα χέρια, γεμισμένα με αλκοόλ 

και η χαρμολύπη από μακριά να πλησιάζει, οσονούπω  

με μια μαϊμού που μας χορεύει ένα συρτό.. 

 

‘φάτε ψάρια, φάτε ψάρια και κοιλιά περίδρομο 

φάτε ψάρια κι όχι μάτια, χτύπησα το σήμαντρο 

και μαζεύτηκε ο κόσμος γύρω από την εκκλησιά 

από μέσα πεθαμένος και απ’ έξω μια οχιά’ 

 

δεν ευθύνομαι αν έγιναν έτσι (λέει η μαϊμού) 

άλλοι μ’ ευνούχισαν μικρό, μου είπανε: 

‘σύρε και γαμήσου’ 

κι εγώ τους πίστεψα, μα απορώ.. 

μου είπανε: ‘τράβα και γαμήσου’ 

κι έφτιαξα τσάντα γεμισμένη με ντεπόν 

 

‘..να τη φορέσω σταυρωτά στους ώμους μου, να φύγω’ 

 

‘γιατί έχω βασιλιά νονό, έχω κουμπάρο αρχηγό 

σε μια ομάδα ποδοσφαίρου του Κονγκό 

έχω τσίρκο, έχω και τσίρκο 

και μια αρκούδα που χορεύει καλαματιανό!’ 

 

..κι έξω να βρέχει, έξω να βρέχει 

κι εγώ να τρέχω να σωθώ απ’ τον πανικό 

κι όλα αυτά για μία καταλογισμένη λύπη 

που εγκαλείται να δώσει νόημα στο δικό της χορό 

 

‘φάτε ψάρια, φάτε ψάρια και χορέψτε μαζί μου λαμπάντα 

φάτε πούτσο και χορτάστε, μασκαράδες του κόσμου γιορτάστε’ 



κι έξω να βρέχει, έξω να βρέχει 

μια εμπειρία ακόμα χορτάστε! 

‘..κι έξω να φτύνει, έξω να χύνει, φάτε μέλι με ταχίνι..’ 

 

-κι έχω φτωχύνει- 

‘γιατί έχω τζόβενο αρχηγό, γαμάω, δέρνω κι απορώ 

πως το μουνί το πελαγίσιο δεν βρίσκει τρόπο για να μπει στο τσίρκο 

φάτε ψάρια, φάτε ψάρια και κουνήστε τον ποπό 

να απλωθεί εις την βεράντα, ωσάν μια κίτρινη μπουγάδα 

η κλεψιά, η πορδή κι ο οχετός!’ 

 

φάτε ψάρια και σταυρώστε, αμαυρώστε τον σκοπό 

μιας και ο γράφοντας τούτης της λύπης 

εντός σκυθρωπού προσωπείου, θαρρώ 

έχει απογίνει πλέον αλήτης 

 

κι έξω να βρέχει, έξω να βρέχει 

μια εμπειρία ακόμα χορτάστε 

φάτε ψάρια και σταυρώστε κι αμαυρώστε τον σκοπό.. 

 

‘γιατί έχω βασιλιά νονό, έχω κουμπάρο αρχηγό (λέει η μαϊμού) 

η ώρα έφτασε, όλου του κόσμου μασκαράδες..’ 

κι εγώ να τρέχω να σωθώ απ’ τον πανικό 

κι όλα αυτά για μία χαρμολύπη 

που εγκαλείται να δώσει νόημα στο δικό της χορό.. 

 

Ορισμένοι έφυγαν μόνιμα στο εξωτερικό και δεν ματαγύρισαν, κι όσοι έμειναν πίσω χωρίς 

λεφτά και με ελάχιστο εισόδημα ή ανύπαρκτο πολλές φορές από προσωρινές δουλειές του 

ποδαριού, κλείστηκαν στον εαυτό τους και το σπίτι τους, μην μπορώντας να αντιληφθούν 

πως γίνεται να τα χάνεις όλα μέσα σε μόλις τόσο λίγα χρόνια, χωρίς να σε στηρίζει -ή να μην 

μπορεί να στηρίξει- κανένας δικός σου, ώστε να σταθείς κι εσύ στα πόδια σου… 

 



Οι μυγδαλιές ανθίσανε στο περιβόλι του τρελού 

και μια παλινωδία εύρωστη πλανάται πάνω απ’ την πόλη 

σα μια συχνοουρία κάλπικη σ΄ ένα σπιρτόκουτο μέσα 

λες και οι ήχοι που παράγονται  

είναι ένα συνεχές φσσσς… 

κι ένα θρόισμα των φύλλων 

 

τώρα, που είναι Άνοιξη και γέμισαν οι δρόμοι μ΄ ανθισμένες μυγδαλιές 

φυσάει καιρό με πεπραγμένα γνώριμα και γίνανε ανθόσπαρτοι οι δρόμοι 

χρόνια μετρούμενα σαν τις πετριές σε ένα κομπολόι 

και σαν τους χτύπους των λεπτοδεικτών  

τα αλλεπάλληλα τικ-τακ… 

που τα πουλάνε οι εμπόροι κι ευθύς ξανά δε θα μας έρθουν 

 

φύγανε βλέπεις όλοι έτσι απ’ τη ζωή μου 

κι εγώ ξεγλίστρησα και το΄ σκασα απ’ τη δική τους 

για να μην έχουμε να επαναλαμβάνουμε τα αυτονόητα και τα εκούσια 

παρά για να΄ χουμε για κάτι να μιλάμε ως το μέλλον 

αλληλένδετα και με το παρελθόν μας 

 

όλα μια ζωντανή αλληλουχία 

κι όταν φεύγουν τα δάκρυα κι ανθίσεις τότε με πιο ξεκάθαρο μυαλό θα επιθυμήσεις 

τις περασμένες Άνοιξες, τις πασχαλιές, τις ανθισμένες μυγδαλιές και τ΄ αγιοκλήματα 

θα επιθυμήσεις περασμένες αγκαλιές 

που σ΄ άφηκαν πάνω στο δέρμα ένα tattoo με θραύσματα αγάπης 

και μέσα στον εγκέφαλο, ερωτικά σκιρτήματα κωδικοποιημένα 

 

-και αποχαυνωμένα λόγια στο τασάκι, που τα κάπνισες- 

 

burada, εδώ κυλάει η ζωή 

σαν γάργαρο νερό και τρέχει στο αυλάκι 



κι ακούγονται οι συνειρμοί σαν μουσικές με ήχο στερεοφωνικό και δυνατά τα μπάσα 

ο δίσκος έφτασε στο τέλος του να παίζει ΄προβατάκια΄ 

και να που πλησιάζει ο χάροντας από μακριά ν΄ αλλάξει την πλευρά 

 

δε θα ΄ναι ονειρικό το τέλος όπως το φινάλε στις ταινίες 

ίσως να μοιάζει με ταινία πορνό όπου σφαδάζει μια πουτάνα 

ιδανικά θα έλεγα πως θα χαθούμε… 

αφού σε κάθε έναν μας ταιριάζει κι ένας θάνατος 

 

αστράκια έβλεπα στον ύπνο μου και φαρσοκωμωδίες 

βρε, δεν ξεκίμνησε καλά ετούτη η Άνοιξη 

ζωάκια τρέχανε ολούθε να σωθούνε κι εγώ σε μια πιρόγα διάβαζα Μαγιακόφσκι 

΄.. τη σκέψη σας που ονειρεύεται πάνω στο πλαδαρό μυαλό σας 

σάμπως ξιγκόθρεφτος λακές σ' ένα ντιβάνι λιγδιασμένο, εγώ θα την τσιγκλάω 

επάνω στο ματόβρεχτο κομμάτι της καρδιάς μου 

φαρμακερός κι αγροίκος πάντα ως να χορτάσω χλευασμό  

εγώ δεν έχω ουδέ μιαν άσπρη τρίχα στην ψυχή μου κι ουδέ σταγόνα γεροντίστικης 

ευγένειας 

με την τραχιά κραυγή μου κεραυνώνοντας τον κόσμο, ωραίος τραβάω, τραβάω..΄* 

 

ένας μ΄ ένα τουφέκι κυνήγαγε τον Φλίπερ 

κατούραγαν μια δεκαριά νοματαίοι σε μια απόχη 

γιατί είναι δόλωμα καλό, στα Σόδομα, μου είπαν 

και πέντε καλικάντζαροι εστήσανε χορό 

 

φυσάει καιρό ανάμνηση, ροδόνερο κι αστάρι 

μυρίζει η μπογιά φρεσκοβαμμένο χωρισμό 

χτυπάει η καμπάνα, δες, μας κάναν πηγαδάκι 

στον ουρανό αστράφτει και παντρεύουν το θεριό 

Γιάννης κερνάει, Γιάννης πίνει, γι’ αλλού ταξίδι ήθελα να πάω, το ξέρει το χωριό 

μα σε κηδεία βρέθηκα και ξέμεινα εδώ… 



 

burada, εδώ κυλάει η ζωή 

σαν γάργαρο νερό και τρέχει στο αυλάκι 

οι μυγδαλιές ανθίσανε στο περιβόλι του τρελού 

και μια συχνοουρία μ΄ έπιασε απόψε 

λέω να σβήσω λόγια αθεράπευτα που τα κάπνισα.. 

 

 (*σ.σ. οι στίχοι Β. Μαγιακόφσκι από το Σύννεφο με παντελόνια σε μτφ. Γ.Ρίτσου) 

 

Χαθήκαν οι αγάπες και οι έρωτες τόσο άδοξα σ΄ αυτήν την κρίση, έτσι που έδωκεν η πλάση 

την αξία να καταλάβεις πόσο προσωρινοί γινήκαμε όλοι και πόσο ενδιαφερόμαστε δια τον 

πλουτισμό και την καλοπέρασιν, καθότι αντιγράφοντας το Δυτικό πρότυπο που μας 

πλασάρανε, ορισμένοι πλούσιοι Αριστερών κυρίως αντιλήψεων συνέχισαν να κυκλοφορούν 

με Γερμανικά αυτοκίνητα και να καπνίζουν Αμερικάνικα τσιγάρα και πούρα ..δίπλα εις την 

πισίνα!! 

 

Μιλάω σ’ αυτούς που μου κατάσχεσαν ένα κομμάτι απ’ τη ζωή 

συγγράφοντας παράλληλα μια βιογραφία για τα λάθη τους 

πόσο μετάνιωσαν, για δες, από τα βάθη της καρδιάς τους 

για όλα αυτά που γάμησαν 

βαδίζοντας αμέριμνοι, μια ολόπλουτη ζωή 

 

στα χείλη τους θα βρεις βρωμιά 

μια χαμηλόφωνη δική τους μελωδία που την έγραψαν για φίλους 

κι ακούμπησαν τα χείλη αυτά πάνω σε άλλα χείλη, αγνώριμα 

ώστε να μεταδώσουν το μικρόβιο της άσπιλης ζωής τους 

 

μιλάω σ’ αυτούς όπου στα νύχια τους θα δεις βρωμιά 

που με γυμνό το μάτι δε διακρίνεται 

βρωμιά απ’ την αναισθησία και την έπαρση του κόσμου 

 

τούτος ο χώρος που ξεπηδήκαμε είναι πρόστυχος 

κι από παντού όρνεα, τάχα ποιητές θα ξεπηδούνε 



θα εμφανίζονται στιχάκια άλλοτε ανώριμα 

κι άλλοτε θα’ ναι ΄..το καταφύγιο που φθονούμε΄ 

 

του νου σας ΄ποιητές΄, μας φάγαν το φιλότιμο για πρόγευμα 

κι άλλοι την ειλικρίνεια βρήκαν για κολατσιό τους 

αλλά την κατασπάραξαν ως βάσανο στο δρόμο τους 

 

πουλάω μνήμες, μνήμες με δάκρυ κι έχω τη ρετσινιά στην πλάτη 

και όσα τρώω τα καταπίνω, ξερνάω, χύνω κι άλλα τα φτύνω 

πουλάω μνήμες για τους ανθρώπους που τους κατάντησαν αρρώστους 

για τους απόκληρους και προδομένους 

αυτούς τους έχω κι εγώ ΄..χεσμένους΄ 

 

πουλάω μνήμες, μνήμες του κώλου που εκπορνεύτηκαν με τον καιρό 

κι αν σου βαστάει, για έλα μωρό μου, πουλάω μνήμες μ΄ ένα αιδοίο βραστό 

 

μιλάω σ’ αυτούς που μου κατάσχεσαν ένα κομμάτι απ’ τη ζωή 

συγγράφοντας παράλληλα μια βιογραφία για τα λάθη τους 

κι είναι η εκδίκηση σαν ένα πιάτο παγωμένο 

σαν ένα άηχο και στέρφο απωθημένο που το λιώσαν οι ενοχές.. 

 

θα πεθάνω και θα είμαι καθισμένος σ’ ένα πιάνο 

να συνθέτω ένα ρέκβιεμ για τέσσερις φωνές 

μια δικιά σου, μια δικιά μου, της πρωτότοκης χαράς σου 

και μιας κόρης που ξεμύτισε προχθές 

 

σου γαμάω τα τραγούδια που βουλιάξανε οι στίχοι 

που πνιγήκανε οι νότες, που πεθάναν στα ρεφρέν 

σου γεμίζω τα πεντάγραμμα της πεθαμένης νιότης 

με εικόνες πατημένες απ’ το χθες 

 



κι έτσι είναι η εκδίκηση σαν πιάτο παγωμένο 

ένα άηχο και στέρφο απωθημένο που το λιώσαν οι ενοχές 

θα πεθάνω και θα είμαι καθισμένος σ’ ένα πιάνο 

να συνθέτω ένα ρέκβιεμ για τέσσερις φωνές.. 

 

τούτος ο χώρος που ξεπηδήκαμε είναι πρόστυχος 

κι από παντού θα μας γαμάνε κάτι αλήτες 

μιλάω σ’ αυτούς που μου κατάσχεσαν τη δύναμη 

με τη φωνή μου να διασπείρω τις αλήθειες.. 

 

 

 

 

 

Για κάποιους ήταν μέγιστη επιθυμία να εγκαταλείψουν αυτό τον τόπο, αλλά δεν είχαν ως 

τώρα την οικονομική δυνατότητα, καθότι ο ασθενής βρίσκεται ακόμα ΄εις τον γύψον΄ εδώ 

και 51 χρόνια κι εμείς οδεύουμε ολοταχώς όπισθεν δια να φτάσομεν στην Οθωμανική 

αυτοκρατορία, εφόσον με την ψευδαίσθηση και τις ευλογίες μιας υποτυπώδους 

Δημοκρατίας (επειδή ο καθένας μπορούσε δήθεν να εκφραστεί ελεύθερα) σήμερα δεν είναι 

κανείς περήφανος και μάχιμος για την χώρα του… 

 



Το πι΄ όμορφο ποίημα δεν το έγραψα ακόμα 

τις πι΄ όμορφες λέξεις μου δεν τις έχω πει 

θα βγάλω απ΄ τα στήθη μονάκριβη, σεμνή προσευχή 

προτού να προτάξω στην τρέλα το πρώτο μου βήμα... 

 

τα όργανά μου να πετάξετε σε σκύλους 

και να δωρίσετε τους στίχους σ΄ εραστές 

να αγαπάτε περισσότερο τους μόνους 

και με τσιχλόφουσκες να δέσετε πληγές 

 

με καραμέλα να καλύψετε την τρέλα 

και σοκολάτες να χυθούν από παντού 

να γλυκαθεί λίγο η ψευτιά μας απ΄ το ψέμα 

κι αυτοί που αρρώστησαν στερνά να γιατρευτούν 

 

μέσα σε βάζα να συλλέξετε μπισκότα 

ούτε χαλάνε κι ούτε λήγουν και ποτέ 

κι άμα πουλί τύχει να φτάσει ως την πόρτα 

σαν αδερφό να το φιλέψετε μεζέ 

 

τσιλιμπουρδήσαμε σε ολομόναχους καιρούς 

κι αφουγκραστήκαμε της ερημιάς τον χτύπο 

γιατί όσα θελήσαμε να πάρουμε προικώα 

τα πρόλαβαν τ΄ αρπακτικά νωρίς να τα γευτούν 

 

εκείνοι βλέπεις είχαν προνοήσει την συντέλεια 

και σκόπευαν να΄ ναι μακρόχρονη η ζωή τους 

γι΄ αυτό και ποδοπάτησαν, λεηλάτησαν ατύχους 

που βρέθηκαν στο δρόμο τους να τους απομυζούν 

 

 



σε μόνους καιρούς τους γυρίζω την πλάτη 

κι αυτόματα τρέφομαι από μπάσους ψαλμούς 

αφού στην αγάπη δε βρήκα στεφάνι 

γαβγίζοντας δένομαι με σάπιους λυγμούς 

 

τα υπάρχοντά μου να μοιράσετε σε απόρους 

να΄ χουν τουλάχιστον μια νότα για φαΐ 

κι όσοι γλυτώσουν από τούτη εδώ τη μπόρα 

ν΄ απελαθούν από τη χώρα ως λεπροί 

 

ξεκίνησαν οι εκπτώσεις… 

εκπτωτικά κινούμαστε σ΄ αυτή την αγορά 

πουλάμε το κορμί μας, τις ιδέες μας με δόσεις 

και μένει μία πίκρα απ΄ την κατάθλιψη μετά 

 

είναι που ξεπουλήσαμε φθηνά όλο το βιός μας 

για ν΄ αρμενίζουν άλλοι στα δικά μας ιερά 

κι εκείνα που πιστεύαμε πως είχανε αξία 

λεηλατήθηκαν διαβαίνοντας της πόλης τα σκυλιά 

 

Το πι΄ όμορφο ποίημα δεν το έγραψα ακόμα 

τις πι΄ όμορφες λέξεις μου δεν τις έχω πει 

θα βγάλω απ΄ τα στήθη μονάκριβη, σεμνή προσευχή 

προτού να προτάξω στην τρέλα το πρώτο μου βήμα... 

 

βλέπεις εδώ δε μου χρειάστηκε ΄γαμίδια΄ ν΄ αναφέρω 

γιατί είναι μόνα τους τόσο γαμίδια όλα! 

είναι οι καιροί τόσο πισώπλατοι σα δήμιοι, αδίστακτοι 

κι ώσπου να φτάσει το πρωί τα χάνεις όλα… 

 

 



Ορισμένοι πάλι βασίστηκαν σε φρούδες ελπίδες και λόγια αγάπης που θύμιζαν καλοκαιρινό 

ειδύλλιο με παγωτό χωνάκι φράουλα και σαντιγί, πιστεύοντας πως είχαν βρει νόημα και 

σκοπό σε αυτό τον ΄κακοσχεδιασμένο΄ κόσμο, για να κρατήσουν μπόσικα τα ζωνάρια τους 

(κι όχι σφιγμένα ως έπρεπε) με αποτέλεσμα να πληρώνουν αυτή την κουβαρντοσύνη εις το 

άπειρον, έχοντας μείνει άφραγκοι και μόνοι (κι ενώ τους έταζαν παντοτινή εμπιστοσύνη και 

πορεία αντάμα, μέσα σ΄ αυτούς τους χαλεπούς καιρούς)… 

 

Εκ των κλασμένων μου ονείρων και πατημένων ψευδαισθήσεων  

κάνω απόψε σιωπηλή διαμαρτυρία.. 

για όλα εκείνα τα ανήκουστα που βολοδέρνανε στο ασυνείδητο 

γι΄ αυτό κι οι λέξεις που θα πω θα ΄ναι ατόφιες και ένρινες  

σαν πετριές στη γλώσσα.. 

 

(..τι κρίμα ρε γαμώτο, να μην έχω μια γραφομηχανή 

να μου βγαίνει και το νεύρο με το ΄ντιν-ντιν-ντιν΄ 

να χτυπάω έτσι αλόγιστα τα πλήκτρα..) 

 

..μισή κλανιά για τ΄ όνειρο που μου το κλέψανε 

μισή ζωή που την σπατάλησα σε ψευδαισθήσεις 

-μισός εγώ, μισή εσύ- κι όλοι μαζί ένα μισό απ΄ το ολόκληρο 

 

μισή κι η τούρτα στο ψυγείο.. 

κι αυτό το ποίημα -νεανική μου ανάμνηση- να μου το σημειώσεις κάπου 

πριν να λήξει η αξία του 

τουλάχιστον να το κρατήσουν στην επόμενη ζωή για την αποφυγή 

του ανεκπλήρωτου.. 

 

 βρέχει απόψε παγωμένες σταγονίτσες 

που πέφτουν πάνω σε θλιμμένα πρόσωπα με σκυθρωπά προσωπεία 

και μοιάζουν σα να πλησιάζουν τα Χριστούγεννα ένα πράγμα.. 

 

ψηλάφισα το στήθος σου και είδα να εξέχει 

μία καρδιά σαν ένας όγκος κακοήθης 



-λες; να πλησιάζει έτσι η θνησιμότητά μας;- 

και πάνω απ΄ τα φτερά σου ένα φωτοστέφανο! 

 

για δες, σου έγραψα και ποίημα, μικρό σκατό! 

λες και σε γέννησα εγώ.. 

Μα ναι! Εγώ σ΄ έχω γεννήσει.. 

εγώ ξεκίνησα την ευτυχία σου, τα όνειρα και τη ζωή σου 

κι εγώ τη διέκοψα 

για να τη συνεχίσεις με τον δικό σου πάντα τρόπο.. 

 

Ξέρεις; εκεί που συναντώνται οι μπουγάδες μας 

και με ένα περίεργο τρόπο συγκρούονται τα εσώρουχά μας 

-ενίοτε και τα εσώψυχα- 

όταν απαντώνται με τρόπον ΄ρητορικόν΄ 

-΄βάλε πέντε κιλά γαρδένιες κυρ-Στέφανε, θα το κάψουμε απόψε..΄ 

 

Όλοι οι μόνοι μαζεμένοι, μ΄ αδειανές τις τσέπες, διηγούνται ιστορίες 

κι έχουνε στήσει πηγαδάκι έξω απ΄ την πλατεία 

κι εγώ ψηλάφισα το στήθος σου κάτω απ΄ τις παγωμένες στάλες 

να σου ζεστάνω την καρδιά.. 

-που είσαι; μ΄ ακούς; ..παγώσαμε! 

 

Δε βγαίνει ούτε ένα άναρχο φωνήεν.. 

Και τα ΄λεγα! Θα ψυχρανθούμε.. 

τόσο που φτάσαμε να μοιάζουμε παγάκια 

και μέσα στο πιοτό, πιωμένων τεντιμπόηδων, να κολυμπάμε 

έχοντας γίνει μια σκιά μες το βρακί τους.. 

(..να σου γαμήσω! Σε μία γραφομηχανή, θα βάραγα αυτήν αντί γι΄ αυτούς!) 

 

Σου έγραψα και ποίημα, μικρό σκατό 

γαμήθηκαν οι λέξεις και αλλάξανε πορεία 



πλέον το ρήμα ΄Αγαπώ΄ το βρίσκεις μοναχά χωμένο σε μια γευστική καπότα 

όπως το ρήμα ΄λατρεύω΄ σε μια τούρτα σοκολάτα βουτηγμένο 

και το ρήμα ΄ερωτεύομαι΄ να έχει παραδόξως πέντε εραστές ταυτόχρονα ! 

Εκ των κλασμένων μου ονείρων και πατημένων ψευδαισθήσεων  

κάνω απόψε σιωπηλή διαμαρτυρία 

-αλλάξανε οι εποχές και οι καιροί- 

και πλέον σου γαμάω την ψυχολογία από απόσταση μεγάλη 

με τα κουμπάκια του πληκτρολογίου μου.. 

 

κι εσύ, να με διαβάζεις από μιαν άγνωστη χώρα μακριά και να με σκέφτεσαι 

-νικήθηκαν οι αγάπες και οι έρωτες τόσο άδοξα- 

που ξέχασε ο ιστορικός να μας συμπεριλάβει στη βιβλιογραφία 

δυο άγνωστοι, σ΄ ένα αχανές μπουρδέλο.. 

 

Θε μου, τι μαλακίες λέμε κάθε μέρα ο ένας στον άλλον; 

Μας έφαγε η ευγένεια, ο ευπρεπισμός και οι γαμίκουλες.. 

τούτη η  χώρα γέμισε με ανείπωτα στα χείλη! 

 

-να βγει έτσι απρόσμενα το ασυνείδητο και να προτάξει τα βυζιά του!- 

 

Μολόγα την αλήθεια ΡΕ! Μολόγα την αλήθεια.. 

-που είσαι; μ΄ ακούς; ..παγώσαμε! 

δε βγαίνει ούτε ένα άναρχο φωνήεν.. 

Και τα ΄λεγα! Θα ψυχρανθούμε.. 

 

 

Εντωμεταξύ και επιστρέφοντας στα της Ελλαδίτσας και της πολιτικής ζωής, ακούσαμε κι 

αυτό: ότι κάθε πολιτικό κόμμα, λέει, χρειάζεται κεφάλαια γιατί είναι μια καλοστημένη 

επιχείρηση με επαγγελματικό ΑΦΜ. Οπότε χρειάζεται ΄ξένα΄ κεφάλαια αν δεν έχει δικά της 

(δηλαδή σπόνσορες, χορηγούς, συνήθως είναι μεγαλοεπιχειρηματίες που έχουν κάποιο 

πολιτικό συμφέρον..). Γενικά στην Ελλάδα έχουμε μάθει ο ένας να δίνει λεφτά στον άλλον 

επειδή και οι 2 πλευρές έχουν να αποκομίσουν κάποιο προσωπικό συμφέρον (ακόμα και 

στις διαπροσωπικές μας σχέσεις..) 



Δεν νομίζω πως υπάρχουν άνθρωποι του επιχειρηματικού, πολιτικού, θρησκευτικού, 

εισαγγελικού, επικοινωνιακού και λοιπού δημοσιογραφικού γίγνεσθαι που να μην παίρνει ο 

ένας και μη δίνει ο άλλος, σε ένα ατελείωτο αλισβερίσι οικονομικής ανταλλαγής, απλά 

κάποιοι είναι ελάχιστα πουλημένοι σε σχέση με τους άλλους που είναι βαθιά πουλημένοι 

μέχρι το κόκαλο !!! 

Έτσι λειτουργεί εδώ και χρόνια η λεγόμενη ΄Δημοκρατία΄ μας κι αυτό δεν πρόκειται να 

αλλάξει εύκολα καθότι το κύκλωμα που στηρίζει αυτό το αλισβερίσι έχει βαθιές ρίζες (έχει 

ριζώσει για τα καλά σήμερα) και κατέχει εξουσία (είτε σε βουλευτικό αξίωμα, είτε ανήκει 

στην πλουτοκρατία της χώρας..) 

 

 

Βαραίνει μια μελαγχολία την καμπούρα, τέτοια 

που δεν αρκεί για να σηκώσω κι άλλο βήμα 

απόγιναν απ΄ την απελπισία τα χαμένα 

κι αχαριστία εισέπραξα και σπάραξε η φωνή 

 

μιλώντας μπάσα που οι λέξεις μου προδίδουν 

μια ταπεινή χιλιοειπωμένη ιστορία 

όπου βαρέθηκα με σπρέι να τη γράφω 

για ν΄ αποδείξω της αγάπης τα πρωτεία 

 

τώρα μουγκός κι άλλες φορές σα βραχνιασμένος βάτραχος 

που όταν τον φίλεψαν, γίνηκε πρίγκιπας 

[λίγο πιο έξω απ΄ τη Βαγδάτη 

μένω σκυφτός, αναστενάρης χορευτής στο πάτωμα 

που σε αναμμένα κάρβουνα ξερνάει το ρεσιτάλ του 

 

αν θα τ΄ αντέξω ως το τέλος, θα ΄ναι απ΄ την τύχη ορισμένο 

αφού κι η ελπίδα μ΄ εγκατέλειψε 

[πεθαίνοντας μισή 

Βροχή κι απόψε στο θολωμένο μου το τζάμι 

-κάποτε θόλωναν τα τζάμια, αναστεναγμοί- 

 



λειψή κι η τσέπη, τρύπια κι άδεια όπως πάντα 

λειψή η καλοσύνη κι η ευγένεια 

[γαμώ το κέρατό μου 

το μερτικό μου το ξεπούλησα για ν΄ αποδείξω την αγάπη 

και μου ανταποδόθηκε με χρόνους μοναξιάς 

 

τώρα μουγκός κι άλλες φορές σα βραχνιασμένος βάτραχος 

που όταν τον φίλεψαν, γίνηκε πρίγκιπας 

[λίγο πιο έξω απ΄ τη Βαγδάτη 

κι άλλες φορές σαν πεινασμένος τυχοδιώχτης 

ν΄ απομυζώ ένα ψίχουλο σαν κάποιο χαρτζιλίκι  

[για τους κόπους μου 

 

΄κείνη η ζωή που είχαμε μάθει να τη ζούμε 

μες απ΄ τα χέρια μας το χάσαμε, σαν ταξιδιάρικο πουλί 

και όσα χτίζαμε σαν άλλοι Φαρισαίοι 

να καταρρέουνε σαν πύργοι λίγο-λίγο την αυγή 

 

ως πού θα πάει αυτό αδέρφια!;; 

μες το καβούκι μας κλειστήκαμε και γίναμε αχινοί 

ως πού θα πάει αυτό αδέρφια!;; 

ακούμε κάποιους με κιθάρες και μια πένα 

[να τραγουδάνε πως συνεχίζεται η ζωή.. 

 

κι αφού η ελπίδα απέθανε που φώλιαζε μισή 

αν θα αντέξει ως το τέλος θα ΄ναι απ΄ την τύχη ορισμένο 

μισή κι η τσέπη, τρύπια κι άδεια 

το μερτικό μου το ξεπούλησα για ν΄ αγοράσω τη ζωή.. 

 

 

-Ως εδώ όλα καλά..! Τι γίνεται όμως όταν χωρίζουν οι άνθρωποι..;;- 



Ίσως θα έπρεπε όταν χωρίζουν οι άνθρωποι  

να δίνουν πίσω ένα κομμάτι εαυτό 

ένα μέρος από τα φλεγόμενα όνειρα εκείνης της ανέμελης ‘απέραντης ζωής’ 

και τα ποθητά φιλιά που ξεροσταλιάζουν στο απυρόβλητο των χειλιών 

 

ίσως θα’ πρεπε να δίνουν πίσω μισή καρδιά κι ένα ‘καλή τύχη’ 

ένα ‘άντε γαμήσου’ κι ένα από εκείνα τα ψυχικά χαλάσματα  

τις ψυχικές οδύνες που κάποια στιγμή 

χτύπησαν σα σφαλιάρα το πρόσωπο και άνοιξε η μύτη 

 

κι αφού τα ‘σ’ αγαπώ’ δεν είναι εύκολο να τα γυρίσεις απ’ τα χείλη που τα ξεστόμισαν 

ας επέστρεφαν τουλάχιστον τα χαμένα τους λόγια που δεν εισακούστηκαν 

σα δάκρυα που κύλησαν μια μοναχική βραδιά, καθισμένοι στη βεράντα 

 

και είπαν ‘..τι θέλω εγώ εδώ πέρα τώρα..;’ 

 

όταν χωρίζουν οι άνθρωποι θα έπρεπε να δίνουν πίσω μισή ζωή 

που τη χαλάλισαν στις διαδρομές και τις αποστάσεις 

πεντακόσια εισιτήρια, εκατόν πενήντα λίτρα βενζίνη 

κι ένα κουτάκι σπίρτα για το ‘τσαφ’.. 

 

θα έπρεπε κάμποσες πεθαμένες αγκαλιές να επιστρέψουν πίσω στον αποστολέα τους 

και οι ραγισμένες ερωτικές επιστολές να επιστρέφονται ως απαράδεκτες χρόνια μετά 

 

όταν χωρίζουν οι άνθρωποι θα έπρεπε να δίνουν πίσω τη ζωή που μοιράστηκαν 

κι αφού τα ‘σ’ αγαπώ’ δεν είναι εύκολο να τα γυρίσεις απ’ τα χείλη που τα ξεστόμισαν 

ας επέστρεφαν μια στάλα εγωϊσμό κι ένα ‘συγνώμη’ τους 

σαν μέρος από τα φλεγόμενα εκείνα απέραντα όνειρα 

 

όταν χωρίζουν οι άνθρωποι ξεχνούν και το παγκάκι ακόμα που κλάψανε 

με τόση ένταση και τόση δυστυχία για την ‘τύχη τους’ 



-τότε που αναρωτιόντουσαν ακόμα ‘..τι θέλω εγώ εδώ πέρα..;’- 

 

ύστερα πιάνει μια βροχή και ξεπλένει τις μνήμες 

-κρύβει τα δάκρυα- μούσκεμα γίνονται τα γράμματά τους κάτω απ’ τις σταγόνες 

ενώ το ραδιόφωνο παίζει ακόμα απ’ την ίδια συχνότητα το ‘τσάι γιασεμιού’ 

αλλά όταν χωρίζουν οι άνθρωποι τα γιασεμιά έχουν μαραθεί στην πολιτεία 

 

..καλύτερα άστα, μη τα ρωτάς! 

σ’ εκείνα τα άβολα καθίσματα καφετεριών που έχουν κάτσει κι άλλα ζευγάρια 

κάποια στιγμή θα χαθούνε και θα γίνουν άγνωστοι 

όπως πριν να γνωριστούν 

 

κι αν τύχει και πουθενά συναντηθούνε 

θα στρέψει ο ένας το βλέμμα του αλλού, για να αποφευχθεί το ‘τρακάρισμα’ 

 

κάποια στιγμή τα φώτα της πλατείας θα σβήσουν  

και θα ‘ρθει το ξημέρωμα να τους βρει χωμένους στον πολυσύχναστο δρόμο που 

αντάμωναν 

 

κι αφού τα ‘σ’ αγαπώ’ δεν είναι εύκολο να τα γυρίσεις απ’ τα χείλη που τα ξεστόμισαν 

ας επέστρεφαν τουλάχιστον τα χαμένα τους λόγια που δεν εισακούστηκαν 

σα δάκρυα που κύλησαν μια μοναχική βραδιά, καθισμένοι στη βεράντα.. 

 

 

Καθισμένοι στη βεράντα κι αυτοί που φτωχύνανε και οι γέροι και οι νέοι, καθισμένοι στη 

βεράντα και οι χωρισμένοι, καθισμένοι στη βεράντα και οι όσοι δεν προνόησαν να 

κρατήσουν ένα δικό τους κομματάκι από τον εαυτό τους -επάνω τους- και τον ξόδεψαν όλον 

στο άλλοτε ΄δικό΄ τους έτερον ήμισυ.. 

Καθισμένοι στη βεράντα οι μελαγχολικοί, οι ποιητές, καθισμένοι και οι αποτυχημένοι, οι 

ανόητοι εκείνοι όλοι της ζωής, που κάνουν μια σύντομη απογραφή των πεπραγμένων τους 

καθώς και αυτών που τελικά αποκόμισαν από τη δύνη των καιρών.. μ΄ ένα τραγουδάκι! 

(*συνοδεύεται από κιθάρα, σα να ακούτε ένα από τα παλιά κομμάτια του Κώστα Χατζή) 

 



(κουπλέ) 

Μιλάω σ’ αυτούς που μου κατάσχεσαν ένα κομμάτι απ’ τη ζωή 

συγγράφοντας παράλληλα μια βιογραφία για τα λάθη τους 

πόσο μετάνιωσαν, για δες, από τα βάθη της καρδιάς τους 

για όλα αυτά που γάμησαν βαδίζοντας αμέριμνοι, μια ολόπλουτη ζωή 

 

μιλάω σ’ αυτούς που μου κατάσχεσαν ένα κομμάτι απ’ τη ζωή 

συγγράφοντας παράλληλα μια βιογραφία για τα λάθη τους 

κι είναι η εκδίκηση σαν ένα πιάτο παγωμένο 

σαν ένα άηχο και στέρφο απωθημένο που το λιώσαν οι ενοχές 

 

(ρεφρέν) 

πουλάω μνήμες, μνήμες με δάκρυ  

κι έχω τη ρετσινιά στην πλάτη 

και όσα τρώω τα καταπίνω,  

ξερνάω, χύνω κι άλλα τα φτύνω 

 

πουλάω μνήμες, μνήμες του κώλου  

που εκπορνεύτηκαν με τον καιρό 

κι αν σου βαστάει, για έλα μωρό μου  

πουλάω μνήμες μ΄ ένα αιδοίο βραστό 

 

πουλάω μνήμες, μνήμες με δάκρυ  

κι έχω τη ρετσινιά στην πλάτη 

και όσα τρώω τα καταπίνω,  

ξερνάω, χύνω κι άλλα τα φτύνω 

 

(κουπλέ) 

 

τούτος ο χώρος που ξεπηδήκαμε είναι πρόστυχος 

κι από παντού θα μας γαμάνε κάτι αλήτες 



μιλάω σ’ αυτούς που μου κατάσχεσαν τη δύναμη 

με τη φωνή μου να διασπείρω τις αλήθειες 

 

τούτος ο χώρος που ξεπηδήκαμε είναι πρόστυχος 

κι από παντού όρνεα, τάχα ποιητές θα ξεπηδούνε 

θα εμφανίζονται στιχάκια άλλοτε ανώριμα 

κι άλλοτε θα’ ναι ΄..το καταφύγιο που φθονούμε΄ 

 

-κι ενώ όλα ΄κυλούσαν ομαλά΄ και ΄εύρωστα΄ σ΄αυτό τον τόπο, ξαφνικά ήρθαν και τα 

δυσάρεστα μαντάτα..- 

 

Χτυπούν χαρμόσυνα οι καμπάνες, ελάτε στη γιορτή 

γίνεται γάμος σήμερα και έχει απαρτία 

 

οι συγγενείς κοιτάζονται με μάτια γουρλωμένα 

και πίσω απ’ το χαμόγελο, τι τάχα; 

η ζήλια κρύβεται ολοένα κι η κακία 

 

τριγύρω οι παράνυφοι μοιράζουν μπομπονιέρες 

- ελάτε κύριε, μη στέκεστε, πάρτε κουφέτα! 

- και στα δικά σας, και στα δικά σας, να ζήσετε! 

 

έστησε ο χάρος παγανιά στο γλέντι 

και στα μισά της εκκλησιάς παραφυλάει στη γωνία 

 

οι συγγενείς χαμογελούν μα είναι στ’ αλήθεια ξένοι 

κι η νύφη ανεβαίνει ασπροντυμένη 

 

για δες, παντρεύονται στην εκκλησιά οι ερωτευμένοι 

μα είναι στο βάθος της καρδιάς τους χωρισμένοι 

αφού κανείς δεν έμαθε, αγάπη τι θα πει 



 

έστησε ο χάρος παγανιά στο γλέντι 

στα μεθυσμένα μάτια τους ανάβει πυρκαγιές 

- ελάτε κύριε, μη στέκεστε, πάρτε κουφέτα! 

 

ειν’ η αρρώστια της ψυχής μία λεπτή ισορροπία 

άλλος πηδάει ρεματιές κι άλλος τις αποφεύγει 

 

σ’ ένα δωμάτιο σκοτεινό, τι σε κρατά κλεισμένη 

φυλακισμένη απ’ τον κόσμο π’ απαρνήθηκες; 

τη νύφη ψάχνω. Ω! τι χαρά, ειν’ η δική μου αγαπημένη 

 

κι εμείς, πότε θα φάμε τα κουφέτα μάτια μου; 

η σοκολάτα άσπρισε και μοιάζει στα μαλλιά μου 

κι όσο περνά ο καιρός, θα καταριέμαι την ορφάνια μου 

 

τριγύρω οι παράνυφοι μοιράζουν μπομπονιέρες 

- ελάτε κύριε, μη στέκεστε, πάρτε κουφέτα! 

- και στα δικά σας, και στα δικά σας, να ζήσετε! 

 

παράγγειλα τα στέφανα και μαύρο δακτυλίδι 

- σου το ‘πα, ο χάρος περιμένει στη γωνία 

για νυφικό ένα πένθιμο ριχτάρι από βελούδο 

 

τι να κρατάς φυλακισμένη την αγάπη σου; 

ρίχτη στον άνεμο να φύγει με μανία 

να σκορπιστεί το ριζικό στα σκαλοπάτια μου 

 

παράγγειλα τα στέφανα και μαύρο δακτυλίδι 

σύρε και βρες τη μάγισσα που σου ‘φτιαξε την προίκα 

κι έλα μετά μεσάνυχτα σε ‘κείνο το ξωκκλήσι 



 

κι από τα βάθη δύο ανήμπορων καρδιών 

που ξέρεις; - ίσως η αγάπη να καρπίσει 

 

θα σου τα στείλω με το πρώτο καρδιοχτύπι, στην αυλή 

και με το δεύτερο που θα ‘ρθει απ’ το κορμί σου 

θα έρθω να σε κλέψω απ’ τη μοίρα σου 

 

έστησε ο χάρος παγανιά στο γλέντι 

και στα μισά της εκκλησιάς παραφυλάει στη γωνία 

 

τριγύρω οι παράνυφοι μοιράζουν μπομπονιέρες 

- ελάτε κύριε, μη στέκεστε, πάρτε κουφέτα 

- και στα δικά σας, και στα δικά σας, να ζήσετε! 

 

 

 



Μια φορά κι έναν καιρό (κάποτε κι όχι τώρα –κάποτε!) ήταν μια χώρα που την έλεγαν 

Ελλαδίτσα… 

 

Είκοσι ολόκληρα χρόνια, ξεκινώντας από το 1998, προσπαθούσα να ανακαλύψω τη χαμένη 

μου παιδικότητα μέσα από τα μονοπάτια του διαδικτύου, προσπαθώντας να κατανοήσω τι 

είναι αυτό που κάνει κάποιους ανθρώπους να τα έχουν όλα μονομιάς στη ζωή και να τους 

χαρίζονται απλόχερα όλα και τι είναι αυτό που κάνει κάποιους άλλους να μένουν στο 

περιθώριο της ύπαρξης, τελικά αποξενωμένοι και μην έχοντας γευτεί την παιδικότητα, την 

ενηλικίωση, τη συντροφικότητα, τον έρωτα, τις ανθρώπινες σχέσεις και τελικά όλες εκείνες 

τις χαρές που δίνουν λίγο μεγαλύτερο νόημα στην ύπαρξή μας. 

Γνώρισα μέσα από το διαδίκτυο άπειρο κόσμο, πολλές γυναίκες όλων των ηλικιών και 

αρκετούς φίλους άντρες από διάφορες ηλικίες με τους οποίους αντάλλαξα, όπως και στην 

αληθινή ζωή, απόψεις, σκέψεις, εμπειρίες ζωής και σοφία. 

Κι όμως απέμεινα τελικά μόνος, παραγνωρισμένος, οικειοθελώς αποξενωμένος από αυτό 

τον κόσμο, μην μπορώντας να συμμετάσχω στον τρόπο που έβλεπαν τη ζωή 

εκείνοι/εκείνες, στον τρόπο που διασκέδαζαν και στον τρόπο που ήθελαν να κάνουν 

περισσότερα πράγματα για εκείνους απ’ όσα τους προσφέρονταν ..και πιστέψτε με τα 

κατάφερναν με τον έναν ή τον άλλο τρόπο αργά ή γρήγορα.. 

Άνοιξα κάποια στιγμή το ντουλάπι, να δω αν τελικά έχει μείνει ένα έστω ελάχιστο ψήγμα 

από σοκολάτα, πίσω από τη ζάχαρη, δίπλα στον καφέ, ανάμεσα στα πατατάκια, μέσα στα 

μπισκότα, πλάι στα μακαρόνια. Έψαχνα με τις ώρες. Δε βρήκα τίποτα, προσπαθώντας έτσι 

να ξεπεράσω την μία και μοναδική οκτάχρονη (με διαλείμματα και καυγάδες) σχέση που 

είχα με μία και μοναδική κοπέλα, που τελικά διέλυσε η ίδια τις προσδοκίες μου για ένα 

καλύτερο αύριο (..έτσι το έβλεπα τότε!)  

Η σοκολάτα για τη σεξουαλικότητα, θεωρείται το πλέον διεγερτικό γλύκισμα, που ξυπνάει 

τις αισθήσεις και τις ορμόνες του ερωτισμού. Αρκεί να είναι από εκείνες τις πλάκες, της 

χαμένης παιδικής μας αθωότητας.. κι έπειτα αναζητούμε περνώντας στην εφηβεία, κάτι πιο 

πονηρό, πιο πρόστυχο, πιο ερωτικό, πάντα κάτι πιο άρρωστο, πιο πρωτότυπο, πιο 

σύγχρονο, πιο in, πιο μοδάτο και πιο πικάντικο, σαν μια πικάντικη σοκολάτα με καυτερή 

πιπεριά! 

Γνώρισα γυναίκες που είχαν συνάψει πολλές σχέσεις, μακρόχρονες ή βραχυπρόθεσμες 

τόσο που έφταναν τα όρια της μίας βραδιάς σε κάποιες περιπτώσεις, γυναίκες που 

πήγαιναν και με γυναίκες και με άντρες, γυναίκες που είχαν ιδιαίτερα βίτσια στο κρεβάτι 

και γυναίκες λίγο πιο ώριμες σε ηλικία που έκαναν παιδιά, χώρισαν και ψαχνόντουσαν ως 

ζωντοχήρες για κάτι καλύτερο .. (με διάρκεια ίσως, άλλες φορές και όχι!) ..με καμία δεν 

δέχτηκα να προχωρήσω και σε κανένα βαθμό πέρα από τον τυπικό της απομακρυσμένης 

φιλίας και της απρόσωπης φιλίας – το ίντερνετ βοηθάει να ξεπερνάς λίγο τον δειλό εαυτό 

σου, και να δείχνεις ένα πιο χαρούμενο και πολλά υποσχόμενο πρόσωπο που είναι έτοιμο 

για όλα και που θέλει να τα γνωρίσει όλα – μόνο που εγώ δεν είμαι πλασμένος έτσι! Θέλω 

μια σταθερότητα και το δεδομένο ότι θα υπάρχω με κάποια που δεν θα με εγκαταλείψει 

την επόμενη χρονική στιγμή, υποκύπτοντας στην επόμενη ιντερνετική πρόσκληση ή πέσιμο 

στο χώρο εργασίας. 



Αναρωτώμενος λοιπόν τι είμαι, τι θέλω και που πάω μετά το χωρισμό μου, απέκλεισα 

περισσότερα από εκείνα τα ΄χούγια΄ που μπόρεσα να γνωρίσω μέσα από τις 

διαπροσωπικές μου σχέσεις (πάντα σε ερωτικό επίπεδο) αλλά και τα χούγια που είδα πως 

είναι περισσότερο αρεστά στη σημερινή εποχή από τους περισσότερους, εννοώντας τον 

τρόπο διασκέδασης, τον τρόπο επικοινωνίας και τον τρόπο του ΄ανύπαρκτου΄ πλέον φλερτ, 

καθ’ ότι το ‘πάμε στις τουαλέτες για ένα πήδημα, μανάρι’ φαίνεται να είναι ψωμοτύρι 

σήμερα… 

Δεν κατηγορώ τις επιλογές του καθενός, ούτε και τον τρόπο προσέγγισής του, απλά εγώ δεν 

επιθυμώ να συμμετάσχω σε μια 'παρέα' όπου θα διασκεδάζει σε night clubs για να κάνει 

νέες γνωριμίες, που θα συχνάζει σε bar για μπύρες όπου θα κάνει νέες γνωριμίες της μιας 

νύχτας, όπου θα κάνει καθημερινά πλούσιες κάποιες καφετέριες επειδή εκεί ‘συχνάζει’ η 

παρέα και μπορεί να προκύψουν και γνωριμίες, όπου θα ψωνίζει πάντα στα ίδια 

πολυσύχναστα εμπορικά κέντρα όπου ψωνίζει και η παρέα, που θα ‘κινείται’ πάντα στις 

ίδιες πολυσύχναστες περιοχές για να κάνει νέες γνωριμίες, που θα περιμένει (αν η παρέα 

είναι θηλυκή – η σύντροφος) να την συντηρείς εξολοκλήρου εσύ από το εισόδημά σου 

κερνώντας, πηγαίνοντάς την ταξίδια, έχοντας αυτοκίνητο που το συντηρείς εξολοκλήρου ο 

ίδιος, απαιτώντας ένα καλύτερο αύριο για το παιδί της (εάν και όταν αυτό προκύψει), 

προσφέροντάς της μια χαρούμενη και αξιοπρεπή διαβίωση για την ίδια και την υπόληψή 

της.. (διαφορετικά κινδυνεύεις να σε απειλήσει ότι θα ψάξει για να βρει κάποιο άλλο 

κορόιδο, πιο εύπορο από εσένα τον ΄τεμπέλη΄ για να ικανοποιήσει τις ανάγκες της..) 

Αυτά στις ηλικίες 19 με 29-30 όπου η γυναίκα πλέον θέλει μια σταθερότητα και μια 

σιγουριά οικονομική τέτοια που θα της επιτρέψουν να προχωρήσει μια χαρούμενη 

οικογένεια σε ένα δικό της σπίτι … γιατί στις ηλικίες από 45+ και μετά τα πράγματα σχετικά 

με τα θέλω τους τροποποιούνται πλήρως… εκεί πλέον οι ανάγκες και έχοντας ένα ή 

περισσότερα παιδιά, είναι κατά κύριο λόγο η σεξουαλικότητα (να νιώσουν ακόμα 

επιθυμητές) και η διασκέδαση σε όλα τα επίπεδα.. (αν δούνε πως δεν είσαι ιδιαίτερα 

πεπειραμένος στο κρεββάτι και διασκεδαστικός, σε αποφεύγουν οι ίδιες..) 

Πάντα πίστευα πως μια επιτυχημένη ανθρώπινη σχέση (κι αυτό έψαχνα!) βασίζεται 

πρωτίστως στην ειλικρίνεια, την εχεμύθεια, την προσπάθεια κι από τις δύο πλευρές και την 

συμβατικότητα (δηλαδή τα κοινά ενδιαφέροντα, τα κοινά θέλω, την κοινή ζωή, τις κοντινές 

επιθυμίες, τις ρεαλιστικές προσδοκίες και τις εφάμιλλες προηγούμενες ερωτικές εμπειρίες 

που δίνουν ένα είδος ταύτισης μεταξύ των δύο μέσα σε μια ερωτική ζωή). Θεωρώ, από 

αυτά που τουλάχιστον έχω ακούσει και με βάση την μικρή δική μου εμπειρία, πως 

οτιδήποτε άλλο πέρα από αυτά, μάλλον θα έχει δυσάρεστο τέλος.. 

Κι επειδή απευθύνομαι στο 1% κι όχι στο 99% ενδιαφερόμενος σήμερα για κάτι καλύτερο 

από αυτό που μου δόθηκε.. ελπίζω πως η επόμενη εμπειρία μου θα βασίζεται περισσότερο 

στις κοινές επιθυμίες και όχι στην οικονομική στήριξη και την άνετη ζωή.. 

Αν δεν ανήκεις στο είδος γυναίκας που της αρέσουν αυτά που αρέσουν στο 99% της ηλικίας 

σου, δεν τη βγάζεις σε καφετέριες, night clubs για ποτάκια και ρακόμελα, δεν βρίσκεσαι 

κάθε μέρα με την παρέα από τη σχολή ή με τους συναδέλφους από τη δουλειά για 

πιτόγυρα, βόλτα στα σινεμά και ψώνια στα εμπορικά, αν δεν σε ενδιαφέρει που και αν θα 

ξανάκανεις ποτέ διακοπές σε Ελληνικό ή άλλο νησί στον κόσμο και δεν έχεις λόξα με τα 

ταξίδια ώστε να παίρνεις το φθηνότερο αεροπλάνο για τα Παρίσια και τα Λονδίνα με μια 

βαλίτσα καμπίνας, αν στη ζωή σου θέλεις κάτι μόνιμο και σταθερό γιατί απλά βαρέθηκες τη 

μοναξιά σου (μιας και δεν είχες τον τρελό κόσμο ποτέ για να κάνεις κάθε μέρα παρέα με 



κάποιον), αν αφήνεσαι και ξεχνιέσαι στο σήμερα και σε αυτό που ζεις τώρα και δεν σε 

αποπαίρνει το γεγονός ότι δεν έχεις φράγκα στην τσέπη να πιείς μια μπύρα επειδή στη 

‘βάρεσε’ ξαφνικά, αν δεν σε νοιάζει το αύριο κι αν θα σου πραγματοποιήσει όλα τα όνειρα 

της χαμένης σου παιδικότητας .. κάνε ένα κόπο και επικοινώνησε μαζί μου  

…ίσως κάπου ταιριάξουμε…!!  

 

..στον πούτσο μας πενήντα χρόνια ακόμα ανεργίας 

χωρίς επίδομα, λεφτά, χωρίς τ΄ αρχίδια μου τα δυο 

περμένοντας μια κωλοθέση ακόμα διορισμού στο διαβλητό τους σύστημα 

καβάλα παν στην εκκλησιά, καβάλα προσκυνάνε 

κι απάνω εις τον κόρφο τους κρεμιέται ένα φουστάνι 

καθώς ετούτο σέρνει όλο τον πλούτο της φυλής… 

 

ευχαριστώ την χώραν μου που με κρέμασε 

σε μια ντουλάπα ως ρούχο, ξεχασμένο 

με ναφθαλίνη με προμήθευε δια να πιστεύω πως φροντίζομαι 

καθότι ναφθαλίνες προμηθεύτηκε από έναν ΄άξιο΄ προμηθευτή 

κι άλλες ανάγκες πως δεν έχω, με ορμήνευσε 

 

τις ανοικτές τις πλάτες μου κοιτάζω 

φτερά δεν μου ΄δωκεν η πλάση 

μα σαν φτερούγες αγκαλιάζω το φευγιό μου, με τα χέρια 

κι αναφωνώ πως ότι είχα να το πράξω, το δοκίμασα 

και πως απαύδησα μ΄ όλο τον παραπάνω οχετό 

εώς και πληγώθηκαν τα αισθήματά μου 

δι΄ αυτό και πλέον αποσύρθην… 

 

’~~~ 

 

Φιλικά και μέχρι επόμενον χαιρετισμόν, 

Γ.Κόκκινος ☺ 


