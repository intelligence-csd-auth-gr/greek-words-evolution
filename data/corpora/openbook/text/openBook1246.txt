





































Layout 1


Βασίλης Λαλιώτης

ΤιττυβισμοίΤιττυβισμοί
ΕΝΔΥΜΙΩΝ







Βασίλης Λαλιώτης

ΤιττυβισμοίΤιττυβισμοί
ΕΝΔΥΜΙΩΝ





Η κάθε λέξη ορέγεται την κραυγή της οποίας
υπάρχει ως άγαλμα.

Η αλήθεια των λεγομένων μετατοπίζεται άμα
τη εκφορά τους. Κανείς δεν είναι εκεί όπου
λιμνάζουν γραπτά τα λόγια του. Έφυγα...

Πεθαίνετε στην ώρα σας να μη μένουν χωρίς
αφιερώματα οι νεκρόφιλοι.

Πόσο από το πονάω ανήκει στη λέξη, πόσο
στον πόνο;

Εγώ που σου έμαθα τη γλώσσα
των ψημένων αρνιών στο φούρνο.

[7]



Επειδή παίρνω τόσο όσο να ξαναρχίσω ξεχνιέ-
μαι πως το παίρνω όλο.

Κι αν τέλειωναν οι λέξεις;

Ο μισός δεν είναι εγώ. Να μην ξεχνιόμαστε.

Δεν άκουσα ποτέ γυναίκα να λέει: με γάμησε
σαν δεκαπεντασύλλαβο. Τι ποιητές δηλώ-
νουμε;

Αν βαριέστε να κάνετε τις ερωτήσεις στον
εαυτό σας, πριν, θα κάνω μόνο από τον εαυτό
μου τις απαντήσεις, μετά.

[8]



Δεν μπορείς να διανοηθείς πόσο από αγάπη
στη γυναίκα έχω εκλεπτύνει τα όρια της υπο-
κρισίας μου.

Το πρώτο πράγμα που έμαθα να υποκρίνομαι
είναι να κρύβω τη χαρά μου όταν σε κάνω να
με διώχνεις.

Γιατί τις μεγάλες ζωές που θα ζούσαμε μαζί
τους τις ενεργοποιούν στο αντίο;

Καλό θα είναι να ξέρεις δυο πράγματα: είσαι
το τελευταίο όνομα σε μια σειρά καμένα ονό-
ματα, και δεύτερον δεν είμαι ο νούμερο ένα
του χώρου.

Κάποτε στη λύπη μου άρχιζε η θεωρία τώρα
αρχίζει το στεγνό καθάρισμα.

[9]



Χρόνια ψάχνω σοβαρό θεωρητικό του έρωτα,
είναι το μόνο πράγμα που περισσεύουν οι
πρακτικοί.

Να μην τα λέμε συνέχεια, όποιος
γράφει γράφει και στ' αρχίδια του...

Αμ εκείνο το έμβολο που χτυπάει την
πολυθρόνα για να μείνει ανθεκτική και
που δεν το έχουν σε εκδοχή για κεφάλια.

Χρειαζόμαστε τόσες γυναίκες για να φτιά-
ξουμε την εξαίρεση που τελικά αγαπάμε.

Γράφω σημαίνει αναβάλλω να σκεφτώ κά-
ποιον να με διαβάζει.

[10]



Τα κορίτσια γεννιούνται με φτερά. Μετά τους
τα κόβει η γλώσσα.

Ποιητής είναι κι εκείνος που βρίσκει
ένα χάος για το λόγο του

Ο ποιητής μιλάει για τον έρωτα σαν τον λα-
χειοπώλη. Αν ήξερε ποιό από τα νούμερα που
πουλάει κερδίζει, θα το κρατούσε για πάρτη
του.

Το μέλλον της θεωρίας του έρωτα είναι να
γίνει κουρέλι στην πρώτη του εμφάνιση.

Είναι δυνατόν να πάρει Ελληνίδα στα σοβαρά
άγιο του έρωτα που λένε Βαλεντίνο;

[11]



Τους το λέω αλλά δεν με ακούνε: Με γυναίκα
πάνω από σαράντα δεν είναι σχέση, είναι τρίο
με δύο εικοσάρες.

Το ζήτημα είναι να θέλω να θέλω και να μπο-
ρείς να μπορείς.

Κάποτε γράφαμε με το παραμύθιασμα ότι κά-
ποιος θα μας διαβάσει. Τώρα γράφουμε στο
βαθμό που παραμυθιαζόμαστε ότι δε μας δια-
βάζει κανείς.

Μη γράφεις poetess καλή μου γράψε poet-
less... Μην κουράζουμε αγνώστους με τις φι-
λοδοξίες μας...

[12]



ΟΙ ΤΙΤΤΥΒΙΣΜΟΙ
ΣΤΟΙΧΕΙΟΘΕΤΗΘΗΚΑΝ ΨΗΦΙΑΚΑ

ΑΠΟ ΤΟ ΒΑΣΙΛΗ ΛΑΛΙΩΤΗ
ΣΤΗΝ ΑΘΗΝΑ ΤΟ ΔΕΚΕΜΒΡΙΟ

ΤΟΥ 2013

f


