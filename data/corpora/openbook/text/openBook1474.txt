





























20,000
λεύγες
κάτω

απ’  ό,τι
χάλασαγιάν

νη
ς α

ντ
άμ

ης

απ
οσ

πά
σμ

ατ
α



 

 

 

 

 

 

 

 

 

 

Γιάννης Αντάμης  

20.000 λεύγες κάτω απ’ ό,τι χάλασα,  
αποσπάσματα  
 

 

 
Τεχνική υποστήριξη: Μάριος Αρσενίου  
 

 

Dreamtigers 2016 
dreamtigers.gr 
 



 
 
-Πώς πήγες κι έκανες έτσι τα μάτια σου; μου 'λεγε. Τι 
αλλόκοτα μάτια!... Μπορείς να καυχάσαι και για τα 
δυο! 
-Ποια δυο; τα μάτια; 
-Και για τα μάτια που σου 'δωσε η φύση, και για το 
μεταχείρισμα που τους έκαμες. Για φαντάσου, να τα 
καταντήσεις να μη βλέπουν παρά ή Γίγαντες ή 
Νάνους! 
-Και πότε άραγε, γιατρέ, ήμουν πιο κοντά στην 
αλήθεια; τότε που τους έβλεπα Γίγαντες, ή τώρα που 
τους βλέπω Νάνους; 
-Καλά! Αφού έχεις όρεξη ακόμα και γι΄ αστεία!... 
-Μα να κλαίω, γιατρέ;... Θα περάσει... Το περίεργο 
όμως είναι ότι τώρα που βλέπω μπροστά μου ένα 
γιατρό νάνο, ελπίζω πως θα γίνω καλά· ενώ 
πρωτύτερα, μ΄ όλο που με κουράριζε ένας γίγας, 
ήμουν απελπισμένος! 
-Δε βαριέσαι! Για την αρρώστια σου δεν υπάρχουν 
ακόμα γιατροί· ούτε νάνοι, ούτε γίγαντες. 
-Ό,τι κάμει η φύση, ε, γιατρέ;  
-Ναι, η φύση και τα ωραία πειράματα που ξέρεις 
εσύ. Κοίταξε πάλι τον ήλιο... κοίταξε πάλι ζωγραφιές 
με στραβισμό!... 
 
Γρηγόριος Ξενόπουλος, «Το ελληνικό φανταστικό 

διήγημα», Τόμος Β΄, Αίολος 1993 

 



 
 

 

 

 

 

 

 

 

 

Αυτό είναι το εικοστό τρίτο βιβλίο των dreamtigers 
και το δεύτερο, μετά το «ηπειροκεάνιο» που έχει 
κατά κάποιον τρόπο ολόκληρο γραφτεί και 
τμηματικά προδημοσιευτεί στο facebook. Υλικό για 
το βιβλίο αυτό αποτέλεσαν αποκλειστικά οι 
αναρτήσεις που έκανα στον τοίχο μου από τον 
Ιούλιο του 2015 (λίγες μέρες μετά τη δημοσίευση 
του «ηπειροκεανίου») μέχρι και σήμερα το μεσημέρι 
που ανέβασα τον τελευταίο μου «σχεδόν αυθεντικό 
διάλογο». Με τους διαλόγους αυτούς, τα τελευταία 
δύο χρόνια, έχω καταφέρει να κάνω αυτό που δεν 
μπόρεσα τα προηγούμενα δέκα, από το 2004 
δηλαδή, οπότε και ξεκίνησα να γράφω: να με 
προσέξετε. Όχι, δεν θέλω ούτε να παραπονεθώ ούτε 
να αρχίσω να γκρινιάζω - άλλωστε κι εγώ το 
απολαμβάνω που επιτέλους έχουν λίγη πλάκα αυτά 



που γράφω. Πάντως, η αλήθεια είναι πως συνεχίζω 
να γράφω και να δημοσιεύω αυτούς τους κωμικούς 
διαλόγους μου ελπίζοντας κάποια στιγμή να 
παρασυρθείτε εξαιτίας τους και να ρίξετε μια ματιά 
και στα άλλα, τα πιο σοβαρά, ας πούμε, 
αποσπάσματά μου.  

Πάμε τώρα στην ουσία του πράγματος και στο 
μεγάλο ερώτημα: ποσο αλήθεια αυθεντικοί είναι 
αυτοί οι σχεδόν αυθεντικοί διάλογοι; Το ξέρω, οι 
πολλοί τους θεωρείτε υπερβολικούς και 
κατασκευασμένους. Κάποιοι, που με γνωρίζετε λίγο 
καλύτερα, ξέρετε πως εντάξει, κάποια δόση 
αυθεντικότητας την έχουν, αφού πολλες φορές 
μπορείτε και να αναγνωρίζετε μεταξύ των «σχεδόν 
αυθεντικών συνδιαλεγομένων» όχι μονάχα εμένα 
αλλά και άλλους κοινούς γνωστούς και φίλους μας. 
Η απάντηση που θα μπορούσα να σας δώσω είναι 
πως όλοι ανεξαιρέτως βασίζονται σε κάποιες 
κουβέντες που έχω πει ή ακούσει ή που μου έχουν 
μεταφέρει άλλοι, προτρέποντάς με να τους 
ανασυνθέσω και να τους δώσω μια μορφή αν όχι πιο 
επιτηδευμένη τουλάχιστον πιο διασκεδαστική και 
ευανάγνωστη – ας μην κοροηδευόμαστε, η 
πραγματικότητα από μόνη της σχεδόν ποτέ δεν 
φτάνει. Όχι λοιπόν, σχεδόν αυθεντικός διάλογος που 
να τον έβγαλα έτσι, αυτούσιο, ολόκληρο από τον 
μυαλό μου, μέχρι τώρα δεν έχει ακόμα υπάρξει. Και 
γενικά τίποτα δεν έχει καταφέρει να γεννήσει ακόμα 
το μυαλό μου έτσι, από μόνο του, χωρίς να έχει 



προηγηθεί μια εικόνα, μια κουβέντα και γενικά μια 
αφορμή εξωτερική, που έρχεται πάντα την 
κατάλληλη στιγμή για να το γονιμοποιήσει – για να 
μην χρησιμοποιήσω κανένα άλλο ρήμα λιγότερα 
ευγενικό μα πάντως ευστοχότερο. 

Και κάτι ακόμα: στο βιβλίο αυτό επέλεξα να 
διατηρήσω τον τρόπο γραφής με τον οποίον τα 
κείμενα αυτά δημοσιεύτηκαν και θα συνεχίσουν να 
δημοσιεύονται στο facebook. Δηλαδή έτσι: χωρις 
τονους, εκτος απο τα σημεια εκεινα οπου ειναι 
απολύτως απαραιτητοι κ χωρις κεφαλαια γραμματα. 
ετσι οπως γραφω, δηλαδη, κ στην πραγματικοτητα, 
στον υπολογιστη ή στο χειρογραφο. ετσι, οπως μου 
αρεσει.            

 

 

 

 

 

 

 

 

 

 

 



 

 

καινουριο βιβλιο 

 

-θα βγαλω βιβλιο την ανοιξη. 
-αληθεια; καινουριο; 
-οχι, ρε.. μεταχειρισμενο. 

 

 

 

 

 

 

 

 

 

 

 

 

 

 

 

 



 

 

το πλανο 

 

-αν δεν παει καλα η επιχειρηση, σκεφτομαι να τα 
παρατησω ολα κ να γυρισω στο χωριο μου. 
-ναι, ε; κ τι θα κανεις εκει; 
-δεν ξερω. θα δω.. μπορει να φτιαξω μελισσια κ να 
παραγω μελι. 
-α, εσυ εχεις plan bee, που λενε.. 

 

 

 

 

 

 

 

 

 

 

 

 

 

 



 

 

η φιλεναδα 

 

-πολυ περιεργη ειναι η φιλεναδα σου.. 
-ελα ρε.. γιατι; νομιζω οτι την παρεξηγησες. 
-τι παρεξηγησα ακριβως; κ αν θες να ξερεις, ολοι το 
ιδιο λενε. 
-ε, ολοι την εχετε παρεξηγησει.. μια χαρα ειναι το 
κοριτσι. 
-παντως ειναι ωραια γκομενα, δεν λεω. 
-ε, ναι.. αφου ειχε βγει miss understood στα νιατα 
της. 

 

 

 

 

 

 

 

 

 

 

 



 

 

ο αχρειος 

 

-τι θα ψηφισεις σε αυτες τις εκλογες; 
-δεν ξερω.. σκεφτομαι αυτη τη φορα να απεχω. 
-κακως! ξερεις τι λεει ο περικλης στον επιταφιο για 
τους μη μετεχοντες στα κοινα; 
-οχι δεν ξερω.. εγω μοναχα στην ανασταση παω 
καμια φορα κ μετα το χριστος ανεστη καρφι στο 
σπιτι για τη μαγειριτσα. 
-τι λες, ρε ασχετε; καλα σας λεει αχρειους ολους 
εσας ο θουκυδιδης στον επιταφιο. 
-ποιος ειναι παλι αυτος; καλα, ποσους παπαδες 
εχετε στην ενορια σας;  

 

 

 

 

 

 

 

 

 

 



 

 

η φθορα κ η απωλεια 

 

-γεια σας! θα ηθελα να κανω αλλαγη ταυτοτητας. 
-λογω απωλειας ή λογω φθορας, κυριε; 
-λογω φθορας, αλλα οχι της ταυτοτητας. 
-τι εννοειτε; 
-λογω φθορας του χρονου.. αυτος ο τυπος στη 
φωτογραφια θα μπορουσε να ειναι ο γιος μου. 
-χα! εχετε παιδια κυριε; 
-απο οσο γνωριζω, οχι. δεν προλαβα.. στα νιατα μου 
ημουν με αλλα απασχολημενος. 
-ε, τοτε μαλλον λογω απωλειας θελετε να αλλαξετε 
ταυτοτητα.. απωλειας του χρονου. 

 

 

 

 

 

 

 

 

 

 



 

 

η μυγα κ η μελισσα 

 

-κ ποσα χρονια ζεις εδω; 
-το γεναρη κλεινω δεκα χρονια. 
-α.. κ σου αρεσει; 
-πολυ! αλλιως τι κανω τοσον καιρο εδω; θα ειχα 
γυρισει πισω. 
-μα, δεν μπορει, σιγουρα θα υπαρχει κατι να σε 
χαλαει. 
-ενταξει, εχει πολυ ζεστη.. 
-μονο αυτο; κ ο κοσμος; οι ανθρωποι; δεν ειναι, 
οπως λενε, λιγο περιεργοι; 
-δεν ξερω τι εννοεις. αυτοι, που κανω εγω παρεα, 
ειναι ολοι τους καλα παιδια.. μια χαρα τα εχουμε 
βρει. αν θες, σου τους γωριζω. 
-εμενα αλλα μου εχουν πει. 
-κοιτα να δεις, ολα νομιζω ειναι θεμα προσεγγισης. 
-προσεγγισης; δηλαδη; 
-οπου κ να εισαι, αν πηγαινεις σαν τη μυγα, θα 
κατσεις πανω στα σκατα, αν πας σαν τη μελισσα, θα 
κατσεις στα λουλουδια.. 

 

 

 

 



 

 

ο σηριαλ κιλλερ 

 

-ωραιος καναπες. 
-σου αρεσει; τον πουλαω. 
-ελα, ρε.. γιατι; 
-για να πληρωσω τον ενφια. 
-ποσο τον πουλας, δηλαδη; 
-εσυ ποσα δινεις; 
-α, δεν τον πουλας. τον σκοτωνεις.. καλα τον 
προηγουμενο μηνα δεν ηταν που σκοτωσες την 
πολυθρονα τη δερματινη; 
-αυτην την σκοτωσα γιατι την αγαπουσα. 
-μαλακα, σηριαλ κιλλερ εχεις γινει. κ τον αλλο μηνα, 
που ειναι να πληρωσεις τα τελη της κυκλοφοριας, τι 
θα κανεις; 
-δεν ξερω.. ισως πουλησω το κρεβατι. 
-οχι το κρεβατι, ρε! αυτο δεν σου το ειχαν κανει 
δωρο οι γονεις σου; τι θα πουν, αν μαθουν πως το 
σκοτωσες;  
-θα το κανω να φανει σαν να ειναι ατυχημα. 

 

 

 

 



 

 

βιβλιοπροτασεις 

 

-εχεις να μου προτεινεις κανενα καλο βιβλιο; 
-τι βιβλιο; λογοτεχνικο; 
-δεν ξερω.. οτιναναι.. το θελω για μια φιλη που εχει 
τα γενεθλια της σημερα κ θελω να της κανω ενα 
ψαγμενο δωρο.  
-κ οτιναναι κ ψαγμενο δεν γινεται. 
-ελα, μωρε. ψαγμενο για εκεινη. για μενα, που εχω 
να ανοιξω βιβλιο απο το λυκειο, ας ειναι οτιναναι. 
-ε, τοτε.. μπες σε ενα βιβλιοπωλειο κ παρε το πρωτο 
που θα βρεις μπροστα σου. 
-οχι! αυτο το εκανα την προηγουμενη φορα, σε μια 
αλλη φιλη, κ δεν μου ξαναμιλησε. 
-γιατι; τι της πηρες; 
-δεν θυμαμαι. ενα που ειχε μια κατσαρολα στο 
εξωφυλλο. 
-τι μαλακας που εισαι! 
-δεν μου λες, αυτη που πηρε χθες το νομπελ, τι 
φαση; εχει γραψει τιποτα καλο; 
-δεν εχω ιδεα. κ εγω πρωτη φορα χθες την εμαθα. 
-ωραιος εισαι, ρε. εισαι κ βιβλιοφαγος υποτιθεται.. 
-ε, δεν τα ξερω κ ολα. 
-ασε, ρε. ειναι σαν να παιρνει ο μεσι το χρυσο 
παπουτσι κ να με ρωτας ποιος ειναι αυτος κ εγω να 
σου λεω δεν ξερω.  



-τι λες, μωρε; το ιδιο ειναι; 
-οχι, ενταξει.. ο μεσι ηταν ποδοσφαιριστης κ πριν να 
τον βραβευσουν. 

 

 

 

 

 

 

 

 

 

 

 

 

 

 

 

 

 

 

 

 



 

 

κανενα κοντο 

 

-ελα, ρε. περαστικα. διαβασα χθες πως εισαι 
αρρωστος, λεει.. 
-πού το διαβασες; 
-στον τοιχο σου, μωρε παπαρα. πού λες να το 
διαβασα; στους νιου γιορκ ταϊμς; 
-α, ναι.. ευχαριστω. 
-στο βολο εισαι; 
-ναι. 
-κ τι φαση; παμε για κανενα κοντο; 
-οχι, μωρε. ειμαι κρυωμενος. δεν το εχω. 
-θα σου κανει καλο, θα δεις. 
-ναι, σιγουρα.. 
-εμενα, την προηγουμενη βδομαδα που ημουν 
χαλια, με ετριψε η γυναικα μου με τσιπουρο κ ολα 
μού περασαν. 
-ε, δεν εχει την ιδια δραση η εσωτερικη με την 
εξωτερικη χρηση. 
-τι λες; την αλλη φορα που με πονουσε το δοντι 
μου.. 
-δεν θελω, σου λεω. αμα ειναι, παμε για καφε. 
-ελα, ρε φιλε. παμε να πιουμε κανενα τσιπουρακι. 
να τα πουμε κ λιγο.. δεν ειμαι καλα ψυχολογικα 
αυτην την περιοδο.  



-α, κ ψυχοφαρμακο.. να σου πω, σου το 
συνταγογραφουν τουλαχιστον; 

 

 

 

 

 

 

 

 

 

 

 

 

 

 

 

 

 

 

 

 

 



 

 

συγγνωμη, λαθος 

 

-ναι, γεια σας. ειχα μια κληση σας πριν απο λιγη 
ωρα.. 
-ναι, κ τι θα θελατε; 
-εγω τιποτα. εσεις με πηρατε. 
-ποτε; 
-τωρα.. πριν απο λιγο.  
-ναι, ωραια.. κ τωρα τι θελετε ακριβως; 
-εγω δεν θελω τιποτα, κυρια μου. εσεις με πηρατε, 
ειδα την κληση σας κ σας πηρα πισω. 
-σας παρακαλω, κυριε. δεν εχετε τιποτα καλυτερο να 
κανετε; 
-ε.. η αληθεια ειναι πως οχι. εσεις; 
-ναι.. με αυτον τον καιρο ουτε εγω.. να σας πω, 
ξαναπαιρνετε σε λιγο, σας παρακαλω, να φτιαξω 
πρωτα εναν καφε κ να τα πουμε; 

 

 

 

 

 

 

 



 

 

ο αδαμης 

 

-ευχαριστω για την αποδοχη. 
-παρακαλω. 
-αν κ νομιζω οτι δεν εισαι αυτος που ψαχνω. 
-α, λυπαμαι.. 
-εγω γενικα δεν στελνω αιτηματα φιλιας σε ατομα 
που δεν γνωριζω. 
-καλα κανεις. 
-οχι, αληθεια λεω. 
-μα, σε πιστευω. 
-αδαμης ή ανταμης λεγεσαι; 
-ανταμης. 
-ναι.. δεν εισαι αυτος. 
-δεν πειραζει.. συμβαινουνε αυτα. 
-με τι ασχολεισαι; 
-εισαγωγες-εξαγωγες. 
-αληθεια; 
-οχι. ο αλλος με τι ασχολειται; 
-ποιος αλλος; 
-αυτος που ψαχνεις, ο αδαμης. 
-δεν προλαβα να μαθω. τον γνωρισα το σαββατο στο 
ορκ χαουζ. 
-τι ειναι αυτο παλι; 
-ετσι λεγεται.. το μαγαζι που παω. 
-ναι, το καταλαβα. πού ειναι, εννοω.. στη μορντορ; 



-ε; στου ζωγραφου.. χαχα! ροκ χαουζ, σορρυ.. εχεις 
πλακα. 
-ο,τι μπορω κανω. 
-σιγουρα δεν εισαι εσυ ο αλλος, ε; 
-ε, τωρα που το λες.. αρχιζω κ εγω να αμφιβαλλω. 
-ααα! 
-τι επαθες; 
-ο αλλος! ο αδαμης! με βρηκε αυτος.. μολις μου 
εστειλε αιτημα. 
-α, ωραια. χαιρομαι. 
-χαιρεσαι που θα με ξεφορτωθεις; 
-οχι, ρε.. που βρεθηκατε τελικα. ειδες; σε εψαξε κ 
αυτος. 
-να σου πω. αν θες, μπορεις να με διαγραψεις τωρα. 
δεν θα παρεξηγηθω. 
-τι λες; τωρα που γνωριστηκαμε. 
-χα! πλακα εχεις. 
-ευχομαι ο αλλος να εχει περισσοτερο. 
-να σε ρωτησω κατι τελευταιο; 
-για λεγε. 
-αυτα που ανεβαζεις.. στον τοιχο σου.. οι διαλογοι.. 
ειναι αληθινα αληθινοι; 
-σχεδον. 
-δηλαδη; 
-θα δεις αυριο. 

 

 

 



 

 

γλυκανιση μαχη 

 

-ελα, γυρισα. θα τα πουμε αποψε; 
-οχι, ρε συ.. ειμαι χαλια. να το αφησουμε για αυριο; 
-γιατι; τι επαθες; 
-τιποτα, μωρε. να.. πηγα για τσιπουρα το μεσημερι κ 
καηκα λιγακι. 
-ποσα ηπιες; 
-δεν ξερω.. απο καποια στιγμη κ μετα εχασα τον 
λογαριασμο. 
-α, καλα.. ο αλλος πού ειναι; τον παιρνω κ δεν 
απανταει. 
-ε.. μαζι ημασταν στα τσιπουρα. καταστραφηκε κ 
αυτος.  
-ενταξει, καταλαβα.. 
-τι καταλαβες; 
-πεσατε θυματα αδερφια εσεις σε γλυκανιση μαχη κ 
αγωνα. 

 

 

 

 

 

 



 

 

ο απεργοσπαστης 

 

-επ, τι εγινε; παλι καλα που σε βρηκα ανοιχτο.. εχω 
ξεμεινει απο τσιγαρα. 
-συγγνωμη ρε, αλλα απεργω. δεν μπορω να σε 
εξυπηρετησω. 
-α, ναι; κ τοτε, γιατι εισαι στο μαγαζι; 
-κ που να παω; 
-ξερωγω.. στο σπιτι σου; στην πορεια; 
-στην πορεια δεν γινεται να παω, γιατι ειπα στους 
συντροφους οτι ειμαι αρρωστος κ οτι θα μεινω 
σπιτι.. κ στο σπιτι δεν γινοτανε να μεινω, γιατι ειπα 
στη γυναικα μου οτι θα παω στην πορεια. 
-κ γιατι ολα αυτα τα ψεμματα; 
-δεν ξερω, ρε. μπερδευτηκα με ολα αυτα που 
συμβαινουν. νομιζω οτι βρισκομαι σε ιδεολογικη 
συγχυση. 
-τι εννοεις; 
-δεν ξερω καν τι εννοω.. αυτο ειναι το προβλημα. 
-α, ωραια.. καλα, δωσε μου καπνο τωρα κ μην 
ανησυχεις, θα μεινει μεταξυ μας. 
-ποιο πραγμα; 
-το οτι με εξυπηρετησες εν ωρα απεργιας. 
-οχι, αυτο δεν γινεται. μπορω ομως να παω στην 
τουαλετα κ να σε αφησω να το παρεις απο το ραφι, 
ενω θα κατουραω.  



-τι λες, μωρε; θα με βαλεις να σε κλεψω για να μην 
γινεις απεργοσπαστης; 
-ε, ενταξει.. εχω συνηθισει. απο το καλοκαιρι κ μετα 
αυτο κανω.. 
-ποιο αυτο, δηλαδη; 
-τον μαλακα. 

 

 

 

 

 

 

 

 

 

 

 

 

 

 

 

 

 

 



 

 

ανεβαζω κατεβατα 

 

-ρε συ, τι επαθες; 
-τι επαθα; 
-τι ειναι ολα αυτα τα σεντονια; 
-οριστε; 
-για τις δημοσιευσεις σου, λεω.. τι ειναι αυτα τα 
κατεβατα που ανεβαζεις; 
-ανεβαζω κατεβατα; α.. ωραιο ακουγεται. 
-αντε, μπραβο.. φτιαξε εκει κανενα λογοπαιγνιο. 
κατι που να διαβαζεται στα γρηγορα κ ασε τα 
λογυδρια. δεν ειναι καταλληλο μεσο το φουμπου να 
γραφεις τις διακηρυξεις σου, εκτος αν πας να 
σπασεις κανενα ρεκορ, ξερωγω, της πιο 
μακροσκελους αναρτησης. 
-ενταξει, υπερβαλλεις.. 
-ασε με, ρε. εβγαλα τα ματια μου προχθες να σε 
διαβαζω. 
-ε, ας μην με διαβαζες. κ επειτα, γιατι με διαβασες; 
αφου εσενα σου τα ειπα κ προφορικα, πριν κατσω 
να τα γραψω. 
-μου τα ειπες; ποτε; 
-το μεσημερι, ρε. που πιναμε καφε.. 
-αληθεια; δεν το θυμαμαι. 
-ειδες, τα λογια πετουν, ενω τα γραπτα.. 
-ναι, ξερω.. τα γραπτα φοβουνται τα αεροπλανα. 



 

 

συννεφα πολεμου 

 

-τι γινεται, ρε συ; πολεμος, ε; 
-γιατι; αυτο που εχουμε τωρα τι ειναι; ειρηνη; 
-θα ζορισουνε πολυ τα πραγματα.. για χουντα μας 
βλεπω. 
-γιατι; αυτο που εχουμε τωρα τι ειναι; δημοκρατια; 
-τι να σου πω.. παντως, δεν βλεπω να τη βγαζουμε 
μεχρι το καλοκαιρι.. 
-γιατι; αυτο που εχουμε τωρα τι ειναι; χειμωνας; 
-καλα, δεν γαμιεται.. ας πιουμε τον καφε μας 
καλυτερα χωρις να μιλαμε. 
-ε, τι; ετσι στη μουγκα θα τη βγαλουμε; 
-γιατι; αυτο που εχουμε τωρα τι ειναι; διαλογος; 

 

 

 

 

 

 

 

 

 



 

 

η κυρια κ ο αλητης 

 

-ποιος ειναι; 
-ναι, συγγνωμη.. μου ανοιγετε, σας παρακαλω; 
-ποιος; 
-σας παρακαλω, ανοιξτε μου. εχω ξεχασει τα κλειδια 
μου. 
-που τα ξεχασατε; 
-ε; τι που; μεσα.. στο σπιτι μου. 
-ε, γιατι δεν πατε να τα παρετε κ χτυπατε τα ξενα 
κουδουνια βραδυατικα; 
-μα αυτο θελω να κανω. 
-ποιο αυτο; να χτυπατε τα κουδουνια; αλητης ειστε; 
-οχι, κυρια μου. να μπω μεσα θελω, στο σπιτι μου κ 
να παρω τα κλειδια μου. 
-να τα κανετε τι; να χαραζετε τα αυτοκινητα, ε; καλα 
σας καταλαβα.. ειστε αλητης. τωρα.. θα παρω την 
αστυνομια. 
-καλα, αφηστε το.. θα χτυπησω αλλου. 
-να μην χτυπησετε πουθενα. εδω ειμαστε ησυχοι 
ανθρωποι. δεν ενοχλουμε τους αλλους. 
-μα το ξερω. κ εγω εδω μενω. 
-που μενετε; 
-στον ογδοο. 
-ποιον ογδοο; 
-τον οροφο. 



-εχουμε ογδοο οροφο; αφου το ασανσερ μεχρι το 7 
παει. 
-εχει ακομα εναν μετα, αληθεια. 
-ναι, ε; κ πώς πατε μεχρι εκει. 
-με το ασανσερ μεχρι τον εβδομο κ υστερα με τις 
σκαλες.. 
-χμμ.. θα παω να δω αν λετε αληθεια. αν ειναι ετσι, 
θα σας ανοιξω. αν οχι, θα καλεσω την αστυνομια. 
-οχι, μην μπαινετε στον κοπο. αφηστε το.. ενταξει, 
μου ανοιξανε. 
-ποιος; 
-μια κοπελα τωρα, εδω.. που εβγαινε.  
-εβγαινε; κ πού πηγαινε; 
-ε, δεν ξερω. δεν την ρωτησα. 
-τα κλειδια της τα πηρε ή θα μας χτυπαει μετα κ 
αυτη να της ανοιξουμε; 

 

 

 

 

 

 

 

 

 

 



 

 

ο αδερφος της αδερφης μου 

 

-ελα, τι κανεις; καλα, ηρθες στην αθηνα κ δεν ειπες 
τιποτα; 
-ποια αθηνα; εχω να ερθω απο το καλοκαιρι.. 
-τι λες; αφου σε ειδα πριν λιγο στα εξαρχεια. 
-κ γιατι δεν μου μιλησες;  
-σε χαιρετησα, αλλα εσυ εκανες οτι δεν με ηξερες. 
γιατι; 
-γιατι δεν σε ηξερα.. δηλαδη, δεν σε ηξερε αυτος 
που χαιρετησες. 
-τι θες να πεις; 
-δεν ημουν εγω, σου λεω.. ειμαι στον βολο. 
-κ αυτος που χαιρετησα ποιος ητανε; 
-δεν ξερω. καποιος σωσιας μαλλον. 
-μα ηταν ιδιος. σιγουρα δεν ησουνα εσυ; μηπως 
εχεις αδερφο; 
-οχι, μια αδερφη εχω μονο. 
-μηπως η αδερφη σου εχει αδερφο; 
-ε; ναι.. εχει.. εμενα.  
-ε, αυτος θα ητανε! οταν σου λεω εγω.. καλα, γιατι 
δεν με χαιρετησες; 

 

 

 



 

 

το φορολογικο υποσυνειδητο 

 

-τι σας οφειλω; 
-20 ευρω. 
-οριστε. 
-αποδειξη θελεις; 
-ε; ειναι προαιρετικο; 
-ξερωγω, καποιοι δεν την ζητανε.. 
-οχι, για εσας ρωταω.. ειναι προαιρετικο να την 
κοψετε; 
-καλα, περιμενε να σου δωσω μια. 
-χμ.. αυτη ειναι χθεσινη. 
-κ λοιπον; τι; θα τη φας κ θα σε πειραξει; 
-αυτο που κανετε, κυριε, ειναι παρανομο. 
-σιγα, ρε φιλε. δεν σκοτωσα κ ανθρωπο. 
-νομιζω οτι δεν εχετε καθολου φορολογικη 
συνειδηση. 
-εγω; τι λες τωρα; εφιαλτης μού εχει γινει η εφορια. 
μεχρι κ στον υπνο μου τη βλεπω.. 
-α, ενταξει.. εχετε τουλαχιστον φορολογικο 
υποσυνειδητο. 

 

 

 

 



 

 

συντελειομανια 

 

-θα πεσει φωτια κ θα μας καψει! 
-τι εννοεις; 
-ε, με ολα αυτα που γινονται.. τα υστερα του 
κοσμου.. 
-θελεις να γινεις λιγο πιο συγκεκριμενος; 
-καλα, δεν παρακολουθεις καθολου ειδησεις; 
ερχεται η αποκαλυψη! 
-αληθεια; τι ωρα περιπου; 
-καλα.. κοροϊδευε εσυ. το τελος πλησιαζει.. 
-δηλαδη, μαλακια εκανα που πληρωσα τελη 
κυκλοφοριας; 
-ενφια δεν πληρωσες; 
-οχι ακομα, νομιζω δεν μου φτανουν. ασε.. ζω 
χριστουγεννιατικο ενφιαλτη. 
-κακως.. εγω ολα τα πληρωσα. δεν θελω να με βρει 
η συντελεια να χρωσταω.. θελω να τα εχω ολα 
σωστα κ τακτοποιημενα. 
-ε, ναι.. εσυ εισαι συντελειομανης, που λενε.. 

 

 

 

 



 

 

το διαβασμα 

 

-πώς περασες στις γιορτες; 
-διαβαζα. 
-διαβαζες; τι διαβαζες; 
-τραγωδιες. 
-πλακα κανεις, ετσι; 
-οχι, αληθεια.. οιδιποδα τυρρανο, επτα επι θηβας, 
αντιγονη.. κ τετοια.. 
-καλα, δεν βγηκες καθολου; δεν πηγες σε κανενα 
παρτυ; 
-οχι, σου λεω.. διαβαζα. 
-κ τωρα, πώς εισαι; ολα καλα; 
-βλεπω κυκλους; 
-κυκλους; τι κυκλους; 
-θηβαϊκους.. 

 

 

 

 

 

 

 



 

 

ραντεβου στο επεκεινα 

 

-καλη χρονια! 
-χαχα.. καλο! 
-τι γελας, ρε; 
-ε.. με αυτα που ακουω.. 
-γιατι, ρε γρουσουζη; 
-ακου "καλη χρονια".. αφου ο χρονος, ρε, ως εννοια 
ειναι σχετικη κ αφηρημενη κ το μονο που μπορουμε 
να αντιληφθουμε απο αυτον ειναι η ροη του μεσω 
της μεταβολης των πραγματων. ασε που επειδη δεν 
μπορουμε να τον συλλαβουμε ως συμπαντικη 
οντοτητα, επινοουμε μηχανισμους για να μετραμε 
απλως την αποσταση μεταξυ των γεγονοτων. αυτο, 
ομως, δεν ειναι ο χρονος ακριβως, αλλα το ειδωλο 
του.. 
-χμμ.. δεν σου μπηκε καλα το '16, ε; 
-οχι, θα ερχοταν η μαρια απο το σπιτι να κανουμε 
πρωτοχρονια μαζι κ με εστησε.. 
-ε, την επομενη φορα να δωσετε ραντεβου στο 
επεκεινα για να εισαι σιγουρος. 

 

 

 

 



 

 

ο μικρος νομαρχης 

 

-καλα, να σου πω, διαβασα το βιβλιο σου κ 
εκνευριστηκα. 
-ποιο βιβλιο απο ολα; 
-σιγα, ρε ιουλιε βερν.. χαλαρωσε.. αυτο με τα 
παραμυθια. 
-α, ναι.. κ δεν σου αρεσε, ε;  
-δεν ειπα οτι δεν μου αρεσε. οτι εκνευριστηκα, ειπα. 
-γιατι; 
-τι γιατι, ρε; με ολους αυτους τους βασιλιαδες κ τις 
πριγκιποπουλες; τι ειναι ολα αυτα; τι φαση; 
νοσταλγεις τη μοναρχια; 
-τι λες, μωρε; παραμυθια ειναι.. τι θες να λενε; για 
τον μικρο νομαρχη ή για τη μαγεμενη 
κοινοβουλευτικη ομαδα;  
-δεν ξερω τι μου λες. εγω βλεπω προπαγανδα πισω 
απο ολα αυτα. 
-α, καλα.. ναι, εννοειται. ασε που αν τα διαβασεις 
αναποδα, περνανε κ σατανιστικα μηνυματα. 

 

 

 

 



 

 

το μπλεξιμο 

 

-τι λεει; θα τα πουμε αυριο; 
-α, δεν μπορω.. αυριο δουλευω. 
-δουλευεις; απο ποτε; 
-απο αυριο. επιασα δουλεια. 
-ελα ρε.. αληθεια; που; 
-δεν μπορω να σου πω. ειναι μυστικο.. 
-γιατι; θα κανεις κατι παρανομο; 
-οχι εγω.. ο εργοδοτης μου. 
-τι; θα δουλευεις χωρις ασφαλεια; 
-οχι, ενταξει.. θα ειμαι σε στεγασμενο χωρο. 
-δεν εννοω ασφαλεια απο τη βροχη, ρε. 
-εχει καπου κ εναν πυροσβεστηρα, απο οτι ειδα.. 
-ρε, κοινωνικη ασφαλεια.. ικα, πώς το λενε.. 
-α, δεν ρωτησα τετοια πραγματα.. 
-γιατι; δεν ηθελες να φανεις αδιακριτος; 
-μου το ξεκαθαρισε οτι δεν συζηταμε πολιτικα στη 
δουλεια.  
-καλα, καταλαβα.. ελα, πες τωρα, τι δουλεια ειναι 
αυτη; 
-δεν γινεται, σου λεω.. ειναι μυστικο. 
-πού εχεις μπεξει παλι; 
-πουθενα ακομα. απο αυριο θα αρχισω να μπλεκω, 
μαλλον. 



-να σου πω, θα πληρωνεσαι τουλαχιστον; 
-αυτο εννοω.. 

 

 

 

 

 

 

 

 

 

 

 

 

 

 

 

 

 

 

 

 

 



 

 

καρτα αλλαγης 

 

-παρακαλω; 
-γεια σας.. μου εφεραν δωρο αυτο το βιβλιο, αλλα 
επειδη το εχω διαβασει, θα ηθελα να το αλλαξω. 
-α, χρονια πολλα.. αντωνη σας λενε; 
-ε.. ευχαριστω. οχι, γιαννη. 
-κ εντεκα μερες τωρα προσπαθουσατε να θυμηθειτε 
εαν το εχετε πραγματι διαβασει, ε;  
-οχι, το ειχα ξεχασει.. 
-καλα.. καταλαβα. 
-συγγνωμη, η καρτα αλλαγης λεει οτι μπορω να το 
αλλαξω μεσα σε δυο βδομαδες.  
-αφηστε τα αυτα. το διαβασατε πρωτα καλα καλα κ 
τωρα ειπατε ας παω να παρω ενα αλλο. σιγα που θα 
με καταλαβει ο βλακας ο βιβλιοπωλης. 
-μα τι λετε; ακομα ειναι κολλημενες οι σελιδες του. 
οριστε, να.. κοιταξτε. 
-καλα, καλα.. 
-ενταξει, αν ειναι προβλημα.. 
-το βιβλιο αυτο, κυριε, ειναι κλασικο. τι παει να πει, 
το εχετε διαβασει;  
-μα δεν αμφισβητησα την αξια του.. 
-τι δηλαδη; το διαβασατε μια φορα πριν απο δεκα 
χρονια κ ενταξει, παει, το μαθατε απεξω; 
-γιατι; θα με εξετασετε; 



-κανονικα θα επρεπε. 
-να σας πω, δεν παει καλα το μαγαζι, ε; 
-πλακα μου κανετε; μεσημεριασε κ εσεις ειστε ο 
πρωτος μας πελατης. δεν διαβαζει ο κοσμος πια. 
ετσι μου ερχεται να το κλεισω κ να ανοιξω 
καφετερια. 
-ε, οχι κ καφετερια.. 
-γιατι οχι; στην καφετερια τουλαχιστον, αν σας 
κερασει κανενας φιλος σας καφε, δεν θα μου ερθετε 
να μου πειτε οτι τον εχετε ξαναπιει κ θελετε να σας 
τον αλλαξω.. 

 

 

 

 

 

 

 

 

 

 

 

 

 

 



 

 

το μπλοκο 

 

-καλα, ειστε σοβαροι; στησατε μπλοκο μες στη μεση 
του δρομου; παλι καλα που δεν ετρεχα.. κ επισης, 
αφου δεν ετρεχα, γιατι με σταματησατε; 
-δεν σας σταματησαμε, κυριε. σας υποδειξαμε να 
στριψετε δεξια κ να συνεχισετε απο την 
παρακαμπτηριο. 
-γιατι; για να μην πληρωσω τα διοδια; μην με 
κοιτατε ετσι. εχω λεφτα, αληθεια. 
-γιατι, αν συνεχισετε, θα πεσετε πανω στους 
αγροτες. 
-θα προσεχω. αφου σας ειπα, παω αργα. κ τι 
δουλεια εχουν οι αγροτες πανω στην εθνικη οδο; 
σπερνουν βαμβακι στις διαχωριστικες νησιδες; 
-διαμαρτυρονται.  
-για ποιο πραγμα;  
-αυτο δεν μπορω να σας το πω. 
-ελα τωρα.. δεν θα το πω πουθενα. 
-περαστε, κυριε, σας παρακαλω. δεν βλεπετε; 
εμποδιζετε την κυκλοφορια. 
-ποια κυκλοφορια; αφου δεν ειναι κανενας πισω 
μου. τι διαολο.. σας εδωσαν τιποτα περιεργο οι 
αγροτες να καπνισετε; 
-δεν μπορειτε να σταματατε το οχημα σας πανω 
στην εθνικη οδο. υπαρχει κινδυνος να πεσει πανω 



σας καποιος αλλος διερχομενος. 
-πλακα μου κανετε, ετσι; αφου εσεις με 
σταματησατε. 
-δεν σας σταματησαμε. σας υποδειξαμε να.. 
-καλα, καλα.. φευγω. να σας δωσω τουλαχιστον τα 
λεφτα που θα εδινα στα διοδια να πιειτε εναν καφε; 
-μας δουλευετε, κυριε; 
-εσυ χαραμιζεσαι εδω.. στη σκοτλαντ γιαρντ επρεπε 
να σε ειχαν. 
-δεν καταλαβαινω τι μου λετε. δεν παρακολουθω 
ποδοσφαιρο.. 

 

 

 

 

 

 

 

 

 

 

 

 

 

 



 

 

οι αναμνησεις ξαναγυριζουνε 

 

-δεν μου λες, ξερεις πώς μπορω να απενεργοποιησω 
αυτο το σαν σημερα απο το φουμπου; 
-χμμ.. δεν ξερω αν γινεται. γιατι; 
-γιατι δεν αντεχω να βλεπω τι ανεβαζα περυσι 
τετοιες μερες. 
-γιατι; τι εγινε περυσι τετοιες μερες; 
-ε.. πρωτη φορα αριστερα.. θυμασαι; 
-α, ναι.. παει ενας χρονος, ε; 
-καταλαβες; εχουμε τα προβληματα μας, εχουμε κ 
τον ζουκερμπεργκ να νοιαζεται για τις αναμνησεις 
μας.. 
-γαμα, μωρε, τον ζουκερμπεργκ.. ξερεις τι εχει πει 
πει ο μαρξ; 
-για λεγε. 
-η ιστορια, ειπε, επαναλαμβανεται. την πρωτη φορα 
ως.. 
-ωχ, σταματα, σε παρακαλω. μην κανεις σποϊλερ. 

 

 

 

 

 



 

 

ενα επειγον τηλεφωνημα 

 

-ελα, τι κανεις; κοιμοσουνα; σε ξυπνησα; 
-ναι. 
-α, συγγνωμη.. να κλεισω κ να παρω αργοτερα; 
-τι ωρα ειναι; 
-εφταμιση. 
-εφταμιση το απογευμα; 
-ε.. οχι. το πρωι. 
-το πρωι; εισαι τρελος, ρε; στον υπνο σου με 
εβλεπες; 
-ηθελα να σε ρωτησω κατι. 
-κ δεν μπορουσες να περιμενεις μεχρι το μεσημερι; 
-οχι, ειναι επειγον. 
-καλα.. αντε, λεγε. 
-πιστευεις οτι δεν θα βγουμε ποτε απο την κριση κ 
απο τα μνημονια; 
-α, τοσο επειγον.. 
-ελα, πες. 
-θα βγουμε.. πεσε, ξανακοιμησου τωρα. 
-πώς; 
-δεν ξερω.. πιες λιγο γαλα, κανε ενα ζεστο μπανιο, 
παρε κανενα ζαναξ. 
-πώς θα βγουμε απο την κατασταση αυτη, εννοω. 
-σου απαντησα. 



 

 

ελα, ρε.. συγχαρητηρια 

 

-θα βγαλω βιβλιο. 
-ελα, ρε.. συγχαρητηρια! 
-ναι, κ θελω τη βοηθεια σου. ξερεις, πρεπει να δωσω 
καποια λεφτα.. 
-ωχ! καταλαβα.. 
-οχι, ρε.. δεν θελω δανεικα. τη συμβουλη σου θελω. 
-α, συμβουλες εχω.. οσες θες. 
-να σου δωσω το συμβολαιο που μου εστειλε ο 
εκδοτης να του ριξεις μια ματια;  
-ξερωγω.. ειναι πολλες σελιδες; 
-το βιβλιο; 
-οχι, το συμβολαιο. 
-λιγοτερες απο το βιβλιο. 
-παλι καλα. 
-εγω το διαβασα, αλλα.. τι να πω.. καποια πραγματα 
μου φαινονται πολυ περιεργα. η γλωσσα του ειναι 
τελειως ξυλινη κ τα νοηματα του μπερδεμενα. ειναι 
γεματο απο μεγαλες περιοδους, ενω υπαρχουν ενα 
σωρο ασκοπες επαναληψεις λεξεων. δεν ξερω.. 
μοιαζει σαν να υπονομευει το μηνυμα που θελει να 
περασει κ σαν να προσπαθει να δημιουργησει 
συγχυση στον αναγνωστη. 
-για το συμβολαιο μιλαμε παντα, ε; 
-ναι. 



-να σου πω.. εγω λεω, αμα ειναι τοσο κακο, να μην 
το εκδωσουμε. 

 

 

 

 

 

 

 

 

 

 

 

 

 

 

 

 

 

 

 

 

 



 

 

καλη φαση 

 

-θα βγαλω βιβλιο. 
-καλη φαση. 
-ετσι λες, ε;  
-καλα, ρε.. εσυ δεν γκρινιαζες τοσο καιρο κ ελεγες 
οτι θα μεινεις ανεκδοτος για παντα κ δεν θα 
διαβασουνε ποτε οι αλλοι ολα αυτα που γραφεις; 
οριστε.. τα καταφερες. 
-ναι, αλλα τωρα πρεπει να τους πληρωσω. 
-ποιους; τους αναγνωστες; γιατι; τοσο κακο ειναι το 
βιβλιο σου; 
-οχι, ρε. τον εκδοτικο.. ζητανε πολλα για να με 
βγαλουν. 
-ποσα πολλα, δηλαδη; 
-αρκετα. κ δεν ξερω πού να τα βρω. 
-μηπως να παρεις κανενα βιβλιοδανειο; 
-δεν ειναι αστειο. 
-δεν ειναι; τι ειναι; σοβαρο; αμαν πια, μωρε, με τις 
φιλοσοφιες κ τα δραματα. γραψε εκει καμια 
κωμωδια, να γελασει ο κοσμακης. 
-οχι το βιβλιο, ρε. αυτο που ειπες δεν ειναι αστειο.. 
αυτο με το δανειο. 
-ναι, αλλα το βιβλιο τι ειναι τελικα; 
-ουτε το βιβλιο ειναι αστειο. 
-καλα, δεν πειραζει. σκεψου οτι μπορει να μην ειναι 



αστειο, αλλα αν δεν καταφερεις να βρεις τα λεφτα 
που σου ζητανε, τουλαχιστον θα παραμεινει 
ανεκδοτο. 

 

 

 

 

 

 

 

 

 

 

 

 

 

 

 

 

 

 

 

 



 

 

κ εις ανωτερα 

 

-θα βγαλω βιβλιο. 
-κ εις ανωτερα! 
-ποια ειναι τα ανωτερα; 
-ξερωγω.. να βγαλεις δισκο; 
-θα γινει μαλλον κ αυτο. 
-τι εννοεις; 
-ο δισκος.. καπως θα πρεπει να μαζεψω τα λεφτα 
που μου ζητανε για να μου το εκδωσουν. 
-ελα ρε.. για αυτο ειναι οι φιλοι. 
-με συγκινεις.. μπορεις να βοηθησεις; 
-ε.. οι αλλοι φιλοι, εννοω. τοσους φιλους εχεις.. εγω 
θα σε βοηθησω αλλιως. 
-πώς δηλαδη; 
-θα αγορασω το βιβλιο σου κ θα το διαβασω. 
-α, ευχαριστω.. θα ηθελα, παντως, να μου πεις τη 
γνωμη σου. 
-ετσι χαλανε οι φιλιες, ξερεις.. 
-τελος παντων.. αλλα αν σου αρεσει το βιβλιο, θα το 
κανεις δωρο κ σε κανεναν δικο σου φιλο, ε; 
-αυτο, κ να μην μου αρεσει, θα το κανω, να εισαι 
σιγουρος.  
-αληθεια; 
-ε.. καπως θα πρεπει μετα να το ξεφορτωθω.. 



 

 

αντε παλι 

 

-θα βγαλω βιβλιο. 
-αντε παλι.. 
-τι αντε παλι, μωρε; ποτε ξαναεβγαλα; 
-ε.. στους προηγουμενους διαλογους, μηπως; 
-ελα.. ξεκολλα. θα βγαλω βιβλιο, σου λεω. 
-ωραια. 
-αυτο εχεις μονο να πεις; 
-κ θες λεφτα για να πληρωσεις την εκδοση, σωστα; 
-πού το ξερεις; 
-ειμαι μεντιουμ. 
-εσυ, οταν εβγαλες τα δικα σου, πληρωσες; 
-οχι. 
-γιατι ετσι; 
-γιατι ειμαι μαγκας. 
-ελα, πες. 
-δεν ξερω.. μαλλον γιατι δεν ειχαμε κριση τοτε. 
-τι εννοεις δεν ειχαμε κριση; ποτε τα εβγαλες; 
-α.. παλια.. αφου να καταλαβεις, μου τα τυπωσε ο 
ιδιος ο γουτεμβεργιος. 
-κ αληθεια, δεν σου ζητησε λεφτα; 
-οχι, τον πληρωσα σε ειδος. 
-σε ειδος; τι ειδος; 
-υπο εξαφανιση. 



 

 

τη γλωσσα μου εδωσαν ελληνικη 

 

-πλακα εχουν αυτα που γραφεις. 
-ευχαριστω. 
-αλλα οσο δεν βαζεις τονους, λαϊκ απο μενα μην 
περιμενεις να δεις. 
-ε, καλα.. δεν πειραζει.  
-γιατι δεν βαζεις τονους; ε; μου λες; 
-βαζω, αλλα μονο εκει οπου ειναι απαραιτητοι. 
-καλα, οτιναναι.. κ κεφαλαια; γιατι δεν βαζεις 
κεφαλαια γραμματα; 
-γιατι δεν μου αρεσουν. 
-εχει κανονες η γλωσσα, ξερεις.. δεν μπορεις να 
κανεις ο,τι θελεις. 
-κ πρεπει να ακολουθησω τους κανονες για να μου 
κανεις λαϊκ; 
-κανονικα θα επρεπε να σου κανω ρηπορτ που δεν 
τους ακολουθεις. 
-μηπως εισαι λιγο υπερβολικος; 
-τη γλωσσα μου εδωσαν ελληνικη.. 
-ναι, ξερω.. κ το σπιτι σου φτωχικο στις αμμουδιες 
του ομηρου. 
-κ αυτο.. ναι. 
-χμμ.. αυθαιρετο, ε; δεν ξερεις πως απαγορευεται να 
χτιζουμε πανω στον αιγιαλο. ποιος ειναι αυτος που 
δεν ακολουθει τους κανονες τωρα; ε; 



 

 

ο ολυμπος κ ο κισσαβος 

 

-συγγνωμη, για θεσσαλονικη καλα παω; 
-οχι. 
-κατι ειχα καταλαβει.. 
-ακολουθησε τον δρομο προς την ελασσονα κ 
στριψε προς κατερινη. προσοχη, μην στριψεις για 
λιβαδι κ εχε το νου σου, γιατι ο δρομος μετα τη 
δολιχη κ μεχρι την πετρα ειναι λιγο επικινδυνος. 
συνεχισε με κατευθυνση τον αγιο δημητριο κ αφου 
παρακαμψεις απο τα δυτικα ολο το βουνο, βγηκες 
ξανα στην εθνικη. 
-α, πανευκολο.. οταν λετε το βουνο, εννοειτε τον 
ολυμπο, ε; 
-ε, ναι. 
-α, γιατι την τεταρτη, που κατεβαινα κ ηταν ξανα 
κλειστα τα τεμπη, παρεκαμψα απο τα ανατολικα τον 
κισσαβο.  
-ναι, κ απο εκει μπορεις να πας. 
-ε, οχι.. παλι κισσαβος; ειναι η σειρα του ολυμπου 
τωρα. εχω ακουσει, ξερετε, οτι τα δυο αυτα βουνα 
μαλωνουν, λεει, συνεχεια. ας μην τους δωσω κ αλλη 
αιτια για διενεξη. 

 

 



 

 

ο πελατης 

 

-δεν επιτρεπεται να παρκαρετε εδω. 
-γιατι; 
-γιατι.. δεν επιτρεπεται. 
-απο ποιον δεν επιτρεπεται; δεν βλεπω ουτε καποια 
πινακιδα που να το απαγορευει ουτε διαγραμμιση 
στο οδοστρωμα ουτε τιποτα. 
-ειναι μαγαζι εδω, κυριε. 
-που εδω; εδω που παρκαρα; εμενα με δρομο μού 
μοιαζει. 
-ναι, αλλα ο δρομος ειναι μπροστα στο μαγαζι. 
-κοιτα να δεις.. συμπτωση. 
-εδω παρκαρουν οι πελατες μας, προκειμενου να 
τους εξυπηρετησουμε.  
-κ πού ξερετε οτι εγω δεν ειμαι πελατης σας; 
-ε; ειστε; 
-δεν ξερω ακομα.. τι πουλατε; 
-νομικα βιβλια. 
-α, ωραια. μου δινετε εναν κωδικα οδικης 
κυκλοφοριας, παρακαλω; θελω να δω κατι.. 

 

 

 

 



 

 

ο αυτοκρατορας της αρμενιας 

 

-ακου, ρε φιλαρακι. ακους; 
-ναι. 
-θα φτιαξουν, λεει, κεντρο υποδοχης των 
μεταναστων στη θεσσαλονικη. 
-ναι. 
-τι ναι; συμφωνεις; 
-α, πρεπει να πω κ τη γνωμη μου; 
-ε, ναι.. ελληνας δεν εισαι; 
-ναι. 
-θα μας τους κουβαλησουν ολους αυτους εδω κ να 
μου το θυμηθεις.. αυτοι δεν προκειται να φυγουν. 
αυτοι.. θα μεινουν εδω κ θα ανθελληνισουν την 
πολη μας. 
-αφελληνισουν. 
-ε; 
-αφελληνισουν θες να πεις. 
-αυτο, ναι.. δεν ξερω τι ακριβως σημαινει, αλλα το 
ειπε ο μητροπολιτης. 
-σημαινει οτι θα μας κανουν ολους αφελεις. 
-αφελεις, ε; βλακες, δηλαδη. 
-ναι. 
-ε οχι, ρε φιλαρακι. πρεπει να αντιδρασουμε. ο 
καθενας οπως μπορει.. ξερωγω.. εσυ εισαι κ 
μορφωμενος.. τι κανεις εσυ; πώς αντιδρας; 



-για να αποφυγω τον αφελληνισμο; 
-ε, ναι. 
-λυνω σουντοκου. 
-ρε συ, με δουλευεις; πρεπει κατι να κανουμε.. η 
πολη εχει ιστορια. να, δες τα ονοματα των δρομων 
της.. ολα ελληνικα.. εγνατιας, αγιου δημητριου, 
τσιμισκη.. 
-ο τσιμισκης ηταν αρμενιος. 
-τι ηταν, λεει, ο τσιμισκης; 
-αρμενιος. 
-τι αρμενιος, ρε φιλαρακι.. αυτοκρατορας δεν ηταν; 
-ναι. 
-ε, τι σοϊ αυτοκρατορας ηταν τοτε; της αρμενιας;  
-οχι της ελλαδας, παντως. 
-φιλαρακι, θα τα χαλασουμε.. δεν μου τα λες ωραια. 
-καλα, ασε με εδω τοτε.. θα συνεχισω με τα ποδια. 
-οχι, ρε συ.. πού θα σε αφησω μεσα στη βροχη; παπι 
θα γινεις. δεν πειραζει.. κ συγγνωμη κιολας, αμα σε 
προσεβαλα. σε ειδα με το βιβλιο κ ειπα, να.. 
διαβαζει ο ανθρωπος.. θα ξερει κατι παραπανω. 
-ενταξει.. ολα καλα. 
-να σε ρωτησω κατι τελευταιο; κ δεν ξαναμιλαω.. 
σου το ορκιζομαι.  
-αντε, λεγε. 
-αληθεια, με τα σουντοκου γινεται δουλεια; γιατι με 
ολα αυτα που ακουω ολη τη μερα μεσα στο ταξι.. 
δεν τη γλιτωνω αυτην.. την αφελληνωση, 
προσεληνωση.. πώς την λενε.. 

 



 

 

το μηχανογραφικο 

 

-ωχ.. 
-τι εγινε; 
-διαβασες τι λεει εδω; 
-που; 
-χθες ηταν η τελευταια μερα για την συμπληρωση 
των μηχανογραφικων. 
-των μηχανογραφικων; ποιων μηχανογραφικων;  
-για τις πανελλαδικες. 
-τι πραγμα; 
-για τις πανελληνιες.. τις εξετασεις.. 
-κ εσενα τι σε νοιαζει;  
-αγχωθηκα τωρα.. 
-δεν θελω να σε τρομαξω, αλλα εισαι σαραντα 
χρονων. εχεις περασει ηδη στο πανεπιστημιο κ 
μαλιστα το τελειωσες.. τον προηγουμενο αιωνα. 
-δεν εχει σημασια. καθε χρονο αγχωνομαι αυτες τις 
μερες. 
-γιατι; 
-δεν ξερω.. βλεπω στον υπνο μου οτι ειμαι ακομα 
στο λυκειο κ οτι μου δινουν, λεει, να συμπληρωσω 
το μηχανογραφικο κ καθε φορα κανω λαθος επιλογη 
κ καταστρεφω το μελλον μου. 
-οπως ειπα κ πριν, δεν θελω να σε τρομαξω, αλλα 
βρισκεσαι ηδη στο μελλον σου. ο,τι ηταν να 



καταστραφει, καταστραφηκε.. 
-καλα, λεγε εσυ.. εγω παλι εφιαλτες θα εχω αποψε. 
-ελα, μην ανησυχεις. υπαρχει λυση. 
-αληθεια;  
-ε, ναι. αν δεις αποψε παλι οτι σου ζητανε να δωσεις 
πανελληνιες, πες τους οτι θα πας πρωτα φανταρος. 
να ξενοιασεις με τη θητεια κ υστερα βλεπουμε.. 
-μα δεν θελω να παω τοσο νεος φανταρος. θελω 
πρωτα να ζησω λιγη φοιτητικη ζωη.. 
-ελα μωρε.. μονο εννια μηνες ειναι τωρα το 
στρατιωτικο. θα απολυθεις, πριν καν το καταλαβεις. 
-εννια μηνες ειναι στην πραγματικοτητα. στον υπνο 
μου ειναι οπως τοτε.. κοντα δυο χρονια. 
-γιατι; βλεπεις οτι πας κ φανταρος στους εφιαλτες 
σου; 
-ε.. καμια φορα. 
-χμμ.. 
-ειδες; δεν υπαρχει λυση.. 
-οχι, ενταξει.. υπαρχει. 
-ποια; 
-πριν πας να κοιμηθεις, να τρως μοναχα ενα 
γιαουρτακι. 

 

 

 

 

 



 

 

που λεει ο λογος 

 

-τι ειναι αυτα, ρε; πώς εισαι ετσι; τι επαθες; 
-ασε.. μολυνση, αλλεργια.. τι να πω.. δεν ξερω. 
-τι δεν ξερεις; δεν πηγες σε γιατρο; 
-πηγα. 
-κ τι σου ειπε; 
-ουτε αυτος ξερει σιγουρα. 
-δεν ξερει ο γιατρος; πλακα μού κανεις; 
-μου ειπε οτι ειναι απο το αγχος μαλλον ή απο τις 
κινησεις του ερμη ή απο το κακο ματι ή κατι τετοιο..  
-τι λες, μωρε; τι σοϊ γιατρος ειναι αυτος; 
-ε, ενταξει.. γιατρος.. που λεει ο λογος.. 
-πουλεειολογος; τι ειναι αυτο; καινουρια ειδικοτητα; 

 

 

 

 

 

 

 

 

 



 

 

νεες φοβιες 

 

-δεν εχει φοβερη θεα εδω; 
-ενταξει, καλα ειναι. 
-ελα, μην εισαι ξενερωτος. δεν ειναι πολυ ομορφα; 
-καλα ειναι, σου λεω. 
-κοιτα, φαινεται ολη η πολη.. 
-ναι, ναι.. 
-ελα τωρα.. δεν θες να βγαλουμε μια φωτογραφια; 
-φωτογραφια να βγαλουμε.. ακτινογραφια δεν θελω 
να βγαλουμε.  
-καλα, τι εχεις παθει; εχεις υψοφοβια; 
-οχι ακριβως. 
-ε, τοτε; 
-να, φοβαμαι λιγο μην γλιστρησω, πεσω κ σπασω 
τιποτα. 
-α, καταλαβα.. εχεις γυψοφοβια. 

 

 

 

 

 

 

 



 

 

και πού ξερω εγω 

 

-ενταξει.. κ πού ξερω εγω οτι ολοι αυτοι ειναι 
σταληθεια προσφυγες; 
-κ τι λες να ειναι, δηλαδη; 
-ξερωγω.. κατασκοποι, τρομοκρατες.. 
-ολοι; 
-ε, οχι κ ολοι.. αλλα πού ξερω εγω οτι αναμεσα τους 
δεν κρυβονται κ καποιοι ισλαμιστες; 
-κ εγω πού ξερω οτι δεν εισαι εσυ ισλαμιστης; 
-τι πραγμα; 
-ε, ναι.. πού ξερω οτι δεν κρυβεσαι τοσον καιρο 
αναμεσα μας κ περιμενεις την καταλληλη στιγμη για 
να κανεις τα δικα σου; 
-καλα.. πλακα μού κανεις; 
-καθολου.. πού ξέρω εγω, ασπουμε, οτι οταν ησουν, 
κ καλα, για μεταπτυχιακα στην αγγλια, δεν ειχες 
παει σε κανενα στρατοπεδο εκπαιδευσης, ξερωγω, 
στην καμπουλ, κ υστερα σε εστειλαν εδω οι 
μουλαδες να μας τρομοκρατησεις; 
-εισαι τρελος, ρε; μα.. εγω ειμαι χριστιανος. 
-κ πού ξερω εγω οτι εισαι σταληθεια χριστιανος; 
ημουν κ στη βαφτιση σου; 
-εγω, ρε, παω συχνα στην εκκλησια. εσυ εχεις να πας 
εκει απο τη δικη σου βαφτιση. 
-κ πού ξερω εγω οτι δεν το κανεις για ξεκαρφωμα; 



ετσι δεν κανουν στις ταινιες οι κατασκοποι; 
-τι λες, μωρε; σου μοιαζω εγω για κατασκοπος; 
-κ πού ξερω εγω πώς μοιαζουν οι κατασκοποι; 
-καλα.. καταλαβα.. εσυ τρολαρεις τωρα, αλλα, αν 
θες να ξερεις, εγω ουτε φασιστας ειμαι ουτε 
ρατσιστης. απλα βλεπω κ ακουω διαφορα κ εχω 
μαθει στη ζωη μου να ειμαι καχυποπτος κ 
επιφυλλακτικος. κ αλλωστε, οπως ελεγε κ η γιαγια 
μου η σμυρνια, που ηταν σοφη γυναικα.. 
-οπα, οπα.. 
-τι; τι εγινε; 
-απο που ητανε, λεει, η γιαγια σου; 
-απο τη σμυρνη; 
-κ εδω πώς βρεθηκε; 
-τι πώς βρεθηκε, ρε; ηρθε με την καταστροφη.. 
-κ πού ξερω εγω οτι δεν ηταν τρομοκρατης η γιαγια 
σου κ ηρθε εδω κρυμμενη αναμεσα στους 
προσφυγες; 
-η γιαγιακα μου, ρε; σου εμοιαζε για τρομοκρατης η 
γιαγιακα μου; 
-κ πού ξερω εγω πώς μοιαζουν οι τρομοκρατες; 
-καλα, εγω σταματαω.. αυτος ο διαλογος δεν βγαζει 
πουθενα. 
-εγω, παντως, δεν μπορω να πω.. κατι κερδισα απο 
αυτον τον διαλογο. 
-δηλαδη; 
-κοιτα.. μπορει να μην ξερω πώς μοιαζουν οι 
τρομοκρατες κ οι κατασκοποι, αλλα για το πώς 



μοιαζουν οι μαλακες νομιζω πως εχω πλεον μια 
εικονα. 

 

 

 

 

 

 

 

 

 

 

 

 

 

 

 

 

 

 

 

 

 



 

 

μια γαματη ιδεα 

 

-εικοσι ευρω απλη, παρακαλω. 
-να σας βαλω απο την σουπερ-εξτρα-ουλτρα-
παουερ, που την εχουμε κ προσφορα; 
-οχι, ευχαριστω. 
-μα σας συμφερει. κ αποδιδει καλυτερα στην εθνικη 
οδο κ σας βοηθαει να διατηρειτε τον κινητηρα σας 
σε καλυτερη κατασταση.  
-οχι, ενταξει.. εικοσι ευρω απλη.  
-ειστε σιγουρος; δεν θελετε να δοκιμασετε τη 
σπεσιαλ-ουμπερ-τουρμπο-γαματη βενζινη μας; 
ειδικη προσφορα, μονο για σημερα. 
-καλα, αφου ειναι τοσο τελεια, γιατι την εχετε σε 
προσφορα; 
-ε.. γιατι δεν την βαζει κανενας.. 
-γιατι;  
-τι γιατι; γιατι η απλη ειναι φθηνοτερη. αλλα 
μακροπροθεσμα οικονομικα βγαινει το ιδιο, αφου 
χρησιμοποιωντας συνεχεια απλη ανεβαζετε το 
κοστος συντηρησης του αυτοκινητου σας. 
-λοιπον, εχω μια ιδεα. γιατι δεν πουλατε τη σουπερ 
την καλη σε χαμηλοτερη τιμη απο την παλιο-απλη; 
ετσι ολοι θα την προτιμουν κ θα ειμαστε κ εμεις κ 
εσεις ευχαριστημενοι. 
-ε, δεν παει ετσι κυριε.. 



-ή ακομα καλυτερα, να καταργησετε τελειως την 
απλη κ να πουλατε μονο σουπερ κ μερος των 
κερδων σας να τα δινετε σε θυματα τροχαιων 
δυστυχηματων ή να προσφερετε σε μειωμενες τιμες 
πετρελαιο θερμανσης σε οικογενειες που το εχουν 
αναγκη. μακροπροθεσμα οικονομικα, οπως λετε κ 
εσεις, θα σας βγαινει το ιδιο, αφου κ περισσοτερος 
κοσμος θα μπορει να ταξιδευει κ δεν θα κυνηγατε 
τους πελατες με το ντουφεκι κ ο κοσμος θα 
εκτιμησει την κοινωνικη σας προσφορα κ θα σας 
προτιμαει. γαματη ιδεα, ε; 
-συγγνωμη.. εικοσι ευρω απλη ειπατε, ετσι; 

 

 

 

 

 

 

 

 

 

 

 

 

 



 

 

εξαρταται 

 

-καλημερα. ειστε ο κυριος (..); 
-εξαρταται.. 
-απο τι; 
-μου χρωστατε ή σας χρωσταω; 

 

 

 

 

 

 

 

 

 

 

 

 

 

 

 



 

 

ενας φιλος απο τα παλια 

 

-γιαννη; 
-ε.. γεια. 
-τι κανεις; με θυμασαι, ρε; 
-συγγνωμη.. οχι. 
-α, ρε γιαννακη.. ιδιος εισαι, οπως τοτε.. 
-ποτε τοτε; 
-ρε τον γιαννη, ρε.. 
-ρε φιλε, συγγνωμη κιολας.. αλλα εγω δεν σε 
θυμαμαι. 
-ε.. εγω αλλαξα, βλεπεις.. ασε, μου ετυχαν κ 
διαφορα..  
-δεν θελω να σε προσβαλω, αλλα μηπως με 
μπερδευεις με αλλον; 
-ο γιαννης δεν εισαι; 
-ειμαι, αλλα δεν ειμαι κ ο μονος γιαννης της πολης. 
για αυτο λεω.. μηπως με μπερδευεις με κανεναν 
συνονοματο;  
-α, ρε γιαννακη.. παντα πλακατζης.. σε θυμαμαι 
τοτε, στο σχολειο..  
-σε ποιο σχολειο; 
-τι σε ποιο σχολειο; στο λυκειο. 
-ναι, σε ποιο λυκειο; 
-στο 2ο. 
-φιλε μου, για αλλον με εχεις περασει.  



-για ποιον αλλον, ρε; ο γιαννης δεν εισαι; 
-οχι. 
-τι οχι; πριν δεν μου ειπες.. 
-ενταξει, μαλλον ειχες συμμαθητη καποιον σωσια 
μου. δεν ειμαι αυτος που νομιζεις. καταρχας εγω δεν 
πηγαινα στο 2ο. 
-ρε συ, γιαννη.. γιατι ξηγιεσαι ετσι τωρα; ειπαμε, 
μου ετυχαν κ διαφορα.. αλλα τα μυαλα μου τα εχω 
ακομα. 
-αντε καλα.. 
-τι αντε καλα; 
-ενταξει, τα θυμηθηκα ολα. ο δημητρης δεν εισαι; 
-ποιος δημητρης, ρε; 
-ελα, ρε δημητρη.. απο παιδια γνωριζομαστε κ τωρα 
μου το παιζεις ιστορια; 
-μα.. δεν με λενε δημητρη.. 
-ρε τον δημητρακη, ρε.. αλλαξες πολυ, ρε δημητρη. 
τρομαξα να σε γνωρισω.. 
-ε.. μου ετυχαν κ διαφορα.. 
-καλα, εμενα να δεις τι μου τυχαινουν.. 

 

 

 

 

 

 

 



 

 

παρασταση νικης 

 

-να σε ρωτησω κατι; 
-παρακαλω. 
-αν γινονταν, λεει, αυριο εκλογες, τι θα ψηφιζες;  
-αυριο; αυριο ειναι παρασκευη. οι εκλογες γινονται 
παντα κυριακη. 
-που λεει ο λογος, ρε. 
-οχι.. να μην λεμε ο,τι θελουμε.. 
-καλα.. αν γινονταν αυτην την κυριακη οι εκλογες, τι 
θα ψηφιζες; 
-αυτην την κυριακη; σε τρεις μερες απο σημερα, 
δηλαδη; 
-ναι. 
-α, δεν νομιζω να πηγαινα να ψηφισω. θα λειπω. 
εχω ηδη κανονισει. 
-ρε.. που λεει ο λογος, λεμε. 
-δεν ειναι οτι ειμαι αδιαφορος, ουτε πιστευω πως 
ειναι λυση η αποχη, αλλα τελευταια στιγμη.. τι να 
σου πω.. εχω κανονισει ταξιδι, εχω ηδη βγαλει 
εισιτηρια, εχω παρει αδεια για να μην παω στη 
δουλεια τη δευτερα.. οχι, λυπαμαι.. δεν γινεται. 
-καλα, ενταξει.. ποτε σε βολευουν να γινουν οι 
εκλογες; 
-κατσε να σκεφτω.. χμμ.. την αλλη κυριακη νομιζω 
πως ειναι μια χαρα. 



-ωραια.. αν γινονταν οι εκλογες, λοιπον, την αλλη 
κυριακη, τι θα ψηφιζες; 
-οπα, περιμενε.. αυτο δεν γινεται. 
-γιατι παλι; 
-ε, αφου πρεπει να προκηρυχθουν ενα μηνα 
νωριτερα.. το λεει κ το συνταγμα. 
-ποιο συνταγμα, ρε φιλε; που λεει ο λογος, ειπαμε.. 
-α, οχι.. δεν παει ετσι. τι; οποτε μας βολευει το 
συνταγμα, το επικαλουμαστε κ οποτε μας χαλαει τα 
πλανα το ξεχναμε; 
-ω, ρε φιλε.. θα με σκασεις σημερα.. ενταξει, πες οτι 
προκηρυσσονται κανονικα οι εκλογες αυριο κ 
γινονται σε ενα μηνα, οπως λεει το κωλοσυνταγμα, 
εσυ, τι θα ψηφιζες; 
-σε ενα μηνα απο σημερα; πλακα μου κανεις; εδω 
δεν ξερω τι θα φαω το μεσημερι.. 
-οχι, εσυ μου κανεις πλακα.. εδω καποιοι δεν ξερουν 
αν θα φανε το μεσημερι. 
-ε, τι με ρωτας τοτε; ρωτα αυτους, τους καποιους, 
καλυτερα. 
-τι να τους ρωτησω; αν γινοτανε να φατε, λεει, το 
μεσημερι, τι θα τρωγατε; 

 

 

 

 

 



 

 

για δυο 

 

-τι κανεις αποψε; παμε καμια βολτα; 
-α, δεν μπορω. θα βγω με τη μαρια αποψε. εχουμε 
επετειο.. 
-α, ωραια.. να ζησετε. κ που θα πατε; 
-για τσιπουρα. 
-καλα, ρε. σε τσιπουραδικο θα το γιορτασετε; 
-ναι, γιατι οχι; 
-ξερωγω.. για τσιπουρα πατε καθε μερα.. 
-καθε μερα οχι, αλλα μερα παρα μερα παμε. 
-ε, αυτο εννοω.. μηπως να πηγαινατε καπου αλλου 
σημερα που εχετε κ επετειο; 
-γιατι; κ του αγιου βαλεντινου για τσιπουρα ειχαμε 
παει. 
-α, πολυ ρομαντικο. 
-βασικα, τα εχουμε κοψει ολα τα αλλα κ οποτε 
βγαινουμε, μονο για τσιπουρα παμε. 
-γιατι ετσι; 
-ε.. εχουμε σχεση εξ αποσταξεως. 

 

 

 

 



 

 

τυφλα να ’χει ο φραντς ο καφκα  

 

-συγγνωμη.. θελω μια ληξιαρχικη πραξη γεννησεως. 
σε ποιο γραφειο πρεπει να παω; 
-α.. οι ληξιαρχικες πραξεις γεννησεως μάς 
τελειωσανε, δυστυχως.. περαστε απο βδομαδα παλι. 
-τι εννοειτε, σας τελειωσανε; πώς γινεται αυτο; 
-αν θελετε, μας εχουν μεινει πολλες ληξιαρχικες 
πραξεις γαμου κ τις εχουμε σε προσφορα. 
-μα δεν ειμαι παντρεμενος. 
-ε, καλα.. νωρις ειναι ακομα. προλαβαινετε. κ 
μαλιστα, αν παντρευτειτε μεχρι το μεσημερι, μαζι με 
τη ληξιαρχικη πραξη γαμου, σας κανουμε δωρο κ την 
ληξιαρχικη πραξη γεννησεως του πρωτου σας 
παιδιου. 
-νομιζα οτι οι πραξεις γεννησεως σάς εχουνε 
τελειωσει. 
-μα αν ειναι δυνατον.. πώς το νομισατε αυτο; 
-ελα ντε.. συγγνωμη, δεν θελω να σας προσβαλω, 
αλλα μηπως βλεπω ονειρο; 
-ε, ναι. ειδατε; για αυτο κ δεν υπαρχει απολυτη 
λογικη ακολουθια. 
-ναι, ενω στον ξυπνιο μου, οι δημοσιες υπηρεσιες 
ειναι το βασιλειο της λογικης. 
-τελος παντων.. θελετε να σας κερασουμε μια 
βεβαιωση για το γνησιο της υπογραφης, οσο 



περιμενετε; 
-δεν ηξερα οτι υπαρχει τοση γραφειοκρατια κ στα 
ονειρα.. 
-αν θελετε απλουστευση των διαδικασιων, κυριε, να 
μην τρωτε τοσο βαρια, πριν πεφτετε για υπνο. 

 

 

 

 

 

 

 

 

 

 

 

 

 

 

 

 

 

 

 



 

 

ερασιτεχνης δολοφονος 

 

παω το πρωι στο συνεργειο. ο μαστορας, παλιος 
ναυτικος, καλο παιδι κ στη δουλεια του αψογος, 
αλλα αδιανοητα φλυαρος. καθε φορα που του παω 
το αμαξι, μου λεει οτι σε ενα τεταρτακι θα το εχει 
ετοιμο κ σπανια κανει λιγοτερο απο ωρα. οσο τον 
περιμενω, κοιταζοντας τα κραυγαλεα ημερολογια 
στον τοιχο του, τον ακουω να μου ανακοινωνει 
φωναχτα τι ακριβως εργασιες κανει, προκειμενου το 
αυτοκινητο μου να γινει κ παλι αξιοταξιδευτο, 
συνοδευοντας τα με ασυναρτητες ιστοριες απο τη 
θαλασσα κ αγρια αμπελοφιλοσοφια με χυμα 
εντεχνες αναφορες. σημερα, βαριεμαι λιγο να τον 
παρακολουθησω, βγαζω ενα βιβλιο απο τον σακο 
μου κ κρυβομαι απο πισω. "τι διαβαζεις;" με ρωταει, 
πριν προλαβω καν να γυρισω τη σελιδα. "ενα 
αστυνομικο", του απαντω ελπιζοντας οτι αυτο του 
φτανει. ..ναι, οκ, ακολουθει σχεδον αυθεντικος 
διαλογος: 

-ποιο; 
-ερασιτεχνης δολοφονος, τσαντλερ. 
-καλο;  
-σκληρο, αλλα διασκεδαστικο.  
-εγω τα βαριεμαι τα αστυνομικα.. ολα μου 



φαινονται ιδια.  
-εχεις διαβασει πολλα;  
-αρκετα.  
-εισαι αδικος. καποια αξιζουν, ξεχωριζουν..  
-μπα.. σε ολα ξερω απο την αρχη ποιος ειναι ο 
δολοφονος.  
-ε, τωρα.. υπερβαλλεις. αυτο δεν γινεται.  
-σε ολα, σου λεω.. αφου παντα ο ιδιος ειναι.  
-τι εννοεις; 
-λεω πως ολα τα εγκληματα, κ αυτα που ειναι μεσα 
στα βιβλια κ τα αλλα τα απεξω, ολα εχουν τον ιδιο 
φταιχτη.. μονο που αυτος δεν ειναι ανθρωπος.  
-κ τι ειναι;  
-συστημα, ρε.. ο καπιταλισμος.. τι δεν 
καταλαβαινεις;  
-πλακα κανεις.. 
-τι με κοιτας ετσι; καλα.. εσυ μαλλον ακομα 
αναρωτιεσαι αν ο μπουσουλας ειναι που στρεφει ή 
το καραβι.. 

κ με το τελευταιο αυτο με αποτελειωνει. σκυβω, 
μαζευω το βιβλιο κ το σαγονι μου απο το πατωματα 
κ βγαινω εξω στο δρομο να κανω ενα τσιγαρο, την 
ωρα που τα γυμνοστηθα κοριτσια στα ημερολογια 
τριγυρω μου αρχιζουνε να ψελνουνε τη διεθνη κ το 
ανταμομπιλ παρεα με τον μαστορα ξεραινονται στα 
γελια. 

 

 



 

 

κάποτε 

 

-καποτε θα τα θυμομαστε ολα αυτα κ θα γελαμε. 
-ποια ολα αυτα; 
-τιποτα.. ξεχασε το! 

 

 

 

 

 

 

 

 

 

 

 

 

 

 

 

 

 



 

 

κυκλοφορούν επίσης 

από τις εκδόσεις dreamtigers: 

 

 

 

        



 
 

 

 

 

 

κεντρική διάθεση: 

www.dreamtigers.gr 

 



 

 

 

 

 

 

 

 

 

turn off notifications for this post 

 

 

 

Βόλος, Ιανουάριος 2016 

Στον Δημήτρη [beingparanoidandroid] 

 



20,000 λεύγες κάτω 
απ’ ότι χάλασα

© 
γιάννης αντάμης

dreamtigers


