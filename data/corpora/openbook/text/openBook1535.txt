











































  



1 
 

 

 

 

 

 

 

 

 

 

 

 

 

 

 

 

 

 

ΜΗΤΣΟΠΟΥΛΟΣ ΜΑΡΙΟΣ 

 

Το βιβλίο διανέμεται ελεύθερα στο διαδίκτυο 

2016 

 

 

MUNDUS 
-ΣΥΛΛΟΓΗ ΙΣΤΟΡΙΩΝ- 



2 
 

Περιεχόμενα 

1. Απομεινάρια του παρελθόντος ............................ 3 

2. Το ταξίδι του νου-Πολεμιστής ως το τέλος ......... 25 

3. Η θάλασσα των σκέψεων ................................... 38 

4. O Πύργος των χαμένων ονείρων ........................ 43 

Επίλογος ................................................................ 52 

 

 

 

 

 

 

 

 

 

 

 

 



3 
 

1. Απομεινάρια του παρελθόντος 
 

   Μακριά από τα μάτια του σύγχρονου 

πολιτισμού, σε ζούγκλες αρχαίες που η 

ύπαρξή τους χρονολογούταν από τις 

απαρχές του κόσμου, κρύβονταν μυστικά 

αιώνων, καταχωνιασμένα σε απόμερους 

ναούς, κατάλοιπα των παλαιών χρόνων. 

Σε μέρη που ανθρώπινο μάτι είχε καιρό 

να δει και που είχαν λεηλατηθεί από την 

ορμή της φύσης, από ατέλειωτες βροχές, 

από ατέλειωτα φυτά και ζώα που 

απάρτιζαν όλα μαζί το πιο άγριο μοτίβο 

της ενδοχώρας.  

   Μέσα σε αυτό το μοτίβο περιπλανιόταν 

και μία ομάδα από τρεις τυχοδιώκτες με 

μοναδικό σκοπό την αρπαγή όσο 

περισσότερου χρυσού γινόταν. Χρυσού 

τόσο πολύτιμου όσο και το πέπλο με το 

οποίο έντυνε τις καταπράσινες θάλασσες ο 

ήλιος.  

   Ο ένα ήταν ψηλός σαν γίγαντας και 

προερχόταν από τις μαύρες φυλές που 

ζούσαν κοντά στα δάση. Όλοι είχαν να 

λένε πως είχε όραση γερακιού και πως 

κανένα θήραμα δεν του ξέφευγε. Ήταν 



4 
 

σίγουρα ο πιο σιωπηλός από τους τρεις. η 

μόνη κουβέντα που είχε κάνει  ήταν να 

εκφωνήσει το όνομά του, Κορθ. Ο άλλος 

δεν είχε καμία σχέση με τον Κορθ. Ήταν 

κοντός, στα χέρια του κρατούσε νευρικά 

ένα μαχαίρι και μιλούσε όλη την ώρα. 

Ανήκε σε εκείνους τους απατεώνες που 

έβρισκε κανείς με το κιλό σε όποιο λιμάνι 

και αν σταματούσε. Συνεχώς έπεφτε, 

όντας άμαθος, στο τραχύ έδαφος του 

δάσους, για να σηκωθεί στην συνέχεια και 

να βλαστημήσει, αλλά και να φωνάξει πως 

ο Ραέντ θα έδειχνε σε όλον τον κόσμο πως 

είναι ο δεινότερος κλέφτης. Ο τρίτος είχε 

όψη ευγενή. Μακριά, κατάξανθα, 

χτενισμένα μαλλιά και ρούχα σαν και 

αυτά των αυλικών των βασιλέων του 

προσέδιδαν έναν χαρακτήρα που δεν 

ταίριαζε στην άβυσσο στην οποία ώρα με 

την ώρα εισχωρούσαν όλο και 

περισσότερο. Με φωνή απαλή και 

τρόπους υπερβολικά καλούς δήλωνε πως 

τον λένε Ζόραντ.  

   «Πότε θα φτάσουμε επιτέλους στο 

χρυσάφι; Περιπλανιόμαστε για δύο μέρες 

τώρα», παραπονέθηκε ο κουρασμένος 

Ραέντ. 



5 
 

«Θέλουμε τουλάχιστον άλλες πέντε 

μέρες», απάντησε με ηρεμία ο Ζόραντ. 

«Τι; Πόση μεγάλη είναι αυτή η ζούγκλα 

πια; Ανάθεμα την…». 

Ξαφνικά ένα πελώριο κουνούπι επιτέθηκε 

στον ανυποψίαστο Ραέντ και τον 

αιφνιδίασε. Τον έριξε κάτω και πήγε να 

του ρουφήξει το αίμα. Αν δεν ήταν κοντά 

ο Κορθ, ο οποίος τράβηξε το σπαθί από το 

θηκάρι του και το έκοψε στα δυο, ο Ραέντ 

θα είχε κυριολεκτικά ξεζουμιστεί από το 

λυσσασμένο έντομο. Δίχως ίχνος 

ευγνωμοσύνης προς τον Κορθ, ο Ραέντ 

παραμέρισε το διαμελισμένο έντομο, 

σηκώθηκε όρθιος και συνέχισε να μιλά. 

«Τα βαρέθηκα αυτά τα έντομα. Έχετε 

σκεφτεί γιατί είναι τόσο μεγάλα; Εγώ 

νομίζω ότι φταίει το κλίμα. Παραέχει 

υγρασία. Αν κοιτάξετε γύρω σας θα…». 

«Δεν σταματάς να μιλάς ποτέ έτσι δεν 

είναι;», αποκρίθηκε λιγάκι ενοχλημένος ο 

Ζόραντ και συνέχισε, «Ζήτα ευχαριστώ 

από τον Κορθ και σταμάτα να κάνεις τόση 

φασαρία. Εξαιτίας σου είμαστε η τέλεια 

λεία για όλους του θηρευτές του δάσους». 

«Τώρα που είπες θηρευτές, διάβασα σε 

ένα βιβλίο πως σε ζούγκλες σαν και αυτήν 



6 
 

εδώ μπορεί να έρθει κανείς αντιμέτωπος 

με τουλάχιστον εκατό διαφορετικούς». 

Ο Κορθ μην αντέχοντας την πολυλογία 

του Ραέντ, τον κοίταξε με ένα βλέμμα 

τόσο τρομερό που τα λόγια του Ζόραντ 

πριν από λίγο έμοιαζαν με νανούρισμα. 

Εκείνος μαζεύτηκε και έκανε να 

ξαναμιλήσει ώρες, αφήνοντας τους δύο 

άντρες στην ησυχία τους. 

   Όσο προχωρούσαν προς την καρδιά του 

δάσους οι απειλές και οι κίνδυνοι 

αυξάνονταν. Τα ζώα που τους επιτίθεντο 

ήταν όλο και μεγαλύτερα, το χώμα κάτω 

από τα πόδια τους γινόταν ολοένα και πιο 

ασταθές, ενώ κάποια στιγμή ξεκίνησε να 

βρέχει καταρρακτωδώς, λες και κάποιος 

θεός που ζούσε ψηλά στους ουρανούς 

θρηνούσε την απώλεια ενός αγαπημένου 

προσώπου. Η ομάδα είχε καταφέρει να 

φτάσει τόσο μακριά χάρη στον Κορθ. Ο 

Ζόραντ απέδειξε μέσα στην ζούγκλα πως 

ήταν ένας επιδέξιος πολεμιστής, αλλά 

χωρίς την τιτάνια δύναμη του κυνηγού, 

που ήξερε να διαβάζει το τοπίο και τους 

κινδύνους πριν καν αυτοί εκδηλωθούν, 

θα είχε γίνει τροφή για τα φίδια, σαύρες 

και ό,τι άλλο αλλόκοτο τους είχε επιτεθεί. 



7 
 

Για τον Ραέντ δε, δεν τίθεται κανένα 

ζήτημα. Θα ήταν νεκρός από την πρώτη 

κιόλας ώρα. Περισσότερο αποτελούσε ένα 

φορτίο που έπρεπε να σέρνουν οι άλλοι 

δύο, παρά κάποιον που τους βοηθούσε.  

   Ύστερα από μέρες περιπλάνησης, οι 

άντρες είδαν πως η πυκνή βλάστηση 

άρχισε να αραιώνει. Τα πελώρια δέντρα 

που έκρυβαν από την ομάδα τον ήλιο, 

έδιναν σιγά σιγά τη θέση τους σε μικρούς 

θάμνους. Μέσα σε λίγα λεπτά όλα 

αποκαλύφθηκαν. Ο Κορθ είχε οδηγήσει 

τον Ζόραντ και τον Ραέντ σε ένα ξέφωτο 

στο οποίο υπήρχε μία πυραμίδα. Το 

μέγεθός της έκοβε την ανάσα, ενώ η 

αρχιτεκτονική της ήταν τόσο ιδιόμορφη 

και πρωτόγνωρη που μπρος στα έκθαμβα 

μάτια των αντρών έμοιαζε υπέρλογη. Το 

κτίριο ήταν διακοσμημένο με κόκκινα, 

πράσινα και μπλε χρώματα, ενώ δεν 

υπήρχε τετραγωνικό μέτρο το οποίο να 

μην έχει σκαλισμένα πάνω του σύμβολα, 

φιγούρες και εικόνες από την φύση. Στην 

μπροστινή μεριά, εκεί όπου υπήρχαν και 

οι σκάλες, έστεκαν σιωπηλά δύο 

γιγαντιαία τερατόμορφα αγάλματα, είδωλα 



8 
 

θεών που θαρρεί κανείς πως είχαν πάψει 

να λατρεύονται εδώ και χιλιάδες χρόνια. 

«Δεν είναι έργο ανθρώπου αυτό», 

αποκρίθηκε εκστασιασμένος ο Ζόραντ. 

«Οι θρύλοι λένε ότι οι πυραμίδες αυτής 

της ζούγκλας είναι το σπίτι των θεών. 

Υπάρχουν άλλες δέκα τέτοιες, αλλά 

βρίσκονται πολύ πιο βαθιά μέσα στη 

ζούγκλα», αποκρίθηκε ο Κορθ. 

«Τις έχεις δει και εκείνες;», ρώτησε ο 

Ραέντ που είχε κάμποση ώρα να μιλήσει. 

«Όχι. Και αυτήν εδώ πρώτη φορά την 

βλέπω. Γνωρίζω την ύπαρξή τους λόγω των 

ιστοριών που λένε οι γηραιοί της φυλής 

μου. Ακόμη και το ότι φτάσαμε στην 

πρώτη από τις πυραμίδες αποτελεί 

κατόρθωμα».  

«Ας μην χάνουμε χρόνο», φώναξε ο Ραέντ 

και άρχισε να τρέχει προς την πυραμίδα. 

Πίσω του ακολούθησαν οι άλλοι δυο 

άντρες. 

   Αν και η πυραμίδα έμοιαζε να 

βρίσκεται κοντά τους, τους πήρε μισή 

ώρα να φτάσουν εκεί. Τώρα έμοιαζε 

ακόμη πιο μεγάλη. σαν έναν τιτάνα που 

κοιμάται ήσυχος στο δάσος. Αν και 

ακίνητη, έθετε σε κίνηση την φαντασία. 



9 
 

Οι άντρες μπορούσαν να δουν μπροστά 

τους χιλιάδες κόσμου να συρρέουν για να 

προσκυνήσουν και να θαυμάσουν τους 

θεούς που την κατοικούσαν, αυτά τα όντα 

που δεν μπορούσε να καταλάβει κανένας 

σύγχρονος κάτοικος του κόσμου αν 

ανήκαν στην σφαίρα του ιδεατού ή του 

παρελθόντος.  

   Δίχως να χρονοτριβήσουν περισσότερο, 

οι τρεις τυχοδιώκτες ανέβηκαν τα μεγάλα 

σκαλιά που οδηγούσαν στην κεντρική 

είσοδο. Πρέπει να ήταν τουλάχιστον χίλια, 

άλλα όταν έφτασαν στην κορυφή το τοπίο 

τους αποζημίωσε. Από κάτω τους τα 

δέντρα ήταν τόσο μικρά που έμοιαζαν με 

πράσινες κουκκίδες που χάνονταν στο 

βάθος του ορίζοντα. Ο Κορθ μπορούσε να 

δει ακόμη και τους πρόποδες της 

κοιλάδας που βρισκόταν το χωριό του. Ο 

Ραέντ σήκωσε το χέρι του για να 

ακουμπήσει τα σύννεφα. «Δεν είμαι πια 

κοντός», αποκρίθηκε. Ο Ζόραντ ξέσπασε 

σε γέλια και το ίδιο έκανε και ο Κορθ. Οι 

άλλοι δύο τον κοίταξαν περίεργα. Δεν τον 

είχαν δει ποτέ τους να γελάει. Ακόμα και 

αυτός δεν μπορούσε να κρύψει την χαρά 



10 
 

του, την χαρά του ανθρώπου που είχε 

φτάσει στην κορυφή του κόσμου.  

«Ωραία περνάμε, αλλά υπάρχει ένα 

πρόβλημα», αποκρίθηκε σκεπτικός ο 

Ζόραντ. «Η είσοδος είναι μπλοκαρισμένη 

από αυτήν την αναθεματισμένη πόρτα. 

Πρέπει να βρούμε έναν τρόπο να την 

ανοίξουμε».  

   Το κλίμα γρήγορα σοβάρεψε και τα 

γέλια έδωσαν τη σειρά τους στην σκέψη. 

Οι τρεις άντρες γύρισαν την πλάτη τους 

στο τοπίο και άρχισαν να κοιτάζουν 

προσεκτικά την πόρτα μπας και βρουν 

κανένα τρόπο να την ανοίξουν. Ο Ζόραντ 

ύστερα από λίγο βαρέθηκε να την κοιτάζει 

και άρχισε να ψάχνει το πλαίσιο γύρω 

της. «Ίσως κάποια πέτρα από όλες αυτές 

να είναι κουμπί που να ανοίγει την 

πύλη», σκέφτηκε. Ψηλάφιζε τις πέτρες μία 

προς μία, πολύ προσεκτικά. Σύντομα τον 

ακολούθησε και ο Κορθ που βρήκε την 

ιδέα του καλή. Σε αντίθεση με τους 

άλλους δύο, ο Ραέντ στεκόταν ακίνητος 

και περιεργαζόταν την πόρτα. 

Προσπαθούσε να βρει κάτι ενδιαφέρον 

μέσα σε όλα εκείνα τα σχήματα που ήταν 

σκαλισμένα πάνω της. Πολύ γρήγορα 



11 
 

κατάλαβε πως όλα ήταν σκαλισμένα από 

δυο φορές. Ύστερα το μάτι του έπιασε 

κάτι ύποπτο. Ένα δέντρο που ήταν 

σκαλισμένο στην πάνω αριστερή μεριά, 

βρισκόταν και στην κάτω αριστερή, αλλά 

σε αντίστροφο προσανατολισμό. 

Ακούμπησε προσεκτικά το κάτω δέντρο 

και είδε πως δεν αποτελούσε σκάλισμα, 

καθώς η υφή του ήταν διαφορετική από 

των υπολοίπων. Τότε το άρπαξε και το 

γύρισε. Προς επιβεβαίωσή του, εκείνο 

μετακινήθηκε πανεύκολα και όταν έλαβε 

τον σωστό προσανατολισμό, ακούστηκε να 

τίθεται σε κίνηση ένας μηχανισμός από 

γρανάζια. Η πόρτα με δυσκολία άνοιξε για 

να αποκαλύψει πίσω της έναν σκοτεινό 

διάδρομο. Ο Ζόραντ και ο Κορθ έστεκαν 

άναυδοι και κοίταζαν τον Ραέντ. «Θα 

εκλάβω το αποχαυνωμένο βλέμμα σας 

σαν φιλοφρόνηση», αποκρίθηκε εκείνος 

και συνέχισε, «Όταν σας είπα ότι είμαι 

από τους καλύτερους κλέφτες, το 

εννοούσα».  

   Δίχως να χρονοτριβεί, έβαλε το χέρι του 

σε ένα δερμάτινο τσαντάκι που 

κουβαλούσε πάνω του και όταν το έβγαλε 



12 
 

η χούφτα του ήταν γεμάτη με μία μωβ 

σκόνη.  

«Τι κάνεις εκεί;», ρώτησε ο Ζόραντ. 

«Θέλω να δω αν η πόρτα είναι 

παγιδευμένη». 

Στην συνέχεια πέταξε την σκόνη και αυτή 

δημιούργησε ένα πυκνό σύννεφο. Σιγά 

σιγά το σύννεφο άρχισε να κατακάθεται 

και τότε αποκαλύφθηκε πως ο Ραέντ είχε 

δίκιο που ανησυχούσε. Πέφτοντας προς 

τα κάτω, μέρος της σκόνης κατακάθισε 

πάνω σε ένα λεπτό σαν τρίχα σύρμα το 

οποίο κάλυπτε το μεγαλύτερο μέρος της 

εισόδου.  

«Ας πετάξουμε κάτι για να ενεργοποιηθεί 

η παγίδα», αποκρίθηκε ο Κορθ. 

«Δεν είναι κακή ιδέα, αλλά δεν ξέρουμε τι 

θα πυροδοτήσουμε», απάντησε ο Ζόραντ. 

«Σωστά. Μπορεί να ξανακλείσει η πόρτα», 

πρόσθεσε ο Ραέντ.  

«Σαχλαμάρες», φώναξε ο Κορθ και με μία 

αστραπιαία κίνηση τράβηξε το σπαθί από 

το θηκάρι του και το εκσφενδόνισε πάνω 

στην παγίδα. 

   Τα λεπτά νήματα κατέρρευσαν μόλις το 

σπαθί τα διαπέρασε. Αρχικά δεν συνέβη 

τίποτα, αλλά σταδιακά άρχισε να 



13 
 

ακούγεται ένα βουητό που όσο περνούσαν 

τα δευτερόλεπτα γινόταν όλο και πιο 

δυνατό. Στο άκουσμά του, τα μάτια του 

Ραέντ άστραψαν και με μία φωνή γεμάτη 

άγχος και φόβο, ούρλιαξε, «Κάντε στην 

άκρη. Έρχεται καταπάνω μας». Στην 

συνέχεια σκαρφάλωσε με περισσή 

δεξιοτεχνία πάνω σε μία κολόνα δεξιά της 

πύλης. Ο Ζόραντ ακολούθησε την 

συμβουλή του Ραέντ και μιμούμενος τον, 

σκαρφάλωσε στην αριστερή. Ο Κορθ ο 

οποίος άργησε να κρυφτεί, βλέποντας τι 

έρχεται κατά πάνω του, πήδηξε προς τη 

μεριά των σκαλοπατιών και κρεμάστηκε 

σε ένα από αυτά, γινόμενος έρμαιο του 

απόλυτου κενού και της τύχης. Μέσα σε 

κλάσματα του δευτερολέπτου από την 

πόρτα ξεπρόβαλε μία σφαιρική, πέτρινη 

μάζα, ένας ογκόλιθος που στο διάβα του 

παρέσερνε τα πάντα και άφηνε πίσω του 

χαλάσματα. Ο βράχος τσούλησε με 

μεγάλη ταχύτητα στις σκάλες και χάθηκε 

στην άβυσσο κάτω του. Τέτοια ήταν η 

απόσταση από την οποία έπεσε που όταν 

προσέκρουσε στο έδαφος δεν ακούστηκε 

το παραμικρό. Ο Κορθ που γλίτωσε από 

καθαρή τύχη, καθώς τα χέρια του θα 



14 
 

μπορούσαν να έχουν ισοπεδωθεί από τον 

βράχο που αναπηδούσε ελαφρά, γρήγορα 

σκαρφάλωσε και έτρεξε προς την πύλη, 

εκεί όπου το έδαφος ήταν στέρεο και 

ασφαλές. Οι άλλοι δύο κατέβηκαν από τις 

κολόνες και τότε ο Ζόραντ τον κοίταξε και 

φώναξε, «Είσαι τρελός; Από καθαρή τύχη 

δεν σκοτωθήκαμε. Τι πήγες και έκανες;». 

«Μην φωνάζεις. Δεν έχει σημασία πια», 

αποκρίθηκε ο Ραέντ και συνέχισε, «Ήταν 

τέτοια η παγίδα που ο μοναδικός τρόπος 

να την αφοπλίσουμε ήταν αυτός. Απλώς 

αντί με τον αργό, το μάθαμε με τον 

γρήγορο τρόπο». Στην συνέχεια κοίταξε 

απειλητικά τον Κορθ. «Όσον αφορά στις 

παγίδες, εγώ είμαι το αφεντικό», 

αποκρίθηκε νιώθοντας πως ο πολεμιστής 

τον αγνοούσε. Απ’ότι φαίνεται, του Ραέντ 

του έλλειπε μπόι, αλλά όχι και εγωισμός. 

   Χρειάστηκε λίγος χρόνος, αλλά η ομάδα 

κατάφερε να ανασυνταχθεί. Ευτυχώς ο 

βράχος είχε προκαλέσει μεγάλες ζημιές 

στους τοίχους, αλλά δεν κατέστρεψε το 

πέρασμα. Με μπροστάρη τον Κορθ, οι 

τυχοδιώκτες ακολούθησαν τον κεκλιμένο 

διάδρομο μέχρι το τέλος του και βγήκαν 

σε μία μεγάλη, στρογγυλή αίθουσα. 



15 
 

   Παντού υπήρχαν τοιχογραφίες, 

αναπαραστάσεις ζώων που παλεύουν, 

εικόνες από ανθρωποθυσίες, από 

προσκυνήματα στους θεούς και όλα τα 

συναφή. Για άλλη μία φορά είχαν 

χρησιμοποιηθεί έντονα χρώματα, τόσο 

έντονα που μέσα από τις άψυχες εικόνες 

ξεπηδούσαν ολοζώντανα όνειρα και 

οράματα. Στο κέντρο της αίθουσας 

βρισκόταν μία τεράστια κολόνα, άχρωμη, 

άχαρα χτισμένη και φτωχή μπρος στα 

ρούχα με τα οποία ήταν ντυμένοι οι 

τοίχοι. Αυτά ήταν όλα. Κανένα παράξενο 

αντικείμενο, κανένα σεντούκι με χρυσάφι, 

κανένα στέμμα βασιλιά που να είχε 

απολεσθεί εδώ και αιώνες, μόνο εικόνες. 

   «Που είναι το χρυσάφι;», απόρησε ο 

Ραέντ.  

«Δεν είναι δυνατόν να μην υπάρχει τίποτε 

εδώ», αποκρίθηκε ο Ζόραντ. «Ούτε ένα 

νόμισμα, ούτε ένα πολύτιμο 

αντικείμενο;». 

«Μας είχες πει πως οι ναοί της ζούγκλας 

είναι γεμάτοι χρυσάφι», φώναξε ο Ραέντ 

στον Κορθ. 

«Έτσι άκουγα τόσα χρόνια τώρα. Που να 

φανταστώ ότι κάναμε όλον αυτόν τον 



16 
 

δρόμο για να βρούμε μία άδεια 

αίθουσα;». 

«Δεν πειράζει, υπάρχουν και άλλοι ναοί», 

είπε ο Ζόραντ. 

Ο Κορθ τον κοίταξε πολύ 

προβληματισμένος. «Υπάρχουν, αλλά δεν 

είναι καθόλου κοντά. Μετά βίας φτάσαμε 

εδώ. Φαντάσου να προχωρήσουμε ακόμη 

πιο βαθιά. Τόσες μέρες στην ζούγκλα, θα 

έπρεπε να είχες καταλάβει πως κανένα 

λάθος δεν συγχωρείται σε αυτόν τον 

τόπο».  

«Αν δεν γεμίσουν με χρυσό οι τσέπες μου 

εγώ δεν φεύγω», αποκρίθηκε ο άπληστος 

Ραέντ και ακούμπησε με το ένα χέρι την 

κολόνα στην οποία βρισκόταν κοντά.  

   Ξαφνικά ένιωσε την παλάμη του να 

έρχεται σε επαφή με κάτι σχετικά 

μαλακό. Ξανακοίταξε την κολόνα και την 

χτύπησε για να δει πόσο συμπαγής είναι. 

«Είναι πήλινη», αναφώνησε. «Δεν είναι 

κανονικά χτισμένη. Ίσως έχουν κρύψει 

κάτι στο εσωτερικό της». Δίχως δεύτερη 

σκέψη τράβηξε από την τσέπη του ένα 

μικρό μαχαίρι και άρχισε να την χτυπά. 

Ο Κορθ και ο Ζόραντ, ενθουσιασμένοι και 

αυτοί, τράβηξαν τα σπαθιά τους για να 



17 
 

βοηθήσουν τον Ραέντ. Με κάθε χτύπημα 

μεγάλα κομμάτια πηλού υποχωρούσαν. 

Μέσα σε λίγα λεπτά  οι άντρες έφεραν στο 

φως μία χρυσή σαρκοφάγο.  

   Η τεχνική με την οποία ήταν 

κατασκευασμένη ήταν πολύ υψηλού 

επιπέδου. Μπορεί η διακόσμηση της να 

ήταν φτωχή, αλλά δεκάδες κιλά χρυσού 

είχαν σμιλευτεί ιδανικά ώστε να μοιάζουν 

ακριβώς με ένα αβγό. Όσο λαμπερή και 

αν ήταν η όψη του χρυσού, δεν μπορούσε 

να φτάσει την λάμψη που είχαν στα μάτια 

τους οι τρεις τυχοδιώκτες. Δεν ήξεραν πως 

θα μετέφεραν αυτό το πράγμα πίσω στον 

πολιτισμό, αλλά είχαν κάνει μία 

ανακάλυψη που θα τους άλλαζε τη ζωή.  

   «Ας το ανοίξουμε, να δούμε τι έχει 

μέσα», αποκρίθηκε ο Ραέντ. 

«Όχι καλύτερα να μην το ανοίξουμε», είπε 

ο Κορθ. «Όποιος ενοχλεί τους νεκρούς, 

μόνο με κακοτυχία θα έρθει 

αντιμέτωπος».  

«Βλακείες», απάντησε ο Ζόραντ και δίχως 

δεύτερη σκέψη, έμπηξε το σπαθί του στη 

σχισμή που είχε η σαρκοφάγος και το 

χρησιμοποίησε ως μοχλό για να την 

ανοίξει.  



18 
 

   Όπως ήταν λογικό, ήρθε αντιμέτωπος 

με το σώμα ενός νεκρού. Με ένα σώμα 

τυλιγμένο με επιδέσμους, πλήρως 

μουμιοποιημένο. «Τελικά δεν είχε τίποτε 

μέσα», αποκρίθηκε και πήγε να κλείσει 

την σαρκοφάγο. Πριν προλάβει όμως να 

το κάνει αυτό, η μούμια πετάχτηκε 

αστραπιαία έξω από αυτήν. Οι τρεις 

άντρες πάγωσαν από τον φόβο τους. 

«Ποιος με ενοχλεί από τον αιώνιο ύπνο 

μου;», ρώτησε με μία βραχνή, τρεμάμενη 

φωνή.  

Δεν έλαβε καμία απάντηση. Οι τρεις 

άντρες την κοιτούσαν με γουρλωμένα 

μάτια και τα όπλα τους στο χέρι. 

Ακολούθησε ένα σύντομο διάστημα 

παγωμάρας και απόλυτης σιωπής, με την 

βαριά ανάσα του πτώματος να κάνει την 

ατμόσφαιρα αποπνικτική και αφόρητη. 

Κάποια στιγμή ο Κορθ πήρε την 

πρωτοβουλία. 

«Είμαστε άνθρωποι της περιπέτειας, 

ψάχνοντας για κρυμμένους θησαυρούς», 

αποκρίθηκε. Άνθρωποι της περιπέτειας; Ο 

φόβος του δεν του επέτρεψε να πει 

τυχοδιώκτες ή κλέφτες. Ζυγιάζοντας τα 

λόγια του ρώτησε, «Εσύ ποιος είσαι;».  



19 
 

Η μούμια γύρισε το κεφάλι της, σαν να 

κάνει να κοιτάξει τον Κορθ. Μπορεί να 

ήταν τυλιγμένο με επιδέσμους, 

φθαρμένους από την πάροδο του χρόνου, 

αλλά ο μεγαλόσωμος πολεμιστής ένιωθε 

δύο μάτια να τον κοιτούν, δύο μάτια που 

είχαν δει ανείπωτα πράγματα.  

   Ο Ζόραντ κατάλαβε πως κάτι δεν 

πήγαινε καλά και άρχισε να κάνει 

βήματα προς τα πίσω. Είχε δει ξανά 

μούμια, αλλά όχι κάτι παρόμοιο. Ήταν 

σαν μαριονέτα που χειριζόταν μία 

ανώτερη δύναμη. Ο Ραέντ έκανε νόημα 

στους άλλους δυο να την περικυκλώσουν. 

Τότε το πτώμα ούρλιαξε, «Ήρθατε για τον 

θησαυρό μου; Λωποδύτες και εσείς σαν 

όλους τους άλλους. Μπορεί να μην σας 

βλέπω, αλλά καταλαβαίνω πότε κάποιος 

μου λέει ψέματα». 

«Επίθεση», φώναξε ο Κορθ προσπαθώντας 

να αιφνιδιάσει το πτώμα και όρμησε. 

Χωρίς να καταλάβει κανείς τίποτε, ο 

γίγαντας βρέθηκε πεσμένος στο πάτωμα. 

Ξαφνικά αίμα άρχισε να αναβλύζει από 

μία πληγή στο κεφάλι του. Τη μία στιγμή 

ήταν όρθιος, γεμάτος ζωή και δύναμη και 

την άλλη μία σκιά του εαυτού του, ένα 



20 
 

άψυχο κορμί πεταμένο άγαρμπα στο 

πάτωμα.  

   «Τι έγινε;», ρώτησε σχεδόν τραυλίζοντας 

ο Ραέντ. «Αυτό το πράγμα το έκανε αυτό;».  

«Μάλλον», απάντησε ο Ζόραντ γεμάτος 

φόβο. Τα χέρια του μετά βίας μπορούσαν 

να βαστάξουν το σπαθί του. Η μούμια 

φάνηκε να ξεδιψάει με τον θάνατο του 

Κορθ. Στάθηκε παγωμένη για λίγο και 

ύστερα σήκωσε το κεφάλι ψηλά. «Πόσο 

καιρό έχω να δω τον ουρανό; Να τρέξω 

μέσα στη ζούγκλα και να κυνηγήσω;», 

αναρωτήθηκε. Στην συνέχεια γέλασε με 

τρόπο ζοφερό και απόκοσμο, λες και δεν 

γέλαγε πλάσμα από σάρκα και οστά, αλλά 

καμωμένο από μέταλλο και γρανάζια, 

όπως τα μηχανήματα που 

χρησιμοποιούσαν στα λιμάνια που είχε 

μεγαλώσει ο Ραέντ.  

«Νομίζετε ότι κρύβεται κάποιος θησαυρός 

εδώ;», αποκρίθηκε στους δύο άντρες. 

Αυτοί όχι να απαντήσουν δεν μπορούσαν, 

αλλά μετά βίας στέκονταν όρθιοι. 

«Στην εποχή μου, το πολύτιμο χρυσάφι 

σας δεν είχε καμία δύναμη. Το 

χρησιμοποιούσαμε για να φτιάξουμε 



21 
 

διάφορα πράγματα, αλλά ποτέ του δεν 

κίνησε τους τροχούς της μοίρας μας». 

«Και τότε γιατί η σαρκοφάγος σου είναι 

φτιαγμένη από δαύτο;», ρώτησε με όσο 

θάρρος του είχε απομείνει ο Ραέντ.  

«Ανόητε, αυτό δεν είναι χρυσάφι. Είναι η 

ουσία των θεών, το νέκταρ που μας κάνει 

αιώνιους, απέθαντους. Έχει χρώμα σαν 

του χρυσαφιού, μα αξία χίλιες φορές 

μεγαλύτερη. Αυτός είναι ο θησαυρός μου 

και δεν θα αφήσω κανέναν να μου τον 

πάρει, δεν θα αφήσω κανέναν να μου 

κλέψει τη ζωή μου». 

«Ποια ζωή;», αναφώνησε απορημένος ο 

Ραέντ. Ακόμα και όταν φοβόταν δεν 

διάλεγε σοφά τα λόγια του. Πάντα 

καυστικός, είρωνας και έτοιμος να 

προσβάλλει. «Είσαι ένα πτώμα, μία 

μούμια που δεν ανήκει σε αυτόν τον 

κόσμο. Τι είναι αυτά...». 

   Δεν πρόλαβε να ολοκληρώσει τη φράση 

του και βρέθηκε να πιάνει μία τεράστια 

πληγή στο στήθος του. Σωριάστηκε με 

μάτια ανοιχτά, γεμάτα πόνο, που έντονα 

κοιτούσαν στο κενό. Με μάτια που 

υποδείκνυαν το θάνατό του. 



22 
 

   «Πρώτα ο Κορθ και μετά ο Ραέντ, αυτό 

το πράγμα μας ξεπαστρεύει έναν έναν», 

σκέφτηκε ο Ζόραντ. Στην προσπάθειά του 

να φανεί φιλικός, ρώτησε, «Για ποιους 

θεούς μίλησες πριν;» 

«Για εκείνα τα τέρατα που ήρθαν από τα 

αστέρια πριν από χιλιάδες χρόνια. Αν και 

εγώ και τα αδέλφια μου ήμασταν οι πιο 

δυνατοί μαχητές, δεν μπορέσαμε να τους 

αντιμετωπίσουμε. Μας νίκησαν εύκολα, 

αλλά σαν ευγενή πλάσματα αναγνώρισαν 

την εξουσία μας, την δύναμή μας. 

Έχτισαν αυτούς τους ναούς και μας 

έκλεισαν μέσα σε αυτά τα κουκούλια. 

Μας υποσχέθηκαν πως αυτά ήταν το 

εισιτήριο μας για την μέγιστη δύναμη. 

Όταν την αποκτήσουμε θα έρθουν, θα 

μας πάρουν και θα ζήσουμε πλάι τους, 

ίσοι με το λαό τους. Μέχρι τότε πρέπει να 

κάνουμε υπομονή και ταυτόχρονα 

λατρευόμαστε από όλα τα πλάσματα της 

ζούγκλας σαν θεοί καθώς η δύναμή μας 

είναι πολύ πιο μεγάλη από τη δική τους». 

Ο τελευταίος εκ των τριών λωποδυτών επί 

τέλους κατάλαβε ποιοι ήταν οι μεγάλοι 

θησαυροί της αρχέγονης ζούγκλας. «Η 

δύναμη είναι ο θησαυρός σου, η 



23 
 

κληρονομιά σου και όχι τα πολύτιμα 

αγαθά. Για αυτό η πυραμίδα είναι άδεια».  

«Ακριβώς θνητέ». 

   Τότε ο Ζόραντ σε μία στιγμή αδυναμίας, 

άλλοι θα την εκλάμβαναν ως σεβασμού, 

έπεσε στα γόνατα και προσκύνησε τη 

μούμια και συνάμα την αιώνια δύναμη 

της ζούγκλας. Μία δύναμη απαλλαγμένη 

από ευτελή κοινωνικά αγαθά, αλλά με 

φόντο τα αστέρια. Εκεί που πριν από λίγο 

προσπαθούσε να κοιτάξει ο νεκρός 

βασιλέας, βρισκόταν το σπίτι των θεών, 

των πλασμάτων που τα αγάλματά τους 

κοσμούσαν εκείνο το ναό και λογικά και 

τους υπόλοιπους.  

   Η μούμια πλησίασε, σήκωσε όρθιο τον 

Ζόραντ και τον αγκάλιασε. «Είσαι ο 

πρώτος που καταλαβαίνει την πραγματική 

αξία αυτής της ζούγκλας, που προσκυνά 

όχι εμένα, αλλά τους πραγματικούς θεούς 

που αναγνωρίζει πάνω μου. Κανονικά θα 

έπρεπε να σε έχω στο πλευρό μου, αλλά 

αυτό δεν γίνεται. Επίσης δεν γίνεται να σε 

αφήσω να βγεις στον έξω κόσμο και να τα 

διηγηθείς όλα αυτά».  



24 
 

   Τότε με μια απαλή κίνηση τον τρύπησε 

με το χέρι ακριβώς στο σημείο που 

βρίσκεται η καρδιά και του αφαίρεσε τη 

ζωή. Με ηρεμία άφησε κάτω το άψυχο 

κορμί του Ζόραντ και στην συνέχεια 

μπήκε πάλι πίσω στο κουκούλι του. Σιγά 

σιγά τα κομμάτια πηλού άρχισαν να 

αιωρούνται και σαν πάζλ που 

συμπληρώνεται γρήγορα, η κολόνα που 

έκρυβε τη σαρκοφάγο ξαναφτιάχτηκε. Τα 

σώματα των τριών πολεμιστών 

εξαϋλώθηκαν και η πυραμίδα έπαψε να 

κρατά οποιαδήποτε απόδειξη πως εκείνη 

τη μέρα έγινε εκεί μία μάχη. 

    Οι τρεις άντρες δεν ήταν οι τελευταίοι 

που θα πέθαιναν εκεί. Θα ακολουθούσαν 

πολλοί άλλοι. Μα μέσα στον ρου του 

χρόνου, μέσα στο ταξίδι για την απόκτηση 

της πραγματικής δύναμης μόνο ένας 

προσκύνησε τα γρανάζια πάνω στα οποία 

κινούταν ο κόσμος και αυτός ήταν ο 

Ζόραντ. 

 

Δυο κόσμοι αντιμέτωποι,  

ο ένας πάντα κρυμμένος 

με μυστικά στα σπλάχνα του 

που ξέρει μονάχα ο πεθαμένος 



25 
 

2. Το ταξίδι του νου-Πολεμιστής ως 

το τέλος 
 

I 

   Η μάχη είχε πια τελειώσει. Ο ήλιος που 

φώτιζε τις αιματοβαμμένες λεπίδες των 

στρατιωτών βρισκόταν στη δύση του και 

πολύ σύντομα το φεγγάρι θα έπαιρνε τη 

θέση του, για να συντροφεύσει τα άψυχα 

κορμιά εκατοντάδων μαχητών που δεν 

είχαν την τύχη με το μέρος τους.  

   Ανάμεσα στους νεκρούς βρισκόταν -σε 

απελπιστική κατάσταση- και ένας 

στρατιώτης ο οποίος δεν είχε πεθάνει. 

Έχοντας ακόμη τις αισθήσεις του, 

περίμενε να φύγουν όλοι οι εχθροί μπας 

και κατάφερνε να το σκάσει. Ύστερα από 

αρκετή ώρα αναμονής είδε πως η πεδιάδα 

ήταν άδεια και έτσι σηκώθηκε και κοίταξε 

τριγύρω του. Δεν αντίκρισε καμία σημαία 

υψωμένη, καμία σκηνή όρθια, κανένα 

ξύλινο προστατευτικό τείχος άθικτο. Όλα 

είχαν καταστραφεί, οι περισσότεροι 

στρατιώτες –σύμμαχοι και εχθροί- είχαν 

πεθάνει και το μόνο που επικρατούσε 

τώρα ήταν μία βουβή ησυχία. Μία ησυχία 



26 
 

την οποία συνόδευε ένα διακριτικό 

αεράκι και το φως από κάποιους πυρσούς 

στο βάθος του ορίζοντα.  

   Ο πολεμιστής σκέφτηκε πως εκεί που 

είχε φως θα βρίσκονταν και οι νικητές της 

μάχης. Αυτός όμως, δεν ανήκε στους 

νικητές, αλλά στους ηττημένους. 

Γνωρίζοντας πως το να πλησιάσει σε 

εκείνο το σημείο του ορίζοντα θα 

προκαλούσε μονάχα το θάνατό του, 

κατευθύνθηκε προς την αντίθετη μεριά με 

την ελπίδα πως θα βρει κάποιο 

καταφύγιο. 

   Τα κουρασμένα πόδια του τον 

οδήγησαν μπροστά σε ένα δάσος από 

αυτά που σπάνια έβλεπαν μάτια 

ανθρώπου. Χιλιάδες υπεραιωνόβια δέντρα 

με περίεργα κλαδιά, φύλλα, καρπούς και 

χρώματα απάρτιζαν ένα μοναδικό τοπίο 

που έμοιαζε να έχει ξεπηδήσει από 

κάποιο όνειρο. Δίχως να έχει άλλη 

επιλογή, ο άντρας αποφάσισε να μπει στο 

δάσος. 

   Περιπλανήθηκε στα σπλάχνα του για 

κάμποση ώρα και παρατήρησε διάφορα 

παράξενα. Το δάσος ήταν απόλυτα νεκρό. 



27 
 

Δεν άκουσε κανένα θόρυβο, δεν είδε 

κανένα ζώο, ούτε καν έντομο και όλη την 

ώρα ένιωθε το μαλακό χώμα να κινείται 

και να εμποδίζει την κίνησή του. Με 

οδηγό το φεγγάρι του οποίου το χλωμό 

φως διαπερνούσε τις πυκνές φυλλωσιές 

και δημιουργούσε έναν μικρό, αυτόνομο 

έναστρο ουρανό μέσα στο δάσος, ο άντρας 

περπατούσε και περπατούσε, 

πλησιάζοντας όλο και περισσότερο τον 

πυρήνα.  

   Είχε σκοπό να βρει λίγο νερό και 

ύστερα κάποια κουφάλα για να κρυφτεί 

και να ξαποστάσει. Οι δυνάμεις του όμως 

τον είχαν εγκαταλείψει, το αίμα που είχε 

χάσει ήταν πολύ και έτσι, πολύ σύντομα, 

βρέθηκε αναίσθητος στην αγκαλιά του 

μαλακού χώματος.  

   Αν αυτό το δάσος έμελλε να είναι ο 

τάφος του, τότε ο πολεμιστής είχε βρει 

ένα όμορφο μέρος για να πεθάνει. Είχε 

φύγει μακριά από εκείνη την κόλαση από 

την οποία επιβίωσε, από εκείνη τη 

ματωμένη πεδιάδα η οποία τώρα θα είχε 

γεμίσει από όρνεα που  τρέφονταν από τα 

θύματα ενός σκληρού πολέμου. Άλλου 



28 
 

ενός πολέμου κατευθυνόμενου από τη 

ματαιοδοξία λίγων και την άγνοια πολλών.  

   Τα μάτια του ανήμπορου άντρα ήταν 

κλειστά, το σώμα του ακίνητο, 

παραδομένο στα απατηλά αρώματα 

εκείνου του αρχέγονου τοπίου, αλλά το 

μυαλό του ενεργό και το υποσυνείδητο σε 

μία συνεχή κίνηση σαν και αυτή στην 

οποία βρισκόταν η μητέρα φύση που 

πάντα φαίνεται ήρεμη και πάντα με έναν 

περίτεχνο τρόπο συγκαλύπτει την εξέλιξή 

της.  

II 

   Είχαν περάσει πολλές ώρες, το φεγγάρι 

βασίλευε στον κατάμαυρο ουρανό, αλλά 

τίποτε δεν είχε αλλάξει μέσα σε εκείνο το 

δάσος. Όλα είχαν παραδοθεί στην 

ακαμψία και στην ακινησία, μαζί τους 

και το κορμί του πολεμιστή. Κείτονταν 

στο χώμα παγωμένο, αβοήθητο. μία 

εικόνα για την οποία κανένας δεν 

μπορούσε να θρηνήσει, παρά μόνο η 

άφωνη φύση. 

   Ξάφνου, τα μάτια του άνοιξαν και 

ήρθαν αντιμέτωπα με ένα αμυδρό φως, 

διακριτικό και συνάμα όμορφο. Που να 



29 
 

βρισκόταν άραγε; Σίγουρα όχι πεσμένος 

στην αγκαλιά των δέντρων. Περπάτησε 

λίγο για να καταλάβει που είναι. Οι 

κινήσεις του ήταν αέρινες, λες και 

ακροβατούσε στα σύννεφα, οι εικόνες 

γύρω του θαμπές και η όρασή του 

θολωμένη. Δεν του πήρε πολύ για να 

καταλάβει πως ονειρεύεται. Όταν 

διανοήθηκε πως ό,τι έβλεπε δεν ήταν 

πραγματικό, όλα γύρω του άρχισαν να 

αλλάζουν. οι εικόνες έγιναν πιο καθαρές 

και σύντομα πατούσε δυνατά στο έδαφος. 

   Ο νους του τον είχε μεταφέρει σε ένα 

δωμάτιο. Γύρω του βρίσκονταν τοίχοι 

ντυμένοι με μία πορφυρή ταπετσαρία 

γεμάτη χρυσές λεπτομέρειες, κάτω από 

πόδια του ένα πάτωμα από μαύρες 

πλάκες και πάνω από το κεφάλι του ένα 

ταβάνι που δεν είχε όρια, μία γυάλινη 

στέγη που οδηγούσε τα μάτια του 

επισκέπτη σε έναν ουρανό που έμοιαζε με 

θάλασσα ντυμένη με αστέρια. Το δωμάτιο 

ήταν σχεδόν άδειο και το μόνο που 

περιείχε ήταν ένας εβένινος θρόνος που 

έστεκε εκεί φτωχικός και άκομψος. Τι να 

ήταν άραγε αυτό το μέρος; Η εμπειρία του 

πολεμιστή του έλεγε πως επρόκειτο για 



30 
 

δωμάτιο κάποιου βασιλιά ή τουλάχιστον 

ευγενή. 

   Μόλις τα μάτια του συνήθισαν στην 

εικόνα που αντίκριζαν, ο άντρας σκέφτηκε 

πως δεν υπήρχε πουθενά πόρτα. Ίσως 

τελικά να μην βρισκόταν σε τίποτε 

παραπάνω από μία φυλακή, ένα κλουβί 

προορισμένο για κάποιο πολύ ακριβό και 

ιδιαίτερο πουλί.  

   Με περίσσεια υπομονή κάθισε στο 

πάτωμα και περίμενε να συμβεί κάτι. 

Πέρασε αρκετή ώρα και όταν οι 

προσδοκίες του εξαντλήθηκαν, σηκώθηκε 

και άρχισε να ψάχνει για διέξοδο. 

Ψηλάφισε τους τοίχους σπιθαμή προς 

σπιθαμή, μα δεν βρήκε ούτε κάποιο 

κουμπί ούτε κάποιο άλλο ευαίσθητο 

σημείο. Στην συνέχεια πάτησε με δύναμη 

κάθε μία από τις πλάκες που βρίσκονταν 

κάτω από τα πόδια του. Καμία δεν 

υποχώρησε για να αποκαλύψει ένα 

κρυφό μονοπάτι, όλες ήταν καλά 

στερεωμένες και μέσα από την ακινησία 

τους χαμογελούσαν κάθε φορά που ο 

πολεμιστής προσπαθούσε να αποκαλύψει 

το πέρασμα που δήθεν έκρυβαν. Στην 

συνέχεια προσπάθησε να μετακινήσει το 



31 
 

θρόνο, μα και αυτή του η προσπάθεια 

έπεσε στο κενό.  

   Το δωμάτιο ήταν τέλεια 

κατασκευασμένο. Δεν υπήρχε καμία 

αδυναμία στη σύνθεσή του, κανένα 

μυστικό ή ψεγάδι που θα το έκανε 

διάτρητο.  Αρχίζοντας να ξεμένει από 

εναλλακτικές, ξεφύσησε και πήγε να 

κάτσει στον εβένινο θρόνο.  

   «Αυτός είναι ο θρόνος μου. Μόνο εγώ 

μπορώ να καθίσω σε αυτόν, κανείς 

άλλος». Τα λόγια αυτά ήρθαν να σπάσουν 

την σιωπή του δωματίου με τρόπο 

εκκωφαντικό. Ο άντρας τινάχθηκε και 

κοίταξε τριγύρω. Δεν υπήρχε κανείς εκεί 

μέσα εκτός από τον ίδιο.  

«Που είσαι;», φώναξε με σθένος για να 

δείξει πως δεν αιφνιδιάστηκε. 

«Πίσω σου», ήταν η απάντηση που έλαβε. 

Ξαφνικά γύρισε και είδε το φάντασμα 

ενός βασιλιά. Το βλέμμα του κενό, 

τυραννισμένο από τον ρου των αιώνων, τα 

ρούχα του δίχως χρώμα, ένα μουντό 

σάβανο και στο κεφάλι μία περικεφαλαία, 

ένα κράνος πολεμιστή από αυτά που οι 

καλοθρεμμένοι, πλέον, βασιλιάδες είχαν 



32 
 

σταματήσει να φορούν και είχαν 

αντικαταστήσει με κορώνες.  

«Ποιος είσαι;», ρώτησε ο πολεμιστής. 

«Ένας βασιλιάς των παλαιών χρόνων». 

«Που βρισκόμαστε;». 

«Στην αίθουσα του θρόνου μου». 

«Γιατί;». 

«Σε έφερα εδώ για να σε προειδοποιήσω. 

Ο πόλεμος σε άλλαξε πολύ. Πρέπει να 

βάλεις ένα τέλος σε όλη αυτήν την τρέλα». 

«Μα πως; Είμαι μονάχα ένας». 

«Σημασία δεν έχει ο αριθμός, σημασία 

δεν έχουν τα όπλα, σημασία έχει μόνο η 

καρδιά, η θέληση του πολεμιστή». 

«Τι εννοείς βασιλιά;». 

Ο πολεμιστής δεν πρόλαβε να ξεστομίσει 

την ερώτηση και το πνεύμα εξαφανίστηκε. 

Μαζί του και ο θρόνος από έβενο. 

Αινιγματική φιγούρα, τι να ήθελε άραγε;  

   Στην θέση του θρόνου εμφανίστηκε 

τώρα ένας καθρέφτης. Ο πολεμιστής τον 

πλησίασε για να δει τι μυστικά έκρυβε. 

Ήρθε αντιμέτωπος με ένα απαίσιο θέαμα.  

    Κάποτε ήταν όμορφος, αλλά πλέον είχε 

μετατραπεί σε έναν ζωντανό νεκρό. 

Ρυτίδες και ουλές σημάδευαν το 

κουρασμένο του προσωπείο, το οποίο 



33 
 

μαζί με χιλιάδες άλλα μαρτυρούσε το 

κακό που είχε επιφέρει η αλλεπάλληλη 

βία.  

   To βλέμμα του έμεινε για κάμποση ώρα 

καρφωμένο πάνω σε εκείνον τον 

καθρέφτη μέχρι που μία θάλασσα οργής, 

κούρασης και αγανάκτησης θόλωσε τα 

λογικά του. Έσφιξε με δύναμη την γροθιά 

του και δίχως δεύτερη σκέψη χτύπησε με 

μίσος τον καθρέφτη. Το γυαλί έσπασε και 

αίμα κύλησε από το χέρι του. 

   Ξεφύσησε ανακουφισμένος και για 

αλλαγή έστρεψε το βλέμμα του σε εκείνη 

τη θάλασσα αστεριών πάνω από το κεφάλι 

του. Του θύμιζε τον τόπο του. Όταν ήταν 

μικρός του άρεσε να κάθεται στην σκεπή 

του σπιτιού του τα βράδια και να χαζεύει 

τον ατέλειωτο ουρανό. Έκανε όνειρα για 

τα μέλλον, όνειρα που ο πόλεμος ήρθε 

και γκρέμισε μονομιάς. Όνειρα που τώρα 

πια έμοιαζαν με απάτη, καθώς ποτέ δεν 

έγιναν πραγματικότητα, μια 

πραγματικότητα που με τρόπο λακωνικό 

περιοριζόταν στην καθημερινή επιβίωση 

διά του σπαθιού.  



34 
 

   Ώρα με την ώρα ο ουρανός γινόταν όλο 

και πιο φωτεινός. Άρχισε να ενοχλεί τον 

πολεμιστή στην όραση και ξαφνικά αυτός 

πετάχτηκε για να βρει τον εαυτό του μέσα 

σε εκείνο το μαγευτικό δάσος. 

III 

   Ο ήλιος βρισκόταν στην ανατολή του 

και οι ακτίνες του τον είχαν ξυπνήσει. 

Μάζεψε όση δύναμη είχε και στάθηκε στα 

πόδια του. Περπάτησε για λίγη ώρα και 

κατάφερε να βρει την πολυπόθητη πηγή 

νερού. Ήπιε με την καρδιά του και 

ύστερα έπλυνε το πρόσωπό του, λες και 

ήθελε να ξεγράψει κάθε άσχημη εικόνα 

που είχαν δει τα μάτια του, κάθε αμαρτία 

που είχε διαπράξει και είχε δει να 

διαπράττεται.  

   Στην συνέχεια ακολούθησε το δρόμο 

που τον είχε φέρει μέχρι εκεί με σκοπό 

να βγει από το δάσος. Οδηγός του τώρα ο 

ήλιος, αλλά και για άλλη μία φορά η 

σιωπή. Όπως και το βράδυ, έτσι και το 

πρωί το δάσος ήταν νεκρό. Το μόνο 

ζωντανό πράγμα εκεί ήταν η παντοτινή 

ομορφιά της φύσης και το γαλήνιο 

διακριτικό βλέμμα του τοπίου.  



35 
 

   Όταν βγήκε από το δάσος, έφερε στο 

μυαλό του τα λόγια του βασιλιά. Πως 

μπορούσε να βάλει τέλος σε όλη αυτήν 

την τρέλα; Βασανίζοντας τον εαυτό του 

δίχως να λάβει κάποια απάντηση, 

θεώρησε πως θα ήταν καλύτερο να 

σκεφτεί τον επόμενο προορισμό του. Θα 

μπορούσε να πάει και να μείνει στα 

χωριά που κρύβονταν πίσω από τα βουνά. 

Ίσως εκεί να μην είχε ξεσπάσει πόλεμος. 

Ναι! Ίσως εκεί να έκανε την καινούργια 

αρχή που τόσο πολύ ήθελε. 

   Άρχισε να κατευθύνεται προς τα βουνά 

γεμάτος ελπίδα. Δεν πέρασαν ούτε δέκα 

λεπτά όμως και σταμάτησε. «Ποιον 

κοροϊδεύω, που να πάρει η οργή;», 

αποκρίθηκε απογοητευμένος. «Σιγά μην 

δεν έχει ξεσπάσει πόλεμος και εκεί. Στις 

μέρες μας όλοι πολεμούν. Ο ένας θέλει 

να σκοτώσει τον άλλον. Παντού 

κατατρεγμός, παντού φόβος, παντού 

απελπισία». Νευρίασε, βαρέθηκε τον 

πόλεμο και ξαφνικά στα μάτια του 

εμφανίστηκε μία λάμψη. «Θα βάλω ένα 

τέλος», φώναξε και άρχισε να τρέχει προς 

την κατεύθυνση από την οποία είχε έρθει. 



36 
 

   Μέσα σε λίγες ώρες έφτασε πίσω στην 

πεδιάδα όπου έγινε η μάχη. παντού 

θάνατος. Κοίταξε επίμονα γύρω του μέχρι 

να εντοπίσει το σημείο που είχαν 

στρατοπεδεύσει οι εχθροί. Όταν το 

εντόπισε κατευθύνθηκε προς τα εκεί. Στον 

δρόμο πήρε από έναν νεκρό 

συμπολεμιστή του το κράνος του και το 

φόρεσε, μαζί με αυτό και το έμβλημα της 

πατρίδας για την οποία πολεμούσε.  

   Έτρεξε με όλη τη δύναμη που του είχε 

απομείνει και σιγά σιγά έφτασε στο 

αντίπαλο στρατόπεδο. Όταν τον εντόπισαν, 

τον διέταξαν να πέσει στο έδαφος, μα 

αυτός δεν σταμάτησε. Συνέχισε να τρέχει 

και τότε ένα βέλος καρφώθηκε στην 

πλάτη του και τον έριξε κάτω. 

   Μέσα σε λίγα λεπτά η καρδιά του 

έσβησε και το σώμα του έμεινε άψυχο. «Τι 

πήγε να κάνει;», ρώτησε ένας από τους 

στρατιώτες. «Θα έχασε τα λογικά του», 

αποκρίθηκε ένας άλλος. 

   Αλήθεια, τι πήγε να κάνει στο λημέρι 

του λύκου; Μα να βρει τη λύτρωση για 

την οποία του μίλησε ο βασιλιάς. Έβαλε 

ένα τέλος στην τρέλα του πολέμου, όχι για 



37 
 

όλον τον κόσμο μα μονάχα για τον εαυτό 

του. Μέχρι εκεί έφτανε η δύναμή του. 

   Εκείνη τη μέρα άλλος ένας πολεμιστής 

δίχως όνομα πέθανε. Όχι από τα ίδια του 

τα χέρια, όχι σε κάποιο όμορφο μέρος 

όπου θα αναπαυόταν η ψυχή του -σαν 

και εκείνο το μυστικιστικό δάσος- αλλά 

από χέρια εχθρού στο αντίπαλο 

στρατόπεδο. Κουβάλησε την τρέλα του 

πολέμου στη ζωή, τώρα θα την 

κουβαλούσε και στον θάνατο.  

 

 

 

 

 

 

 

 

 

 



38 
 

3. Η θάλασσα των σκέψεων 
 

   Ένα απόκοσμο πράσινο φως παιχνίδιζε 

πάνω στα τρικυμισμένα νερά μίας 

αγριεμένης θάλασσας. Μοναδικός θεατής 

αυτού του τοπίου ήταν ένας ψαράς ο 

οποίος κρατούσε υπομονετικά το καλάμι 

του και περίμενε την κατάλληλη στιγμή 

για να το τραβήξει.  

   Ο ψαράς, ξαφνικά, κάτι παρατήρησε 

κοντά στην ακτή και έτρεξε για να δει περί 

τίνος επρόκειτο. Ήρθε αντιμέτωπος με το 

σώμα ενός ναυαγού. Έσυρε τον πνιγμένο 

άνδρα έξω από το νερό και πάνω στην 

άμμο και προσπάθησε να τον επαναφέρει 

στη ζωή. Μάταια όμως. Ήταν ήδη πολύ 

αργά.  

   «Άλλος ένας άμοιρος ταξιδιώτης», 

αποκρίθηκε με μία ιδιαιτέρως 

μελαγχολική φωνή. Δεν ήταν η πρώτη 

φορά που έβλεπε τη θάλασσα να ξεβράζει 

με αδιαφορία κάποιο θύμα που 

προηγουμένως είχε σκοτώσει. Κοίταξε τον 

άτυχο άντρα προσεκτικά. Από τα ρούχα 

του έμοιαζε με πειρατή. «Ώστε ο ωκεανός 



39 
 

δεν χαρίζεται ούτε στα ίδια του τα παιδιά», 

σκέφτηκε. 

   Προσευχήθηκε για αρκετή ώρα και 

ύστερα μετέφερε τον άτυχο άντρα σε ένα 

μικρό κολπίσκο. Το θέαμα ήταν 

τρομακτικό. Δεκάδες ξύλινοι σταυροί 

καρφωμένοι στο χώμα. Πολύ σύντομα θα 

ερχόταν να προστεθεί σε αυτούς ακόμα 

ένας.  

   Μετά από αρκετή ώρα σκαψίματος ο 

ψαράς έφυγε από τον κολπίσκο και 

κατευθύνθηκε προς ένα μικρό δάσος 

όπου βρισκόταν η καλύβα του. Ήταν ένα 

κατάλυμα φτωχικό που το μόνο που είχε 

να προσφέρει ήταν προστασία από την 

δυνατή βροχή που ξεσπούσε πολύ συχνά 

σε εκείνο το τροπικό νησί. Ο άντρας 

κάθισε σε μία ψάθινη πολυθρόνα και 

άναψε ένα αυτοσχέδιο τσιγάρο.  

   Η καρδιά του τον πονούσε δυνατά κάθε 

φορά που έβλεπε κάποιον νεκρό. Ύστερα 

το μυαλό του ταξίδευε αρκετά χρόνια 

πίσω, τότε που και αυτός ήταν ναυτικός. 

Ο ψαράς αυτού του απόμακρου νησιού 

κάποτε ανήκε στο πλήρωμα ενός 

τεράστιου καραβιού, του Θαλάσσιου 



40 
 

Δράκου. Το πλοίο είχε ξεκινήσει από μία 

μακρινή χώρα με σκοπό την 

χαρτογράφηση άγνωστων νερών και την 

ανακάλυψη του τέλους του κόσμου. 

Εκείνου του σημείου που λεγόταν ότι 

σταματά η ζωή και αρχίζει ο θάνατος.  

   Το πλοίο ταξίδεψε για χρόνια ολάκερα 

και πάνω του βρέθηκαν αμέτρητοι 

άνθρωποι, ιδέες και υλικά αγαθά. Κάποια 

μέρα όμως, χτυπήθηκε από μία 

αδυσώπητη καταιγίδα. Μέσα σε λίγα 

λεπτά ο Θαλάσσιος Δράκος μετετράπη σε 

ξύλινα συντρίμμια περικυκλωμένα από 

ναύτες που προσπαθούσαν να κρατηθούν 

στη ζωή.  

   Ο ψαράς θυμόταν πως προσπαθούσε να 

κρατηθεί από ένα σανίδι, αλλά μετά από 

εκεί όλα έσβησαν. Όταν επανέκτησε τις 

αισθήσεις του είχε βρεθεί σε αυτό το νησί. 

Σε ένα νησί δίχως ίχνος ζωής πέρα από 

την βλάστηση, η οποία για την ανάπτυξή 

της χρειαζόταν το φως ενός πράσινου 

ήλιου που έλαμπε πολύ πιο αδύναμα από 

τον πραγματικό ήλιο. Από τότε που 

πάτησε το πόδι του σε αυτόν τον 

καταραμένο τόπο δεν πείνασε ποτέ ξανά, 

σταμάτησε να γερνά και το χειρότερο; Δεν 



41 
 

ένιωσε ποτέ ξανά τη θαλπωρή της 

ανθρώπινης συντροφιάς, παρά μόνο το 

παγωμένο βλέμμα των νεκρών που 

ξέβραζε η θάλασσα.  

   Τις πρώτες μέρες που βρέθηκε εκεί είχε 

την ελπίδα πως αργά ή γρήγορα όλο και 

κάποιο πλοίο θα περνούσε και θα τον 

εντόπιζε. Απ’ότι φαίνεται όμως αυτή η 

ελπίδα είχε πια πεθάνει.  

   Τα ταξίδια του μυαλού αποκοίμισαν τον 

άμοιρο άντρα και όταν ξύπνησε είχε ήδη 

ξημερώσει. Ο πράσινος ήλιος για άλλη 

μία φορά έλουζε με τις αχνές ακτίνες του 

τα νερά της αγριεμένης θάλασσας.  

   Ο ψαράς κατηφόρισε, όπως κάθε μέρα, 

για την ακτή, κάθισε σε ένα βράχο και 

έριξε το λεπτό σχοινί που κρεμόταν από 

την άκρη του καλαμιού στο νερό. Δεν 

περίμενε ότι θα τσιμπούσε κάποιο ψάρι το 

δόλωμα, αλλά πλέον αυτή καθημερινή 

ιεροτελεστία τον βοηθούσε να σκέφτεται. 

Άλλοτε το παρελθόν του, άλλοτε το 

βασανιστικά μονότονα παρόν ή το 

προσδοκώμενο μέλλον του.  

   Όπως και την προηγούμενη μέρα, ένα 

πτώμα ξεβράστηκε από την θάλασσα. 



42 
 

Όπως ο βαρκάρης του ποταμού Αχέροντα, 

έτσι και αυτός, έσπευσε να το παραλάβει. 

Ποιος θα φανταζόταν ότι ύστερα από τόσα 

χρόνια που δούλευε ως ναύτης θα άλλαζε 

ενασχόληση; Εγκλωβισμένος ανάμεσα στη 

ζωή και τον θάνατο το μόνο που μπορούσε 

να κάνει πια ο ψαράς ήταν να αγναντεύει 

τη θάλασσα και να σκέφτεται. 

 

 

 

 

 

 

 

 

 

 

 

 



43 
 

4. O Πύργος των χαμένων ονείρων 
 

   Ανάμεσα σε βουνά που ορθώνονταν ως 

τους ουρανούς και δίπλα σε ποτάμια που 

ο χειμωνιάτικος αέρας έκανε να χορεύουν 

σαν τρελά, περπατούσε ολομόναχος ένας 

ταξιδευτής. Τα χαρακτηριστικά του ήταν 

κρυμμένα κάτω από την κουκούλα της 

μάλλινης κάπας του και το βήμα του 

γοργό και ανυπόμονο. Πώς να μην ήταν 

άλλωστε; Το κρύο ήταν πυκνό σαν ομίχλη 

και με την πρώτη ευκαιρία διαπερνούσε 

με τον πλέον άκομψο τρόπο όλο το είναι 

κάθε ζωντανού πλάσματος.  

   Η φύση προσπαθούσε να τον αποτρέψει 

από την πραγματοποίηση των σχεδίων 

του, αλλά αυτός ήταν πολύ 

αποφασισμένος και ακόμη πιο πολύ 

παράτολμος για να υποκύψει στα 

καπρίτσια της. Συνέχισε στην πορεία που 

είχε χαράξει ακόμη και αν οι δυνάμεις 

του είχαν αρχίσει να τον εγκαταλείπουν. 

Η κοιλάδα ανάμεσα στα βουνά γινόταν 

όλο και πιο στενή και ο στόχος του όλο 

και πιο απτός.  



44 
 

   Δεν χρειάστηκαν παρά μερικές ώρες για 

να φτάσει μπροστά στην είσοδο μίας 

σπηλιάς, εκεί που η κοιλάδα συναντούσε 

έναν από τους πανύψηλους γίγαντες. 

Μπήκε γρήγορα μέσα και σύντομα 

βρέθηκε αντιμέτωπος με μία πύλη. 

Καμωμένη από πέτρα, φαινόταν να είναι 

τόσο παλιά όσο και το βουνό μέσα στο 

οποίο βρισκόταν. Πάνω της ήταν 

σκαλισμένα κάποια περίεργα ιερογλυφικά 

και στην μέση, κάτι περισσότερο από 

οφθαλμοφανής, βρισκόταν μία τρύπα. 

   Ο ταξιδευτής έχωσε τα χέρια του μέσα 

σε ένα δερμάτινο σακίδιο που κρεμόταν 

από τον ώμο του και έβγαλε έξω ένα 

αντικείμενο στο σχήμα οβελίσκου. Δίχως 

δεύτερη σκέψη το έμπηξε με όλη του τη 

δύναμη μέσα στην τρύπα και γρήγορα 

άκουσε το μουγκρητό ενός δυσκίνητου 

και σκουριασμένου μηχανισμού. Σύντομα 

η πόρτα τραβήχτηκε προς τα πάνω και 

αποκάλυψε ένα μακρύ σκοτεινό 

διάδρομο. 

   Δίχως κάποιο δαυλό, αλλά με μοναδικό 

φως την ελπίδα που έκαιγε δυνατά μέσα 

του, ακολούθησε το διάδρομο μέχρι το 

τέλος του και τότε ήταν που ήρθε 



45 
 

αντιμέτωπος με ένα τοπίο τόσο μαγευτικό, 

τόσο απόκοσμο που θαρρεί κανείς πως 

είχε ξεπηδήσει από την φαντασία 

ονειροπόλου άντρα. 

   Τα μάτια του  ήρθαν αντιμέτωπα με ένα 

τεράστιο κοίλωμα ικανό να χωρέσει όλο το 

νερό μίας μεγάλης λίμνης. Παρότι οι 

αχτίδες του ήλιου δεν μπορούσαν να 

διεισδύσουν μέσα σε εκείνο το τοπίο, τα 

πάντα ήταν φωτισμένα. Υπό το πρίσμα 

ενός διακριτικού αχνογάλανου φωτός 

μπορούσε να δει κανείς τα τοιχώματα του 

κοιλώματος, τις ρυτίδες των βράχων που 

καταμαρτυρούσαν την πανάρχαια 

καταγωγή τους και το λεπτό στρώμα 

ομίχλης που αγκάλιαζε το έδαφος.  

   Στο κέντρο του κοιλώματος έστεκε 

αγέρωχος ένας ψηλός πύργος ο οποίος 

δεν είχε επηρεαστεί από τη ροή του 

χρόνου, λες και είχε καμωθεί μόλις χθες 

από μαγεία και όχι από χέρι απλού 

ανθρώπου. Για αυτόν ακριβώς τον πύργο 

είχε κάνει το μακρύ ταξίδι ο άντρας. Για 

αυτό το κτίσμα που εξυμνούσαν οι βάρδοι 

κάθε βράδυ στις ταβέρνες. Πως τον έλεγαν 

να δεις; Ο Πύργος των Χαμένων Ονείρων. 

Ναι έτσι τον αποκαλούσαν, αυτό ήταν το 



46 
 

όνομα του παλατιού του τελευταίου 

βασιλιά μίας φυλής που είχε εξαφανιστεί 

μυστηριωδώς από προσώπου γης εδώ και 

εκατοντάδες χρόνια.  

   Δίχως να χρονοτριβεί και λες και η 

κούραση του ταξιδιού να μην τον είχε 

επηρεάσει, ο ταξιδευτής έτρεξε προς την 

πύλη του όσο πιο γρήγορα μπορούσε. 

Έβαλε δύναμη για να σπρώξει και ανοίξει 

τα δύο ξύλινα φύλλα από τα οποία 

απαρτιζόταν και προς μεγάλη του 

έκπληξη αυτά τινάχθηκαν πίσω λες και 

ζύγιζαν μόλις λίγα γραμμάρια το καθένα.  

   Περίεργη ήταν η δόμηση ετούτου του 

πύργου. Η πύλη δεν οδηγούσε σε κάποιον 

διάδρομο ή προαύλιο χώρο, αλλά 

κατευθείαν στην βασιλική αίθουσα. Όλος 

ο χώρος ήταν ντυμένος με πορφυρά χαλιά 

και στην άκρη του βρισκόταν ο θρόνος, 

καμωμένος από το καλύτερο ξύλο της 

εποχής, άφθαρτος και λαμπερός σαν να 

μην είχε περάσει μία μέρα από τότε που 

τον έφτιαξαν οι ξυλουργοί του βασιλιά. 

   Πίσω από τον θρόνο, ένα τεράστιο 

ψηφιδωτό στόλιζε τον τοίχο. Χιλιάδες 

χρωματιστές πετρούλες απάρτιζαν μία 



47 
 

εικόνα στην οποία ένας πολέμαρχος με 

τους ιππότες του διέσχιζαν μία φωτεινή 

γέφυρα που οδηγούσε στον ήλιο. Άραγε 

εκεί να είχε πάει ο λαός ετούτου του 

βασιλείου; Τίποτα δεν είχε μείνει που να 

τον θυμίζει, τίποτα απολύτως παρά 

μονάχα αυτός ο πύργος μέσα στον οποίο 

πατούσε ανθρώπινο πόδι μετά από πάρα 

πολλά χρόνια.  

   Ο ταξιδευτής κοίταζε επίμονα γύρω του 

καθώς δεν είχε βρει ακόμη αυτό που 

έψαχνε. Ξαφνικά το μάτι του έπεσε σε ένα 

σημείο επάνω στο ψηφιδωτό το οποίο 

προεξείχε. Το ψηλάφισε προσεκτικά με το 

χέρι του και ύστερα το έσπρωξε προς τα 

μέσα. Λίγες στιγμές μετά ακούστηκε κάτι 

σαν τσιρίδα και η πανέμορφη εικόνα 

άρχισε να αποδομείται. Όλες οι πέτρες 

άρχισαν να αιωρούνται στον αέρα λες και 

εκτελούσαν κάποιον τελετουργικό χορό 

και πίσω τους αποκαλύφθηκε μία μεγάλη 

σκάλα που οδηγούσε σε ψηλότερα 

πατώματα.  

   Στα επόμενα δύο επίπεδα ο άντρας δεν 

βρήκε αυτό που έψαχνε. Το μόνο που 

υπήρχε εκεί ήταν υπνοδωμάτια και 

πολυτελή σαλόνια. Συνέχισε να ανεβαίνει 



48 
 

ώσπου τελικά η σκάλα τον οδήγησε 

μπροστά σε μία μικρή κλειδωμένη 

σιδερένια πόρτα. Από το σακίδιό του 

έβγαλε ένα κλειδί και το έμπηξε με 

ανυπομονησία στην κλειδαριά. Το έστριψε 

προσεκτικά και είδε ότι η πόρτα άνοιξε. 

Το πώς είχε βρεθεί το κλειδί ή ο 

οβελίσκος στην κατοχή του ήρωά μας 

είναι μία μεγάλη ιστορία. Σίγουρα πολύ 

μεγαλύτερη από αυτήν που διηγούμαι 

τώρα. Ας αρκεστούμε λοιπόν στο γεγονός 

πως ύστερα από πολλούς μόχθους, τα 

αντικείμενα είχαν περιέλθει στην κατοχή 

του. 

   Ο άντρας μετά το άνοιγμα της πόρτας 

βρέθηκε μέσα σε ένα μικρό δωμάτιο, 

στρογγυλεμένο στις άκρες του, Ένα μπλε 

στενό χαλί οδηγούσε σε ένα μικρό τραπέζι 

πάνω στο οποίο βρισκόταν μία γυάλινη 

σφαίρα και ένας πάπυρος.  Αφού 

πλησίασε στο τραπέζι, ο ταξιδευτής 

έβγαλε την κάπα του και κοντοστάθηκε 

για να πάρει μία ανάσα. Είχε βρει αυτό 

που ζητούσε. Με το χέρι του ανακάτεψε 

τα κατάξανθα ατημέλητα μαλλιά του, ενώ 

ξεφύσησε γεμάτος ευχαρίστηση. Μέχρι να 

φτάσει σε αυτό το δωμάτιο είχε δει πολλά 



49 
 

θαυμαστά πράγματα, αλλά πρώτη φορά 

τα καταγάλανα μάτια του είχαν καρφωθεί 

έτσι πάνω σε κάτι. Και αυτό το κάτι δεν 

ήταν τίποτε άλλο παρά τα δυο αντικείμενα 

του τραπεζιού. 

   Δίχως να θέλει να χρονοτριβήσει, 

ξετύλιξε τον πάπυρο και άρχισε να 

διαβάζει δυνατά τα λόγια που ήταν 

γραμμένα πάνω του, λόγια αποτυπωμένα 

με μία αρχαία γραφή που μόνο οι μάγοι 

των βασιλιάδων θα μπορούσαν να 

διαβάσουν. Σταθερά και αποφασιστικά 

απήγγειλε ξανά και ξανά τους μυστήριους 

στίχους μέχρι που η γυάλινη σφαίρα 

άρχισε να βάφεται με ένα βαθύ κυανό 

χρώμα. Τότε μια φωνή κουρασμένη και 

απόκοσμη αντήχησε μέσα στο δωμάτιο. 

«Ποια είναι η ευχή σου ξένε;». Ο άντρας 

για λίγα δευτερόλεπτα έμεινε σιωπηλός 

διαλέγοντας όσο καλύτερα μπορούσε τα 

λόγια του. «Θέλω να πάω σε έναν 

καλύτερο κόσμο, παρθένο, αμόλυντο από 

το στίγμα της κακίας, του πολέμου και 

της καταστροφής». Την ευχή εκείνη 

ακολούθησε μία παρατεταμένη σιωπή 

που άπλωσε το πέπλο της βαρύ σαν την 

χειμωνιάτικη ομίχλη μέσα στο δωμάτιο. 



50 
 

«Έχω ακούσει ανά τους αιώνες πολλές 

επιθυμίες παράλογες και μη και ποτέ 

κανείς δεν μου ζήτησε κάτι τόσο 

μοναδικό, την αποδέσμευση από την ίδια 

του την πραγματικότητα, την απέκδυση 

της ανθρώπινης φύσης του». Η φωνή 

προτού πάρει την τελική της απάντηση, 

ρώτησε τον ταξιδευτή, «Τόσο άσχημη είναι 

η κατάληξη αυτού του κόσμου;». Ο 

ταξιδευτής με μία μελαγχολία στην 

καρδιά απάντησε, «Για κάποιους ο 

κόσμος είναι πανέμορφος, για όσους 

όμως τα έχουν χάσει όλα και το μόνο που 

αντικρίζουν πια σε αυτόν είναι η γύμνια 

του, φαντάζει χειρότερος και από την 

κόλαση».   

   «Πολύ καλά», απάντησε η φωνή και 

πραγματοποίησε την επιθυμία του ήρωά 

μας. Ξαφνικά εικόνες άρχισαν να 

ξεπηδούν μέσα από τη σφαίρα. Τοπία 

όμορφα και γαλήνια, άκακα ζώα και 

πολύχρωμοι ουρανοί αγκάλιασαν τον 

άντρα. Σιγά σιγά η μορφή του άρχισε να 

αποσυντίθεται και το ένα μόριο του μετά 

το άλλο εισήλθαν στην σφαίρα ώσπου 

τελικά μόνη απόδειξη της ύπαρξής του 



51 
 

απέμεινε η κάπα που πριν από λίγο είχε 

βγάλει από πάνω του. 

   Στον Πύργο των Χαμένων Ονείρων ένας 

ταξιδευτής βρήκε τη γαλήνη που 

επιθυμούσε, μακριά από τις αγκάλες του 

πραγματικού κόσμου, μέσα σε ένα όνειρο 

φτιαγμένο να είναι ο πιστός υπηρέτης του 

για το υπόλοιπο της αιωνιότητας. 

 

 

 

 

 

 

 

 

 

 

 

 



52 
 

Επίλογος 
 

   Η παρούσα συλλογή, όπως είναι 

προφανές σε αυτό το σημείο, αποτελείται 

από τέσσερις φανταστικές ιστορίες μικρού 

μεγέθους. Η συγγραφή των τριών πρώτων 

έλαβε χώρα κατά τη διάρκεια του 2015, 

ενώ η τέταρτη ιστορία αποτελεί 

δημιουργία του 2016.  

   Χρειάστηκε λοιπόν ένας χρόνος με την 

παρεμβολή κάποιων χρονικών κενών για 

να συντεθεί αυτό το πάζλ το οποίο δεν 

αποτελεί την πρώτη μου απόπειρα να 

γράψω κάποια πράγματα που βρίσκονταν 

στο μυαλό μου.  Λίγο παραπάνω από τρία 

χρόνια πριν είχα συγγράψει μία νουβέλα 

που βρισκόταν σε παρόμοιο μήκος 

κύματος.  

   Οι παρούσες ιστορίες είναι πολύ πιο 

ώριμα γραμμένες και αν και μικρές 

καταφέρνουν να αποτυπώσουν τις σκέψεις 

μου πολύ καλύτερα. Αν σε αυτές 

διακρίνει κανείς γραφή μετρίου ή 

χαμηλού επιπέδου ή τετριμμένες ιδέες, 

τότε η πρώτη μου απόπειρα δεν θα έλεγα 



53 
 

πως έχει ιδιαίτερη τύχη αν και αποτελεί 

ξεχωριστό κομμάτι της καρδιάς μου. 

   Επιστρέφοντας πίσω στο βιβλίο 

Mundus, θα αναρωτηθεί κανείς γιατί 

αποφάσισα να του δώσω αυτόν τον τίτλο. 

(Θαρρώ πως οι περισσότεροι γνωρίζουν 

πως Mundus σημαίνει στα λατινικά 

Κόσμος. Εδώ το ξέρω εγώ που η σχέση 

μου με τη γλώσσα αυτή είναι μηδαμινή). 

Σε αυτή την απορία απάντηση δεν έχω να 

δώσω. Απλώς αυτή η λέξη αιωρούταν στο 

κεφάλι μου όσο συνέγραφα τις ιστορίες 

που ύστερα θα συγκέντρωνα σε ένα 

βιβλίο.  

   Και όμως ταιριάζει με το περιεχόμενό 

του. Αν και οι ιστορίες φαινομενικά έχουν 

περισσότερες διαφορές παρά ομοιότητες, 

εν τέλει στηρίζονται στην αρχή του 

κόσμου. Σε κάθε μία από αυτές ένας 

κόσμος έρχεται να συγκρουστεί με 

κάποιον άλλο. Στην πρώτη ο κόσμος του 

παρελθόντος με αυτόν του παρόντος, στην 

δεύτερη αυτός του πολέμου με αυτόν της 

ειρήνης, στην τρίτη αυτός της ελπίδας με 

αυτόν της απελπισίας και στην τέταρτη 

αυτός του ονείρου με αυτόν της σκληρής 

πραγματικότητας.  



54 
 

   Και τους κόσμους αυτούς έρχονται να 

αναδείξουν ήρωες που σε ορισμένες 

περιπτώσεις δεν έχει σημασία το όνομά 

τους, αλλά οι πράξεις τους και η 

κατάληξή τους που προκαλεί μελαγχολία 

θλίψη ή ικανοποίηση. 

   Αυτή είναι η πρώτη μου ουσιαστική 

προσπάθεια, ενός ανθρώπου που δεν 

θεωρεί τον εαυτό του συγγραφέα, αν είναι 

δυνατόν, αλλά απλό λάτρη της φαντασίας, 

όποια μορφή και αν πάρει αυτή.  

Μητσόπουλος Μάριος 

 

 

 


