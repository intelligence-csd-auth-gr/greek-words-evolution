






































Layout 1


δύο

κείμενα

για

το

ποδόσφαιρο



Το ανα χείρας έντυπο ετοιμάστηκε για να μοιραστεί στο τριή-
μερο του Θερσίτη (25,26,27 Ιούνη 2010) με αφορμή το μουν-
τιάλ που διεξάγεται αυτές τις μέρες στη Ν. Αφρική.

Πέραν των εφημερίδων, χρησιμοποιήθηκαν και οι παρακάτω
πηγές (η αναφορά στις πηγές δεν γίνεται από κάποιον περίεργο σε-
βασμό στην έννοια των “πνευματικών δικαιωμάτων” αλλά για

όσους/ες θελήσουν να ψάξουν περισσότερα):

-αρχίζει το ματς: το ποδόσφαιρο στη λογοτεχνία
(επιμέλεια Γ. Παππά, εκδ. μεταίχμιο)

-μια θρησκεία χωρίς απίστους
(Ν. Μπογιόπουλος, Δ. Μηλάκας, εκδ. λιβάνη)

-ποδόσφαιρο:μια συγκινησιακή πανούκλα
(Ζαν-Μαρί Μπρουμ, Μαρκ Περελμάν, εκδ. μαύρη λίστα)

-το ποδόσφαιρο ως ιδεολογία
(Gerhard Vinnai, διεθνής βιβλιοθήκη)

-ποδόσφαιρο:μια θρησκεία σε αναζήτηση θεού
(Μανουέλ, Βάθκεθ Μονταλμπάν, εκδ. μεταίχμιο)

-από τις κερκίδες στα χαρακώματα: το ποδόσφαιρο ως αφή-
γηση του πολέμου. η γιουκοσλαβική εμπειρία

(Ivan Colovic, εκδ. ισνάφι)

-τα χίλια πρόσωπα του ποδοσφαίρου
(Εντουάρντο Γκαλεάνο, εκδ. Ελληνικά Γράμματα)

αρχείο Indymedia

katalipsinf.blogspot.com

2



Η εξέταση των προβληματικών ενός ζητήματος και η εξήγηση
των φαινομένων διευκολύνεται πάντα όταν στρεφόμαστε στις
ρίζες του. Για αυτό το λόγο, θεωρείται χρήσιμο να γίνει μια ανα-
δρομή στην ιστορία του ποδοσφαίρου. 

Μαρτυρίες για ένα παιχνίδι που παιζόταν με μπάλα έρχονται από
την Κίνα του 11ου π.Χ. αιώνα. Πρόκειται για το διαδεδομένο
εκείνη την εποχή τσου-κου. Το παιχνίδι παιζόταν με δερμάτινη
μπάλα η οποία ήταν γεμισμένη με γυναικεία μαλλιά. Η μπάλα
σπρωχνόταν με το πόδι με σκοπό να καταλήξει σε μια εστία 3-4
μέτρων, φτιαγμένη από μπαμπού πίσω από την οποία βρισκόταν
τεντωμένο ένα δίχτυ από μετάξι. Το άθλημα αποτελούσε βασικό
μέρος της στρατιωτικής εκπαίδευσης των Κινέζων κατά τον 5ο
π.Χ. αιώνα. Από Ρωμαίους στρατιώτες επίσης παιζόταν το παι-
χνίδι harapastum, το οποίο με τη σειρά του αποτελεί τη μεταφορά
στη Ρώμη του αρχαιοελληνικού Επίσκυρου (ο επίσκυρος πήρε το
όνομά του από τη γραμμή με σκύρα που χώριζε το γήπεδο).

Πολλές αναφορές επίσης για παιχνίδια που παίζονταν με τη
χρήση σφαίρας υπάρχουν στην αρχαία Ελλάδα. Σε αρχαιοελληνικά
κείμενα αναφέρονται πολλά είδη μπάλας ανάλογα με το χρώμα,
το μέγεθος, την κατασκευή κ.α. Ο Πλούταρχος αναφέρει  την
πάλλα, τον πίλο, την πορφυρέη, το αδρόσφαιρον, το μεσόσφαι-
ρον, το μικρόσφαιρον, το φούλικλον, τη ραπτή σφαίρα, τον δω-
δεκάσκυτο. Ανάλογα με το μέγεθος και την κατασκευή
αναφέρονται πέντε: θύλαξ (από φούσκα ζώου τυλιγμένη με δέρμα
χοίρου ή ελαφιού), φούλικλος (ραμμένη με πολύχρωμα κομμάτια
ύφασμα και παραγεμισμένη με νήματα ή πούπουλα), κώρυξ (με
δέρμα χοίρου και παραγεμισμένη με τριμμένα κεραμικά ή αλεύρι),
αρπαστή (με νήματα μαλλιού σφιχτά), χωριάτικη (μεσαίου μεγέ-
θους, με πούπουλα ή κομμάτια σπάγκου και εξωτερικά με δέρμα
ή ύφασμα), τριγών (από άγνωστο υλικό, πιθανώς πυλό).

Αρκετά είναι και τα παιχνίδια που παίζονταν στην αρχαιότητα
με σφαίρα. Σύμφωνα με τον Πολυδεύκη έχουμε τα εξής: Απόρρα-
ξις ή ανακρουσία, αρπαστόν, επίσκυρος, κερητίζειν, κωρυκομα-
χία, ουρανία ή εφηβική, τρίγωνον, φενίνδα ή εφετίνδα. Σε άλλους
συγγραφείς εμφανίζονται τα παιχνίδια αντισφαίρισις, διασφαίρι-
σις, ιππαστί σφαίρισις. Αργότερα στο Βυζάντιο, η σφαίρα 3

μια σύντομη αναδρομή 
στην ιστορία του ποδοσφαίρου



αναφέρεται ως μάππα, όπως αναφέρεται ακόμα στην Κύπρο η
μπάλα και συνολικά το ποδόσφαιρο.

Προχωρώντας στους νεότερους χρόνους, συναντάμε το παιχνίδι
με μπάλα στον Μεσαίωνα. Το παιχνίδι χρησιμοποιούνταν ως έκ-
φραση ανταγωνισμού ανάμεσα σε χωριά ή φατρίες του ίδιου χω-
ριού και οι κανόνες του διέφεραν από τόπο σε τόπο. Ο
φανατισμός είναι αυτό που χαρακτήριζε τους παίχτες της εποχής
οι οποίοι έφταναν σε ακρότητες επιδιώκοντας τη νίκη. Ο Ερρίκος
ο Β΄ έφτασε να απαγορεύσει το παιχνίδι, ενώ στο Λονδίνο του
1175, οι κάτοικοι άρχισαν να διαμαρτύρονται για τον βίαιο τρόπο
με τον οποίο παιζόταν το παιχνίδι κατά τη διάρκεια του καρναβα-
λιού. Οι ρίζες του παιχνιδιού με την μπάλα βρίσκονται στους
αγρούς και τους δρόμους και διεξαγόταν ανάμεσα σε αγροτόπαιδα
και μαθητευόμενους. Οι αρχές και η υψηλή κοινωνία δεν μπορού-
σαν παρά να αποστρέφονται αυτή τη θορυβώδη ασχολία και να
προσπαθούν να την εμποδίσουν. Το γεγονός ότι κρατούσε τους
ανθρώπους μακριά από τα επαγγέλματα και την άσκηση των χρι-
στιανικών τους καθηκόντων, όπως και το γεγονός ότι η ανάπτυξη
του παιχνιδιού με την μπάλα κρατούσε τους εμπλεκόμενους μα-
κριά από την πρακτική άσκηση της τοξοβολίας και άλλων στρα-
τιωτικών δεξιοτήτων είχε ενοχλήσει ιδιαίτερα τους δημάρχους,
κληρικούς, στρατιωτικούς και αφέντες. Παρόλες τις προσπάθειές
τους όμως, το παιχνίδι (το οποίο ακόμα δεν είναι το ποδόσφαιρο
που γνωρίζουμε) γνώριζε άνθηση, φτάνοντας στην Βενετία του
17ου αιώνα και το λεξικό της Ακαδημίας Κρούσκα στο οποίο συ-
ναντάμε τα εξής: “ποδόσφαιρο είναι ένα παιχνίδι που παίζεται στη
Φλωρεντία με δύο ομάδες, όπως σε παράταξη μάχης, με μια
μπάλα φουσκωμένη με αέρα. Μοιάζει με τη σφαιρομαχία, που πέ-
ρασε από τους Έλληνες στους Λατίνους και από τους Λατίνους σ’
εμάς”. Το 1617 ο Ιάκωβος Α’ ο Στιούαρτ εξέδωσε στην Αγγλία το
“declaration of sports” καταργώντας τις μέχρι τότε απαγορεύσεις
και ευνοώντας τη διάδοση του ποδοσφαίρου στα κολέγια. Ο αριθ-
μός των παιχτών κάθε ομάδας καθορίστηκε από τον αριθμό των
σπουδαστών κάθε κολεγιακού θαλάμου (δέκα άτομα) συν ένα παι-
δαγωγό. Μέχρι το 1820 το παιχνίδι είχε αποκτήσει κανονισμούς
παραπλήσιους με τους σημερινούς.

Στον 19ο αιώνα μπορούμε να πούμε ότι εδράζεται ουσιαστικά η
γέννηση του σύγχρονου ποδοσφαίρου και χαρακτηρίζεται από

4



τις συνέπειες που είχε πάνω του η ανάπτυξη των αστικών βιομη-
χανικών κέντρων. Το παλιό απείθαρχο παιχνίδι των αγρών και
των δρόμων δεν μπορούσε να έχει θέση στην διαμορφούμενη
πραγματικότητα. Οι πόλεις πια, περνούν νομοθεσίες ώστε το πο-
δόσφαιρο να “φύγει από τους δρόμους”. Αυτό συνεπαγόταν πως
έπρεπε να βρεθούν οι τόποι εκείνοι στους οποίους θα επιτρέπεται
κα θα μπορεί να παίζεται. Η “λύση” βρέθηκε τη δεκαετία του 1850
από τα ιδιωτικά σχολεία της Αγγλίας, με προεξέχον αυτό του
Ίτον. Η εγκατάσταση του ποδοσφαίρου στα ιδιωτικά σχολεία απο-
τελεί μια φόρμα ελέγχου την οποία διαχειρίστηκαν οι ιερωμένοι
καθηγητές για να εκτονώσουν και ελέγξουν τη βίαιη συμπεριφορά
της πλειοψηφίας των μαθητών τους. Η εξουθενωτική ενασχόληση
στο γήπεδο μαζί με την υπόσχεση της “ηρωοποίησης” των “καλών
παιχτών”, δεν άφηναν αντοχές και περιθώρια στους μαθητές για
κινήσεις απιθαρχίας ή βιαιοπραγιών. Η θρησκεία έγινε η ραχοκο-
καλιά αυτής της μεταστροφής εισάγοντας αυτό που ονομάζεται
“μυϊκός χριστιανισμός” και καθόρισε σε μεγάλο βαθμό την εξέ-
λιξη των αθλημάτων όπως τα γνωρίζουμε σήμερα.

Από το σημείο αυτό και με το πέρασμα του χρόνου ξεκινάει η
διαδικασία δημιουργίας τοπικών συλλόγων και πρωταθλημάτων
με διαφορετικούς κατά τόπους κανόνες μέχρι το 1863 οπότε
εφαρμόστηκαν οι κανονισμοί του Συνδέσμου Ποδοσφαίρου στο
Λονδίνο και τα πέριξ. Στην επαρχία της Αγγλίας συνέχιζαν να υφί-
στανται τοπικοί κανόνες ως την υιοθέτηση των κεντρικών το
1877. Το ποδόσφαιρο εν τω μεταξύ διαδόθηκε ραγδαία στην Λα-
τινική Αμερική από Άγγλους ναυτικούς, ενώ το 1904 ιδρύθηκε η
FIFA (Federation International de Football Assocication).

Στον ελλαδικό χώρο το άθλημα εμφανίστηκε στις αρχές του
20ου αιώνα στη Θεσσαλονίκη, την Πάτρα και τον Πειραιά όταν
άραζαν Αγγλικά πολεμικά πλοία και έπαιζαν μεταξύ του ποδό-
σφαιρο οι ναύτες. Η πρώτη ποδοσφαιρική ομάδα είναι η Ουνιόν
Σπορτίβ της Θεσσαλονίκης. Το 1906 προκηρύσσεται το πρώτο πα-
νελλήνιο πρωτάθλημα. Οι βαλκανικοί πόλεμοι και ο Α’ παγκό-
σμιος διακόπτουν κάθε κίνηση σχετική με το ποδόσφαιρο το
οποίο επανέρχεται μετά τις δεκαετίες 1910-1920 με την ίδρυση
ποδοσφαιρικών συλλόγων σε διάφορα σημεία του ελλαδικού
χώρου. 

5



ποδόσφαιρο, μιλιταρισμός,
εθνικισμός

6

“Είμαι από κείνους
που μετά τη νίκη τραγουδούν μέχρι αργά τη νύχτα,

που σπάνε τα μούτρα 
στον αντίπαλο οπαδό

από κείνους που αν είναι ανάγκη αύριο θα πάνε στο μέτωπο
και αντί για σημαία αθλητική

θα κρατάνε στο χέρι τουφέκι...”

Το παραπάνω αποτελεί ποίημα του Ντεντέλικο Νέσα Ποπάνιτς,
δημοσιευμένο στο βιβλίο με τίτλο η καρδιά στο χορτάρι, στο Βε-
λιγράδι του 1982. Αντικατοπτρίζει με τον πιο εύγλωτο τρόπο ότι
ο αθλητισμός είναι το προπαρασκευαστικό στάδιο του πολέμου.
Πολύ περισσότερο βέβαια το ποδόσφαιρο, ως το άθλημα των εκα-
τομμυρίων οπαδών και των “μεγάλων συγκινήσεων”. Η ιδέα αυτή
βρήκε την εφαρμογή της στην πρώην Γιουκοσλαβία την περίοδο
που επακολούθησε το θάνατο του Τίτο και έκτοτε αποτέλεσε την
ιδεολογική πλατφόρμα στην οποία κινήθηκαν ομάδες, οπαδοί,
παράγοντες και εξουσίες. Τις παραμονές της έναρξης του πολέ-
μου στην πρώην Γιουκοσλαβία η βασική προπαγάνδα του σέρβι-
κου εθνικισμού εκφράστηκε κατά κύριο λόγο μέσω των
αθλητικών εφημερίδων. Οι χούλιγκανς των ομάδων του Βελιγρα-
δίου αποτελούσαν την πρώτη ύλη, τους έτοιμους να θυσιαστούν
για τα εθνικά ιδεώδη τα οποία άλλωστε εξυμνούσαν στα γήπεδα
αντιμετωπίζοντας τους αντιπάλους τους. Κάπως έτσι ο σφαγέας
Αρκάν στρατολόγησε μέσα από τις τάξεις των οπαδών του Ερυ-
θρού Αστέρα αυτούς που μετέπειτα θα στελέχωναν τις διάσημες
τίγρεις. Την περίοδο που προηγήθηκε της σύρραξης και υπό συν-
θήκες εθνικιστικής έξαρσης, οι οπαδοί των δύο ομάδων του Βελι-
γραδίου (Αστέρας και Παρτιζάν) έπαψαν τις μεταξύ τους
συγκρούσεις και επιδόθηκαν μέσω συνθημάτων σ’ έναν διαγωνι-
σμό εθνικής συνείδησης με σκοπό να αποδείξουν ο ένας στον
άλλο το μέγεθος του πατριωτισμού τους. Το ίδιο συνέβαινε και
στην Κροατία μεταξύ των οπαδών της Δυναμό και της Χάιντουκ.
Οι εθνικιστικοί κύκλοι και οι δυσώδεις αντιλήψεις και επιδιώξεις
τους είχαν έτοιμους τους στρατούς τους. Σε δημοσίευμα το



Δεκέμβρη του 1991 στην επιθεώρηση του Αστέρα  γράφεται για
τον Αρκάν το παρακάτω: “Όλοι με τα μαλλιά κομμένα κανονικά,
με τους μαύρους στρατιωτικούς μπερέδες περπατούν τραγουδών-
τας: Ο Σέρβικος στρατός είμαστε εμείς, οι τίγρεις του Αρκάν, εθε-
λοντές από τον πρώτο ως τον τελευταίο, η Σέρβικη γη δεν
παραδίδεται σε κανένα. Σαν το βήμα και το ποδοκρότημα να έδι-
ναν δύναμη και ρυθμό στη μελωδία. Εξαφανίζονται στο δάσος
αλλά τα λόγια τους αντηχούν: στον αγώνα, στη μάχη, στην έφοδο,
Σέρβε μου εγέρθητι, ποτέ μην απομακρύνεσαι από την εστία σου.
Η δόξα κι ο Θεός προστατεύουν τον Σέρβο στρατιώτη. Γυρνώ το
χρόνο πίσω και προσπαθώ να δω όλους αυτούς τους θαρραλέους
νέους στα γήπεδα όλης της Ευρώπης. Θυμάμαι με ακρίβεια που
βρισκόταν ο καθένας τους, ποιός κυμμάτιζε πρώτος τη σημαία,
ποιός άναβε τη δάδα...”. 

Οι ενοχλητικοί χούλιγκανς που πρέπει να καταστέλλονται σε
περιόδους “ειρήνης”, αποτελούν για τους μηχανισμούς πρώτης
τάξης κρέας για τα κανόνια όταν αυτό απαιτηθεί. Το γήπεδο το
οποίο παρουσιάζεται αθώα ως μέρος και μέσο κοινωνικοποίησης,
το γήπεδο το οποίο πλέον ανοίγει τις αγκάλες του σε ένα ευρύ
φάσμα θεατών, “ξεπερνώντας” σε κάποια μέρη ή έχοντας “ξεπε-
ράσει” σε άλλα το πρόβλημα της βίας, δεν έπαψε ποτέ να είναι το
εκκολαπτήριο στρατών. Μπορεί αυτοί οι στρατοί κατά περίπτωση
να μην εκφράζονται τόσο εντός των γηπέδων αλλά υπάρχουν και
στήνουν τις δικές τους μάχες, τις δικές τους νίκες, τις δικές τους
ήττες και απώλειες. Και σίγουρα θα αποτελούν τις εφεδρείες που
θα “ενωθούν για τον κοινό σκοπό” που θα τεθεί από τα αφεντικά
τους.

Οι μελετητές του Κράτους του 20ου αιώνα έχουν επισημάνει πως
για αυτό (το κράτος), ο αθλητισμός είναι κατά κύριο λόγο προ-
στρατιωτική εκπαίδευση. Λίγο πριν την έναρξη του Α’ παγκοσμίου
πολέμου Ο Γάλλος Henri Degranges, διευθυντής της αθλητικής
εφημερίδας Auto και δημιουργός του ποδηλατικού γύρου Γαλ-
λίας, δήλωνε ότι “ο πόλεμος τελικά είναι μόνον αθλητισμός, μια
μεγάλη αθλητική σύγκρουση ανάμεσα σε δύο έθνη”. Να σημειωθεί
ότι στη Γαλλία μέχρι τα τέλη του 1926 η διδασκαλία φυσικής αγω-
γής υπαγόταν στο υπουργείο Πολέμου.

Μεταξύ των δύο παγκοσμίων πολέμων, ο αθλητισμός έγινε το
σύμβολο του εθνικού αγώνα και οι αθλητές εκπρόσωποι του 

7



έθνους και ήρωες πολέμου, οι εγγυητές του συνδετικού ιστού της
εθνικής κοινότητας. Οι οπαδοί είναι αναμφισβήτητο και περή-
φανο μέρος αυτών που θα εγγυηθούν την τιμή του έθνους. 

Το πρωτοπόρο κράτος στη χρησιμοποίηση συγκεκριμένα του
ποδοσφαίρου για πολιτικούς σκοπούς είναι η φασιστική Ιταλία
του Μουσολίνι. Ο φασίστας δικτάτορας δεν παρέλειψε να επωφε-
ληθεί από τη διοργάνωση του δεύτερου παγκοσμίου κυπέλου στην
Ιταλία το 1934 για να αναγορεύσει μέλη της εθνικής ομάδας σε
“στρατιώτες στην υπηρεσία του έθνους”, αλλά και να προειδοποι-
ήσει τους παίχτες λέγοντας “νίκη ή θανατος”. Ο υπουργός προ-
παγάνδας του ναζιστικού καθεστώτος Γκέμπελς έλεγε ότι “για τον
απλό κόσμο, το να κερδίσεις έναν διεθνή αγώνα είναι πιο σημαν-
τικό από το να κατακτήσεις μια πόλη”, ενώ το 1942 οι έντεκα πο-
δοσφαιριστές της Δυναμό Κιέβου εκτελέστηκαν στην Ουκρανία
από τις ναζιστικές δυνάμεις κατοχής επειδή κέρδισαν ποδοσφαι-
ρικό αγώνα εναντίον της εθνικής Γερμανίας. Στα χρόνια που ακο-
λούθησαν τον Β’ παγκόσμιο και σε όλη τη διάρκεια του ψυχρού
πολέμου ο αθλητισμός εν γένει και το ποδόσφαιρο ειδικά αποτέ-
λεσαν την προέκταση της αντιπαλότητας. Τα καθεστώτα του
πάλαι ποτέ “υπαρκτού σοσιαλισμού” επένδυσαν στον αθλητισμό
και την αθλητική τεχνολογία δημιουργώντας ένα τερατώδες κα-
τασκεύασμα πειθαρχίας και ντόπας στον πόλεμο με τα καπιταλι-
στικά κράτη. Ο Ζόραν Ζούγιοβιτς έβλεπε στον αθλητισμό του
Κομμουνιστικού Γιουκοσλαβικού κράτους δύο καθήκοντα: “Το
πρώτο, η ισχυροποίηση του σώματος για μια μεγάλη ανανέωση
της χώρας και το δεύτερο, να καταστεί προσιτός για όλους ώστε
να συγκεντρωθεί και να ενοποιηθεί η νεολαία μας, ανεξάρτητα
από τη σωματική διάπλαση και κατάσταση. Το πιο μεγάλο και
ιερό καθήκον συνίσταται στο να βοηθήσει αδελφικά και με αφο-
σίωση στο Μέτωπο”. (από την ιδρυτική διακήρυξη του Ερυθρού Αστέρα)

Τα παραδείγματα που αναφέρονται στη σχέση του ποδοσφαίρου
με τον μιλιταρισμό και τον εθνικισμό δεν αποτελούν κάποιες πε-
ρίεργες και κατακριτέες “παρεκτροπές”, αλλά αναπόδραστη κα-
τάληξη και προϊόν της σύμμειξης πειθαρχίας, ανοιχτής
επιθετικότητας και κρατικού ελέγχου. Κοιτώντας ανταγωνιστικά
αγωνίσματα περασμένων αιώνων, διαφαίνεται ότι εξυπηρέτησαν
την ανάπτυξη στρατιωτικών δεξιοτήτων και ως τέτοια ιδώθηκε η
γυμναστική από τις εξουσίες. Το λεγόμενο “κίνημα της γυμναστι-
κής” στη Γερμανία γεννήθηκε με την προετοιμασία του
8



“απελευθερωτικού αγώνα” ενάντια στον Ναπολέοντα και ο εθνι-
κιστής “πατέρας της γυμνστικής” Γιαν, διακήρρυτε την “προστα-
σία της νεολαίας από την μαλθακότητα για να διατηρηθεί γερή για
την πατρίδα”. Κατά το μέσο τελευταίο του 19ου αιώνα εισήχθησαν
οι σωματικές ασκήσεις και στα Πρωσικά σχολεία μετά από εισή-
γηση του μιλιταριστή Σπίες στην Πρώσικη βασιλική οικογένεια
πείθοντας ότι η γυμανστική θα μπορούσε να αποτελέσει μια άμεση
μορφή στρατιωτικής εκγύμναση. Οι “ασκήσεις πειθαρχίας” παρή-
γαγαν έναν πειθαρχημένο υπήκοο σε περιόδους ειρήνης κι έναν
αποφασισμένο μαχητή σε περιόδους πολέμου. Δεν είναι άλλωστε
τυχαίο ότι οι διεθνείς αθλητικές συναντήσεις πρωτοεμφανίστηκαν
κατά τις τελευταίες δεκαετίες του 19ου αιώνα, εποχής ανερχόμε-
νου εθνικισμού και ιμπεριαλισμού.  Ο εμπνευστής αυτών των συ-
ναντήσεων και των σύγχρονων Ολυμπιακών Αγώνων Βαρώνος ντε
Κουμπερτέν ήταν ένας πεπεισμένος μιλιταριστής ο οποίος τη
στιγμή που μιλούσε για συναδέλφωση των λαών μέσω του αθλη-
τισμού ήταν ο ίδιος που προετοίμαζε τη Γαλλική νεολαία για τα
πεδία της σφαγής πιστεύοντας ότι η λαχτάρα της μάχης είναι ρι-
ζωμένη στην ανθρώπινη φύση. Αργότερα ο Χίτλερ στο “ο αγών
μου” έγραφε: “Δώστε στον Γερμανικό λαό έξι εκατομμύρια σώ-
ματα με άμεμπτη αθλητική εκγύμανση, όλα φλεγόμενα με φανα-
τική αγάπη για την πατρίδα οτυς και γαλουχημένα με το
υψηλότερο επιθετικό πνεύμα, και σε λιγότερο από δύο χρόνια, αν
είναι ανάγκη, ένα εθνικό κράτος θα έχει δημιουργήσει ένα
στρατό”.

Πριν από κάθε αγώνα ποδοσφαίρου στα παγκόσμια πρωταθλή-
ματα ακούγονται οι αιματοβαμμένοι εθνικοί ύμνοι των ομάδων
που συμμετέχουν και το γήπεδο γίνεται το πεδίο μάχης όπου θα
ξεκαθαριστούν εθνικές διαφορές, θα φουντώσει το εθνικό αί-
σθημα και η περηφάνεια των υπηκόων-θεατών, θα αναμοχλευτούν
πάθη, θα καταπραϋνθούν ταξικές διαφορές, θα ξεχάσουν οι κα-
ταπιεσμένοι τους καταπιεστές τους παρακολουθώντας την εθνική
ομάδα-στρατό να θριαμβεύει ή να ηττάται από κάποια άλλη
ομάδα-στρατό. 

Οι ντοπαρισμένες συνειδήσεις θα πανηγυρίσουν έξαλλα όταν
κερδίσουν τη μάχη, θα κατακλυστούν από αισθήματα μεγαλείου
και εθνικής περηφάνειας, θα υψώσουν τις εθνικές σημαίες που
τους καταπιέζουν αλλά τους “ενώνουν” στα πεδία των μαχών, θα
λιντσάρουν, εξευτελίσουν, δολοφονήσουν όποιον “υποδεέστερο”

9



τολμήσει να τους νικήσει, όπως έκαναν οι ωρυώμενοι ελληνάρες
μετά την ήττα της εθνικής ελλάδος από την αντίστοιχη της αλβα-
νίας το 2006, θα δολοφονήσουν τον ποδοσφαιριστή-προδότη που
θα ευθύνεται για την ήττα της πατρίδας, όπως συνέβη με τον Κο-
λομβιανό αμυντικό Αντρές Εσκομπάρ όταν το αυτογκόλ που έβαλε
κατά τη διάρκεια αγώνα στο μουντιάλ του 1994 στέρησε τη νίκη
από την ομάδα...

“Οι σωματικές ασκήσεις χωρίς διανοητικές ασκήσεις οδηγούν σ’ αν-
θρώπους που γίνονται πρώτα κτήνη κι ύστερα τροφή για κανόνια”.

Ερνστ Μπλοχ (η αρχή της ελπίδας, Φρανκφούρτη 1952)

10



ποδόσφαιρο, οικονομία,
εργασία

1. οι υπερφυσικοί ήρωες του γηπέδου και οι μπίζνες

Υπάρχει ο κοινός τόπος που λέει ότι κάθε κοινωνική δραστη-
ριότητα και εκδήλωση στον καπιταλισμό καθορίζεται από τους
νόμους της αγοράς και την επιδίωξη του κερδούς εκ μέρους των
κυριάρχων. Υπάρχει η μεταφορά του ποδοσφαίρου από τις αλάνες
στα κολέγια των ιερωμένων διευθυντών όταν πλέον άρχίσαμε να
περνάμε στην ανάπτυξη των αστικών βιομηχανικών κέντρων
(όπως είδαμε στη σύντομη αναδρομή στην ιστορία του ποδοσφαί-
ρου) και η μετέπειτα ίδρυση των ποδοσφαρικών ομάδων με τη θέ-
σπιση κεντρικών κανόνων διεξαγωγής.  Ένα σύστημα που δεν
αφήνει τίποτα ανεκμετάλευτο δε θα μπορούσε να μην επωφεληθεί
και από την εξέλιξη μιας τόσο μαζικά αγαπητής δραστηριότητας.
Όπως γράφει λοιπόν ο Β. Μέιζελ το 1958, “όταν απαιτήθηκε από
τους ανθρώπους, που ήθελαν να παρακολουθήσουν έναν αθλητικό
αγώνα, το πρώτο εισιτήριο, θεμελιώθηκε ο επαγγελματισμός”.
Όπου επαγγελματισμός βέβαια, σημαίνει εμπορευματοποίηση. Η
εμφάνιση του επαγγελματικού ποδοσφαίρου εδράζεται στην Αγ-
γλία και λειτούργησε ως υπόδειγμα επιχειρηματικότητας. Τα
επαγγελματικά πλέον σωματεία λειτουργούν ως κερδοσκοπικές
επιχειρήσεις του τομέα των υπηρεσιών και εμπορεύονται τους πο-
δοσφαιρικούς αγώνες. Οργανώνονται ως Ανώνυμες Εταιρείες οι
μετοχές των οποίων βρίσκονται πλειοψηφικά στα χέρια των βιο-
μηχάνων που επενδύουν όλο και πιο πολύ στο επικερδές θέαμα.
Το εμπόρευμα-ποδόσφαιρο απαιτεί επένδυση κεφαλαίου (στάδια,
χώροι εκγύμνασης, στελέχωση, προσωπικό) και η οικονομική του
επιτυχία βασίζεται στις επιτυχίες των ομάδων. Αυτές με τη σειρά
τους απαιτούν την παρουσία της κατάλληλης εργασιακής δύνα-
μης: παίκτες και προπονητές. Μ’ αυτόν τον τρόπο ξεκίνησε το αλι-
σβερίσι επιχειρηματιών, κυνηγών ταλέντων και ερασιτεχνών
παικτών σε αναζήτηση καριέρας, ήτοι στο ρόλο του εργατικού δυ-
ναμικού που θα εξασφάλιζε την επιτυχή συνέχεια της εταιρείας:
“Ο επαγγελματίας είτε υποτάσσεται είτε πρέπει να εγκαταλείψει
τελείως. Οι ασημένιες και χρυσές αλυσίδες μιας ριψοκίνδυνης 

11



σταδιοδρομίας τον δένουν με τους εμπορικά προσανατολισμένους
διευθυντές των σωματείων. Δεν μπορεί να χρησιμοποιήσει τις κα-
λύτερες ικανότητές του για δικό του όφελος, αφού παραμένει ένα
αγοραίο εμπόρευμα, που διατίθεται κατά την αποκλειστική διά-
κριση του σωματείου του” (Ρ. Κιρν και Α. Νέιταν, “το ποδό-
σφαιρο”, Φρανκφούρτη 1958). 

Από την εποχή που πρωτοεμφανίστηκε το επαγγελματικό ποδό-
σφαιρο στην Αγγλία μέχρι σήμερα έχουν αλλάξει αρκετά πράγ-
ματα χωρίς να έχει χαθεί ούτε στο ελάχιστο η “ενοποιητική” του
δύναμη. Από την πρώιμη βιομηχανική περίοδο κατά την οποία οι
ιδιοκτητές ομάδων-βιομήχανοι “μοιράζονταν” το “όραμα” του σω-
ματείου με τους υπηκόους τους δημιουργώντας πειθήνιους οπα-
δούς-καθωσπρέπει πελάτες που υπακούν και είναι όλο και πιο
έτοιμοι να πληρώσουν αδρά για τη “χαρά του παιχνιδιού” ως σή-
μερα, αυτή η δύναμη έχει μείνει απαράλλαχτη δίνοντας όλο και
περισσότερα κέρδη σε κάθε λογής επιχειρήσεις σε όλους τους
τομείς: επιχειρήσεις αθλητικών ειδών, διαφημιστικές, τηλεοπτι-
κές, αθλητικής τεχνολογίας, εταιρείες τζόγου (κρατικές και μη)
που κερδίζουν ασύλληπτα ποσά, αναγκάζοντας μας να καταλά-
βουμε πως όταν μιλάμε για το ποδόσφαιρο, αναφερόμαστε στην
καρδιά της βιομηχανίας του θεάματος. Ενδεικτικά, στην Ελλάδα
του 2003, ο τζίρος του συνόλου των δραστηριοτήτων που αγγίζουν
το ποδόσφαιρο άγγιξε τα 900 δισεκατομμύρια δολλάρια, με προ-
οπτική αύξησης 7% ετησίως. Την ίδια στιγμή, 25 ΠΑΕ δεν είχαν
πληρώσει ληξιπρόθεσμες οφειλές στο δημόσιο, 20 εμφανίστηκαν
ζημιογόνες, 16 χρωστάνε στο ΙΚΑ 122 εκατομμύρια ευρώ και το
κράτος χάρισε στους επιχειρηματίες του ποδοσφαίρου 5 εκατομ-
μύρια ευρώ ως χορηγία του ΟΠΑΠ. Μπορούμε να φανταστούμε τι
συμβαίνει σε χώρες όπου το άθλημα βρίσκεται σε μεγαλύτερο
βαθμό ανάπτυξης.

Επιστρέφοντας στο “καύσιμο” αυτής της βιομηχανίας, τους πο-
δοσφαιριστές, δεν μπορούμε παρά να γελάσουμε με τις δοξασίες
(παλαιότερων και νεότερων) περί “αγάπης για τη φανέλα” και
άλλων τέτοιων φαιδρών. Ειδικότερα σήμερα, με τους υπερφυσι-
κούς κροίσους των οποίων το σώμα-μηχανή έχει γίνει πεδίο ατε-
λείωτων πειραματισμών με στόχο τις όλο και πιο υψηλές
αποδόσεις και κατάληξη αμέτρητα έσοδα και σωρεία τραυματι-
σμών με το παραμικρό. Στον κανιβαλιστικό αυτό κόσμο τα πάντα

12



αγοράζονται και πουλιούνται, τα πάντα είναι εμπόρευμα. Οι φρά-
σεις του τύπου “αγοράστηκε ο τάδε παίκτης”, “πουλήθηκε ο
δείνα”, “η τιμή του βρίσκεται σε διαπραγμάτευση” κοκ δεν προ-
καλούν έκπληξη σε κανέναν και καμία. Οι πολυτραυματίες άνθρω-
ποι-μηχανές του θεάματος πληρώνονται αδρά γι αυτό που είναι:
βραχύβια καύσιμη ύλη.

2. η πλέμπα των μουντιάλ

Πέρα από τους αριθμούς, τα αμύθητα ποσά και τις δουλειές
των επιχειρηματιών όμως υπάρχει η ζοφερή πραγματικότητα
του κόσμου της εργασίας, της πλέμπας των μουντιάλ. Όλο αυτό
το αόρατο πλήθος που εξοντώνεται στην κατασκευή αθλητικών
ειδών, εγκαταστάσεων και γηπέδων στον τρίτο κόσμο και όχι
μόνο. Οι μπάλες  με τα λογότυπα των σπόνσορων του μουντιάλ
ράβονται έναντι 1 δολλαρίου από παιδιά στο Πακιστάν και την
Ινδία - σύμφωνα με την οργάνωση "Global March against Child
Labour" υπολογίζονται σε 25000 και στις δύο χώρες - και δεν θα
αναφερθούμε στις γνωστές επικερδείς δραστηριότητες εταιρεών
σαν τη Nike κ.α. σε χώρες του τρίτου κόσμου, ούτε στα εργατικά
ατυχήματα του κατασκευαστικού που σημειώνουν αλματώδη αύ-
ξηση κάθε φορά που κάποιο μεγάλο αθλητικό γεγονός πρόκει-
ται να λάβει χώρα οπουδήποτε στον κόσμο (το έργο το είδαμε
και στην “ισχυρή Ελλάδα” των Ολυμιακών Αγώνων). Θα κά-
νουμε όμως μια αναφορά, για την ιστορία, στη στάση που κρά-
τησε η CGT (η Γαλλική Γενική Συνομοσπονδία Εργασίας
προσκείμενη στο ΚΚΓ), η οποία χαρακτήρισε το μουντιάλ της
Γαλλίας ως γιορτή των λαών, “κρέμασε” τη μεγάλη απεργία των
εργαζομένων στην air france δηλώνοντας πως δεν θα επιτρέψει
την παρεμπόδιση του Παγκόσμιου Κυπέλου από κοινωνικές αν-
τιπαραθέσεις και παραχώρησε τη συνδικαλιστική της αστυνομία
ως αρρωγό στο έργο της “διασφάλισης της τάξης” από το Γαλ-
λικό κράτος...

Όσο για το φετινό μουντιάλ, έχει γίνει ήδη γνωστός (όσο επι-
τρέπει βέβαια η “γιορτή”) ο αγώνας των απλήρωτων εργαζόμε-
νων στη Ν. Αφρική και η καταστολή που έχουν δεχθεί στη
διεκδίκηση των δεδουλευμένων τους. Για την Ν. Αφρική του
μουντιάλ του 2010, είναι προτιμότερο να μας μιλήσουν μέσω του
zabalaza.net οι Αφρικανοί σύντροφοι:

13



Το Αναρχικό Κομμουνιστικό Μέτωπο Ζαμπαλάζα είναι εναντίoν της υποκρισίας
της κυβέρνησης να παρουσιάσει το Παγκόσμιο Κύπελλο Ποδοσφαίρου FIFA
2010 ως ευκαιρία για να ανέβει το κοινωνικοοικονομικό επίπεδο των κατοίκων
της Νότιας Αφρικής και της ηπείρου γενικά. Είναι ξεκάθαρο πως αυτή η "ευκαι-
ρία" είναι το συμφέρον του παγκόσμιου και τοπικού κεφαλαίου και της άρχουσας
τάξης της Νοτίου Αφρικής. Το αθλητικό αυτό γεγονός θα έχει άσχημες επιπτώ-
σεις για τους φτωχούς και την εργατική τάξη της Νοτίου Αφρικής, κάτι που έχει
αρχίσει να φαίνεται ήδη. 

Η κυβέρνηση ξόδεψε τεράστια χρηματικά ποσά σε υποδομές και στάδια που
δεν θα ξαναγεμίσουν ποτέ, κι αυτό ενώ η ανεργία είναι στο 40% και υπάρχει απί-
στευτη φτώχεια. Τα τελευταία πέντε χρόνια οι εργαζόμενοι φτωχοί έχουν εκδη-
λώσει πολλές φορές το θυμό τους με πάνω απο 8.000 διαμαρτυρίες ζητώντας
στέγαση και βασικές υπηρεσίες. Το γεγονός πως η κυβέρνηση προτιμά να ξο-
δεύει χρήματα για αθλητισμό δείχνει την αποτυχία του νεοφιλελεύθερου καπι-
ταλιστικού μοντέλου και της οικονομολογικής ιδέας οτι "αν κερδίζουν πολλά οι
πλούσιοι, κάτι θα πέσει και στους φτωχούς" (trickle-down economics) ενώ στη
πραγματικότητα δε γίνεται τίποτε άλλο παρά να αυξάνει η φτώχεια παγκοσμίως.
Παρότι έλεγε άλλα στο παρελθόν, τώρα η κυβέρνηση άλλαξε ρότα λέγοντας οτι
το Παγκόσμιο Κύπελλο δεν είναι κερδοσκοπικό.

Η Νότια Αφρική χρειάζεται επειγόντως υποδομές, ειδικά για δημόσιες μετα-
φορές που σε ορισμένες πόλεις όπως το Johannesburg δεν υπάρχει καθόλου. Το
τρένο Gautrain που ξεκίνησε τη λειτουργία του στις 8 Ιουνίου (για το Παγκόσμιο
Κύπελλο) είναι η μεγαλύτερη ειρωνεία: σε μια χώρα που η πλειοψηφία χρησιμο-
ποιεί καθημερινά ιδιωτικά μικρά λεωφορεία-ταξί σε άσχημη μηχανολογική κα-
τάσταση για μετακινήσεις μεταξύ πόλεων, το Gautrain προσφέρει γρήγορη
σύνδεση του Johannesburg με τη Pretoria αρκεί να έχουν να πληρώσουν το
ακριβό εισιτήριο. Η ιδιοκτήτρια εταιρία των αεροδρομίων της Νοτίου Αφρικής
(ACSA) έχει ξοδέψει δισεκατομμύρια για αναβαθμίσεις των αεροδρομίων της,
όπως έχει κάνει και η ιδιωτικοποιημένη εταιρία εθνικών οδών (SANRAL) για να
εγκαταστήσει νέα δίκτυα διοδίων, ενώ όλα αυτά τα έργα δεν βοηθούν τους φτω-
χούς.

Οι δήμοι προσπαθούν να ομορφύνουν τις πόλεις καθώς η κυβέρνηση προσπα-
θεί να κρύψει τη πραγματικότητα. Πάνω απο 15.000 άστεγοι άνθρωποι και παι-
διά του δρόμου έχουν κλειστεί σε ιδρύματα μόνο στο Johannesburg, και στο Cape
Town ο δήμος έδιωξε χιλιάδες φτωχών απο καταλήψεις στέγης πριν το Παγκό-
σμιο Κύπελλο. Ο δήμος του Cape Town προσπάθησε ανεπιτυχώς να εκδιώξει
10.000 κατοίκους του Joe Slovo απο τα σπίτια τους για να τους κρύψει απο του-
ρίστες, και αλλού κάτοικοι εκδιώχθηκαν για να γίνει χώρος για στάδια και πάρκα
αναψυχής ενώ δίπλα υπάρχουν σχολεία με σπασμένα παράθυρα και παλιά κτίρια. 
Αν και πολλοί Νοτιοαφρικανοί δεν υποστηρίζουν το Παγκόσμιο Κύπελλο, άλλοι
πέφτουν θύματα εθνικιστικής προπαγάνδας που κρύβει το πραγματικό πρόσωπο
του τσίρκου που λέγεται Παγκόσμιο Κύπελλο. Κάθε Παρασκευή είναι η "αθλη-
τική Παρασκευή" όπου το "έθνος" παροτρύνεται (και τα παιδιά στα σχολεία εξα-
ναγκάζονται) να φοράνε μπλουζάκια Bafana-Bafana. Βλέπεις σημαίες στα
αυτοκίνητα, ανθρώπους να μαθαίνουν το χορό Diski που χορεύεται στις εκδηλώ-
σεις για τους τουρίστες, και καταναλωτές να αγοράζουν κουκλάκια με τη μασκότ
Zakumi.

14



Όποιος μένει σκεπτικιστής μπροστά σε αυτά ονομάζεται αντι-πατριωτικός,
κάτι που το είδαμε όταν ζήτησαν απο τους απεργούς του σωματείου των Νοτι-
οαφρικανών εργαζομένων στα μέσα μεταφοράς (SATAWU) να επιστρέψουν στη
δουλειά τους "για λόγους εθνικού συμφέροντος" [3]. Ενώ ένα εκατομμύριο θέσεις
εργασίας έχουν χαθεί το προηγούμενο έτος, οι φανφάρες της κυβέρνησης οτι το
Παγκόσμιο Κύπελλο δημιούργησε 400.000 θέσεις εργασίας είναι θρασείς. Οι θέ-
σεις που δημιουργήθηκαν είναι ως επι το πλείστον επισφαλείς καθώς γίνονται
με Συμβόλαια Ορισμένου Χρόνου και με εργαζομένους που δεν είναι οργανωμέ-
νοι σε σωματεία και πληρώνονται λιγότερα απο τον ελάχιστο μισθό. 

Πέρα απο τη καταστολή των σωματείων, τα κοινωνικά κινήματα επίσης έχουν
δεχτεί την εχθρότητα του κράτους, καθώς έχει απαγορέψει ανεπίσημα όλες τις
συγκεντρώσεις κατά τη διάρκεια των αθλητικών γεγονότων. Μάλιστα ίσως αυτή
η απαγόρευση να υπάρχει ήδη απο τη 1η Μαρτίου. Σύμφωνα με τη Jane Duncan: 

Μια γρήγορη έρευνα που έγινε τη τελευταία εβδομάδα στους δήμους που φι-
λοξενούν εκδηλώσεις του Παγκόσμιου Κυπέλλου δείχνει οτι έχουν απαγορευτεί
οι συγκεντρώσεις. Σύμφωνα με το δήμο του Rustenberg "συγκεντρώσεις δεν γί-
νονται λόγω του Παγκόσμιου Κυπέλλου". Το ίδιο είπε και ο δήμος της Mbombela.
Το δημαρχείο του Cape Town λέει συνεχίζει να δέχεται αιτήσεις για συγκεντρώ-
σεις αλλά αυτό "μπορεί να είναι πρόβλημα" κατά τη διάρκεια των αθλητικών εκ-
δηλώσεων. Οι συγκεντρώσεις απαγορεύονται απο την αστυνομία στους δήμους
Nelson Mandela Bay και Ethekwini. 

Παρόλο που το σύνταγμα βαφτίζεται "προοδευτικό" δεν προστατεύει την ελευ-
θερία και την ισότητα, και αυτές οι απαγορεύσεις είναι εξόφθαλμα εναντίων του
συνταγματικού δικαιώματος συνάθροισης και ελευθερίας του λόγου. Ωστόσο τα
κοινωνικά κινήματα στο Johannesburg, μαζί με το Φόρουμ Εναντίων των Ιδιωτι-
κοποιήσεων δεν το βάζουν κάτω τόσο εύκολα,και κατάφεραν να πάρουν την
άδεια να διαδηλώσουν τη πρώτη ημέρα του Παγκόσμιου Κυπέλλου με τη βοήθεια
του Ινστιτούτου Ελευθερίας του Λόγου. Δυστυχώς η διαδήλωση εξαναγκάστηκε
να γίνει τρία χιλιόμετρα μακρυά απο το στάδιο όπου δεν θα λάβει τη προσοχή
των ΜΜΕ που φοβάται η κυβέρνηση. 

Όχι μόνο το κράτος καταπατά άγρια τους φτωχούς και κάθε εκδήλωση ενάντια
στο Παγκόσμιο Κύπελλο, ζωγραφίζοντας μια εικόνα της Νοτίου Αφρικής με τα
χέρια της ανοιχτά σε όσους έρχονται στα ακριβά ξενοδοχεία της, αλλά το κάνει
αυτό υπό τις οδηγίες της νόμιμης εγκληματικής αυτοκρατορίας του Sepp Blatter
που ονομάζεται FIFA (και σωστά το Κοινωνικό Φόρουμ Durban την ονομάζει
THIEFA, δηλαδή κλέφτρα). Όχι μόνο αναμένεται να κερδίσουν 1,2 δις Ευρώ
μέσα στο 2010, αλλά έχουν ήδη κερδίσει πάνω απο 1 δις από τα δικαιώματα στα
ΜΜΕ. 

Στα στάδια και στις περιοχές γύρω απο αυτά που δόθηκαν στη FIFA για όσο
διαρκούν τα αθλητικά γεγονότα (χωρίς φορολογία, ουσιαστικά δημιουργώντας
περιοχές υπο τον έλεγχο της FIFA όπου οι φόροι και άλλοι νόμοι του κράτους
δεν ισχύουν) αλλά και στους δρόμους προς τα στάδια έγιναν εκκαθαρίσεις όσων
πουλούσαν προϊόντα που δεν έκδιδε η FIFA καθώς και όσοι κατοικούσαν σε κα-
ταλήψεις στέγης κοντά στους δρόμους που οδηγούν στα αεροδρόμια. 

Η FIFA, ο ιδιοκτήτης του εμπορικού ονόματος του Παγκόσμιου Κυπέλλου και
παρόμοιων προϊόντων έχει μια ομάδα 100 δικηγόρων που ψάχνουν σε όλη τη
χώρα για μη-εξουσιοδοτημένα προϊόντα. Αυτά τα προϊόντα κατάσχονται 

15



και οι πωλητές τους συλλαμβάνονται παρόλο που οι περισσότεροι Νοτιοαφρι-
κανοί (και γενικά σε όλη την ήπειρο) αγοράζουν ανεπίσημα προϊόντα καθώς
πολύ λίγοι έχουν τα χρήματα που απαιτούνται για τα επίσημα μπλουζάκια. Επί-
σης η FIFA έχει κλείσει το στόμα των δημοσιογράφων αφού τους απαγορεύει να
λένε αρνητικά πράγματα για αυτήν, κάτι που καταργεί την ελευθερία του τύπου. 

Η μεγάλη ειρωνεία είναι πως κάποτε το ποδόσφαιρο ήταν το άθλημα της ερ-
γατικής τάξης. Η επίσκεψη στο στάδιο ήταν φτηνή και εύκολη για τους ανθρώ-
πους που προσπαθούσαν να ξεχάσουν τη μιζέρια της ζωής τους κάτω απο την
εξουσία του αφεντικού και του Κράτους. Σήμερα το επαγγελματικό ποδόσφαιρο
και το Παγκόσμιο Κύπελλο δίνουν υπέρογκα κέρδη σε μια μικρή ελίτ (που ξο-
δεύει δισεκατομμύρια εν καιρό παγκόσμιας καπιταλιστικής κρίσης) και απαιτούν
πληρωμή για να βλέπουμε ακριβοπληρωμένους ποδοσφαιριστές. Το ποδόσφαιρο
έτσι έχει χάσει τον εργατικό του χαρακτήρα και έχει εμπορικοποιηθεί. 

Ο Μπακούνιν κάποτε είπε "οι άνθρωποι πάνε στην εκκλησία για τους ίδιους
λόγους που πάνε στη ταβέρνα, για να ξεχάσουν τη μιζέρια τους, να φανταστούν
για λίγα λεπτά οτι είναι ελεύθεροι και χαρούμενοι". Ίσως μέσα σε αυτό το πανη-
γύρι με σημαίες και τυφλό εθνικισμό μπορούμε να προσθέσουμε το άθλημα αυτό
ως μια παράμετρο της εξίσωσης που κάνει να φαίνεται ευκολότερο να ξεχνάς
παρά να παίρνεις ενεργά μέρος στη μάχη ενάντια στην αδικία και την ανισότητα.
Υπάρχουν όμως πολλοί που παίρνουν μέρος, και η εργατική τάξη, οι φτωχοί και
οι οργανώσεις τους δεν είναι τόσο ευάλωτες στα ψέμματα όσο θα ήθελε η κυ-
βέρνηση. Από τις προσωρινές καταλήψεις στέγης γύρω απο τα στάδια μέχρι τις
μαζικές διαδηλώσεις και τις απεργίες, με άδεια ή χωρίς, παρά τις κατηγορίες
"έλλειψης πατριωτισμού" και τις απαγορεύσεις της ελευθερίας του λόγου, εμείς
με πείσμα θα κάνουμε τις φωνές μας να ακουστούν για να δείξουμε τις τρομα-
κτικές ανισότητες της κοινωνίας μας και τα παιχνίδια που παίζονται παγκοσμίως
εναντίον των ζωών αυτών, πάνω στους οποίους χτίζονται και τελικά θα κατα-
στραφούν


