







































ΦΙΛΟΛΟΓΙΚΟΣ ΣΥΛΛΟΓΟΣ «ΠΑΡΝΑΣΣΟΣ» 
ΔΙΑΛΕΞΕΙΣ ΚΑΙ ΜΕΛΕΤΗΜΑΤΑ ULJ 

Κ. ΠΑΛΑΜΑ 

ΒΙΖΥΗΝΟΣ ΚΑΙ ΚΡΥΣΤΑΛΛΗΣ 

ΑΘΗΝΑΙ 
1973 



ΦΙΛΟΛΟΓΙΚΟΣ ΣΥΛΛΟΓΟΣ «ΠΑΡΝΑΣΣΟΣ» 
Δ Ι Α Λ Ε Ξ Ε Ι Σ ΚΑΙ Μ Ε Λ Ε Τ Η Μ Α Τ Α 

Κ. ΠΑΛΑΜΑ 

ΒΙΖΥΗΝΟΣ ΚΑΙ ΚΡΥΣΤΑΛΛΗΣ 

ΑΘΗΝΑΙ 
1973 



ΒΙΖΥΗΝΟΣ ΚΑΙ ΚΡΥΣΤΑΛΛΗΣ* 

1. Πατριδολατρεία. 

Νους άπο τους καθολικώτερους των αίώνων, ό μεγάλος Γκαίτε, μιλεί 
στα «Χρονικά» του για κάποιο νέον "Ελληνα, Παπαδόπουλος τ' ονομά 
του. Τόνε γνώρισε στα 1817, φοιτητή στο Πανεπιστήμιο της Ίένας. «Τί­
ποτε δε με συγκινεί τόσο — του ελεγεν ό νέος — δσο με συγκινεί ό κα­
θηγητής μου κάθε φορά πού τον ακούω να μιλή για τήν αρετή, για τήν ελευ­
θερία, για τήν πατρίδα. Πάντα κι ακατάπαυτα βουΐζουνε στ' αυτιά μου και 
στα βάθια της ψυχής μου αντιλαλούν τα τρία υψηλονόητα λόγια: «'Αρετή, 
Ελευθέρια, Πατρίδα!». Ό νέος αυτός Παπαδόπουλος μοΟ φαίνεται πώς 
συμβολίζει με τα ενθουσιαστικά του ξεφωνήματα τή νέα ελληνική ψυχή, 
τρισυπόστατα πρωτοφανερωμένη τότε με τήν ποίηση της πού είναι, κι 
άπό τα πρώτα ντροπαλά του μισανοίγματα, τό μόσχοβολισμένο άμαραντο-
λούλουδο της ψυχής αυτής. Άνίσως και σταματούσαμε σε τρία, σαν ιδεατά, 
σημεία στους ποιητικούς μας ορίζοντες και στον ίδιο καιρό καί λίγο 
ΰστερ' από τότε πού μεγαλοφωνοϋσε τή συγκίνηση του ό νέος φοιτητής του 
γερμανικού πανεπιστημίου­ στα σημεία πού ονομάζονται Δ η μ ο τ ι κ ό 
Τ ρ α γ ο ύ δ ι , Σ ο λ ω μ ό ς , Κάλβος* κι αν ήθέλαμε να παραστήσουμε τις 
εικόνες και τών τριών με τή βοήθεια τής πλαστικής τέχνης και να χαρά­
ξουμε στα βάθρα επάνω τών τριών αγαλμάτων κι άπό μια λέξη, έξαγγελτική 
τής τέχνης τοϋ καθενός, θα έπρεπε να γράψουμε για τον Κάλβο, ' Α ρ ε τ ή · 
για τό Σολωμό, Λ ε υ τ ε ρ ι ά · για τό Δημοτικό Τραγούδι, Π α τ ρ ί δ α . 
'Αλλά ή Πατρίδα δεν είναι τό έξαγγελτικό μοτίβο τής μουσικής του δημο­
τικού μονάχα τραγουδιού. Άπό τα θούρια του Ρήγα ϊσαμε τους στίχους 
τοϋ Βιζυηνού καί του Κρυστάλλη πού, με τό κάλεσμα του Συλλόγου «Παρ­
νασσού», σ' έμεναν έλαχε ό κλήρος να ξυπνήσω τή μνήμη τους, καί μάλιστα 

* Διάλεξις γενομένη είς τον Φιλολογικον Σύλλογον «Παρνασσός» το 1916. 



— 4 — 

κοιταγμένη μέσα άπ' τα σύνορα πού της χάραξε το πρόγραμμα των ομι­
λιών αυτών, ή Μοϋσα τών «εκλιπόντων ήδη Ελλήνων ποιητών του δεκά­
του ένατου αιώνος» την πιστοποιεί προς τον ιστορικόν ερευνητή ζωηρό­
τερα τήν ύπαρξη της όχι τόσο από τα χωριστά γνωρίσματα τούτου ή εκεί­
νου του ποιητή, δσο από ένα χαρακτηριστικό γνώρισμα σημαντικώτατο­

είναι τούτο ή Πατριδολατρεία. Ή Πατρίδα μέ τα σχήματα πού ντύνεται 
και μέ τα χρώματα πού αλλάζει­ άπό τή μεγάλη πανελληνική κι άπό τήν 
ιστορία παραδομένη στην ελληνική φαντασία ίσα μέ τό ταπεινό χωριό πού 
στενά τήν περικυκλώνει και πλατιά τή ζή τήν ελληνική καρδιά. Ό τόπος, 
τό κοινό καί ποικιλότροπα δηλωμένο πλαστουργό θέμα τοΰ παγκόσμιου λυ­
ρισμού — παράλληλα μέ τα θέματα αγάπη, θάνατος, ζωή, όνειρο, άνθρωπος, 
φύση, — ή ελληνική πατρίδα­ αν έδωκε αφορμή σέ ρητορικά γυμνάσματα 
τοϋ χειρότερου είδους, προίκισε μαζί τήν ελληνική ποίηση, για τό ιστορικό 
της πρώτ' άπ' όλα τοποθέτημα καί για τήν αισθητική της βαρύτητα μέ ξεχω­
ριστούς τίτλους αξίας καί τιμής. Καί ό Γκαίτε, στο ϊδιο του σημείωμα για 
τον "Ελληνα σπουδαστή της Ίένας, προσθέτει: «Είναι ό φοιτητής πού μετέ­
φρασε τήν 'Ιφιγένεια μου στή νέα ελληνική γλώσσα. Σ' αυτή τή γλώσσα τό 
δράμα μου εκφράζει θαυμαστά τή νοσταλγία τών Ελλήνων πού μακριά 
βρίσκονται άπό τήν πατρίδα τους, ταξιδευτές ή εξόριστοι. Γιατί ό καημός 
τοϋ γυρισμού στην πατρίδα πού γιομίζει καθεμιά σκηνή τοϋ έργου μου 
σωστά ταιριάζει στην Ελλάδα. Εϊτανε τότε ή Ελλάδα ή μόνη πολιτισμένη 
χώρα καί ή μόνη πού κανείς μπορούσε να τή λαχταρή». Αυτά ό Γκαίτε. 
Μα τό λαχτάρισμα τοΰτο σα να μήν έπαψε ποτέ να τή σαλεύη τήν Ελληνική 
ψυχή. Κατανυχτικά φανερώνεται στή νέα μας ποίηση, άπό τό δημοτικό 
τραγούδι ίσα μέ τό στίχο τοϋ Βιζύηνοϋ και τοϋ Κρυστάλλη. Ό πόνος τοϋ 
ξενιτεμένου είναι ή πατριδολατρεία στή θηλυκή της ομορφιά, στην παθη­
τική της εκδήλωση. Δέ χρειάζεται να πάμε πολύ μακριά, να περάσωμε ατλαν­
τικούς, να πλανηθοΰμε σέ νέους απόμακρους κόσμους, για να βρεθοΰμε στα 
ξένα. Ξερριζώνεται άπό τό χώμα πού πρωτοφύτρωσε; Ή αγνή Ελληνική 
ψυχή πονεΐ καί κλαίει για τον ξερριζωμό της. Συχνά τό δάκρυο της ξενι­
τειάς θολώνει τό στίχο τοΰ Βιζυηνοΰ, καί ή ξενιτεια είναι ή λέξη πού τό 
δέρνει συχνά, σαν τό δημοτικό τραγούδι, τό μοιρολόι' του, καθώς μας δείχνει 
ή στροφή άπό τα πρώτα νεανικά του δοκιμάσματα: 

Μικρό μικρό μ ορφάνεψε ή αλύπητη μου μοίρα, 
μικρό μικρό της ξενιτειάς το μονοπάτι πήρα 
με χείλη πικραμμένα. 

Μα τώρα πια τα χόρτασα της ξενιτειάς τα κάλλη, 
αν είναι και παράδεισος θα τήν αφήσω πάλι, 
βαρέθηκα τα ξένα. 



— 5 ­

"Ομως τα ξένα τοϋ Βιζυηνού δεν είναι καμμιά χώρα στους υπερβο­
ρείους* είναι ή Έπτάλοφη, λίγο παραπέρ' άπό το χωριό πού γεννήθηκε· 
είναι ή Κύπρο* είναι ή 'Αθήνα* ύστερα έρχεται ή Γερμανία. 

Άπο τον πόνο τοΟ ξενιτεμένου πάσχει πικρότερα ό Κρυστάλλης. Στο 
εξαιρετικό ποίημα πού τοϋ εμπνέει το βουνό της Πεντέλης διαβάζουμε: 

"Αλλοι τ' αφράτα μάρμαρα τον κόρφου σον ας παινέσουν 
δπον εις αγύριστους καιρούς θεούς έπλασε ή τέχνη, 
άλλοι της Φράγκισσας κνράς ας περιτραγονδήσονν 
την ερωτιάρικη ζωή και το θλιμμένο τέλος. 
Έγώ στους άσπρονς κόρφονς σου ôè θε ν' απλώσω χέρι, 
ούτε για ξένες, για παλιές θα γλνκοκλάψω αγάπες. 
Έγώ με το τραγούδι μου να διαλαλήσω θέλω 
τα ξωτικά, τα ήλιόβλεφτα, τα ήλιόφωτά σου κάλλη, 
οπού τους πόθους μου ξυπνούν κι ανοίγουν μου τα μάτια 
και βλέπουν με τα κάλλη σου άλλων βουνώνε κάλλη. 

Τα κάλλη αυτών τών άλλων βουνών είναι τών ηπειρώτικων βουνών τα 
κάλλη, είναι τα «κακοτράχαλα βουνά του Πίνδου», είναι τα βουνά πού γεν­
νήθηκε και τα βουνά πού του θρέψαν τα πρώτα του χρόνια. Άπο τη νοσταλ­
γία τους αναστενάζει και πάσχει ό ποιητής, καθώς αναστενάζει και πάσχει 
κι ό Βιζυηνός άπο τή νοσταλγία τοϋ χωριού του, πέρα στης Θράκης τις 
κλεισοΰρες, στους κάμπους της Ανατολής. Και του Κρυστάλλη τα ξένα 
δεν είναι καμμία χώρα στους υπερβορείους. Είναι ή Αθήνα μ' όλο της 
τον ήλιο. 

Άλλα καιρός να βοηθήση στο ξεκαθάρισμα τοϋ έργου τών ποιητών 
μια γοργότατη ματιά στή ζωή τους. 

2. Ή ζωή. Βιζυηνός. 

Ό Γεώργιος Βιζυηνός γεννήθηκε στα 1849 στή Βιζώ, «στ' όμορφο 
χωριό», καθώς το λέει, πού είταν άλλοτε ή Βιζύη της Θράκης και χάρηκε 
στα χρόνια τα Βυζαντινά ήμερες ακμής. Άπο μικρός ώρφάνεψεν. Από­
μεινε με τήν πολυαγαπημένη του μητέρα, «τήν κυρά Μιχάλαινα», πού θα 
παίξη πρόσωπο σημαντικό στα διηγήματα του. Πρωτοσπούδασε στο σχολειό 
του χωριού του τά ιερά γράμματα. Στην εκκλησιά τοϋ χωριοϋ του πρώτα 
κανονάρχης, ύστερα ψάλτης. Δέκα χρονών αγόρι στέλνεται στην Πόλη προς 
το θειο του, πού κρατοΰσε μικρό ραφτάδικο στα Μπεζεστένια. Αργότερα 
σ' ëva του ποίημα προς το φιλόσοφο Βράϊλα θα θυμηθή, με τήν έξομολογη­



— 6 — 

τικήν αφέλεια τών ποιητών πού δέν είναι παρά ή προσωπίδα της περηφά­
νειας, θα θυμηθή την πρώτη τέχνη του, τή ραφτική· και θα συμβολίση 
μ' εκείνη τήν ύστερνή του τέχνη, τήν ποιητική. Δυο χρόνια μένει στο ρα­
φτάδικο, βοηθώντας και στην εκκλησιά. Πεθαίνει ό θειος του. Κάποιος τότε 
σπλαχνικός συντοπίτης του στέλνει τό παιδί στην Κύπρο, συστημένο προς 
τό συγγενή του, τό Μητροπολίτη. Ντύνετ' εκεί τό ράσο. Ύποταχτικός τοϋ 
Μητροπολίτη. 'Αναγνώστης, παιδονόμος, ιεροψάλτης. Τέσσερα χρόνια 
περνά στην Κύπρο. «Μελανόφθαλμος ξανθή κόρη — γράφει ό καθηγητής 
και βιογράφος του Χασιώτης — οικούσα απέναντι της Μητροπόλεως προσελ­
κύει προς έαυτήν τό καλογεράκι και τοϋ εμπνέει τον πρώτον έρωτα». 
Μία νύχτα πιάνεται τό καλογεράκι τήν ώρα πού αγωνίζεται μέ τή βοήθεια 
σκάλας κινητής να σκαρφαλώση προς τήν 'Αρετούσα του. Καταδικάζεται 
σέ σαράντα ήμερων προσευχή, μετάνοιες και νηστεία μέ ξηρό ψωμί· ή 
νέα εξορίζεται σέ μακρινό τόπο. Προς τα 1872 ξαναβρίσκεται στην Πόλη, 
πάντα ύποταχτικός του 'Αγίου Κύπρου. Μέ τήν προστασία του καθηγητή 
Χασιώτη εισάγεται στή Σχολή της Χάλκης, αποχτά τή γνωριμία, κερδίζει 
τήν αγάπη τοϋ Ηλία Τανταλίδη. Είναι ό τυφλός διδάσκαλος τών Ελληνι­
κών γραμμάτων και τιμημένος τότε στην Κωνσταντινούπολη ποιητής τών 
«Παιγνίων» και τών «'Ιδιωτικών Στιχουργημάτων». Μαθητής έκεΐ ακόμη, 
τυπώνει ό Βιζυηνός τα «Ποιητικά Πρωτόλεια», μαθητικά γυμνάσματα, όπου 
όμως κάποια στιχουργική και ρυθμοπλαστική ευκολία ξεμυτίζει από τότε 
μέσα σ' εκείνα. Τα «Ποιητικά Πρωτόλεια» τυχηρά στο δρόμο τους βρίσκου­
νε κάτι θετικώτερον άπό απλό θαυμασμό­ ενα μεγάπλουτον ομογενή, τό 
Γεώργιο Ζαρίφη. Στο έξης ό Βιζυηνός θα σπουδάζη και θα ζή, υπότροφος 
τοϋ Ζαρίφη. Τελειώνει τή σπουδή του στή Χάλκη. Πέτα τό ράσο. "Ερ­
χεται στην 'Αθήνα. Μαθητεύει στο Γυμνάσιο. Φέρνει μαζί του τον «Κό­
δρο», τό ποιητικό του κατόρθωμα. Τό ποίημα, γραμμένο είς «καλλιεπεστάτας 
σουτσείους στροφάς», καθώς θέλει ό βιογράφος του, βραβεύεται στο βουτσι­
ναΐο πανεπιστημιακό διαγωνισμό του 1874. Τό έργο, πρωτόπειρου πάντα, 
κατώτερο και άπό τό σουτσικό πρότυπο, θαμπώνει μολαταύτα μέ τό γυαλι­
στερό βερνίκι της στιχουργίας και της γλώσσας του, τα μάτια σοβαρών 
κριτών, κ' εκείνων δοκιμασμένων ποιητών, τοϋ Ραγκαβή και τοϋ Άφεντού­
λη. Βραβεύεται. Οί αθηναίοι φιλολογικοί κύκλοι ξαφνίζονται, θυμώνουν, 
κατακρίνουν. Ό ποιητής υπερασπίζεται τό έργο του και σατιρίζει τους 
αντιπάλους του. Ύστερα γράφεται στή Φιλοσοφική Σχολή τοϋ Πανεπι­
στημίου μας. Φεύγει, σέ λιγάκι, για τή Γερμανία. Σπουδάζει φιλοσοφικά 
στα Πανεπιστήμια της Γοτίγγης, τοϋ Βερολίνου, της Λειψίας. Σχετίζεται 
— μας λένει οί βιογράφοι του — μέ δοξασμένους σοφούς τής Γερμανικής 
επιστήμης. Άπό τή Γερμανία στέλνει στο βουτσιναΐο διαγωνισμό τοϋ 
1876 τις «"Αρες ­ Μάρες ­ Κουκουνάρες», χιλιάδες στίχους· «απελπιστική 



— 7 — 

αφθονία ποιητικοΟ επιδορπίου» άνακράζει ό εισηγητής της επιτροπής των 
κριτών, όμως θαυμαστής του, ό καθηγητής και ποιητής Όρφανίδης. Ό 
Βιζυηνός βραβεύεται δεύτερη φορά. Οί «"Αρες ­ Μάρες ­ Κουκουνάρες» 
ξεβαφτίζονται τότε, παίρνουν ονομ' αρχοντικό, γίνονται «Βοσπορίδες 
Αδραι». Τα ποιήματ' αυτά δέ φανήκανε χωριστά. "Ομως, άπό τα πολλά 
συγκεντρωμένα στην έκθεση των κριτών κομμάτια, φαίνεται πώς τα ποιή­
ματ' αυτά, όσο κι αν προωδευμένο δείχνουν τον επικό του «Κόδρου», όσο κι 
αν εΐταν αντιδραστικά κατά της ιδέας της ποιητικής αλήθειας πού τότε 
κυριαρχοϋσε, σήμερα δεν αξίζουν προσοχήν άλλη άπό τήν προσοχή του 
υπομονετικού ιστορικού της φιλολογίας μας. Ό Βιζυηνός, διδάκτωρ τής 
φιλολογίας, ξαναγυρνά στην 'Αθήνα. Ό ιατρός Νικόλαος Βασιλειάδης, θαυ­
μαστής του και βιογράφος του, μδς τον περιγράφει: «Εις τάς 'Αθήνας, 
λέει, εφάνη παράξενος τύπος. Κατατομή ιδιαζόντως ανατολική, ήτο εκ τών 
προνομιούχων εκείνων, οΐτινες έγχαράττονται διαρκώς είς τήν μνήμην. 
'Οφθαλμοί λοξοί ώς Κινέζου, φρύδια καμαρωτά, λοξά, κατάμαυρα, φυσιο­
γνωμία mignon, άλλα με έξωγκωμένα μήλα ρουμελιώτου πρόσφυγος. Και 
φωνήν. "Ω! ουδέποτε εις τήν ζωήν του παρεδέχθη δτι είναι όχληρά». Μο­
λαταύτα με τή φωνή του, στο Σύλλογο τούτο, άπό τό Βήμ' αυτό, στα 1882, 
απαγγέλλει τό πολύστιχο ποίημα του, τή «Μητέρα τών επτά», καί, νομίζω, 
και τον «Πύργο τής Κόρης». Τα δύο ποιήματα πού συμπυκνωμένα μέσα 
τους δείχνεται δσα κατέχει εξαιρετικά χαρίσματα ή τέχνη του Βιζυηνού. 
Ή απαγγελία τους προξενεί, γενικά, ζωηρήν αϊσθησιν, καθώς φαίνεται 
άπό τα χρονικά τοΰ καιρού. Στα 1884 ό ποιητής γυρίζει άπό ταξίδι του 
στην Ευρώπη. Φέρνει τυπωμένο στην Λόντρα, τόμο ποιημάτων, «Αί 'Ατθί­
δες Αύραι». Ό μόνος τόμος πού είδε τό φώς, ξανατυπωμένος και στή 
«Βιβλιοθήκη Φέξη», — άπό τήν τρίτομη προαγγελμένη στα 1882 έκδοση 
τών ποιημάτων τοΰ Βιζυηνού. Άπό τα 1884 εως τα 1892 ή ζωή τοΰ Βιζυηνοΰ 
στην 'Αθήνα, μέ κάποια, νομίζω, ταξιδιωτικά διαλείμματα, φέρνεται καί 
σέρνεται. Ό θάνατος τοΰ Ζαρίφη τοΰ γκρεμίζει δυνατό στήριγμα. Στο 
μεταξύ τον άπαντα στο Παρίσι ό καθηγητής Χασιώτης. Περιμένει λόγο 
να τοΰ κάμη ό ποιητής για φιλολογία, για τέχνη, για τή Μοΰσα, για τό 
έργο του. Τον ξαφνίζει ό Βιζυηνός καί τον ανησυχεί, μιλώντας του για μια 
μεταλλευτική επιχείρηση. Άλλοίμονο! Ή έγνοια για τό μεταλλείο, πρα­
γματικό, φαίνεται, πρώτα, φανταστικό ύστερα, θα καρφωθή αργότερα μέσα 
στην ψυχική του κατάσταση καί θα γίνη σημάδι άπό τα ζωηρότερα τής 
αρρώστιας του. Θα τοΰ συντροφεύη τα οράματα τοΰ χαλασμένου του λογι­
κοΰ μαζί μέ τό άλλο του φάντασμα, μέ τήν ωραία κόρη πού θα πιστεύη 
πώς νυμφίος της έμελλε να γίνη και πού μέσα στους μαραζωμένους του 
στίχους, ξάφνισμα τών αντίλαλων τοΰ Δρομοκαϊτείου, θα θρηνή τό χαμό 
της παθητικά: 



- 8 — 

Σα μ' αρπάχτηκε ή χαρά 
που εχαιρόμουν μια φορά 
ërai σε μίαν ώρα, 
μέσ* σ' αυτή τη χώρα 
δλα άλλαξαν τώρα. 

Κι άπό τότε που θρηνώ 
το ξανθό και γαλανό 
και ουράνιο φώς μου 
μετεβλήθη εντός μου 
κι ο ρυθμός του κόσμου. 

Τό κακό βόσκει μέσα του. Οί «'Ατθίδες Αύραι» δεν αξιώνονται την 
υποδοχή πού θα περίμενε. Ό φιλολογικός κύκλος του καιρού, απαρτισμέ­
νος έδώ άπό κουρασμένους τοϋ ρομαντισμού κ' εκεί από πρωτόβγαλτους 
αντιδραστικούς, δεν είδε με καλό μάτι τους ιδιότροπα για τον καιρό εκείνο 
και στοχασμένους και ντυμένους στίχους. "Ομως αξίζει να σημειωθώ : 'Αντί­
θετα μέ τήν υποδοχή τών 'Αθηναίων, τό έργο τοΰ Βυζυηνοΰ προσέχεται 
και βλέπεται συγκαταβατικώτερ' από τους ξένους. Μάλιστα ή ποίηση μας 
και ή προχωρημένη τοΰ Βιζυηνού και ή μόλις άρχισμένη άπό τους νέους 
τοΰ καιρού, παρουσιάζεται νωρίς, και σ' ενα πολύ πλατύ κόσμον ευρω­
παϊκό και άπό ενα τραγικής μοίρας μεγάλον ύστερα και κοσμοξάκουστο 
καλολόγο και ποιητή. Τό Μάη τοΰ 1885, σ' ενα φύλλο τής «Πέλλ Μέλ 
Γκαζέτ» τής Λόντρας, ό Όσκάρ Ούάϊλδ άπό τήν αφορμή τοΰ βιβλίου συμ­
πολίτισσας του κυρίας, τής Έδμονδ, πού είχε μεταφράσει νεολληνικά 
ποιήματα, μιλεί μέ προσοχή και μέ πολλή συμπάθεια για τους «Καιρούς» 
και για τήν «Άγια Σοφιά», ποιήματα τοΰ Βιζύηνοΰ, για τα «Τραγούδια τοΰ 
χωριού» τοΰ Δροσίνη και για τα «Νιάτα τής Γιαγιάς», παλιό πρωτάρικο 
στιχούργημά μου. Ό Βιζυηνός δε λησμονεί μέσα στα φιλολογικά του όνει­
ρα, πώς σπούδασε φιλοσοφία. Ά ν και στο ποιητικό του έργο, τό γνωρισμένο 
άπό μας, τής σπουδής αυτής σημάδια δε μοΰ φαίνεται να βρίσκωνται. Φέρ­
νονται στο φώς, ή μια στα 1885 και ή άλλη στα 1886, πραγματείες του μέ 
τον κοινό τίτλο «Ψυχολογικαί μελέται έπί τοΰ καλοΰ». Φιλοδοξεί έδρα 
καθηγητική στο Πανεπιστήμιο. Δέν κατορθώνει ούτε στό γυμνάσιο να 
κράτηθή καθηγητής. Τον παύουν. Ή φιλολογική «Εστία» — τιμή στή 
μνήμη τοΰ Κασδόνη, τοΰ καλοΰ της έκδοτη πού δίνει ζωηρό σπρώξιμο 
στή λογοτεχνική μας κίνηση — φιλοξενεί σχεδόν ολόκληρο τό μετρημένο, 
μα σημαντικό μέρος τής εργασίας τοΰ Βιζυηνού: πρώτ' άπ' δλα τα διηγή­
ματα του πού τό κάνουν τό είδος αυτό τής τέχνης, ραχιτικά ί>ως τότε ζαρω­
μένο, να πετάξη ανάστημα· τις μελέτες του «'Ανά τον Ελικώνα» για τήν 
παγκόσμια φιλολογία τής μπαλάντας, «βάλλισμα» καθώς τή θέλει' τήν 



— 9 — 

αποκάλυψη σ' εμάς τοϋ Τψεν και στίχους του. Διορίζεται τότε στο Ώδεΐο 
καθηγητής τής ρυθμικής και δραματολογίας. Μα γίνετ' αίσθητός στους 
γνωρίμους του, μέρα με τη μέρα, μεγαλώνει ένας νευρικός ερεθισμός στα 
κινήματα, στα λόγια του, στο φέρσιμο. Μέ τοϋ μεταλλείου τή μανία, τον 
κρατεί καΐ τον συνεπαίρν' ή εικόνα μιας ωραίας μαθήτριας τοϋ 'Ωδείου. 
Μια νύχτα. . . «ΤΩ! ένθυμοΰμαι άλήστως τήν άλγεινήν έκείνην νύκτα, 
γράφει ό ιατρός Βασιλειάδης· ό ποιητής υπό τό άμυδρόν σκιόφως τής εσπέ­
ρας, έστολισμένος μέ άνθη λευκωπά, μέ άνεμώνας, μέ ωραία ρόδα, ολίγα 
αγριολούλουδα και μέ μαργαρίτας δύο τρεις έπί τής κομβιοδόχης, ίσχυ­
ρίζετο δτι περιέμενε τήν μνηστήν του, τήν ξανθήν και γαλανήν κόρην τών 
φαντασιοπλήκτων ονείρων του. Ή φυσιογνωμία του νευρώδης συνεσπάτο 
συχνά πυκνά, και ό ίδιος διασκελίζων τήν αϊθουσαν, απαγγέλλει περιπαθώς 
στροφάς φλογεροΰ έρωτος και έρρενε προ τής θύρας του ροδοπέταλα, 
έφ' ών θα έπάτει ή γαλανή του». Παλιές αμαρτίες πληρώνοντας, θάφτεται το 
Μάρτη τοϋ 1892 μέσα στο σπίτι τών τρελλών. Ύστερ' άπό τριών χρόνων 
εκστατική ζωή έκεΐ μέσα, πού τή μοιράζονται λογαριασμοί μεταλλευτικοί 
και ατελείωτη στιχογραφία, τον αναπαύει, στα 1896, στις 16 τοϋ 'Απρίλη, 
ό θάνατος. Κηδεύεται συντροφεμένος άπό λιγοστούς φίλους κι άπό μετρη­
μένες ελεητικές κυρίες. «Καθ' όδόν οί διαβάται αποκαλυπτόμενοι — γρά­
φει στην «Εφημερίδα» τοϋ Κορομηλδ ό χρονογράφος της—και μετ' απο­
ρίας θεώμενοι. Τίνος να ήτον άραγε ή τόσον λιτή και τόσον πλούσια εις 
άνθη κηδεία;». Στο νεκροταφείο, διωρισμένος άπό τή «Θρακικήν Αδελφό­
τητα», ό 'Αριστοτέλης Κουρτίδης χαρακτηρίζει και τή σπουδαιότητα τοϋ 
έργου και τήν τραγικότητα τής ζωής τοϋ άνθρωπου* κ' έγώ ύστερα τον 
αποχαιρετώ τό νεκρό μέ λίγα λόγια. Κατανυχτικά τό μνημονεύω τό τραγοϋδι 
του και ώρέχτηκα να φαντασθώ τον ποιητή πώς πάει να βρή κάποιες ψυ­
ψές, άπό τις ζωηρότερα παραστημένες μέσα στα έργα του, πού τον καρτε­
ρούνε στα 'Ηλύσια. Ό Δήμος 'Αθηναίων προσφέρει τόπο για τον τάφο του. 
Σταυρός μέ τ' ονομά του προβάλλει στο χώμα του. Μα μήτε σταυρό, μήτε 
τάφο θα ξανοίγαμε σήμερα, άνίσως ένα γράμμα τοϋ Δροσίνη στον τύπο 
για τό παρατημένο έρμο μνήμα δέν έσυγκινοΰσε μια πλούσια δέσποινα. Σέ 
μια γωνιά του νεκροταφείου απλό τετράγωνο πέτρινο μνήμα τήν περισώ­
ζει τήν μνήμη του. "Ενα όνομα, δυο χρονολογίες, τής ζωής και τοϋ θανά­
του, δυο στίχοι άπό τό βιβλίο του: 

Και μονάχ αντηχούνε στη μαύρη σιγή 
τα πικρά, τα πικρά μου τραγούδια. 

Ή πλάκα τοϋ τάφου μαύρη κι αυτή, σαν άπό τα σταλάσματα τοϋ πεύ­
κου πού γέρνει τα βελονωτά φύλλα του προς τα πόδια τοϋ θαμμένου καΐ τον 
κλαίει. Άπό τό άλλο μέρος προς τό κεφάλι τοϋ νεκροϋ αύτοφύτρωτ' άγρια 



— 10 — 

λουλουδάκια θαρρείς αγωνίζονται να φτάσουν προς το κεφάλι του νεκρού, 
στεφάνι του να γίνουν, και χρυσώνουν, κατάξανθα καθώς είναι, τή συγνε­
φιά της εικόνας. 

3. Ή ζωή. Κρυστάλλης. 

Δυο χρόνια προτήτερα, έναν άλλον 'Απρίλη, τον Απρίλη του 1894, 
ΰστερ' άπό ζωή βασανισμένη είκοσιέξη μόνο 'Απρίληδων, έσβηνε στην αγ­
καλιά πατέρα και άδερφιών, λαβωμένος άγιάτρευτ' άπό την αρρώστια, ό 
άλλος, ό Κρυστάλλης. Ή Κέρκυρα, όπου τον έστειλαν μέ την ελπίδα να 
καλυτερέψη στο ήρεμο καλοπρόσδεχτο κλίμα της, τήν άρμόνισε τή στερνή 
πνοή του μέ τον πλημμυρισμένον άπό τα τραγούδια των ποιητών αέρα 
της. Ή "Αρτα, μονάκριβη τότε άπό τήν "Ηπειρο λυτρωμένη γωνιά, κράτη­
σε το λείψανο του ήπειρώτη πατριδοψάλτη* έκεΐ μεταφερτος ηδρε μνήμα. 
Μα νομίζω πώς και στο θάνατο του στάθηκε λιγώτερο τυχηρός άπό τον 
άλλο. Κανείς δε φρόντισε για να κρατηθή τό μνήμα του, πού θα επρεπεν 
επάνω του να σκαλιστούν τα έπιγραμματικώτατα λόγια αυτά του μεγάλου 
μας Ψυχάρη, για τον ίδιο ειπωμένα: «Λίγα χρόνια έζησε κι ωστόσο άνοιξε 
δρόμο και πρώτος εννοιωσε και πρώτος μας εϊπε τήν ομορφιά του χωριού 
καί τής στάνης». Μέσα στο κοιμητήρι τής "Αρτας — καθώς κάπου διάβα­
σα τώρα — δεν απομένει σημάδι τής γής πού τον έκλεισε. 'Αλλά πώς 
μ' αρέσει να φαντάζωμαι — ή φαντασία βλέπει —, να φαντάζωμαι πώς ό τά­
φος του Κρυστάλλη αέρινος είναι, πώς τό πνεύμα του θρονιάζεται στις 
κορφές τοΰ Πίνδου, πού τίς έζοΰσε μέσα του καί τις διαλαλούσε, στον από­
τομα πετρόσπαρτο γκρεμό, έκεΐ πού τό φως πρωτόειδε, στο Συράκο μέ 
τ' όνομα, στην πατρίδα τοΰ Κωλέτη καί τοΰ Ζαλοκώστα. Ή φιλολογική του 
ζωή περιορίζεται σέ διάστημα οχτώ μόλις χρόνων κι άπό τα χρόνια αυτά 
τέσσερα μονάχα, τα τελευταία, εκείνα πού έζησε στην 'Αθήνα, τα γιομίζει 
γοργό ξετύλιγμα, ό κατηχημένος ποιητής. Μαθητής στα Γιάννενα, άπό 
τα πρώτα του χρόνια στην ποίηση παθητικά προσηλωμένος, μαυρίζοντας 
μέ στίχους τα μαθητικά του τετράδια, γράφει καί τυπώνει πατριωτικό ποί­
ημα «Αί Σκιαί τοΰ Άδου». Καταδιώκεται. Για να γλυτώση τήν εξορία, ή 
χειρότερο κάτι, φεύγει* προσφεύγει στην 'Αθήνα. «Μικρόσωμος, σχεδόν 
νάνος — μας τον περιγράφει ό συντοπίτης του, θαυμαστής του καί των 
έργων του εκδότης, ό Γάγαρης, — μέ κοίλους οφθαλμούς, άλλα βλέμμα 
ζωηρόν, τσοπάνικο, ξάστερο, μέ κόμη ν δασείαν, ώς πρίνος παχύσκιος καί 
πολύκλωνος, μέ βάδισμα άργόν, μέ πρόσωπον άσθενικόν, άναιμικόν». 
Βρίσκετ' εδώ χωρίς κανένα πόρο ζωής. 'Αγωνίζεται για κάποια συνδρομή, 
προστασία, θέση. Τίποτε. Δεν έχει μήτε να φάγη. Στην απελπισία του μια 



— 11 — 

τέχνη στοχάζεται, όποια. Γίνεται τυπογράφος. Περνφ δυο χρόνια, στοι­
χειοθέτης μέ τριάντα δραχμές το μήνα. Τον καιρό πού τοϋ περισσεύει τον 
αφιερώνει στα γράμματα και στή μελέτη. Το περιοδικό ή «Έβδομάς» τον 
παίρνει γραμματέα του και συνεργάτη. Τέλος ν' απόχτηση κατορθώνει 
θέση μέ μισθό περισσότερο στα γραφεία τοΟ σιδηροδρόμου Πελοποννή­
σου. Ό Κρυστάλλης ελπίζει, περιμένει να τοϋ αυξήσουν ακόμα το μισθό, 
γιατί εργάζεται — γράφει σε μιαν αναφορά του — ταχτικά και μ' επιμέ­
λεια. «Τό συμβούλιο της Εταιρείας — μας λέγει ό Γάγαρης — κατά τήν 
άπουσίαν τοϋ διευθυντοΰ, εδρεν ενα άπροστάτευτον και τον έτσεκούρω­
σεν». Ό Κρυστάλλης παυμένος. «Μετ' ολίγους μήνας», εξακολουθεί ό 
βιογράφος, έξεδηλοΰτο ή «ύποσκάψασα τήν ύγείαν του νόσος». 

Τό τραγούδι τοϋ Κρυστάλλη, αντίθετα μέ τήν ποίηση τοϋ Βιζυηνοΰ, 
ίσως άπό τον καθαρό και σαν άδολο γάλα χαραχτήρα του, κι άπό τής ψυ­
χής του κι άπό τής μορφής του τον κλασσικό, σα να ποϋμε, αέρα* ίσως 
και γιατί συγγένευε προς τα ηπειρωτικά δημοτικά τραγούδια, σιμώτερα 
προς μια κοινήν εκτίμηση, πανελληνικώτερα, ώστε να τα σέβωνται και 
οί αμύητοι* ίσως κι άπό κάποιαν αντιπάθεια προς κάποιαν άλλη ποίηση 
κάπως διαφορετική και δυσκολοσίμωτη κάπως πού σύγκαιρα θαμποχά­
ραζε τότε­ τό τραγούδι τοϋ Κρυστάλλη απάντησε στο δρόμο του τή συμ­
πάθεια και τό θαυμασμό πολύ συχνότερ' άπό τήν αδιαφορία κι άπό τήν 
κατάκριση. Ό "Αγγελος Βλάχος, στους ποιητικούς διαγωνισμούς πού στέλ­
νει ό Κρυστάλλης τα έργα του, φροντισμένα μιλεί για κείνα, κι ας είναι 
στή συμπάθεια του δύσκολος. Και ό Προβελέγγιος. Ό «Τραγουδιστής τοϋ 
Χωριοΰ και τής Στάνης», πρωτοφάνηκε μέ ζωηρά, προκλητικά, φιλοπόλεμα 
προλεγόμενα, σταλμέν' άπό τό νέο κόσμο, τοϋ Κωνσταντίνου Καζατζή: 
Ένφ τον ίδιο καιρό στην «Ακρόπολη» τετράστηλη κριτική πού τό λαμ­
πρό της ύφος πρόδιδε τό συγγραφέα της, τον ϊδιο τό Γαβριηλίδη, τή χαιρε­
τοΰσ' ενθουσιαστικά και τήν καθιέρωνε τήν κρυσταλλική ποίηση. 'Ανάλογα 
μιλήσανε κατά καιρούς, πανηγυρικώτερα ή κριτικώτερα, νεώτεροι τών 
ωραίων γραμμάτων πρωτεργάτες, πρωτόσχολον άπ' όσους θυμοϋμαι τώρα, 
ό Μητσάκης, ό Κωνσταντίνος Χατζόπουλος, ό Παΰλος Νιρβάνας, ό "Αρι­
στος Καμπάνης, ό Ί . Ζερβός, ό Φ. Πολίτης. Ό Καμπύσης δραματοποιεί 
«Τό Δαχτυλίδι τής Μάνας» άπό τήν τραγικότητα τής ζωής του Κρυστάλ­
λη, καθώς έδραματοποίησε τό «Σάτερτον» ό Γάλλος Βινύ άπό τήν παρά­
δοση για τα παθήματα τοϋ νέου "Αγγλου άοιδοΰ. Ό ποιητής και φίλος του, 
ό Λάμπρος Άστέρης, νά πώς μας τον παρασταίνει κάπου λίγες μέρες 
ΰστερ' άπό τό θάνατο του: «Σα νά τον βλέπω μπροστά μου ακόμα. Κοντός 
ξανθός, μέ μάτια βαθιά, άλλα δυνατά στές ματιές, μέ μάγουλα βουλιαγμένα, 
μέ τό σαγόνι σηκωτό προς τα επάνω λίγο, μέ τή γκλίτσα στο χέρι, μέ τήν προ­
φορά τήν ηπειρώτικη, μέ τήν περπατησιά τή λεβέντικη ν, ήσυχος, ταπεινός, 



— 12 — 

πάντα για τήν πατρίδα κουβεντιάζοντας, πάντα με τα δημοτικά τραγούδια 
στο στόμα... Μια μέρα πήγαμε μαζί στην κάμαρα του. Πρώτ' άπ' όλα μοϋ­
δειξε τή φλογέρα του. Φλογέρα σιδερένια... Τήν έβαλε στο στόμα του 
και τον είδα ν' άλλάζη όψη. Έζωήρεψε. Τα μάτια του πέταγαν φωτιές, 
και μου φάνηκε πώς ψήλωσ' εκείνη τή στιγμή...». Και φιλελληνικοί ξένοι, 
ό ευγενικότατος γαλλόφωνος Άρμένης, ό Τιγράν Γεργάτ, μελετώντας να 
περιλάβη σε ολόκληρο βιβλίο τή νέα φιλολογική μας του καιρού εκείνου 
ποίηση, ό 'Ιταλός Παβολίνης, καθηγητής στο Πανεπιστήμιο της Φλωρεν­
τίας, του δημοτικού μας τραγουδιού γνώστης καί περισυλλέχτης και κρι­
τικός, ξεχωριστά τιμούν το τραγούδι του Κρυστάλλη καί ζητούνε να κοι­
νωνήσουνε καλά προς εκείνο. Καί πάντα μέ βαθιά συγκίνηση θυμούμαι τό 
προσκύνημα στή μνήμη του Κρυστάλλη πού μας αντάμωσε στο εκκλησάκι 
της Μονής τών 'Ασωμάτων ενα πρωί στα 1894, 8 του Μάη, μετρημένους 
συμπατριώτες καί θαυμαστές του πεθαμένου, πιστούς τών γραμμάτων καί 
τοϋ τραγουδιού. Ύστερ' άπό τό θρησκευτικό μνημόσυνο τό λόγο κράτησε 
ό Σπυρίδων Λάμπρος καί μέ τό κύρος του καθιέρωσε τον Κρυστάλλη 
καί ξήγησε τήν προσοχή πού αξίζει να δοθή, γενικώτερα, στή Σχολή τής 
«αντιδράσεως» καθώς τήν είπε τή νέα μας δημοτική ποίηση, καί ξεχωριστά 
στον Κρυστάλλη, αντιπρόσωπο της άπό τους σπουδαιότερους. «Ό ιστο­
ρικός τοϋ "Εθνους — έγραφε τήν άλλη μέρα ό Νιρβάνας — συνέπλεξε περί 
τήν εφηβον κεφαλήν τής νέας εθνικής τέχνης τα επίσημα ακαδημαϊκά 
άνθέμια». Καί τό βράδι τής ημέρας πού έγινε τό μνημόσυνο, στην ίδια 
τούτη αίθουσα, άπό τό Βήμ' αυτό, εϊχα τήν τιμή μπροστά σέ συγκινημένο 
ακροατήριο, μέ τήν ανάλυση του «"Εργου τοΟ Κρυστάλλη» καί κριτικά 
να συνθέσω τον ύμνο του. 

4. Τα £ργα. Βιζυηνός. 

Κάθε ποιητής, γενικώτερα, κρατεί σαν καρφωμένα τα μάτια του προς 
τα πλατιά τοϋ φυσικοΰ κόσμου γύρω του, προς τα βαθιά του κόσμου τοϋ 
ήθικοϋ μέσα του. Μα κάποτε ρίχνει τή ματιά του καί προς τήν τέχνη του, 
ξεχωριστά, καί καθρεφτίζεται στο τραγούδι, του. Καί στην ποιητικώτερη 
φαντασία κρύβεται μια κριτική σκέψη. Τό κριτικό τοΰτο βλέμμα τό ρί­
χνουν κι ό Βιζυηνός κι ό Κρυστάλλης. 'Αρχίζουν μέ τό θέλημα να μας 
εξηγήσουν τί λογής είναι τό τραγούδι τους. 

Τό πρώτο πρώτο ποίημα τών «'Ατθίδων Αύρων» μας πληροφορεί πώς ό 
ποιητής δεν είναι «όρνις τοϋ Διός» καί «δεν άνατείνει τήν πτήσιν του εις 
τό ζενίθ τής ύψινοίας τό κλεινόν». Δεν είναι ούτε «περιπαθής αηδών» καί 
«δεν αποχωρίζεται τής τύρβης τών γήινων». 'Αλλ' όμως — εξακολουθεί — 



— 13 — 

ώς κορνόαλος κατά μικρόν κατά μικρόν, 
από της γης αΐρόμενος προς τους γλαυκούς αΙθέρας, 
εις χώραν άνανήφονσαν ώς από λήθαργον μακρόν, 
προανακρούω των Μουσών την Ιλαραν ανατολην, 
και τας λαμπράς προαπαντών τοϋ μέλλοντος ημέρας, 
εκλείπω προ της αίγλης των. . . 

Ό ταπεινός αυτός θρακικός κορυδαλος δεν είναι βέβαια σαν το σύμ­
βολο τοΟ μεγαλοφάνταστου βρεταννοϋ βάρδου, σαν τον κορυδαλό της εκ­
στατικής ούρανοδρομίας τοϋ ΐδεατοϋ ψάλτη προς ΰψη απλησίαστα* είναι 
το πουλάκι πού, χωρίς να φαντάζη με τήν όψη του, π ρ ο α ν α κ ρ ο ύ ε ι 
με τον κελαϊδισμόν του, προμηνά το ξημέρωμα. Πρόδρομος είναι ό ποιη­
τής. Βλέπει προς πολύ μακρυσμένους άκόμ' άπο τα μάτια μας ορίζοντας· 
και τη συγκίνηση του μας τήν εμπιστεύεται στον παραδομένο άπο τους 
πρώτους ποιητικούς δασκάλους του στίχο, και στή γλώσσα του και στην 
κατασκευή του. Δάσκαλος του ό 'Αλέξανδρος Ραγκαβής καί, περισσότερον, 
ό 'Ηλίας Τανταλίδης. Τα «γερά ελληνικά» πού ό τυφλός παλαιικός τοϋ 
Βοσπόρου ποιητής και τα έγραψε καί τα τραγούδησε, σφραγίζουνε δυνατά 
μεγάλο μέρος τοϋ έργου του Βιζυηνοΰ. Ή παράδοση της Φαναριωτικής, 
δς τήν ονομάσουμε, Σχολής, θεμελιωμένης άπο το Χρηστόπουλο, μεγαλω­
μένης καί στην 'Αθήνα μεταφερμένης άπο το Ραγκαβή, ξετυλιγμένης καί 
συμπληρωμένης από τον Τανταλίδη, με τις μικρές της χάρες καί τα μεγάλα 
της ελαττώματα, κυρίαρχη πάντα στην ποίηση τοϋ Βιζυηνού. Περιωρι­
σμένος άπο τήν ώρα πού διαθέτω, αναγκάζομαι, σύντομα, μονάχα να παρα­
τηρήσω πώς δ,τι στο Χρηστόπουλο δείχνεται περηφάνια καί ανυποψίαστη 
πεποίθηση στο μεγαλείο τής τέχνης του, στον Τανταλίδη, το μαθητή του, 
κληρονόμο του καί συμπληρωτή του, γίνεται χριστιανική ταπεινοφρο­
σύνη καί σχεδόν άμαρτωλοϋ τελώνη εξομολόγηση για τήν άναξιότητα καί 
το τιποτένιο τής τέχνης του, καθώς βλέπουμε άπο τον πρόλογο των «'Ιδιω­
τικών Στιχουργημάτων». 'Ανάλογα ξεχωρίζει άπο τον Τανταλίδη ό Βιζυ­
ηνός. Ή τεχνική του, γέννημα καί θρέμμα τής τέχνης τοϋ δασκάλου του* 
ή ευαισθησία του λεπτότερη, πλατύτερη μέσα σέ καθαρώτερον αέρα ή 
ποίηση του καί θερμότερη. «Θρακών ΤΑσμα» επιγράφει δύο σύντομα καί 
σαν άπο τήν ίδια πηγή κουβαλημένα στιχουργήματα στον τόμο των «Ατθί­
δων Αύρων». Ποιήματα για χορό καί για τραγούδημα πιο πολύ, παρά για 
τήν απλή απαγγελία. 

'Από τί\ Θράκη, βρε παιδιά, 
τραϊλά, τραϊλά, τραϊλά λαρά, 
από τήν Πιερία 
εβγηκεν ή θρησκεία. 



— 14 — 

Κ' έσυραν' αδρές τον Θρακιά, 
τραΐλά, τραϊλά, τραϊλα Καρά, 
απ τη χρνσή της δάδα 
μια σπίθα στην Ελλάδα. . . 

Είναι ή αρχή του πρώτου. Στο διπλοτράγουδο τούτο έξαντικειμενί­
ζεται ô ποιητής, κατά τήν περίσταση, τα μαθήματα πού έλαβε και τα μετα­
χειρίζεται και τα παραμερίζει­ πλαταίνει τήν παράδοση της Σχολής του 
και τής δίνει καλλιτεχνικώτερην υπόσταση. Αί «'Ατθίδες Αύραι». Ή 
αΰρα είναι δροσερή, πρωτόπνοη· όμως δύσκολα θα μπορούσα να τήν ονο­
μάσω αττική. Μας δείχνει ό τόμος αυτός πώς ή ποιητική τέχνη μπήκε στο 
δρόμο μιας προκοπής με το ξαγνάντεμα πλατύτερων ή καθαρώτερων ορι­
ζόντων δμως ακόμα ό ποιητής μακριά στέκεται άπό τους ορίζοντες αυτούς, 
γιατί δεν έχει δύναμη και πόδια να περάση εξω άπό τα διωρισμένα σύνορα 
τής τέχνης του­ τα σύνορα πού σήμερα για μας εϊναι στενά κάπως κ' ενο­
χλητικά. Οί πρώτες σελίδες των «'Ατθίδων Αύρων» μας προσφέρουν σύν­
τομους μύθους πού ζωντανεύουν και προσωποποιούν, σπανιώτερα για τήν 
αγνή καλαισθητική απόλαυση, συστηματικώτερα για σκοπό διδασκαλίας, 
λογής φυσικά φαινόμενα* ή ξαναπλάθουν ιστορικά επεισόδια με τή βοή­
θεια του δημοτικού παραδομένου και τής λαϊκής φαντασίας. Ό φυσικός 
κόσμος δεν του είναι μέσο προς έκφραση του ήθικοϋ κόσμου, μήτε για να 
ζωγραφίση εικόνες, μήτε για να εντύπωση δηλωτικά των κινημάτων τής 
ψυχής του σύμβολα. Ποιητικά εκλαϊκεύει τή φυσιογνωσία. "Ομως όπου 
δεν υψώνεται άπό κάποια χάρη, σκοντάβει — και πολύ συχνότερα — σε 
κάποιο ελάττωμα. Ό διδαχτικός σκοπός πού ξανοίγεται σε μερικά άπό τα 
πλάσματ' αυτά, τα ψυχραίνεν και ή παιδαγωγική ζημιώνει τήν ποιητική. 
Άπό τον άνθρωπομορφισμένο αυτό κόσμο δε λείπει μιας πρωτοτυπίας 
λάμψη και μιας χάρης μοσχοβόλημα­ ή δύναμη λείπει πού δουλεύει και πού 
άρμονίζει ύλη και είδος. Ή καθαρεύουσα του Βιζυηνού εϊναι, και με όλη 
της τήν άλυγισιά, σωστή φιλολογική γλώσσα, άντίθετ' άπό τή δημοσιο­
γραφική καθαρεύουσα Παράσχων και Παπαρρηγοπούλων ενώ ή δημοτική 
του γλώσσα, και με όλη της τή φυσικότητα και τό ροδοκόκκινο χρώμα της 
και τό ντόπιο της ύφασμα, δεν είναι ή καλλιτεχνικά λαγαρισμένη και μέσα 
σε όλη της τή ρεαλιστικήν ακόμα τραχύτητα γλώσσα τών ηπειρωτικών 
τραγουδιών, και τών ποιητών τοϋ ιδανικού σαν τό Σολωμό και τών ποιη­
τών του πραγματικού σαν τον Κρυστάλλη. Και ό στίχος ξύλινος και σε 
πολλά άπρόσεχτος. Κι ακόμα λείπει άπό τα ποιήματ' αυτά κάτι σα μουσική 
συγκίνηση πού θα μας έδινε να αίστανθοϋμε πώς κάτω κι άπό τα παιγνίδια 
ακόμα τής φαντασίας του ποιητή, καρδιοχτυπδ ένας πόνος, σωπαίνει ëva 
νόημα πού άφίνεται σ' έμας τό ξεδιάλυμά του. Τής τέχνης αυτής ή ατέλεια 



— 15 — 

χτυπφ κ' έκεΐ ακόμα πού εμπνέεται ό ποιητής όχι πλέον άπό τα φυσικά 
φαινόμενα, αλλ' από τα δοξαστότερα της εθνικής ιστορίας, και μας διη­
γιέται πώς χτίστηκε ή 'Αγία Σοφία, πώς βρέθηκε τό τίμιο Ξύλο άπό τήν 
Άγίαν Ελένη, πώς μείνανε μισοτηγανιστά τα ψάρια του Μπαλουκλή στο 
πάρσιμο της Πόλης, ότι ό τελευταίος Παλαιολόγος δεν πέθανε και περι­
μένει τον άγγελο να τον ξυπνήση, Κωνσταντίνο πάλι, σε νέα ζωή. «Γεγο­
νότα και συναισθήματα απαρτίζουν τα ποιήματα», δογμάτισε κάπου ό ίδιος 
ό Βιζυηνός. Τό μεγαλύτερο ψεγάδι πολλών άπό τα ποιήματα τών «'Ατθίδων 
Αύρων»: πλέκονται παρά πολύ άπό γεγονότα και λιγώτερο άπό συναισθή­
ματα. Για τούτο μέσα στή σειρά τών φυσιογραφικών αυτών μύθων συμπα­
θητικώτεροι μοϋ είναι οί στίχοι πού συνταιριάζουν κάποια δραματική 
εύρεση προς κάποια κατανυχτικώτερη διάθεση τοϋ ποιητή και βαθύτερη 
προσήλωση στην καθαρή ποιητική συγκίνηση. 

Ό Μάρτης βάλλει τ' 'Απριλίου τα λαμπερά φορέματα, 
κάί καταβαίν απ' τ' αψηλά με τών βουνών τα ρέματα, 

και δπου είναι κάμποι 
φωτοβόλα και λάμπει. 

Μέσ' στον φελλό τους τα δένδρα ριγοϋν και συμμαζεύονται' 
τ' άνθη στους κόρφους των βαθιά κοιμούνται κι ονειρεύονται· 

και τα λουλούδια ακόμα 
δεν βγήκαν απ το χώμα. 

— Δενδρά! — ό Μάρτης τα λαλεί—Γι αφήστε τα καμώματα! 
"Ανθη! τα μάτι ανοίξετε κ' εβγήτ από τα στρώματα, 

να διήτε τι σας φέρει 
το μαγικό μου χέρι! 

'Εγώ 'μ' δ μήνας, πού γυρνά σε κάθε χρόνου κύλημα, 
και φέρει μόσχους και θωριές εις τ' άνθη μ' ενα φίλημα, 

και φέρ' εις κάθε κόρη 
ενα καλόν αγόρι ! —■ 

Τ ακούνε τ άνθη και κοτοϋν κι ανοίγουν τα χειλάκια τους 
και μισανοίγουν τα δένδρα τα πράσινα ματάκια τους. 

Τα ρόδα πού κοιτάζουν, 
κι αυτά φθονούν και σχάζουν. 

7" ακούει κ' ή αμυγδαλιά, κορίτσι κουτοπόνηρο, 
κι άπό τον ύπνο πλανευτή, ερωτεμέν' άπ όνειρο, 

πα στα γυμνά της κάλλη 
νυφιάτικ άνθη βάλλει. 



— 16 — 

— Καλό στον έμορφο το νιό, πού ψές τον ώνειρεύθηκα ! 
Που στο γλυκό μου τ' όνειρο είδα πώς τον πανδρεύθηκα! 

σαν τι καλά με φέρει 
το ποθητό μου ταίρι; — 

Της φέρει στρωμ απ το χιονιά και απ το βοριά παπλώματα Ι 
Την νύχτα κάμουν τη χαρά κι αυτού στα ξημερώματα 

της αγκαλιάς τ η πάχνη 
την εϋμορφην αδράχνει. 

Πρωί της κάμνει σάβανο το νυφικό της φόρεμα, 
το γιώμα, μοιρολογητή της φέρν' èva θολόρρεμα, 

το δειλινον αστράφτει, 
και ρίχτει και την κόφτει! 

Και περισσότερο συμπαθητικός μοΟ είναι ό ποιητής εκεί πού επινοεί 
λιγώτερο, και περισσότερο καρδιοχτυπα* εκεί πού παραμερίζει το μυθο­
πλαστικό φόρεμα κι αφήνει τό αίσθημα με τή γυμνή του παρρησία. Τότε 
μας δίνει κάποτε τήν εντύπωση τοΟ ύψους, και με μέσα απλούστατα: Ή 
λησμονημένη. 

Διαβαίνει, με θωρεί, καί πα, 
και δεν καλησπερίζει. 
μιαν άλλη, μ' είπαν, αγαπά, 
κ' εμε δε με γνωρίζει. 

Χαρά στην πού τον καρτερά! 
Κι όποια τον καμάρωση, 
να μην το κλάψη μια φορά, 
να μην το μετανοιώση! 

"Αλλοτε χάρηκα κ εγώ. 
Καλά, δεν τή ζηλεύω. 
Τώρα το νου μου κυνηγώ 
και δεν τον πρεμαζεύω. 

Κι αν πήγ' εκείνος στο καλό, 
κι αν μ* εχη λησμονήσει, 
τον Πλάστη 'γώ παρακαλώ 
να τοϋ το συγχώρηση. 

"Αμοιρη κόρη και φτωχή, 
πώς να τοϋ γίνω ταίρι; 
Μι άλλη τον εκαμ ευτυχή, 
μ' ενα γιομάτο χέρι.\ 



— 17 -

Ύώ μόνο μια καρδιά πιστή 
είχα να τον χαρίσω' 
τώρα ραγίστηκε κι αυτή. 
Παρ' μου την, Πλάστη, πίσω! 

Και το "Ονειρο πού ξεχωρίζει δυσκολοσύγκριτο, μέ τήν παθητική του 
μουσικότητα, και μέ κάτι σαν προφητικό συντάρασμα τής μοίρας πού μέλ­
λεται τοϋ ποιητή: 

Έψες είδα στον ύπνο μου 
ενα βαθύ ποτάμι 

— Θεός να μην το κάμη 
να γίνη αληθινό! — 
Στην όχθη του στεκόντανε 
γνωστό μου παλληκάρι, 
χλωμό σαν το φεγγάρι, 
σα νύχτα σιγανό. 

'Αγέρας το παράσπρωχνε 
με δύναμη μεγάλη, 
σα νάθε να το βγάλη 
απ' της ζωής τή μέση. 
Και το νερό π' αχόρταγα 
τα πόδια του φιλούσε 
θαρρείς το προσκαλούσε 
στάγκάλια του να πεση. 

— Αν είν αγέρας, σκέφθηκα, 
και σένα πού σε δέρνει, 
η απελπισία σε παίρνει 
κ' η άπονιά τοϋ κόσμου! — 
Και χύθηκ', άπ' το θάνατο 
το δύστυχο ν' αρπάξω: 
Οϊμέ! πριν ή προφτάξω, 
εχάθηκε άπ' εμπρός μου. 

Στα ρέματα παράσκυψα, 
να τον ενρώ γυρεύω, 
στα ρέματ αγναντεύω 
το λείψανο μ' αχνό. 

Έψες είδα στον ύπνο μου 
ενα βαθύ ποτάμι, 



— 18 — 

— Θεός va μην το κάμη 
να γίνγ) αληθινό! — 

Και ή περισσότερο άκόμ' αξιαγάπητη Μούσα του Βιζυηνού και ϊσως 
και ή Μούσα πού περισσότερο κι αύτη τον άγαπα, γυναίκα πάντα, είναι ή 
Μητέρα. Αυτή βαθύτερα κι άληθινώτερα δασκάλισσά του. Τό αίσθημα πού 
θερμαίνει την ποίηση του Βιζυηνού και τήν άπομακραίνει από τό ιδανικό 
της τανταλιδικής «Κεράτσας Κρουσταλλένιας», τό αίσθημα τούτο είναι ό 
πόνος τοϋ σπιτιού, ή λατρεία της μητέρας. Ή Μούσα πού φαίνεται σα να 
παραστέκη με δακρυοστάλαχτα μάτια και τα παιχνιδίσματα καί τα σπουδά­
σματά του, είναι ή Μητέρα* καί στους στίχους του καί στα πεζά του­ σωστό­
τερο, ή μητέρα του. Και μια γριά — στο ποίημα της «Θλιβερής ιστορίας» — 

μεροννχτίς, σαν κλαδεμένο κλήμα, 
σα μνημορόπετρα γυρτή, μοιρολογά και κλαίει. . . 
Τό 'να παιδί της ξενιτειά, καί τ' άλλο σκοτωμένο. . . 
Θεός να τήνε λνπηθή, να τήν παρηγόρηση. . . 

Είναι ή ιστορία τοΟ ίδιου του σπιτιού. «Στη Θράκη ξέρω 'να χωριό, 
'να σπίτι κάτον κάτον — 'να σπίτι μια χαλοσπιτιά... ». Στην «Κρυμμένη 
Θλΐψι» θυμάται «μια χριστιανή». . ."Ω! ή καλή γριά πού μόνη θα μπορούσε, 
λέει, να τοΰ γίνη παρηγοριά καί μόνη θα μπορούσε να μάθη τήν ανέκφρα­
στη θλίψη πού πλημμυρεί τά βάθη της καρδιάς του! Καί οί αποχαιρετι­
σμοί, τήν ώρα πού μισσεύει για τά ξένα! «Παιδί μον, ώρα σον καλή! — 
Μάνα, μην κλαις, θα ξαναρθώ!.. .». Στο «Προαίσθημα» μια γριά μητέρα 
πάλι, βέβαια ή μητέρα του, κλαίει καί δέρνεται «γιατ έχει γυώ στή ξενι­
τειά. . . ». Κάποιος τή θύρα της χτυπςί: Καί νά τό κεραυνοφόρο τό άγγελμα: 
«Χωρίς βαγγέλιο καί παπά τ αγόρι της το θάψανε. . .». Στο ποίημα πού 
σύνθεσε για νά μας δώση τον τύπο, τό μετρικό σχήμα, καί τήν ιδέα της 
γαλλικής b a l l a d e , λιβανίζει καί μακαρίζει τήν «αγιασμένη της μαν­
νονλας τ' αγκαλιά». Τό «Σοφιανό», τή μακρόστιχη καί άξια τής Μούσας 
τοϋ Σίλλερ, τοΰ ασύγκριτα μεγάλου δασκάλου του, ιστορία, τή στιχουρ­
γημένη, έπί ταύτοΰ σε ύφος άπλοϊκώτατο, τήν αφιερώνει επίσημα «rf\ φι­
λοστοργοτάτη Μητρί, διηγησαμένη τήν ελληνικήν ταύτην παράδοσιν». Ό 
«Σοφιανός», ενα ώραΐο, με δραματική κάθαρση, παραμύθι. Καί νομίζεις 
πώς ή καθεαυτό φροντίδα τής τέχνης τοΰ Βιζυηνού είναι ή μεταφορά, στο 
στίχο, τών παραμυθιών πού άκουσε άπό τό στόμα τής μάννας του. Καί 
γι' αυτό συγκεντρώνεται, όση κατέχει ό Βιζυηνός δημιουργική δύναμη, 
στο β ά λ λ ι σ μ α , καθώς μεταφράζει τή μ π α λ ά ν τ α * τό ποιητικό είδος 
πού είναι μαζί παραμύθι καί ιστορία, τό όνειρο καί ή ζωή, ή επική διήγηση 
με τή λυρική συγκίνηση, δραματικά μεταχειρισμένη. Άράδ' αράδα, πότε με 



— 19 — 

την καθαρεύουσα, πότε με τη δημοτική, ό δίγλωσσος, σύμφωνα με τον 
καιρό του, βαλλισματογράφος, μας δίνει τα δεξιώτερα συγκροτημένα έργα 
του. Και φαίνεται σ' αυτά ή προσπάθεια και ή φιλοδοξία του ποιητή να 
ξαναφυτέψη και να καλλιεργήση στα θρακικά χώματα για το πρασίνισμα 
τής όλης ελληνικής γής, ονειρεμένο χλωρόδεντρο, βλαστάρι βοριανών 
κλιμάτων τη μπαλάντα· όμως κάτι διαφορετικό άπό τήν π α ρ α λ ο γ ή του 
έλληνικοϋ λαοϋ μέ τραγούδια σαν τα θαυμαστά τής Ηλιογέννητης, τοΰ 
Γεφυριοΰ τής "Αρτας, τοϋ Χάροντα μέ τους πεθαμένους, του Βρυκόλακα. 
Βλέπει έδώ τήν ενέργεια και τήν επιρροή άλλου στοιχείου, τό παράδειγμα 
νέου διδασκάλου. Είναι ή σκανδιναυϊκή Καλλιόπη, είναι ή αγγλοσαξο­
νική ψυχή, είναι, σωστότερα, ή γερμανική τέχνη πού μέ τό Μποϋργερ, 
μέ τον Οΰλαντ, μέ τό Σίλλερ, μέ τό Γκαίτε, μέ τον "Αίνε, μας έδωκε κλασσι­
κά πρότυπα τοϋ είδους. Κ' έδώ θα χρειάζονταν για τό κριτικό έξέτασμα να 
βοηθήση «ό χάρτης τών πολλαπλών ρευμάτων», καθώς ώνόμασε κάποιος 
ιστορικός τής φιλολογίας τους λογής άπ' έδώ κι άπ' έκεΐ παράγοντες πού 
βοηθούν τή γένεση τοϋ λογοτεχνικοΰ έργου. Στή φιλολογική «Εστία» 
τοΰ 1892 ό Βιζυηνός μέσα σέ μια πλατιά άπλωμένην ιστορική και καλολο­
γική μελέτη για τα βαλλίσματα μας παρουσίασε μεταφραστικά δείγματα 
πολλών ποιημάτων τοΰ είδους αύτοΰ, μας εξήγησε τήν τεχνική και τήν 
αισθητική τους· και τίτλος τιμής είναι γι' αυτόν πώς έμπασε μέσα στην 
ποίηση μας τα βαλλίσματα και μέ τό νόημα και μέ τήν ανάπτυξη πού δίνει 
στή μπαλάντα ό κοσμοξάκουστος στοχαστής, ό ποιητής τοΰ «Βουτηχτή» 
και τών «Γερανών τοΰ Ίβύκου», διπλώνοντας μέσα της σ' ενα δραματικό 
επεισόδιο ενα ηθικό τέλος. "Ομως ό Βιζυηνός χειρίζετ' έντεχνα τό δανει­
σμό του και πρωτόφαντα για τήν τέχνη μας. 

* 
* * 

Δονούνται, βομβονν και βροντούν κι αντηχούν 
εύάγγελοι φθόγγοι, κλαγγαΐ τών κωδώνων 
εν ρήμα κουφόπτεροι Φήμ' εποχοϋν : 
Ηύλόγησ ό Πλάστης τον άτεκνον θρόνον. 
Χαρά το Βνζάντιον ελουσ ευθύς, 
κ' ηύφράνθ' ή στυγνή τών αρχόντων πληθύς, 
και σπεύδει και φθάνει καθείς 
και πασ al στοαι τών λαμπρών ανακτόρων 
πληροϋντ ευφημίας και δώρων. 

Είναι ή αρχή τοΰ «Πύργου τής Κόρης». 'Αλλά Κασσάνδρα κακομά­
τισσα προλέγει στον Αυτοκράτορα πώς ή μονάκριβη του πού πανηγυρίζει 



— 20 — 

τη γέννηση της, γράφτηκε να πεθάνη άπό δάγκωμα φαρμακερού φιδιού. 
— Ποιος θα χτίση τον Πύργο σιδεροθεμέλιωτο στης θάλασσας επάνω τα 
κύματα για να κλείσω την κόρη μου; Ποιος θα τή γλυτώση άπο το ριζι­
κό της; — Και νά ό θρυλικός μέσα στων λαών τα παραδομένα Πρωτομά­
στορης, αμούστακο παλληκάρι, «μειράκιον θάλλον», πού φτερώνει τή φαν­
τασία της ελληνικής ψυχής ϊσα με σήμερα και με τήν ποίηση από μιας 
αρχής καί, τώρα τελευταία, με τή μουσική. Αυτός θα χτίση τον Πύργο. 
Δε θέλει τα πλούτη του βασιλιά. Θέλει τήν κόρη του. Ό βασιλιάς υπόσχεται 
και τήν κόρη του και τό θρόνο του. Ό Πύργος υψώνεται. Άλλοίμονον, 
δ,τι κατορθώνεται με τήν ευλογία του φωτός, τό καταστρέφει τής νύχτας 
ή κατάρα. Ό Πύργος του Βοσπόρου, σαν τό Γιοφύρι τής "Αρτας, «δλομε­
ρίς τον χτίζουνε κι αποβραδίς γκρεμιέται». Ό Πρωτομάστορας, απελπισμέ­
νος, παραμονεύει νύχτα για νά τή συλλαβή τήν άπιαστην αφορμή του κά­
κου. Άπο τψ αβνσσον — εξακολουθεί ό ποιητής, — 

άρθεϊο' αμυδρά μουσική 
άνέτειλ' εξ άντρων υγρών κατ ολίγον, 
κ εντείνουν κελάδημα τώρα γλυκύ 
φωναι μαγικοί μεταξύ πομφολύγων. . . 
Με πρόαωπ άστράπτοντα, κόλπους αβρούς, 
συνθλά διαθλά τους αφρούς 
και ζώνει τον πύργον καλλίμορφος αδων 
χορός ραδινών Ναϊάδων. 

Οί νεράιδες είναι πού γκρεμίζουν τον Πύργο για νά ταπεινώσουν των 
ανθρώπων τό θράσος. Ό οικοδόμος καιρό δεν χάνει. Σημαδεύει τή νεράιδα 
βασίλισσα, αρπάζει τον πέπλο της. Ή νεράιδα στο έξης ύποταχτική του, 
όργανο τυφλό τής βουλής και τής γνώμης του. Ό Πύργος ξαναχτίζεται 
κι από τον ίδιο τό λαό των πνευμάτων, τό χαλαστή. Μα λείπουν ακόμα 
πέτρες. Καί προσφέρονται ϊδιες οί Καρυάτιδες ξωτικές, λιθάρια καί στυλώ­
ματα καί σκαλοπάτια, με τα κορμιά τους. 

Ό πύργος ύψοϋτ' επ εμψύχων βαθμίδων 
γυμνών απαλών νηρηΐδων. 

Ή κόρη έγκατασταίνεται στον Πύργο της, «προστάτης αστήρ», στους 
θαλασσοδρόμους. Καί νά ένας ξένος δυνατός μονάρχης, φερτός άπό τή 
φήμη τής πυργοφύλαχτης πεντάμορφης, τήν ερωτεύεται καί τή ζητεί γυ­
ναίκα του άπό τόν πατέρα της. Ό βυζαντινός αυτοκράτορας, παρασυρμέ­
νος άπό τους άλαφροστόχαστους γύρω του μεγιστάνες πού ζηλοφτονοϋν 
τόν τεχνίτη, τόν πατεί τόν όρκο του. Σκοτώνει τόν οικοδόμο, καί στα τε­



— 21 ­

τραπέρατα διαλαλώντας τη χαρά τής κόρης του, προετοιμάζει επίσημα καί 
πανηγυρικά το γάμο της μέ τον ξένο. 

Εγγύς καί μακράν διεδόθ' ή χαρά, 
ή πόλις, ό πύργος, λαμπρώς εκοσμήθη, 
εξ "Εω και Νότου, Δυσμών και Βορρά 
συρρέουν πυκνά κ ίλαρόμορφα πλήθη. 

Προσέρχεται καί ή βυζάστρα του βασιλικού γαμπρού μέ καλάθι λου­
λουδιών. 'Ανεβαίνει στον Πύργο. Τα προσφέρει στη νύφη. Θαυμάζει εκείνη, 
απλώνει το χέρι στο καλάθι: 

Ό κάκιστος όφις εκεί κεκρυμμένος 
την άκραν κεντά της λεπτής της χειρός, 
και φρίκην ησθάνθ' είς τα μέλ' ή παρθένος. . . 
Εύρεθ' υπό τ άνθη ψυχρον ερπετόν, 
μικρόν το κακόν και το κέντρον λεπτόν. 
Πλην νέμεται άλγος φρικτόν, 
ιός την άβράν καλλονήν αναλίσκει 
και φθ'ιν ή παρθένος και θνήσκει. 

Καί ό ποιητής περατώνει τή δραματική ραψφδία του, καθώς τήν άρ­
χισε: Μέ τήν ϊδια δυνατή καί ρυθμική κωδωνοκρουσία. Μα τώρα ή καμπάνα 
σημαίνει νεκρώσιμα: 

Δονούνται, βροντούν και βομβούν κι αντηχούν 
δυσάγγελοι φθόγγοι, κλαγγαι των κωδώνων, 
εν ρήμα βαθύπτεροι Φήμ εποχούν : 
Ήτέκνωσ ό Πλάστης τον άδικον θρόνον. 
Έτράπ' ή χαρά εις πομπήν νεκρικήν, 
κ ή κόρ ή καλή με στολήν νυμφικήν 
είς ϋπνον ετάφη γλνκύν, 
πλησίον τού πρώτου μνηστήρος κειμένη. 
Πλην εμειν ο πύργος και μένει. 

Ό Βιζυηνός καί μέ όλη τή λογία γλωσσική παράδοση πού στέκεται 
ξένη κ' εξω άπό τήν άναβρυστική πηγή του ζωντανού δημοτικοϋ τραγου­
διού, δείχνεται κύριος τής τέχνης του καί στην έκθεση καί στή σύνθεση 
της θρυλικής ιστορίας μέ τους καλοδεμένους καί καλοδουλεμένους στίχους, 
στή ρίμα πλούσιους καί στή στροφή πρωτόφαντους, μέ τή στερεά χαρα­
χτηρισμένη καθαρεύουσα, μάρμαρο κρύο, σκληρό, καί λαμπρό. Ή σοφή 
μελέτη πού εγραψεν ό Βιζυηνός για τήν παγκόσμιαν κίνηση τής μπαλ­
λάντας βρίσκει στο ποίημα τοϋτο πολύ επιτυχημένη εφαρμογή. Καί θα 



— 22 — 

μποροΰσε κανείς να παρατήρηση πώς ή καθαρεύουσα ποίηση στενοχω­
ρημένη άπο τή δημοτική Μοΰσα πού όλο και της αμφισβητεί εδάφη και 
τους τόπους της κερδίζει, συνθηκολογεί και παρέλαση κάνει, για ν' άπο­
συρθή, με τα όπλα της και με «δλας τάς τιμάς» του πολέμου. 

* 
* * 

"Ομως αντιμέτωπα στον «Πύργο της Κόρης» και σα να ήθελε να τό 
ισορρόπηση τό έργο του και κάποιον εξαγνισμό να επιτυχή, εστησεν ό 
ποιητής έναν άλλο πύργο. Τον άλλον πύργο δεν τον ύψωσε μέ τή βοήθεια 
κανενός θρυλικού θαυμαστού στοιχείου, κανενός τεχνίτη πρωτομάστορα, 
κανενός ιστορικού περασμένου, καμμιδς Μούσας φανταστικής μεγαλό­
πνοης* τον ύψωσε μέ μόνη τήν πνοή της ζωντανής ζωής, μέ τή φωνή των 
πραγμάτων, μέ τον πόνο τής καρδιάς του και της καρδίας τριγύρω του τής 
εθνικής, και άπλα και γερά, και μέ τήν ευλογία τής Μούσας τοϋ πόνου 
πού τον παραστέκεται πάντα και πού είναι ή μητέρα του. Τό δεύτερο 
ποίημα τούτο επιγράφεται «Ή Μητέρα των επτά — εΐκών έκ των έν Βιζύη 
καταστροφών κατά τον τελευταΐον ρωσοτουρκικόν πόλεμον», εξηγεί συμ­
πληρώνοντας τον κύριο τίτλο τοϋ έργου ό ϊδιος ό ποιητής. Ό ρωσοτουρκι­
κός πόλεμος τοϋ '78. Μία ιστορική κρίσιμη στιγμή μεγάλη, ϋστερ' από 
τήν τρικυμία τών Κριμαϊκών, ένας σεισμός στην Ευρώπη. 'Αλλάζει ô χάρ­
της τής 'Ανατολής. Ή διπλωματία διασκέπτεται, ό βασιβουζοϋκος σφά­
ζει. Μια παράδοση πού μας τή φύλαξε ό Πολίτης αναφέρει πώς ή Βυζώ, 
«τ όμορφο χωριό», καθώς τό λέει ό ποιητής πού εκεί γεννήθηκε, ή Βιζύη τής 
Θράκης πού χάρηκε στους βυζαντινούς καιρούς και προτήτερ' ακόμα ακμή 
και δόξα, πήρε τόνομ' άπό μια βασιλοπούλα. Μιά σαΐτα λάβωσε τή βασι­
λοπούλα στο στήθος, όταν πολιορκούσανε τή χώρα οί Σαρρακηνοί. "Α! τό 
λάβωμα έκεϊνο, κι ά δεν έφερε στον τάφο τή βασιλοπούλα, ποτέ δέν έκλει­
σε. Πάντα σακατεμένη άπό τότε εζησεν ή πορφυρογέννητη τής 'Ανατο­
λής, εικόνα όχι τής Βιζύης, μοναχά, μα τής Θράκης ολάκερης, μέ τήν αί­
ματοστάλαχτη και χιλιοπατημένην άπό λογής βαρβάρους ιστορία της. Στο 
ξεθεμέλιωμα τής Βυζώς μιά γυναίκα βλέπει σφαγμένα και τα εφτά παιδιά 
της. Μονάχη της τα θάφτει. Τα ξεθάφτουν οί Κιρκάσιοι για νά κουρσέ­
ψουν τους τάφους τους. Ή μητέρα κρύβει τότε τα εφτά πτώματα σε μιά 
σπηλιά. Μα κινδυνεύουν έκεΐ νά φαγωθούν άπό τα όρνια κι άπό τους λύ­
κους. Τότε ανάφτει φωτιά και τα καίει. Κι άπό τα βάσανα κι άπό τον πόνο 
κι άπό τή φρίκη ξεψυχά στο τέλος, ή μόνη ζωντανή ψυχή πού απόμεινε 
στον όλεθρο τών πάντων. Τό θέμα τοΰτο αναπτύσσει ό ποιητής κάπως περισ­
σόλογα σέ μιά εξακοσαριά στίχους. Τό ποίημα ενα διάπλατ' ανοιχτό ασυγ­
κράτητο άπό τήν αρχή ως τό τέλος μοιρολόι". Ό λ α χαλάσματα γύρω, και 



— 23 — 

χάλασμα φοβερώτερο κ' ελεεινότερο από τα πράγματα γύρω ή όψη και ή 
καρδιά και ή ψυχή και ή ζωή της μητέρας. 

7" απόπλεγά της τά μαλλιά στριμμένα σαν κροκίδια 
τα γαργαλάει ο άνεμος σα σκοτωμένα φίδια 

πα στο λαιμό της το γνμνό. 
Στο ροϋχο π απ τες σκισματιες το σώμα της προβάλλει 
μπαίνει ο χιονιάς από τη μια και βγαίνει από την άλλη 
ωσάν να παίζη μ' άγκαθιες στον άψυχο κρεμνά. 

Ό ποιητής εϊτε μοιρολογώντας με το στόμα της μητέρας, εϊτε τήν 
πρώτην ευτυχισμένη της ζωή, εϊτε τήν τωρινή συμφορά της παρασταίνον­
τας, βαρυβογγάει, ξεφωνίζει, ξεσπά, δέρνεται, διαμαρτύρεται, καταριέται. 
Και τό κλάμα, ούρλιασμα* και ή ζωγραφιά γυμνή φόρεμα μόνο έχει τα 
ίδια της αδρά ριγμένα χρώματα. Ένας γλωσσικός υλισμός βασιλεύει, πού 
σε μερικά και με όλες τις μεγάλες τεχνικές διαφορές θυμίζει κάπου Βαλαω­
ρίτη. Ή φρίκη του θανάτου παντού απλωμένη και ή ποίηση της φρίκης 
ρητορεύει παντού. Και ή ρητορική άπό τό κράξιμο των πραγμάτων φυσική 
και αυτόματη. Και κάποια αντίληψη τοΰ θανάτου ειδωλολατρική κατ' εξο­
χήν, πού δέ μπορεί να πιστέψη στο μηδέν και στην άϋλότητα και πού 
τραβφ τή ζωή καί κάτω άπό τό μνήμα μ' όλες τις φροντίδες τής στοργής 
και τής αγάπης τους αγώνες. Καί ή ποίηση τής εθνικής 'Ιδέας δείχνεται με 
δικό της χαραχτήρα καί ζώνεται πατριδολατρικήν ωραιότητα διαφορετι­
κήν. Ή πατρίδα του Βιζυηνού δεν είναι ή τετράπλατη ελληνική Πολιτεία 
τοϋ Ρήγα, δέν είναι τοΰ Σολωμού ή «Μητέρα μεγαλόψυχη στον πόνο καί 
στή δόξα». Είναι ή σκλάβα ή μητέρα, ή δόλια ή ρωμιοσύνη, τοΰ ραγιά ή 
γεννήτρα. Τό πατριωτικό τραγούδι τοΰ Βιζυηνοΰ δέν πινδαρίζει, δέ ρωμαν­
τίζει. Ξεφωνίζει, καί ξεσπά, καί σκίζει τα ροΰχα του, καθώς λέμε, καί ρίχνει 
ανάθεμα. Είναι ό ραγιάς, ό δοΰλος, ό δεμένος, ό άμαχος, ανάμεσα τοΰ Τσερ­
κέζου καί τοΰ Κοζάκου, κοπάδι για τα χέρια καί για τα μαχαίρια δυο μα­
κελλάρηδων. Τα φόρεσα — μοιρολογά ή Μητέρα — 

τα γιορτερά τά πασχαλιάτικα τους, 
έζωσα τους τρανότερους τά 'λόχρυσ* άρματα τους 

καί τ αργυρά σπαθιά. 
Καί τά διαμάντια πδκρυβα, τά έρημα στολίδια, 
τάδωσα στα μικρότερα, νά τάχουνε παιγνίδια 

στα σκότη τά βαθιά. 

Κ' έσκαψα ή δόλια κι άνοιξα εφτά πλατιά μνημόρια 
καί τάθαψα κοντά κοντά τ αγαπητά μ" αγόρια, 

στη θύρα μ' αντικρύ, 



— 24 — 

νά μή μοϋ σκιάζονται τα δυο σα μικρουλάκια ποϋναι, 
να τα θωρώ δλα συντροφιά, να λέγω πώς μου ζοϋνε, 

και είμαι γώ ή νεκρή. 

Να βγαίνω το πονρνο πουρνο να τα καλημερίζω, 
το βράδι που θα τα καλνώ και Θα τα νοματίζω 

ν ακούνε στη σιγή, 
να τα μοιράζω ζάχαρη και μέλι να δειπνοννε 
και να σκεπάζω τα μικρά μή μον κρυολογούνε 

στη παγωμένη γη. 

Και φύτεψα κ' εφτά μηλιές πάνου στα μνήματα τους, 
να κάθουμαι να κλαίγω γώ κάτ από τα κλαδιά τους, 

κ οι ξένοι που περνούν 
να βρίσκουν λίγη αναψυχή στα πράσινα τους φύλλα, 
να γεύωνται χαρούμενοι τα μοσχερά τους μήλα 

και να μου τα σχωρνοϋν. 

Μα τα μυρίσθ' ή Τσερκεζιά με λυσσιασμένη κάκια, 
και χύμησαν τα νηστικά, τ αχόρταγα κοράκια 

άπ τ' άγρια κρεμνά, 
και σκάψαν και τα ξέχωσαν κι άρπαξαν τα στολίδια, 
καί ρίξαν τα παιδάκια μου στες λάσπες, στα σκουπίδια 

τα σπλάχνα μου γυμνά. 

Καί από το εξακολουθητικό φρενιτικο μοιρολόγημα τοϋτο κάποιοι 
στίχοι παίρνουν κάτι σαν απροσδόκητο ταίριασμα με τους τρομαχτικούς 
καιρούς πού μας περιζώνουν, καί υψώνονται σαν αναθέματα προφητικά: 

Γι άφησε, μάνα, τή δουλειά καί βύζαξ' το παιδί σου, 
και κάμε για τον άντρα σου, κάμε για την ψυχή σου 

μιαν άγια προσευχή! 
Γιατ ήρθαν βίσεχτοι καιροί σ 'Ανατολή καί Λύση, 
κι οπού πλαγιάση άποβραδύς δεν ξέρει αν θα ξυπνήση 

γερός ώς το ταχύ. 

Κι όπώχει κάναν άρρωστο ας τόνε σαβανώση! 
*Ας ψάλΐ] εν 'Αλληλούια κι ας τόνε παράχωση 

σε μνήμα σκοτεινό, 
πριν φτάσουν καί το μυριστούν Τσερκέζοι και Πομάκια 
και τόνε ρίξουν ζωντανό στον κάμπου τα κοράκια, 

στ3 αγρίμια απ' το βουνό. 



— 25 — 

Γιατ εστειλεν ό Μόσκοβος ενα κρυφό χαμπάρι, 
πώς θάρθη την Άγια Σοφιά, την Πόλη να μας πάρη, 

την Πόλη τη γραικιά! 
Κι άντρείεψεν ή Βονργαριά κι από λαγός εγίνη 
λιοντάρι π' άναφρύμαξε να φάη τη ρωμιοσύνη 

μαζί με την Τουρκιά. . . 

— Φωτιά να κάψη την Τουρκιά, φωτιά κι αστροπελέκι ! 
Και το σταχτό της οι άνεμοι να σύρουν πιο παρέκει 

κι από την Κόκκινη Μηλιά! 
Μέσ στη Ρωσία οργή Θεοϋ τα νύχια της να μπήξη 
να τοϋσε πνίξη φανερά, κρυφά να τοϋσε πνίξη 

απ' το παλάτι ώς τη σπηλιά. 

Και μέσ στην άθεη χαρά, στο θρίαμβο τους πάνω, 
ν' άστραποκάψ' ή Κόλαση κάθε μεγαλοσιάνο 

πριν φτάση να προσευχηθη. 
Και να χόρταση ενα σκυλί στοϋ 'Απάνθρωπου το γιαΐμα 
πού δεν εχόρτασε απ' αυτό πού έκαμε σα ρέμα 

μέσ στα χωριά μας να χυθηΐ 

Καί «Ή Μητέρα τώνΈπτά» τελειώνει με το μϋθο πάλι, το χαραχτηρι­
στικώτερο δείγμα της τεχνοτροπίας τοϋ Βιζυηνοΰ. Ή μοιρολοήτρα μητέρα 
συγκορυφώνει το θρήνο της καί μυθοπλαστικά: 

Μια μηλιά σ ενα βουνό, 
σ ενα πράσινο λαγκάδι, 
εκαμν' άνθη το πουρνο 
καί καρπούς το βράδι. . . 

ΛυποΟμαι γιατί δεν επιτρέπει ό χρόνος να το ξαναπώ έδοδ το παθητι­
κώτατο αυτό συγκεφαλαιωτικά αλληγορικό μοιρολόγημα. Σέ κάποια περα­
σμένη μου ομιλία για το Βαλαωρίτη παρατηρούσα πώς ή ποίηση του είναι 
μαζί καί γέφυρα πού μας περνά άπο το στίχο στον πεζό λόγο τον καλλιτε­
χνικό, άπό το ίστορικο ποίημα στο επικό διήγημα. Στο έργο τοϋ Βιζυη­
νοΰ βλέπω τοΟτο* ό στίχος του, καλά καλά αν τον εξετάσουμε, δεν είναι 
παρά σταθμός για να τραβήξη ό ποιητής προς τό δρόμο τοϋ πεζοϋ λόγου 
όπου περπατεΐ πιο ελεύθερα καί κάθεται άναπαυτικώτερα. Τα διηγήματα 
τοϋ Βιζυηνοΰ, καθώς καί άλλοτε προσπάθησα να τό δείξω σέ μια δοκιμή 
μου βαλμένη στο βιβλίο μου «Τα πρώτα Κριτικά» (Βιβλιοθήκη Φέξη), 
είναι σφραγισμένα ασφαλέστερα, είναι κάπως ανώτερα άπό τα ποιήματα 
του. Μάλιστα ο,τι άπό μιαν όψη ονομάζεται λ υ ρ ι σ μ ό ς , τό προζύμι 



— 26 — 

του ε γ ώ πού φουσκώνει και μεστώνει το λογοτεχνικό ψωμί, εκεί, στον 
πεζό λόγο του Βιζυηνού, όχι τόσο στο στίχο του, ενεργεί έντελέστερα. 
ΛυποΟμαι γιατί ό καιρός και τό πρόγραμμα των ομιλιών αυτών απαγορεύουν 
να σταθώ στο διήγημα τοϋ Βιζυηνού. 

5. Τα έργα. Κρυστάλλης. 
Με τό Βιζυηνό ή δημοτική γλώσσα απλώνεται στο έντεχνο τραγούδι 

θαρρετώτερα­ μα πάντα πίσω από τον ποιητή δείχνεται ό ίεροσπουδαστής 
τής Χάλκης, και ή δημοτική γλώσσα όσο κι αν τολμηρά κ' ελεύθερα δου­
λεύεται δε μπορεί να τ' αναπλήρωση τα ελαττώματα του, γενικά, αλύγιστου 
στίχου, κάτι πού λείπει και πού εϊναι τοϋ γνήσιου δημοτικού τραγουδιού 
ή χάρη. Μέ τον Κρυστάλλην ή σκηνογραφία αλλάζει. Τό ίδιο τό δημο­
τικό τραγούδι εισβάλλει θριαμβευτικά στην ποίηση μας, μέ τους τρόπους 
του και μέ τους κόσμους του. 

Συχνά μέσ' στο ήλιοστάλαμα καί μέσ στα μεσημέρια 
κι όταν κοιμούνται τα νερά και βγαίνουν οι νεράιδες 
και συγκρατιούνται σε χορούς, τέτοια τραγούδια λέγουν. 

"Οταν ισκιώνουν τα ζερβά καί πέφτουν τα λιοπύρια 
και ροβολούν βελάζοντας στις μάντρες τα κοπάδια, 
σουρίζοντάς τα ό νιος βοσκός, τέτοια τραγούδια λέγει. 

^ 7" άπόσπερνο κι αποβραδίς πού βασιλεύει ό ήλιος 
καί μέ τα δυο καματερά γυρνάει ο ζευγολάτης 
απ τ δργωμά του στο χωριό, τέτοια τραγούδια λέγει. 

Ό αγωγιάτης τες ερμιές, τα δάση που διαβαίνει 
στον σάλαγον δπου χτυπά τα φορτωμένα ζά του 

. :,., για να περνάη το μάκρεμα, τέτοια τραγούδια λέγει. 

"Οταν το γλυκοχάραμα στα κορφοβούνια φέγγη 
πού στα χρυσά τά όνείρατα ξυπνά ή χωριατοπούλα 
καί πάει στη βρύση για νερό, τέτοια τραγούδια λέγει. 

Τα καλοκαίρια τα ξανθά πού οι ξενοδουλευτάδες 
θερίζουν άϋπνοι ολονυχτίς τά καρπερά χωράφια 
με το φεγγάρι το λαμπρό, τέτοια τραγούδια λέγουν. 

Τες χειμωνιάτικες βραδιές πού στα βουνά χιονίζει 
γύρω άπ την πόρτα τοϋ σπιτιού συνάζονται οι κοπέλλες, 

' καί πλέοντας ξόμπλια ώραιόπλουμα, τέτοια τραγούδια λέγουν. 



— 27 — 

"Αγουρος τον χωρίον κ' εγώ, παιδί κ' εγώ της στάνης, 
δσες βολές κάμπους, βουνά, στάνες, χωριά διαβαίνω < 
κι οργώματα και ποταμιές, τέτοια τραγούδια λέγω. 

Σαν το Βιζυηνό, και ό Κρυστάλλης αρχίζει τον «Τραγουδιστή τοϋ 
Χωρίου και της Στάνης» με τή φροντίδα να έκφραση τί λογής είναι το τρα­
γούδι του. Κ' έδώ βλέπουμε πάλι να συνταιριάζωνται συντηρητικά καί 
προοδευτικά στοιχεία, και τήν τέχνη του Κρυστάλλη, σαν εκείνη τοΟ 
ΒιζύηνοΟ, μαζί ύποταχτική καί ανταρτική. Άλλα ό ποιητής έδώ δέν «προ­
ανακρούει των Μουσών τήν ίλαράν άνατολήν»· βρίσκεται μέσα στην ανα­
τολή, καί σα θαμπωμένος άπό το πρωινό το φώς τριγύρω του. Το τραγούδι 
του είναι το δημοτικό τραγούδι άναβρυσμένο με νέα ορμή· το δημοτικό 
τραγούδι πού παίρνει συνείδηση· βλέπει καί ξέρει τί αξίζει. «Τέτοια τρα­
γούδια λέγω». Τό άναφώνημα τούτο δε θα το απαντήσετε στον ανώνυμο 
δημοτικό ψάλτη, μήτε θα βρήτε τό έντεχνα κανονικό σε τρίστιχα χώρισμα 
τοϋ προλογικού τραγουδιού πού ακούσατε καί πού κάθε του στροφή μεστώ­
νεται μονότροπα κι άπό μια διαφορετικήν εικόνα. Ό Κρυστάλλης δέν είναι 
ό λαός πού βρίσκεται ή πού γίνεται ποιητής· είναι ό ποιητής πού βρίσκε­
ται και πού γίνεται λαός. Τό πράγμα κάπως διαφέρει. "Επειτα δέν πρέπει 
να λησμονούμε τούτο: Καλά καλά ανώνυμη απρόσωπη ποίηση δέν υπάρ­
χει, ακόμη καί στα δημοτικά τραγούδια. Κάποιος βρίσκεται στο χωριό, 
κάποιος επάνω στο βουνό προβάλλει, όμηρίδης ανυποψίαστος, μέ τή φαν­
τασία ζωηρότερη, μέ του ρυθμού τό χάρισμα εντονώτερο, μέ τή δύναμη 
τήν εκφραστική τελειότερη· ποιητής, χωρίς να τό θέλη, χωρίς να τό ξέρη, 
χωρίς γι' αυτό να περηφανεύεται· χρειάζεται τον τραγουδιστή ό πρωτόγο­
νος κόσμος για τή χαρά του καί για τήν πίκρα του, για τον έρωτα καί για 
τό θάνατο, καθώς χρειάζεται τον παπά για τό γάμο καί για τό ξόδι. Τό 
τραγούδι πέτα άπό στόμα σε στόμα, τό παίρνουν ομότεχνοι, ομόφυλοι, 
τό συμπληρώνουν, τό προσαλλάζουν, τό κλαδεύουν, τό συμπληρώνουν, τό 
πυκνώνουν, τό νερουλιάζουν, τό κάνουν καλύτερο ή χειρότερο* τό δημοτι­
κό τραγούδι1. Μέσα στο έργο τοΰ Κρυστάλλη ξανοίγουμε τό δυσκολοξε­
διάλυτο ταίριασμα της κοινωνικής φαντασίας μέ τή φαντασία τήν ατομική· 
του ανώνυμου τραγουδιστή μέ τον ώνομασμένο ψάλτη· τόσο, πού συχνά 
δέ ξεχωρίζουμε καλά ποιος ό στίχος πού είναι καμωμένος άπό τον ποιητή 
καί ποιος ό στίχος πού είναι παρμένος άπό τό δημοτικό τραγούδι. Ό χαρα­
χτηρισμός πού δόθηκε στο Θεόκριτο ταιριάζει καί στον ομόφυλο του 
ποιητή : δ Κρυστάλλης είναι μαζί ποιητής φυσικός καί έντεχνος. Ό «Τρα­

1. Το θέμα τοΟτο, πρωταναπτυγμένο άπό τόν Ν. Γ. Πολίτη μέ τήν έπιστημο­
νικήν ακρίβεια πού τοϋ ταιριάζει, βρίσκεται στην τυπωμένη στην ίδια σειρά διάλεξη 
του «Γνωστοί ποιηταί δημοτικών ασμάτων». 



— 28 — 

γουδιστής του Χωρίου και τής Στάνης» είναι συλλογή στίχων άξεχώριστα 
και μιμητικών και πρωτότυπων. Συστηματικά, πλουσιώτερα και τεχνικώ­
τερα, κρατημένοι σφιχτά και ύποταχτικά κι άπό τήν ψυχή κι άπό τή μορφή 
τοΟ δημοτικού τραγουδιού, οί στίχοι εκείνοι εγκαινιάζουν καινούρια ποιη­
τικήν εκκλησιά. Γίνονται τα κείμενα νέας λατρείας με αξιόλογους πιστούς, 
παράλληλα με τή φυλή τών ποιητών πού μονάχα άλαφροπάτητα το 'γγίζουν 
το τραγούδι το δημοτικό, για να σταθούνε σε κόσμους διαφορετικούς άπό 
τους κόσμους τοΟ δημοτικού τραγουδιού και στην ουσία και στο ύφος ακόμα. 
Και τα δυο τα φύλα όμοιο δικαίωμα έχουνε στή ζωή προς ανεξάντλητη 
παραγωγή καί προκοπήν ανυπολόγιστη, σύμφωνα πάντα μέ τους νόμους 
πού τα πράγματα όλα, και τής ζωής καί τής τέχνης, τα κάνουν άπαυτα να 
περνούν άπό τήν ακμή στην παρακμή, άπό το άνθισμα στο ξέφτυσμα, καί 
αντίθετα. Οί προτήτερες δοκιμές, «Αί Σκιαί του "Αδου» στα 1886, ό «Κα­
λόγερος τής Κλεισούρας του Μεσολογγίου» στα 1889* δεν αξίζει να σταμα­
τήση κανείς επάνω τους. Μονάχα χρησιμεύουν ώς σημάδια χαρακτηρι­
στικά για να δείχνουν πόσο γοργά καί πόσο ευλύγιστα ό ποιητής άλαφρο­
πατοΟσεν άπάνου καί στα λιθάρια πού τρεμοσάλευαν άστερέωτα, για νά 
περάση άλλου, για νά βάλη τό πόδι του στα στερεά, και πάντα εμπρός. 
"Ενας άλλος, βαρυπερνώντας, θα κιντύνευε νά κόλληση στα βαλτόνερα 
τοΟ πεζού καί του μέτριου. Τό τραγούδι του Κρυστάλλη θα μοιάση μέ μια 
μεγάλη πολυπρόσωπη, μα ρυθμισμένη μονότροπα καί μονόχρωμα, ζωγρα­
φιά" στα βάθη της υψώνεται ό Πίνδος πάντα, «τα κακοτράχαλα βουνά», 
καθώς ό ϊδιος ό τραγουδιστής τα λέει* κατάμεσα στον πίνακα ιδεατή ή Πα­
τρίδα, όψη καί στάση γαλανής, πονετικής γυναίκας πού θα σταλάζη άπό 
το στόμα της τό μέλι του παραμυθιού* όχι ή άρματωλική καί πολεμόκρα­
χτη καί πολεμόδαρτη τοΰ Νικοτσάρα, του Βλαχάβα, τών Κατσαντώνηδων 
άλλα κάποια μεστωμένη βλάχα, ή περδικομμάτα τοΰ «Τραγουδιστή τής 
Στάνης» πού κράζει: 

Βρωμοκαμπίτης δε Θα iôfj το αμόλεντο κορμί μου, 
εγώ είμαι κόρη τον βουνον καί τσέλιγκα κοπελλα. 

Καί κάπου απόμερα στον πίνακα καί ειδυλλιακά μαλακωμένη ή λεβέν­
τικη κορμοστασιά τοϋ λευκαδίτη τραγουδιστή, τού πατέρα. Καί ακόμα θο­
λώτερα καί μακρινότερα, κάτι σαν ίσκιοι αρχαϊκοί μισοκρυμμένοι­ μπορεί ό 
βουκολικός τών άλεξαντρινών καιρών (μας είπαν πώς ό Κρυστάλλης άφησε, 
μα δέν ξέρω πώς καί πού καί μια πεζή μετάφραση τοΰ Θεόκριτου), μπορεί 
ό Άσκραίος τών «"Εργων καί τών Ήμερων». 'Αλλά όπου στα πρώτα βήματα, 
κάπως τυφλά καί στενοχωρημένα, ξεχωρίζεις τα τρικλίσματα τοΰ μιμητή, 
τα ύστερνά £ργα, μολονότι μας δείχνουν τήν επενέργεια τοϋ δημοτικού 
τραγουδιού καί τοΰ Βαλαωρίτη, μαζί μδς λένε πώς τοΰ είδους αύτοΰ ή έπιρ­



— 29 — 

ροή δεν είναι αποτέλεσμα αδυναμίας· είναι στοιχείο και πάτημα για να 
μας ξετυλίξη ό ποιητής μια δύναμη. Ό Κρυστάλλης είναι μαζί άπό το 
φυσικό του κι άπο το θέλημα του γεννημένος και τονωμένος μαζί δημοτι­
κός και βαλαωριτικός, όμως μέσα σέ σύνολο καινούριο* ό Κρυστάλλης 
καλά καλά δεν ε ί ν α ι * γ ί ν ε τ α ι . Βρίσκεται πάντα σέ ψάξιμο, ανέβα­
σμα, άπόχτημα, θησαύρισμα. Στο μέτωπο τοΰ μακρόστιχου άπειρότεχνου 
«Καλόγερου της Κλεισούρας» είχε χαράξει το ρητό του Βαλαωρίτη: «Ή 
καρδιά μου θα πάλλγ\ πάντοτε ύπερ της Ηπείρου». Ή καρδιά του εξακο­
λουθεί πάντα να χτυπά για τήν "Ηπειρο. Μα ποίηση με παλμούς καρδιάς 
μονάχα δεν πλάθεται. Χρειάζεται, για το ζωντάνεμα της, να συνενωθοϋν 
λογής ενέργειες μ' εκείνες της καρδιάς* τής φαντασίας, της μνήμης, του 
νοϋ, τής ψυχής ακέριας. Πρόσωπα και παραδείγματα λογής, διδάσκαλοι 
καί παράγοντες. Ή νέα αθηναία ποίηση, τριάντα πέντε, επάνω κάτω, χρό­
νια πρίν, επαναστατημένη, χτυπά" τή σουτσική παράδοση και τήν καθα­
ρεύουσα γλώσσα* όμως με κανένα σχεδόν τότε θετικό κεφάλαιο, αβοήθη­
τη, γυμνή, βρίσκεται σαν έκθετη* αρχίζει άπό τό άλφα με βρεφικά μπουσου­
λίσματα τό δρόμο της, καθώς τό θέλει, φαίνεται, ό νόμος καί ό ρυθμός τής 
τέχνης, κάθε φορά πού γκρεμίζεται κάτι, πού τα εδάφη χερσώνονται καί 
πού μεγάλη αλλαγή προετοιμάζεται. Σέ λίγο τό δημοτικό τραγούδι στή­
ριξ' ευεργετικά τής νέας βρεφικής τέχνης τα παραπατήματα. Ύστερ' άπό 
λιγώτερο σημαντικές ή απομονωμένες καί χωρίς εξακολούθηση απόπει­
ρες, ό ποιητής Δροσίνης πρωτοέβαλε σ' ενέργεια συστηματικώτερη καλ­
λιέργειαν άπομιμητική του δημοτικού τραγουδιού. Καί τό σύνθημα πού 
μας έδωκε δέν εΐτανε παρά τό αποτέλεσμα ζωηρής τριγύρω του μεταβολής, 
αγάλια αγάλια καί με κόπο αντιληπτής, ώς προς τήν ΐδέα τής ποιητικής 
τέχνης. Τό γύρισμα εϊταν προς τα πράγματα, προς τον τόπο μας, προς τα 
ήθη μας, προς τό δημοτικό τραγούδι, πρώτη καί παντοτεινή αρχή τής 
τέχνης, προς τή δημοτική γλώσσα, φυσική φωνή τής Μούσας, προς τή δη­
μοτική παράδοση, άστέρευτη πηγή τής καλλιτεχνικής δημιουργίας, προς 
τό παραμύθι, σύμβολο του, άξεχώριστα, καί απλοϊκού καί βαθυστόχαστου, 
πού είναι ακέρια ή Ποίηση. Παραμερίζει τότε τό Λαμαρτίνο, Μεσσία καί 
του νεοελληνικού ρωμαντισμοΰ, ό "Αίνε, κάπως θρεμμένος κι αυτός, χάρη 
στο παράδειγμα του Γερμανού ποιητή καί δασκάλου του, του Γουλιέλμου 
Μύλλερ, μέ τα δημοτικά μας τα τραγούδια* τον «Όδοιπόρο» τοΰ Σούτσου 
διαδέχεται ό Πάσσωβ, στο πλευρό τής ιστορίας θρονιάζεται ή λαογραφία, 
τον Κωνσταντίνο Παπαρρηγόπουλο τον παραμερίζει κάπως ό Νικόλαος 
Πολίτης. Πρίν άπό τό Δημήτριο Βερναδάκη, μέ τό κήρυγμα τής αξίας τής 
δημοτικής, πρίν άπό τον Ψυχάρη, μαζί κήρυγμα καί παράδειγμα, ό Εμμα­
νουήλ Ροΐδης προετοιμάζει στην αλλαγή μέ τό λόγο του ριμμένο άπό τό 
1877: «Δημοτικά άσματα καί Σολωμός!». Τά «Αγροτικά» τοΰ Κρυστάλλη 



— 30 — 

καθρεφτίζουν τή νέα κατάσταση. Γιομδτ' από τή χάρη κι από τη δροσιά 
τοΟ κάμπου και του βουνού, προμηνάν τον «Τραγουδιστή» πού φάνηκε 
στα 1893, και πολλοί άπο τους στίχους του θα μπορούσανε κ' εκεί να βροϋνε 
άρμονισμένη θέση. "Ομως αν κανείς πήγαινε γυρεύοντας με κριτικό πείσμα 
για να τους εύ'ρη ψεγάδια, θα τα εΰρισκεν — έχοντας πάντα πρόχειρη τή 
σύγκριση με τα στερνότερα έργα του — θα τα εύρισκε σε κάποιο αδύνατο 
άπλωμα του στίχου, σε κάποια σχετική μετριότητα και συντηρητικότητα 
στή γλώσσα πού μπορεί να μή κακοχτυπφ στους πολλούς, μα πού δέν ίκα­
νοποιεί αρκετά τή φωτισμένη σκέψη τήν πεινασμένη για τήν τολμηρή ν 
ακρότητα του λόγου και διψασμένη για τήν εντέλεια. Και περισσότερο 
θα τήν εύρισκε τήν αφορμή τοϋ ψόγου σε κάποια πεζολογική κάπως περι­
γραφικότητα και τάξη, πού κάνει να μοιάζουν πολλά από τα ποιήματα των 
«Αγροτικών» σα στιχουργημένα διηγήματα με αρχή και μέση και τέλος, 
χωρίς να κερδίζουν άπό το στίχο. Και τα έλαττώματ' αυτά λείπουν ή αραιό­
τερα είναι στον «Τραγουδιστή τοϋ Χωριού και της Στάνης». Σφιχτότερος 
ô στίχος και ρυθμικώτερος, το ύφος λαμπρότερο, έντονώτερο, ή ποίηση 
άδρότερη και χαρακτηριστικότερα σφραγιστή και πλουτισμένη άπ' όλους 
τους φραστικούς τρόπους και τίς λεξιλογικές πηγές της ηπειρωτικής γλώσ­
σας. Στο «"Εργο τοΰ Κρυστάλλη» πού το παρουσίασα είκοσιδύο χρόνια 
πρίν, άπό το ϊδιο Βήμα τούτο, ζωγραφική τήν ώνόμασα τήν ποίηση του, 
ξεχωρίζοντας την άπό τήν άλλη ποίηση τή στοχαστικώτερη, και διάβασα 
τότε, ώς «άρτιον», καθώς έλεγα υπόδειγμα της δυνάμεως τοϋ ζωγράφου 
ποιητοϋ», τό «Κέντημα τοΰ Μαντηλιοΰ». Είναι ποίημα υποδειγματικό και 
μιας σχεδόν άκέραιας ψηφοθετημένης εικόνας της ήμερης αγροτικής ζωής, 
και μαζί τοϋ κόσμου πού ζή σε όλο τό έργο τοΰ Κρυστάλλη. 

Στην άκρη τοϋ γιαλού ξανθή κάθεται κόρη 
κι ώραιόπλονμο λευκό χρυσοκεντάει μαντήλι, 
μαντήλι τοΰ γαμπρού, τοϋ γάμου της κανίσκι. 
Τή θάλασσα κεντάει με τα νησιά της δλα, 
κεντάει τον ουρανό με τα λαμπρά του αστέρια, 
τή γη με τα πολλά και με τα ώραϊα λουλούδια. 
Κεντάει κ ενα βουνό ψηλό ψηλό και μέγα' 
το χάραμα γλυκά προβάλλει στην κορφή του 
και βάφεται ή κορφή και τοϋ βουνού ή λουρίδα 
ροδόλευκη. — Νερά καθάρια και ασημένια 
τα διάπλατα πλευρά ξετρέχουν και αυλακώνουν. 
Χιλιόχρονα, παλιά, βαθιά, ισκιωμένα ορμάνια 
κεντάει στις λαγκαδιές με πράσινο μετάξι' 
στους όχτους, στα ριζά κοπάδια άσπρολογοϋνε 



— 31 — 

καί φαίνονται βοσκοί, καί στ όμορφο κεντίδι 
φλογέρες λες κι ακούς, λες και γροικάς τραγούδια, 
βελάσματα βραχνά και ήχους άπα τροκάνια. 

Καί στο διάβασμα προχωρούσα του τραγουδιοϋ ολάκερου ξετυλίγον­
τας το ύφασμα καί ξεδιαλύνοντας το δούλεμα του πού κρατά" μέσα του καθα­
ρά και άπλα, καί αρχαϊκά καί σαν ομηρικά, γη καί ουρανό καί θάλασσα, 
σκηνές τής ζωής, λογής ειδύλλια, σύνολα καί λεπτομέρειες, νιάτα καί ομορ­
φιά, τον άνθρωπο κοντά στη φύση, την ϊδια τήν ξανθή κεντήτρα μέ τα γλυ­
κύτερα της ιδανικά­ καί τελείωνα τήν ανάλυση, λέγοντας τότε: «Τί λείπει 
μόνον άπο τήν εικόνα; Εκείνος, ό γαμβρός. Αυτός δεν ζωγραφίζεται· ψάλ­
λεται μόνον δέν είναι πλέον ή γραφική παράστασις* είναι τό μουσικόν 
δνειρον τής κόρης»: 

Μαντήλι πλονμερο καί χρυσοκεντημένο, 
ποιος νά 'ναι τάχα ο νιος όπου θα σ απόχτηση; 
Ποιος νά 'ναι τάχα ο νιος πού μ' ενα δαχτυλίδι, 
μαντήλι μου ακριβό, κανίσκι θα σε πάρη; 
Ποιος νά 'ναι τάχα δ νιος πού μ' ενα φίλημα του 
γλυκό και φλογερό, απ* το λευκό μου χέρι 
στην κλίνη τήν αγνή θα μ' οδήγηση νύφη; 
Ποιος νά 'ναι τάχα αυτός: Πέτε μου εσείς, δενδράκια, 
κ εσείς, καλά πουλιά. Μουρμούρισε μου αγάλια 
εσύ, ώραΐε γιαλέ, καί γαλανέ ουρανέ μου! 
'Εσύ, φτερουγιαστέ, καθάριε λογισμέ μου, 
γιατί δε μοϋ τον λές, γιατί δε μοϋ τον δείχνεις, 
γιατί μια ωραία βραδιά κρυφά δε μοϋ τον φέρνεις 
σαν όνειρο χρυσό γλυκά στην αγκαλιά μου; 

* 
* * 

Στα «Τραγούδια του ΧωριοΟ», τό πρώτο μέρος του μικροϋ βιβλίου 
τοϋ «Τραγουδιστή», ό ποιητής πάντα γέρνοντας προς κάποιαν αρρενωπά 
ήλιοψημένη από τον αέρα καί τή ζωή τοϋ βουνού ομορφιά, μολαταύτα κρα­
τεί ακόμα κάποια θηλυκή μαλακωσύνη καί, συνηθισμένη στα ειδύλλια, 
ήμερότητα. 'Ακόμα καί τής μορφής, ή μ α ε σ τ ρ ί α δε δείχνετ' έκεΐ σέ 
όλη της τήν έκταση. Καί τό «Κέντημα του Μαντηλιού» έχει παραγεμί­
σματα καί ατέλειες. Μέ τό δεύτερο μέρος τοϋ μικρού βιβλίου, μέ τα «Τρα­
γούδια τής Στάνης», τό θηλυκό στοιχείο, σα νά παραμερίζη ολότελα* τό 
γαλανό λουλούδι τοϋ παραμυθιοΰ παύει τό άνθισμα του* τα χέρια τοΰ ποιη­
τή, ροζωμένα πιά, σφίγγοντας δαμάζουνε στο πάλαιμα τήν Βάκχη Ποίηση, 



— 32 — 

καθώς γίνεται στο περίφημο Πρελούντιο πού μας έδωκε στις «Βάρβαρες 
'Ωδές» του ό Ιταλός Καρντούτσης. "Ενας φυσιοκρατικός πραγματισμός 
κυβερνφ σχεδόν αποκλειστικά τους στερνότερους στίχους τοΰ Κρυστάλλη. 
Και καθώς μέσα στ' «Αγροτικά» το πεζολογικό στοιχείο βρίσκεται περισ­
σότερο στή μορφή, στην κατασκευή,—τό πεζολογικό στοιχείο με τα 
«Τραγούδια τής Στάνης» φέρνεται στην ουσία, στο περιεχόμενο. Την ποιη­
τική τους υπεροχή τή δίνει τό μαστόρεμα του στίχου, ή μεγαλόπρεπη εν­
τέλεια του ύφους. Ό Κρυστάλλης, επηρεασμένος από τα μαθήματα και τα 
παραδείγματα νέων τριγύρω του λογοτεχνιτών, καθώς είχεν ανοιχτά και 
τα μάτια του και τ' αυτιά του στους λογής ήχους και στις διάφορες ιδέες 
και τις προσπάθειες πού τον καιρόν εκείνον σκορπισμένες ανάμεσα στους 
νέους και ακουσμένες μέσα στή διανοητική ατμόσφαιρα της 'Αθήνας ρί­
ζωναν και καρποφορούσαν και δουλεύανε για τήν εξέλιξη και τή μεταμόρ­
φωση της νέας ποιητικής μας τέχνης, εκτός από τα ηπειρωτικά τραγούδια 
καί τό Βαλαωρίτη, Πολυλάς και Καλοσγοΰρος οί Κερκυραίοι, ό Ψυχάρης 
και οί θαρρεμένοι από τό παράδειγμα του, ή νέα γενεά των ποιητών καί διη­
γηματογράφων γύρω του πού γυρεύανε καινούριο δρόμο να χαράξουν ό 
Κρυστάλλης, πλούσια ωφελημένος απ' όλ' αυτά τα παραδείγματα, τα έχρη­
σιμοποίησε όχι καθώς τό παθαίνουν οί μέτριοι καί οί αδύνατοι, αγκομα­
χώντας άπό τό σφίξιμο πού τους κάνει δουλική απομίμηση· για τήν τό­
νωση καί τήν ανάδειξη του ίδιου του πρόσωπου. Με τό στίχο εκαμεν ό,τι 
άλλοι γύρω του μέ τον πεζό λόγο, καί στα συνήθια καί στα αισθήματα και 
στις λεπτομέρειες τής ποιμενικής ζωής πού εως τότε στους λαογράφους 
καί μόνο χρησίμευαν ή σε λιτούς καί χωρίς φιλοδοξίες διηγηματογράφους, 
στον κόσμο αυτόν έδωκε και μέ τους μετρημένους του στίχους ρυθμική 
πρωτόφαντη χάρη πού φτάνει εως τήν επική μεγαλοπρέπεια. Κι άλλη μια 
φορά ή δημοτική γλώσσα (πού, καθώς έγραφε ό Βαλαωρίτης προς τή γυ­
ναίκα του, τής ξανάδωκε μέ τό «Θανάση Διάκο» τήν αρχαία rustica λαμπρό­
τητα) — έτσι λαμπρά καί περισσότερο λεπτολογημένα φανερώθηκε. Ένας 
τέτοιος νεωτεριστικός πραγματισμός πλησιάζει πιο πολύ στον αρχαίο 
κλασσικισμό πού τρέφεται άμεσ' άπό τή ζωή, στην ποίηση πού ό Σίλλερ 
ώνόμασε α φ ε λ ή , βάζοντας της ενάντια τήν α ι σ θ η τ ι κ ή . Μαρτυ­
ρικά τής εργασίας αυτής τοΰ Κρυστάλλη ό «Τρύγος», ή «Περδικοπούλα»» 
ό «Κούρος», ό «Ετοιμοθάνατος βοσκός», ή «'Αρπαγή», ό «'Αϊτός του 
Άσπροπόταμου» (πού μου θυμίζει τή ζωγραφική δεξιοσύνη κάποιων στί­
χων τοϋ Λεκόντ Δελίλ), καί, τό ύποδειγματικώτερο απ' όλα, ό «Γένος». Τό 
ποίημ' αυτό δεν είναι τίποτε άλλο παρά οί ομιλίες πού, ξημερώνοντας 
πρωτοχρονιά, μαζώνονται καί μέ ξεφωνητά σκορπίζουν καί πλέκουνε στο 
χειμαδιό τους τσελιγγάδες καί πιστικοί. Γ έ ν ο ς είναι ό καιρός πού 
γενούν τα πρόβατα στα χειμαδιά. 



— 33 — 

Χειμώνιασε. Χιόνια πολλά στα κορφοβούνια πέφτουν, 
ρεύουν τα φύλλα των κλαριών, ξεσκιώνουν τα λογγάρια, 
θολώνουν οι νεροσυρμές, οι βρύσες κρουσταλλιάζουν, 
κ' οι τσελιγγάδες κουβαλούν στους κάμπους τα κοπάδια. 
c0 Μάμαλης απ τ "Αγραφα στη Λεπενοΰ τα πήγε, 
ό Θάνος τ' 'Ασπροπόταμου, τοϋ Μαλακάση ο Μπάρδας, 
κατέβηκαν για χειμαδιό στον κάμπο τοϋ Τρικάλου. 
Τήν Άλασσώνα εδιάλεξε τοϋ Σμόλκα ό Χατζημπϋρος, 
ό Κάγκαλος τοϋ Ζαγορίου στο Αοϋρο ξεχειμάζει, 
τοϋ Κουρμαλιάσα ό Τσέλιγγας, ό Γάκης ό Ψαλίδας 
της Βαλαώρας τα ζερβά τα βοσκοτόπια πήρε. 
Ξημέρωνε πρωτοχρονιά. Στη στάνη τοϋ Ψαλίδα 
συμαζωγμέν οι πιστικοι ξενύχτιζαν στο γένο. 

Ό Θάνος, ό Μάμαλης, ό Μπάρδας, ό Κάγκαλος, και συντροφιά δέν 
είναι οί με τον άρματωλικο φωτοστέφανο καπεταναίοι του Βαλαωρίτη, ό 
Νικοτσάρας, ό Βλαχάβας, ό Κατσαντώνης. Εϊναι απλοί ασήμαντοι βοσκοί, 
το ποίημα είναι γιομάτο άπο κύρια ονόματα και άντρων και γυναικών. Μα 
και τα όνόματ' αυτά ακόμα, καθώς μας έρχονται άπο τα βάθη όχι χρόνων, 
άλλα τόπων σαν ξένων άπο μας, και καθώς έξακοντίζονται άπο τα γυμνα­
σμένα χέρια τοϋ αγωνιστή ποιητή, προσδίδουν του στίχου αθλητική χάρη 
και κάτι σαν ήρωϊκό. Και θυμούμαι το μεγάλο διδάσκαλο και τεχνίτη τοϋ 
ύφους, το Γάλλο Φλωμπέρ, πού ώνειρεύονταν το πρόγραμμα πού ό ίδιος 
εφάρμοσε, κ' ύστερ' άπ' αυτόν οί ώνομασμένοι ρεαλιστές ή νατουραλι­
στές πού πλουτίσανε τή γαλλική φιλολογία καί, καθολικώτερα, τήν ευρω­
παϊκή πεζογραφία σέ ώρισμένους χρονικούς κύκλους τοϋ περασμένου 
αιώνα κι αφήσανε και σ' εμάς έδώ τα σημάδια τους· έγραφε πώς θα εϊτανε 
σημαντική καί πρωτότυπη δοκιμή να γράψη κανείς τή συνηθισμένη ζωή, 
καθώς γράφει τήν ίστορίαν ή τό έπος, δίνοντας τοϋ πεζοϋ λόγου το ρυθμό 
τοϋ στίχου. 

Τής γειτονιάς αραδιαστές θα κάθουνται οι κοπέλλες, 

παρατηρεί ένας άπό τους τσοπάνηδες, ό αίσθηματικώτερος, καί συλλογί­
ζεται πώς θα πορεύωνται τήν ώρα εκείνη μέσα στο χωριό τα κορίτσια. 
Νυχτέρι θά 'χουν απόψε σπίτι μας. 

Τοϋ Τρίκκα τα πουρνάρια 
κούτσουρα τετραπανωτα θα καίγουν στη γωνιά μας, 
και παραστιάς ολόγυρα μέσ αφ' τον πυρομάχο, 
τής γειτονιάς αραδιαστές θα κάθωνται οί κοπέλλες, 
ή Σούλα, ή Τέρω, ή Γιάννα μου, τοϋ Χρηστοδήμα ή κόρη, 



— 34 — 

τον Δαλαπάσκα ή γαλανή, τον Σούδα ή μανρομάτα, 
τον Δίπλα ή Μόρφω ή κάλεσσα. . . 

Κι αραδιάζονται σύνεργα και καθέκαστα της τσοπάνικης ζωής: «Ή 
δρονγα, οι σνρματόβεργες, το γνεμα, τα πλονμίδια απόψε άναμερίζονται. . .». 
Και ό αισθηματίας βοσκός αναγαλλιάζει με τη σκέψη πώς οί λιγερές τοΰ 
χωριοΟ — δε dà δονλεύονν την ώρα τούτη — άλλα. . . 

Τηράν τη φλόγα απόψε 
με το βαρύ της το βονητο οπού τές σχίζες γλύφει 
και τα βαριά τα σύδανλα, με την πνογά τον άνέμον 
πον ξερριζώνει τα δεντρά, μαντεύονται οι κοπελλες. 
Για εμάς μαντεύονται, παιδιά, για εμάς αναρωτάνε 
ταγρια τάνήμερα στοιχειά, για εμάς τά/ίατα κάνονν, 
για εμάς χτνπα ή καρδούλα τονς. . . 

Στο ίδιο το ποίημα ëvaç άλλος πιστικος συλλογίζεται δχι πια τις κο­
πέλλες* νοσταλγεί για τήν άνοιξη και αναστενάζει: 

—"Αχ! πότε θάρθ' ή άνοιξη! 

Κ' ένας άλλος, καλόβολος πάντα, τον παρηγορεί: 

—"Ε, μή χολιάτε, βρε παιδιά, τρεις μήνες είναι ακόμα· 
σα δώση ο ήλιος τ' 'Απριλίου και λειώσοννε τα χιόνια 
και χορταριάσονν οί πλάγιες κι άνθίσ' ή άρια κι ό γάβρος, 
δικά μας είναι τα βοννά, τρεις μήνες είναι ακόμα. 
'Απόψε ο χρόνος ξεψνχάει κι αντο το νεροπόντι 
θα είν' ό στερνός παραδαρμός τον ψνχομαχητον τον. 

Ό Άρχιτσέλιγγας τους τάζει πλούσιους πρωτοχρονιάτικους μπονα­
μάδες αρνιών καί ή συνάθροιση διαλύεται μέ χαρωπά άνακράσματα: 

Να σον χιλιάσονν, τσελιγγα, να ζήσης χίλια χρόνια! 
Και της ενχής ό αντίλαλος απ' τό καλύβι μέσα 
ώς εξω εχύθη. . . 

Στο ποίημα τούτο, πιστό κομμάτι της ζωής, χωρίς κανένα στόλισμα 
παραμυθιοΟ, χωρίς κανένα θάμα θρύλου, χωρίς κανένα μυστήριο ποιητι­
κό, μολαταΟτα, μέ μόνη τη δύναμη τής μορφής, μέ του εκφραστικού τήν 
Μνταση, μέ τον αψεγάδιαστο στίχο, μέ τό τολμηρά μαστορεμένο μεταχεί­
ρισμα όλων τών χαρακτηριστικών κι όλων τών πόρων τής γλώσσας, μοϋ 
δίνει το ονειρευτό λαχτάρισμα τής ποιητικής ομορφιάς. Ξαναφωνάζω τό 
φώνασμα τοΰ Φλωμπέρ: «Τό ύφος είναι τό παν». — Ψάχνω, καί βρίσκω 



­ 35 — 

στη φραστική εντέλεια την ίδια τη συγκίνηση μεταμορφωμένη· το αίσθημα, 
σχηματισμένο. Μπορεί να ύπαρξη αίσθημα χωρίς τέχνη· δε γίνεται τέχνη 
χωρίς αίσθημα* ή ίδια ή τέχνη, καθώς λάμπει, δείχνει πώς από κάτω καίει 
μια φωτιά. Για να αισθανθώ την όμορφιάν αυτή, δε χρειάζεται να τήν ξέρω 
ή να τή ζώ ή και να τήν αγαπώ τή ζωή πού ζωγραφίζει ό ποιητής. Οΐ καρ­
δάρες, οί στρουγγες, οί τσοπάνηδες, τ' αρνιά, τ' άρνοπόκια κανείς στο­
χαστικός δε λέει πώς είναι ή πώς πρέπει να είναι το "Αλφα και το Ωμέγα 
τής ποιητικής ατμοσφαίρας και ό μοναδικός οίστρος. Σέ μια φανταστική στι­
γμή πού πεθαίνουμ' εδώ και ξαναζούμε στα 'Ηλύσια τής Τέχνης, ό ποιη­
τής με κάνει, ô ποιητής με βιάζει να τον αγαπήσω ίδανικευμένο πάντα τον 
κόσμον αυτόν ακριβώς από τον τρόπο τον πραγματολογικό, τον ώμο σχεδόν 
πού μου τον ξαναπαρασταίνει καθώς ένας άλλος ποιητής, αντίθετης τέχνης, 
λ.χ. ό 'Ιούλιος Τυπάλδος, με κάνει να τον αγαπήσω το Ρήγα το Βελεστινλή, 
του Γένους τον πρωτομάρτυρα, με τον τρόπο τον αιθέρια ρωμαντικό πού 
μοΟ παραλλάζει τήν πραγματική τραχεία του εικόνα σέ είδος αγιογραφίας 
προρραφαηλιτικής. Γιατί ή ποίηση δεν είναι στα πράγματα, ούτε στα θέ­
ματα ή ομορφιά. Φωλιάζουν ομορφιά και ποίησι στον ποιητή μέσα. «Πάντων 
μέτρον άνθρωπος». Και ό καλλιτέχνης είναι τοΟ Ιδανικού ό κύριος και ό 
μοιραστής, παίρνοντας το άπο κάθε τι κι άπο τα ταπεινότερα. Με το ν' άγα­
ποϋμ' ενα ποίημα, ενα έργο τέχνης, δεν κάνουμε τίποτε άλλο παρά να θαυ­
μάζουμε τον πλάστη του. 

"Ομως μέσα στην ίδια μου παλιά κριτική δοκιμή πού προανάφερα για 
το «Έργο του Κρυστάλλη», σημείωνα και τούτα: 

«Εις τα τραγούδια τής Στάνης» ό ποιητής εξαντλεί τα εφόδια τής τέχνης 
του, και υπερβάλλων τα όρια αυτής, προσεγγίζει τοΰ πεζογραφικού κόσμου 
τα σύνορα και προαγγέλλει τον συγγραφέα των θαυμασθέντων «Πεζογρα­
φημάτων», όποια τα «Χαλάσματα», τα «Μάρμαρα», ή «Εικόνα»· άλλα τα 
πεζογραφήματα ταύτα όχι όλιγώτερον ποιητικά, εμπνευσμένα άπό τήν 
αυτήν πνοήν, υπακούοντα εις τους αυτούς νόμους καί, κατά συνέπειαν, 
συντεθειμένα εις τήν αυτήν γλώσσαν, ώς απαιτεί καί ή μάλλον στοιχειώ­
δης λογική τής φιλολογικής δημιουργίας». Στον Κρυστάλλη διηγηματο­
γράφο ούτε καιρός είναι να σταματήσω, ούτε τό πρόγραμμα τών ομιλιών 
αυτών τό επιτρέπει. Καί λυπούμαι γιατί ούτε πού μπορώ τον ποιητήν αυτόν 
αποχαιρετώντας, δυο λόγια να πώ καί λίγους στίχους να άπαγγείλλω άπό 
τον «Ψωμοπάτη» τό στερνά καί γεννημένο καί τυπωμένο έργο, πού μέσα 
σ' αυτό ταιριάζεται περισσότερο φροντισμένη ή λυρική θέρμη με τήν αφη­
γηματική τάξη, ή ποίηση με τή διήγηση, καί συγχωνεύονται τό αισθημα­
τικό ειδύλλιο τών τραγουδιών τοΰ χωριού με τή φυσιογραφική παραστα­
τικότητα τών τραγουδιών τής Στάνης. » 



— 36 — 

6. Ό Βιζυηνός και ό Κρυστάλλης. 

Ό Βιζυηνός και ό Κρυστάλλης. Προσεπάθησα, μέ χάσματα και με 
κενά και μ' εμπόδια, κλεισμένος μέσα στα στενά σύνορα μιας ομιλίας, να 
παρουσιάσω τήν εικόνα τους και κάπως να δείξω και στα καθέκαστα και 
συνολικώτερα, τό έργο τους. Σε χωριστό κύκλο καθένας άπ' αυτούς γεν­
νημένος και αναθρεμμένος. Ό ένας ανατέλλει, όταν ό άλλος εγγίζει προς 
τή δύση του. Όμως ό νεώτερος φεύγει προτήτερα. Και οί δυο πεθαίνουν 
πρώιμα, ό πρώτος μέσα στην ηλικία πού ακμάζει ό νους, ό δεύτερος παλ­
ληκάρι. Όμως οί χωριστοί κύκλοι πού ζώνουν τον καθένα συνορεύουν. 
Και οί δύο όσο κι αν είναι διαφορετικοί, έχουν κοινά σημάδια και συνα­
παντήματα. Και οί δύο τέκνα του λάου, μέσ' από τα σπλάχνα του, παρεί­
σαχτοι τής αστικής ζωής* ό Βιζυηνός σωστός ανατολίτης και στή φύση 
και στην όψη και στους τρόπους και μ' όλο τό βερνίκωμα τής παιδείας 
του και τής γερμανικής σοφίας· ό Κρυστάλλης βλάχος των ηπειρωτικών 
τσελιγγάδων, και μέ όλο τό λεπτό του καλλιτεχνικό ψυχόρμητο. Κατάλ­
ληλο στεφάνι τών προσώπων τους δεν είναι ή 'Αθήνα, και τής πολιτείας 
τό συμπερικύκλωμα σαν να τα στενόχωρη τα στέρνα τους, πλασμένα για 
τον αέρα τών άνοιχτόκαμπων και τών βουνότοπων. Και ή ατίμητη ομορ­
φιά τους είναι πώς και τών δυο τό έργο πάντα κρατεί άξεθύμαστη τή βαρεία 
μυρουδιά τοϋ τόπου πού τους γέννησε και πού ζήσανε τα πρώτα χρόνια 
τους. Ό Βιζυηνός έσωτερικώτερος, κινητικώτερος, ατελέστερος· ό Κρυ­
στάλλης τεχνικώτερος, στερεώτερα πατώντας, τελειότερος. Και οί δυο δεν 
είναι ποιητές τοΟ εσωτερικού κόσμου* δ,τι ονομάζεται άπό τους ψυχολό­
γους έ ν δ ο σ κ ό π η σ ι ς , δέν τό γνωρίζουν. Άλλα τό υποκείμενο μέσα 
τους δέν εϊναι για τούτο λιγώτερο αισθαντικό, και τό έγώ τους ενα μέ τον 
κόσμο τον εξωτερικό τό εκφράζουν στα συμφωνημένα μέ τή φαντασία και 
μέ τήν καρδιά ενός λαοϋ. Και ή γλώσσα τοϋ λαοΰ, στοΟ τραγουδιού τό στίχο, 
άπό εκείνους πρώτα, μέσα στο αττικό εργαστήρι, ϋστερ' άπό τα παραδεί­
γματα Σολωμών και Βαλαωρίτηδων, αρχίζει να δουλεύεται καί έντονα και 
άκρατα· συστηματικά άπό τον Κρυστάλλη, ντιλεταντικώτερ' άπό τό Βι­
ζυηνό. Καί οί δυο κορυδαλοί ορθρινοί­ όμως ό ένας προμηνά τό ξημέρω­
μα, και σα να μας τό φέρνη ό άλλος. 

"Ετσι: άπό τό Ρήγα, τον εθνικό πρωτομάρτυρα, ίσα μέ τον Κρυστάλλη, 
μέ τή μαρτυρική του ζωή, ό χορός «τών εκλιπόντων ήδη Ελλήνων ποιητών 
τοϋ 19ου αιώνος» δέν έπαψε να ψάλη γύρω στο βωμό τό συμφωνητικό του 
ποίημα πότε μπροστά τα βήματα του φέρνοντας καί πότε πίσω· όμως αγά­
λια αγάλια καί μέ τον καιρό συμπληρώνοντας, ρυθμίζοντας όγκώνοντας, 
λαμπρύνοντας τό τραγούδι αυτό. 



— 37 — 

Τώρα: μπορεί να ποΰμε πώς ή νέα ελληνική ποίηση έφτασε με τό 
τέλος του αιώνα πού μας πέρασε, και με τους αντιπροσώπους τους αραδια­
σμένους μέσα στο πρόγραμμα του συλλόγου «Παρνασσού», μπορούμε να 
υποστηρίξουμε πώς έφτασε σ' εκείνο τό βαθμό του ΰψους πού χρειάζεται 
για να προστεθή καινούριο μέλος, άξιο της φήμης της παγκόσμιας, στον 
οργανισμό της ιστορίας, όχι πια της νέας ελληνικής λογοτεχνίας, άλλα 
της λογοτεχνίας της ευρωπαϊκής, πού δεν είναι παρά ενα κεφάλαιο μονάχα 
ή τέχνη τής πατρίδος μας; Υποθέτω πώς όχι. Όμως άνίσως βέβαιος δεν 
είμαι — γιατί και ποιος μπορεί να βεβαίωση σε ζητήματα του είδους αυτού; 
— εχω τήν ελπίδα και τήν πίστη. 'Ελπίζω και πιστεύω πώς τό άγγισμα του 
ονειρεμένου αύτοϋ ύψους θα κατορθωθή στον αιώνα τον τωρινό, άνίσως 
και σ' αυτό τό μεταξύ κανένα σκότος μεσαιωνικό — ποιος ξέρει! — στους 
τρομαχτικούς καιρούς πού ζούμε, δε σταματήση κάθε δρόμο προς τό φως. 
Ελπίζω και πιστεύω πώς τον αιώνα τούτο θα τόνε στεφάνωση ή δόξα μιας 
νέας Ελληνικής ποιητικής τέχνης, υπέρτερης, πού θα είναι άξεχώριστα 
και ποίηση ευρωπαϊκή πρώτης γραμμής. Ελπίζω και πιστεύω πώς όταν 
ερθη πάλι τό πλήρωμα του χρόνου, και σύλλογος αιωνόβιος τότε ό «Παρ­
νασσός» καλέση, καθώς τώρα, τους ρήτορες του για να τιμήσουν τήν μνήμη 
των «εκλιπόντων ποιητών του εικοστού αιώνος», μπροστά σ' εκείνων τον 
όγκο καί τό φέγγος, οι διαλεχτοί τοΰ τραγουδιού πού μνημονεύτηκαν ένας 
ένας από τό Βήμα τούτο, και οι κορυφαίοι μέσα σ' αυτούς ακόμα, δε θα 
φαίνωνται παρά σκοτεινοί προφήτες καί ταπεινοί πρόδρομοι. 



ΦΙΛΟΛΟΓΙΚΟΙ ΣΥΛΛΟΓΟΣ «ΠΑΡΝΑΣΣΟΣ» 
ΕΚΔΟΣΕΙΣ 

ΔΙΕΥΘΥΝΤΗΣ : ΓΕΩΡΓΙΟΣ θ. ΖΩΡΑΣ 

Α'. «ΠΑΡΝΑΣΣΟΣ» 

Φιλολογικον περιοδικον κατά τριμηνίαν έκδιδόμενον 
Έκαστος τόμος σελ. 650. — Ετησία συνδρομή : δρχ. 120. 

Β'. ΣΕΙΡΑ ΔΙΑΛΕΞΕΩΝ ΚΑΙ ΜΕΛΕΤΗΜΑΤΩΝ 

Έξεδόθησαν : 
1. Κ ω σ τ ή Παλαμά , 'Ανδρέας Κάλβος, Αθήναι 1969. 
2. Κ ω σ τ ή Παλαμά , "Ιούλιος Τυπάλδος, 'Αθήναι 1970. 
3. Γ. Τ σ ο κ ο π ο ύ λ ο υ, ΟΙ αδελφοί Σούτσοι καί ή πολιτική ποίησις έπί Όθωνος, 

Αθήναι 1970. 
4. Θ. Β ε λ λ ι α ν ί τ ο υ , Πολυλάς, Μαρκορας καί ή Σχολή τής Κερκύρας, 'Αθήναι 

1970. 
5. Ι ω ά ν ν ο υ Ζερβό0 , 'Ανδρέας Λασκαρατος, 'Αθήναι 1970. 
6. Δ ι ο ν υ σ ί ο υ Σ τ ε φ ά ν ο υ , Γεώργιος Τερτσέτης, 'Αθήναι 1971 
7. ' Α ρ ι σ τ ο τ έ λ ο υ ς Κ ο υ ρ τ ί δ ο υ , Ή έξέλιξις τοϋ διηγήματος καί μυθιστορή­

ματος μέχρι τής επαναστάσεως καί ό 'Αλέξανδρος Ρίζος Ραγκαβής ώς διηγη­
ματογράφος, 'Αθήναι 1972. 

8. Α ρ ί σ τ ο υ Κ α μ π ά ν η , Καλλιγάς καί Ζαμπέλιος, Αθήναι 1972. 
9. Κ. Παλαμά, Βιζυηνός καί Κρυστάλλης, 'Αθήναι 1973. 

Έκαστον τεϋχος δρχ. 20. 

Γ . ΣΕΙΡΑ ΕΠΙΣΤΗΜΟΝΙΚΩΝ ΔΙΑΤΡΙΒΩΝ 

1. Μ. Μ α ν τ ο υ β ά λ ο υ , Τάέν 'Ελλάδι πολιτικά γεγονότα τοϋ 1862 καί τα έν τώ 
«Παρνασσφ» κατάλοιπα τοϋ Δ. Βούλγαρη, 'Αθήναι 1971. Δρχ. 100. 

2. Ά ρ. Σ τ ε ρ γ έ λ λ η, Τα δημοσιεύματα των Ελλήνων σπουδαστών τοΟ Πανεπιστη­
μίου τής Πάδοβας τόν 17ον καί 18ον αίώνα, Αθήναι 1970. Δρχ. 100. 

3. 'Ε πα μ. Β ρ α ν ο π ο ύ λ ο υ , Ελληνιστική Χαλκίς. Συμβολή είς τήν ίστορίαν τών 
ελληνιστικών χρόνων τής Χαλκίδος, 'Αθήναι 1972. Δρχ. 100. 


