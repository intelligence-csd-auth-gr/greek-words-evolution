










































































agori_cover_teliko


 

5 mm

δΝ

θα
νά

ση
ς 

τρ
ια

ρί
δη

ς 
* 

το
 α

γό
ρι

 π
ίσ

ω
 α

π
’ τ

ο 
τζ

άµ
ι *

 ζ
ω

γρ
αφ

ισ
µέ

νο
 α

π
ό 

τη
ν 

 Έ
λλ

η 
Γ

ρί
βα

Οι εκδόσεις διάπυροΝ συνθέτουν την 
απόπειρα γεφύρωσης ενός χάσµατος 
ανάµεσα σε εσωτερικές συγκρούσεις και 
στην εξωτερική πραγµατικότητα. Γεννήθη-
καν ως ανάγκη να προσεγγισθεί η ανθρώ-
πινη ύπαρξη πάνω από κάθε λογής ιδεολο-
γικούς διαχωρισµούς, κοσµοδιορθωτικά ή 
«επαναστατικά» οράµατα και κοινωνικούς 
αποκλεισµούς. Σ’ αυτή τη διαδροµή, οι 
εκδόσεις διάπυροΝ φιλοδοξούν να συναντή-
σουν ανθρώπους µε διαφορετικές αφετηρίες, 
τους οποίους ενώνει η αποστροφή για την 
κουλτούρα της εκδίκησης, η ανάγκη 
αντιπρότασης στον πολύµορφο ολοκληρω-
τισµό· ανθρώπους που, µε τρεµάµενο 
σώµα και διάπυρη καρδιά, αµφισβητούν 
ακλόνητες πεποιθήσεις και ιερούς κανόνες, 
µα πάνω απ’ όλα τον ίδιο τους τον εαυτό.

δΝ

 ISBN: 978-960-8187-80-1

δΝ

Κυκλοφορούν

1. θανάσης τριαρίδης * Το κόψε-κόψε 
ή όταν οι γκοτζίλες εξανθρωπίζονται

2. κ. π. καβάφης * Αυτό το αιµατωµένο πράγµα 
ξεδιαλεγµένο από τον καλό σας Πέτρο Μπόλε

3. θανάσης τριαρίδης * Ονειρεύτηκα
 τα Λευκά Χριστούγεννα 

ζωγραφισµένα από την  Έλλη Γρίβα

4. νώντας τσίγκας * Μαύρο χιόνι
 ζωγραφισµένο από τον Μόδη Γούναρη

5. [συλλογική έκδοση] * Η πολιτική βία 
είναι πάντοτε φασιστική

 µια συλλογή κειµένων ενάντια στον τρόµο 

6. θεόδωρος λασκαρίδης * Το φονικό µοιραίο βόλι
σε επιµέλεια του Νίκου Σαραντάκου

7. µαρία φυντανή * Λυκόφως

8. δηµήτρης δηµητριάδης * Ό,τι πιο πολύ ποθείς

9. Οι προκηρύξεις του Λευκού Ρόδου 
(1942-1943) * µετάφραση: Μαρία Φυντανή 

επίµετρο: Γιάννης Ευαγγέλου

10. θανάσης τριαρίδης * Το αγόρι 
πίσω απ’ το τζάµι

ζωγραφισµένο από την  Έλλη Γρίβα

�θανάσης τριαρίδης

ζωγραφισµένο από την  Έλλη Γρίβα

*
 τ

ο 
αγ

όρ
ι π

ίσω απ’ το τζάµ
ι *

διάπυροΝ * λογοτεχνία 7

Η µητέρα τον έπιασε από τον ώµο. «Είναι η ώρα 
για ύπνο, µικρέ µου.» Η ώρα για ύπνο – για τον 
µεγάλο ύπνο που διακόπτεται από µικρότερους 
ύπνους. Ο κόσµος είναι µια αναµονή. Τίποτε 
περισσότερο δεν θα µπορούσε να γίνει από την 
ελάχιστη στιγµή µέσα στην αναµονή. Κατόπιν 
όλα κλείνουν. Σφαλίζουν. Είναι η ώρα για ύπνο.

Το αγόρι κοντοστάθηκε. Με την παλάµη του 
είχε ήδη χουφτιάσει την κρυστάλλινη σταχτοθή-
κη. Την κρατούσε. Κανένας δεν θα πρόφταινε να 
τον σταµατήσει. Τώρα θα την πετούσε. Τώρα. 





Το αγόρι 
πίσω απ’ 
το τζάμι



δημοσιευμένα βιβλία του Θ.Τ.
www.triaridis.gr/books.html

Ο άνεμος σφυρίζει στην Κουπέλα, μυθιστόρημα, εκδόσεις Πατάκη, 2000, 
εκδόσεις δήγμα, 2009, ηλεκτρονική έκδοση στην ιστοσελίδα http://www.
triaridis.gr/koupela/ 2009 * Το τρυφερό μαχαίρι του Πέτρο Μπόλε, 
αφήγημα, εκδόσεις Πατάκη, 2002, Η παγωμένη καρδιά των ευτυχισμένων 
ανθρώπων, αφήγημα, εκδόσεις Πατάκη, 2002, Το χαραγμένο σιτάρι, 
αφήγημα, εκδόσεις Πατάκη, 2002, Η μουγγή καμπάνα, αφήγημα, εκδόσεις 
Πατάκη, 2003, έντυπη έκδοση των τεσσάρων αφηγημάτων: Το τρυφερό 
μαχαίρι του Πέτρο Μπόλε και άλλες τρεις ιστορίες δακρύων, εκδόσεις 
δήγμα, 2010 (ηλεκτρονική έκδοση των τεσσάρων αφηγημάτων στην ιστοσελίδα 
http://www.triaridis.gr/tessera/) * H αληθινή ιστορία της Αΐντας και του 
Ρανταμές, μια αφήγηση, εκδόσεις mauve, εκτός εμπορίου, 2005, ηλεκτρονική 
έκδοση στην ιστοσελίδα http://www.triaridis.gr/aida/ 2005 * Τα μελένια 
λεμόνια ― η διαθήκη των γκαβλωμένων ανθρώπων, ηλεκτρονική 
έκδοση στην ιστοσελίδα http://www.triaridis.gr/melenialemonia/ 2005, 
εκδόσεις τυπωθήτω, 2007 * Σημειώσεις για το τρεμάμενο σώμα, κείμενα 
πολιτικής ανάγκης, εκδόσεις τυπωθήτω, 2006, ηλεκτρονική έκδοση στην 
ιστοσελίδα http://www.triaridis.gr/soma/ * Ich bebe ― Όταν οι αμαξάδες 
μαστιγώνουν τ’ άλογα, ανιστόρηση του τρόμου μου, ηλεκτρονική έκδοση 
στην ιστοσελίδα http://www.triaridis.gr/ichbebe/ 2007, εκδόσεις τυπωθήτω, 
2008 * Φιοντόρ Ντοστογιέφσκι, τα γυμνά μάτια ή το πώς να ζει κανείς 
με τον μπαλτά, ηλεκτρονική έκδοση στην ιστοσελίδα http://www.triaridis.
gr/ keimena/keimA028.htm εκδόσεις Σαιξπηρικόν, 2008 * Το κόψε-
κόψε ή όταν οι γκοτζίλες εξανθρωπίζονται, ηλεκτρονική έκδοση στην 
ιστοσελίδα http://www.triaridis.gr/kopse/ 2008, εκδόσεις διάπυροΝ, 2009 
* Ονειρεύτηκα τα Λευκά Χριστούγεννα, ζωγραφισμένα από την Έλλη 
Γρίβα, ηλεκτρονική έκδοση στην ιστοσελίδα http://www.triaridis.gr/keimena/
keimC001.htm και στην ιστοσελίδα http://diapyron.com/2010/12/10/white_
christmas/, έντυπη έκδοση από τις εκδόσεις διάπυροΝ, 2009 * Ειδύλλια ή τα 
χύσια του μεσημεριού, εκδόσεις γκάβλα, 2008, ηλεκτρονική έκδοση http://
www.triaridis.gr/eidyllia/ 2009 * Μαρκήσιος ντε Σαντ ή τα υπόγεια 
του χριστιανισμού, ηλεκτρονική έκδοση στην ιστοσελίδα http://www.
triaridis.gr/keimena/keimA029.htm/ 2009 * Η επερχόμενη πείνα ή όταν 
οι άνθρωποι ρίχνουμε τον κλήρο, ηλεκτρονική έκδοση στην ιστοσελίδα 
http://www.triaridis.gr/peina/ 2009 * La ultima noche ή οι καρχαρίες, 
ηλεκτρονική έκδοση στην ιστοσελίδα http://www.triaridis.gr/noche/ 2010, 
έντυπη έκδοση από τις εκδόσεις δήγμα|Ευρασία, 2011 * Historia de un amor 
ή τα μυρμήγκια, ηλεκτρονική έκδοση στην ιστοσελίδα http://www.triaridis.
gr/amor/ 2011 * Τα χλωρά διαμάντια, το δειλινό των γκαβλωμένων 
ανθρώπων, δειλινά 1-333, εκδόσεις δήγμα, 2011, ηλεκτρονική έκδοση 
στην ιστοσελίδα http://www.triaridis.gr/diamonds/ 2011 * Το αγόρι πίσω 
απ’ το τζάμι, ζωγραφισμένο από την Έλλη Γρίβα, εκδόσεις διάπυροΝ, 2011, 
http://www.triaridis.gr/keimena/keimC005.htm και www.diapyron.com
 
 



ατομικές εκθέσεις  Έλλης Γρίβα

1998: Ζωγραφιές, Αίθουσα τέχνης Εντός των Τεχνών +Art café 
Grotesque, Θεσσαλονίκη.

2000: Γιατί δεν με παίζεις; Αίθουσα τέχνης ΗΩΣ, Αθήνα.
2001: Oh, what a wonderful world, Αίθουσα τέχνης Παρατηρητής, 

Θεσσαλονίκη.
2003: Πετάει… πετάει… Χώρος σύγχρονης τέχνης Statement, Αθήνα.
2004: Οh, what a wonderful world, Αίθουσα τέχνης Tricky trick art, 

Αθήνα. 
2006: Γιατί δεν με παίζεις; HOXTON bar, Aθήνα.
2007: Σε θέλω, Gallery Νέες Μορφές, Αθήνα * Αίθουσα τέχνης Οιωνός, 

Καρδίτσα * Αίθουσα τέχνης Ναυπλίου, Ναύπλιο * Αίθουσα τέχνης 
ART-SPACE, Σαντορίνη.

2009: Ναι. Το Δεμένο Σπίτι, Gallery Αστρολάβος, Αθήνα.
2011: MΙΚΡΑ κόκκινα ηφαίστεια από τον αστεροειδή Β611, Gallery 

CUBE, Πάτρα.
2011: 11+-/. ΜΙΑ ΙΣΤΟΡΙΑ ΑΓΑΠΗΣ ΣΤΟΝ ΕΝ-ΔΙΑΜΕΣΟ ΧΡΟΝΟ./ 

Gallery Αστρολάβος, Αθήνα * Gallery CUBE, Πάτρα.
 

* 
βιβλία  Έλλης Γρίβα

2009: Ναι. 49 ζωγραφισμένα ποιήματα (Αίθουσα τέχνης Ναυπλίου, Μαρία 
Γκούμα) 

2011: 11+-/. ΜΙΑ ΙΣΤΟΡΙΑ ΑΓΑΠΗΣ ΣΤΟΝ ΕΝ-ΔΙΑΜΕΣΟ ΧΡΟΝΟ./ 
εκδόσεις δήγμα

Η  Έλλη Γρίβα στο Facebook:
https://www.facebook.com/profile.php?id=100002840443453
https://www.facebook.com/profile.php?id=642193737

Επίσης, έχει εικονογραφήσει τα βιβλία του Θανάση Τριαρίδη Ονειρεύτηκα τα 
Λευκά Χριστούγεννα (εκδόσεις διάπυροΝ, 2009) και Το αγόρι πίσω απ’ το 
τζάμι (εκδόσεις διάπυροΝ, 2011), καθώς και πολλά παιδικά βιβλία.



ΘΑΝΑΣΗΣ ΤΡΙΑΡΙΔΗΣ: Το αγόρι πίσω απ’ το τζάμι
 ζωγραφισμένο από την ΕΛΛΗ ΓΡΙΒΑ

εκδόσεις διάπυροΝ – ΓΙΑΝΝΗΣ ΕΥΑΓΓΕΛΟΥ
(Μαντινείας 48, 54644, Θεσσαλονίκη
τηλ. 6937.16.07.05 και 6937.10.88.81)
www.diapyron.com, email: diapyron@gmail.com
&
Ομήρου 47, Τ.Κ. 10672, ΑΘΗΝΑ
Τηλ. 210 3614968 Φαξ. 210 3613581 
Email: info@eurasiabooks.gr

Το αγόρι πίσω απ’ το τζάμι γράφτηκε το καλοκαίρι του 2011 και 
κυκλοφορεί ηλεκτρονικά στην ιστοσελίδα http://www.triaridis.gr/ 
keimena/keimC005.htm Η παρούσα έντυπη έκδοση είναι η πρώτη και 
ζωγραφίστηκε από την  Έλλη Γρίβα. Κείμενο και εικόνες διατίθενται για 
κάθε χρήση, ελεύθερα από κάθε «πνευματικό δικαίωμα».

διάπυροΝ * λογοτεχνία 7
Α΄ έντυπη έκδοση
Δεκέμβριος 2011
64 σελίδες (12 Χ 20,5 εκ.)
ISBN: 978-960-8187-80-1

© γενικό: 2011, ΘΑΝΑΣΗΣ ΤΡΙΑΡΙΔΗΣ και ΕΛΛΗ ΓΡΙΒΑ
© για την έντυπη ελληνική έκδοση: 2011, εκδόσεις διάπυροΝ – ΓΙΑΝΝΗΣ 
ΕΥΑΓΓΕΛΟΥ, ΘΑΝΑΣΗΣ ΤΡΙΑΡΙΔΗΣ και ΕΛΛΗ ΓΡΙΒΑ

Σχεδίαση εξωφύλλου και μορφοποίηση έκδοσης:  
ΘΑΝΑΣΗΣ ΤΡΙΑΡΙΔΗΣ και ΓΙΑΝΝΗΣ ΕΥΑΓΓΕΛΟΥ
Διορθώσεις: ΓΑΛΑΤΕΙΑ-ΕΛΕΝΗ ΒΑΣΙΛΕΙΑΔΟΥ

Παραγωγή - Διακίνηση:
ΕΚΔΟΣΕΙΣ ΕΥΡΑΣΙΑ (http://www.eurasiabooks.gr/)
Ομήρου 47, Τ.Κ. 10672, ΑΘΗΝΑ
Τηλ. 210 3614968 * Φαξ. 210 3613581 

Τυπώθηκε στην Αθήνα τον Δεκέμβριο του 2011 για λογαριασμό των 
εκδόσεων διάπυροΝ. Κυκλοφορεί ελεύθερο από κάθε «πνευματικό 
δικαίωμα».



θ α ν ά σ η ς  τ ρ ι α ρ ί δ η ς

Το αγόρι
πίσω απ’ το

τζάμι

ζωγραφισμένο από την Έλλη Γρίβα

διάπυροΝ

*

*





Στον Γιάννη Ευαγγέλου
quand il était petit garçon





 ― Τώρα για τον κόπο μου, υποσχεθείτε   
 μου, είπε παρακλητικά η Επονίνα.
 ―  Να σου υποσχεθώ, τι; ρώτησε ο Μάριος.
 ―  Υποσχεθείτε μου πρώτα!
 ―  Σου υπόσχομαι.
 ―  Όταν ξεψυχήσω, θέλω να με φιλήσετε   
 στο μέτωπο. Εγώ θα το καταλάβω.

   Βίκτορ Ουγκό, Οι άθλιοι, 
μέρος τέταρτο, βιβλίο 14ο, κεφ. VΙ



[ 13 ]



[ 13 ]

Ήταν η τελευταία νύχτα του 
Δεκεμβρίου. Η νύχτα που οι άνθρωποι από 
αιώνες υποδέχονταν με χαρά και ευχές τον 
ερχομό της καινούργιας χρονιάς, γυρεύοντας 
μέσα στη γιορτή να ξορκίσουν τους φόβους, 
να εξαγνίσουν τις ενοχές τους, να μοιραστούν 
την ελπίδα, την προσδοκία, την αδημονία – 
όλα αυτά που συνηθίζουν να μοιράζονται οι 
άνθρωποι σε τέτοιες ώρες. Κι ανάμεσα στους 
πολλούς, κάποιοι –οι πιο ρομαντικοί– εκείνη 
τη νύχτα θα μιλούσαν και πάλι για την προ-
σμονή της αγάπης που θα κατισχύσει. Που θα 
γίνει επιτελούς ορατή και παρούσα. Που θα 
θριαμβεύσει ολόλαμπρη μέσα στο ακατανόη-
το θάμπος του κόσμου.

Μια ακόμη τέτοια γιορτή θα ήταν και 
εκείνη η Πρωτοχρονιά στη μεγάλη πολι-
τεία. Από το πρωί η κίνηση στους δρόμους 
της μαρτυρούσε την αδημονία της νύχτας. 
Τα πεζοδρόμια έβραζαν από ανθρώπους, τα 
καταστήματα πουλούσαν δώρα, τα μαγαζιά 
τρόφιμα για το τραπέζι της γιορτής. Συνω-
στισμός μαζί με κάθε λογής θόρυβο της πόλης 
που ετοιμαζόταν για τη μεγάλη βραδιά.



14 Το αγόρι πίσω απ’ το τζάμι

Χιόνιζε ασταμάτητα εκείνον το χειμώ-
να. Οι παλιοί ποιητές θα έγραφαν πως η πο-
λιτεία είχε σκεπαστεί με το άσπρο σεντόνι της 
– κι οι πιο τολμηροί θα έκαναν λόγο για το 
άσπρο της σάβανο. Όταν θα ερχόταν το σού-
ρουπο, οι μέχρι τότε πολύβουοι δρόμοι θα ερή-
μωναν. Κι όσο πλησίαζε η ώρα της αλλαγής 
της χρονιάς, στα πεζοδρόμια δεν θα υπήρχε 
ψυχή. Μονάχα το χιόνι θα συνέχιζε 
να πέφτει, όλο και πιο δυνατό, σκεπάζο-
ντας τα αναρίθμητα χνάρια των ανθρώπων.





16 Το αγόρι πίσω απ’ το τζάμι

Το αγόρι από το πρωί είχε βγει στην 
πόλη μαζί με τη μητέρα. Πήγανε στα μα-
γαζιά και πήραν δώρα. Γραβάτες για τους 
θείους, μαντίλες για τις θείες. Ένα ολόμαλλο 
κασκόλ για τον παππού, μια δερμάτινη τσά-
ντα για τη γιαγιά. Για τον πατέρα αγόρα-
σαν το καλύτερο και ακριβότερο: έναν χρυσό 
αναπτήρα για να ανάβει τα τσιγάρα του. 
Το δίχως άλλο, το άξιζε ο πατέρας αυτό το 
δώρο.

Στη συνέχεια, με τις σακούλες στο χέρι, 
πήγανε στον κρεοπώλη· είχανε να πάρουν 
το εκλεκτό κρέας που είχαν παραγγείλει 
εδώ και πέντε μέρες για το πρωτοχρονιάτι-
κο τραπέζι. Κι έπειτα πέρασαν κι από το ζα-
χαροπλαστείο, να αγοράσουν τα γλυκά που 
θα ολοκλήρωναν το γεύμα.

Σε όλην αυτή τη διαδρομή, το αγόρι 
ακολουθούσε τη μητέρα. Κυριολεκτικά, δεν 
έχανε ούτε ένα βήμα της. Κι η μητέρα ήτανε 
ήσυχη – και πολύ περήφανη για το γιο της. 
Εδώ και μερικούς μήνες δεν χρειαζόταν να 
τον πιάνει από το χέρι: το αγόρι ήταν απολύ-
τως συγκεντρωμένο και εξαιρετικά υπάκουο, 
πραγματικά άξιο της εμπιστοσύνης της.



17Θανάσης Τριαρίδης

Ναι, μέσα στην πολύβουη πόλη, μέσα στον 
μεγάλο πολύβουο κόσμο, το αγόρι 
ακολουθούσε.



18

Το αγόρι της ιστορίας μας ήταν επι-
πλέον και ιδιαίτερα παρατηρητικό. Εδώ και 
ένα χρόνο, κάθε φορά που έβγαινε έξω με τη 
μητέρα, συνήθιζε να επιλέγει κάποιον άνθρω-
πο από το πλήθος και να τον ακολουθεί με 
το βλέμμα για όσο αυτό ήταν δυνατό. Έναν 
πολυάσχολο κύριο, για παράδειγμα, με γρα-
βάτα και κουστούμι, που μιλούσε για δουλειές 
στο κινητό του. Ή μια κοπέλα που κοιτούσε 
αφηρημένα έξω από το παράθυρο του λεω-
φορείου. Ή κάποιον ηλικιωμένο, συνήθως με 
βλοσυρό ύφος, ο οποίος περπατούσε άσκοπα 
στο δρόμο, επιμένοντας να παραμερίζουν οι 
υπόλοιποι για να περάσει.

Υπάρχουν πολλοί τύποι ανθρώπων. 
Κάθε φορά το αγόρι έψαχνε και κάποιον δι-
αφορετικό για αυτήν την ιδιότυπη παρακο-
λούθηση. Του άρεσε μάλιστα να μαντεύει την 
οικογενειακή τους κατάσταση, το επάγγελμά 
τους, να κάνει και σενάρια για τις ζωές τους: 
ποιοι ήταν στ’ αλήθεια, από πού ερχόντου-
σαν, πού πήγαιναν. Τους κοίταζε διακριτικά, 
φαινομενικά αδιάφορα, αλλά με απίστευτη 
εσωτερική προσήλωση: δεν ήθελε να χάσει 
την παραμικρή λεπτομέρεια.

Το αγόρι πίσω απ’ το τζάμι



19Θανάσης Τριαρίδης

Ήξερε πως θα έχει μονάχα λίγα λεπτά 
της ώρας για να τους παρατηρήσει, πως ανά 
πάσα στιγμή μπορούσαν να χαθούν οριστικά 
από τη ζωή του· έπρεπε, λοιπόν, να πάρει σε 
ελάχιστο χρόνο όλες τις αποφάσεις του για 
εκείνους τους περαστικούς και για τις ζωές 
τους. Και όταν πρόφταινε να φτιάξει μιαν 
ιστορία για αυτόν που είχε επιλέξει, ένιωθε 
ικανοποίηση – την πιο έντονη ικανοποίηση 
της μέχρι τότε ζωής του. Σαν να είχε δημι-
ουργήσει κάτι σαν σχέση – έναν, έστω νοερό, 
δεσμό.

Το αγόρι είχε καταπληκτική μνήμη – οι 
δάσκαλοί του τον θαύμαζαν γι’ αυτήν. Έτσι, 
δεν ξέχναγε ποτέ όλους αυτούς τους τυχαίους 
περαστικούς – μάλιστα τους είχε δώσει και 
ονόματα, και συχνά πυκνά φανταζόταν τη συ-
νέχεια της ζωής τους. Και κατά κάποιον τρόπο 
ένιωθε πως όλοι οι άνθρωποι που είχε ακολου-
θήσει με τα μάτια ήταν μια παράξενη προσω-
πική συλλογή – το πιο δικό του πράγμα που 

είχε ποτέ. Ήταν οι άνθρωποί του.







Εκείνο, λοιπόν, το πρωινό της μεγά-
λης Παραμονής, το αγόρι, καθώς ακολου-

θούσε τη μητέρα του στην αγορά, έψαχνε 
τον επόμενο άνθρωπό του. Μα 
ήταν παράξενη εκείνη η μέρα με τη γιορτινή 
βοή της. Κανένας από τους χιλιάδες ανθρώ-
πους δεν μπορούσε να στεριώσει στο μάτι του  
παιδιού. Πρώτη φορά τού τύχαινε αυτό: οι 
άνθρωποι γλιστρούσαν από μπροστά του σαν 
ίσκιοι. Θαρρείς μια ακατανόητη δύναμη να 
τον εμπόδιζε να διαλέξει το δεσμό του.

Το αγόρι προσπάθησε να αντιμετωπίσει 
αυτό που του συνέβαινε. Σκέφτηκε πως εκείνη 
τη μέρα δεν ήταν γραφτό να συναντήσει έναν 
άνθρωπο. Ίσως να έφταιγε η γιορτή. Ίσως το 
κακό μάτι – όπως έλεγε η γιαγιά του. Ίσως 
–το πιθανότερο– να έφταιγε εκείνος, που δεν 
μπορούσε να συγκεντρώσει το μυαλό του εκεί-
νες τις μέρες.

Τότε έγινε το απρόσμενο. Πίσω από 
ένα πλήθος που συνωστιζόταν έξω από ένα 
μεγάλο κατάστημα, με προσφορές ειδικά για 

τη μέρα, το αγόρι είδε ένα κορίτσι.  
Για την ακρίβεια, είδε για μερικά δευτερό-
λεπτα την πλάτη ενός κοριτσιού – τα λερά  

22 Το αγόρι πίσω απ’ το τζάμι



23Θανάσης Τριαρίδης

μαλλιά της πάνω σε μια μονόχρωμη μπλού-
ζα. Πάλεψε να δει το πρόσωπό της· δεν το κα-
τάφερε. Ο κόσμος μπροστά του συνωθούνταν 
για να προλάβει την επόμενη προσφορά. Πά-
λεψε να μην χάσει την εικόνα του κοριτσιού 
– μα δεν το κατάφερε. Του έμεινε μονάχα μια 
πλάτη πίσω από το συγκεντρωμένο πλήθος. 
Μια πλάτη ενός κοριτσιού που χάθηκε όπως 
το πέταγμα μιας πεταλούδας. 



Το ανθρώπινο μυαλό είναι 
αλλόκοτα εύφλεκτο υλικό. Τόσα 
πρόσωπα είχαν περάσει μπροστά από τα μά-
τια του αγοριού εκείνη τη μέρα, ωστόσο το 
μυαλό του πήρε φωτιά από την πλάτη ενός 
κοριτσιού. Τα λιγοστά δευτερόλεπτα άρκεσαν 
για να σχηματιστεί μέσα του η ιστορία. Το 
δίχως άλλο ήταν ένα κορίτσι ορφανό, που το 
είχαν φέρει από μια ξένη χώρα για να ζητια-
νεύει στους δρόμους. Της δίνανε χαρτομάντι-
λα για να γυρίζει σε μαγαζιά και καφετέριες 
και να τα «πουλάει» στους θαμώνες. Δεν είχε 
κανέναν δικό της: έμενε σε ένα διαμέρισμα-
αχούρι μαζί με άλλα παιδιά που τα είχαν φέ-
ρει από τις γύρω χώρες για αυτή τη δουλειά. 
Με μια καρότσα τα ξεφόρτωναν το πρωί – 
στην ίδια καρότσα τα μάζευαν αργά το βράδυ.

Και τότε το αγόρι σκέφτηκε κάτι ανακό-
λουθο με την ηλικία του: πως εκείνη τη μέρα 
της Παραμονής –ακριβώς για να εκμεταλλευ-
τούνε το παλιό παραμύθι– δώσανε σε κείνο 
το κορίτσι να πουλήσει όχι χαρτομάντιλα, 
μα σπίρτα. Κι ακόμη σκέφτηκε πως αν, λόγω 
της πρωτόγνωρης για αυτήν κοσμοσυρροής 
της ημέρας, έχανε το ραντεβού της από εκεί 
που θα τη μάζευαν, θα ξέμενε μόνη μέσα στη 
χιονισμένη νύχτα.

24 Το αγόρι πίσω απ’ το τζάμι





Όλα αυτά, το αγόρι τα σκέφτηκε (ή 
σωστότερα: τα αποφάσισε) ενώ συνέχισε να 
ακολουθεί τη μητέρα. Εκείνη τάχυνε το βήμα 
της για να αποφύγει την πολυκοσμία του πο-
λυκαταστήματος, και ο γιος της, καλά εξα-
σκημένος, έμεινε σταθερά πίσω της, στο μισό 
μέτρο. Έστριψαν στη μεγάλη λεωφόρο, για 
να πάνε στον επόμενο προορισμό τους. Δί-
χως να μειώσει το βήμα του, το αγόρι άρχισε 
να στρέφει το βλέμμα του στους αμέτρητους 
ζητιάνους που έστεκαν στις γωνιές, ιδίως σε 
όσους κάτω από τις κουρελιασμένες κουβέρτες 
είχαν παιδιά (τα παιδιά πάντοτε προκαλούν 
την ελεημοσύνη – περίπου την επιβάλλουν). 
Στην αρχή έριχνε μια διακριτική ματιά. Συ-
χνά όμως οι άνθρωποι μπαίνουμε μέσα στο 
ποτάμι του εαυτού μας. Σιγά σιγά το βλέμ-
μα του γινόταν όλο και πιο ευθύ. Όλο και πιο 
απροκάλυπτο.

Κι όλοι ξέρουμε τι γινότανε εκείνη 
την ώρα: ανάμεσα στα εξαθλιωμένα πρό-

σωπα των απελπισμένων, το αγόρι  
έψαχνε εκείνο το κορίτσι με 
την πλάτη και τα λερά μαλλιά.  
Αυτό που ήταν να ξεχαστεί ολομόναχο στην 
παγωμένη νύχτα.

26 Το αγόρι πίσω απ’ το τζάμι



Η μητέρα κοντοστάθηκε. Ο γιος της δεν την 

είχε συνηθίσει να κοιτάει έτσι. Ήξερε πως 
ήταν ένα υπερδιανοητικό αγόρι. 
Ήξερε πως σκέφτεται σύνθετα – πολύ πιο σύν-
θετα από οποιοδήποτε άλλο παιδί της ηλικίας 
του. Όλοι τής το έλεγαν: ο γιος της ήταν μια 
ιδιοφυία. Με λίγη προσοχή και λίγη τύχη, ο 
κόσμος θα γινόταν δικός του. Αρκεί να μην 
έσπαζε. Κάποιος ειδικός επιστήμονας τής είπε 
πως τα υπερδιανοητικά παιδιά διατρέχουν 
αυτόν τον κίνδυνο. Να μην αντέξουν τη στιλ-
πνότητα των συλλογισμών τους και να κα-
ταρρεύσουν. Να μην αντέξουν το ίδιο τους το 
μυαλό και να σπάσουν.

27Θανάσης Τριαρίδης







Η μητέρα, λοιπόν, είχε το νου της. 
Έπρεπε να προφυλάγει το γιο της από τις 
στιλπνές σκέψεις του. Έπρεπε να φαντάζεται 
και να προβλέπει κάθε διαδρομή του μυαλού 
του. Ήταν ο γιος της, η αγάπη της.

Τον έπιασε από τον ώμο. «Κοιτάζεις 
τους φτωχούς, έτσι; Είναι σπουδαίο που τους 
συμπονάς… Είμαστε άνθρωποι και πρέπει 
να συμπονούμε… Κι αυτοί είναι συνάνθρω-
ποί μας, θα μπορούσαμε στη θέση τους να 
ήμασταν εμείς.»

Το αγόρι έμενε σιωπηλό και ανέκ-
φραστο. Δεν συνήθιζε να μιλάει σε αυ-
τές τις περιπτώσεις. Τα λόγια της μη-
τέρας ακούγονταν σαν πέτρες στο 
μάρμαρο. «Όμως το ξέρεις, αγάπη μου,  

στη ζωή υπάρχουν αδικίες. Ναι, 
είναι κρίμα τα παιδιά να δουλεύουν στους 
δρόμους. Μα δεν μπορούμε να ακυρώσουμε 
εμείς το κάθε άδικο… Σκέψου πως οι ίδιοι 
οι γονείς τους βγάζουν τα παιδιά στο δρόμο. 
Και μάλιστα τα αφήνουν εξεπίτηδες γυμνά 
μέσα στο κρύο. Για να συγκινήσουν τους πε-
ραστικούς.»

30 Το αγόρι πίσω απ’ το τζάμι



Η μητέρα ένιωσε πως δεν είχε να πει κάτι πε-
ρισσότερο. Ανήσυχη, χάιδεψε βιαστικά το μά-
γουλο του αγοριού, τον έπιασε από το χέρι και 
τον πήγε να περπατήσουν από το απέναντι 
πεζοδρόμιο – εκεί όπου ο Δήμος δεν επέτρεπε 
ζητιάνους στην πρόσοψη των μαγαζιών.



Κάποτε ήρθε το σούρουπο. Πάντοτε έρ-
χεται το σούρουπο. Στις πολύβουες πολιτείες. 
Στις ιστορίες που αφηγούμαστε. Στις ζωές των 
ανθρώπων. Αν το σκεφτεί κανείς, ίσως να έρ-
χεται για να δώσει μια σωτήρια λύση στο με-
γάλο ανθρώπινο αίνιγμα. Ναι, σουρουπώνει.

Φυσικά, αυτοί είναι συλλογισμοί που 
απασχολούν τους φιλοσόφους. Το συγκεκριμέ-
νο σούρουπο βρήκε το αγόρι της ιστορίας μας 
στο σπίτι του – και την οικογένεια σε αναβρα-
σμό. Οι γονείς του κάνανε τις τελευταίες προ-
ετοιμασίες για το τραπέζι της Παραμονής. Θα 
ερχόντανε ο παππούς και η γιαγιά, οι θείοι και 
οι θείες – για να γιορτάσουν όλοι μαζί τον ερ-
χομό του καινούργιου χρόνου. Όλη η οικογέ-
νεια θα ήταν μαζί. Ενωμένη.

Η μητέρα ετοίμαζε τα φαγητά και έστρω-
νε τα σερβίτσια στο τραπέζι. Ο πατέρας μετέ-
φερε τα δώρα κάτω από το δέντρο, έγραψε τις 
ευχετήριες κάρτες, φρόντισε τα λουλούδια.

Το αγόρι περίμενε. Είχε αφήσει πίσω του 
τη συνάντηση του πρωινού. Προφανώς ήταν 
κάτι μάταιο, αδιέξοδο, όλο αυτό. Δεν μπορούν 
να υπάρξουν νοεροί δεσμοί – όλο αυτό είναι 

32 Το αγόρι πίσω απ’ το τζάμι



μια παιδική αυταπάτη. Δεν είχε δει ούτε το 
πρόσωπό της. Μόνο μια πλάτη. Δεν της είχε 
δώσει καν ένα όνομα – όπως έκανε σ’ όλες τις 
άλλες περιπτώσεις. Και η ιστορία με τα σπίρτα 
ήταν απλοϊκή. Συγκινητική, αλλά απλοϊκή. 

Η ζωή είναι πιο σύνθετη. Και πιο 
απαιτητική. Κι έρχεται – συνεχώς έρχεται.

Αυτά, λοιπόν, με το αγόρι της ιστορίας 
μας. Είχε φορέσει τα καλά του και περίμενε 
τη μεγάλη γιορτή.

33Θανάσης Τριαρίδης



Το βράδυ, όλα στο σπίτι ήταν έτοιμα 
για το τραπέζι. Ο παππούς και η γιαγιά ήρ-
θαν γεμάτοι με δώρα – το ίδιο και οι θείοι και 
οι θείες. Κάθισαν στο τραπέζι, αλληλοευχή-
θηκαν, κάνανε τις απαραίτητες ανακοινώσεις 
που συνηθίζονται σε αυτά τα τραπέζια. Μια 
από τις θείες περίμενε παιδί: δάκρυα ενθου-
σιασμού από τους παππούδες και τα άλλα 
αδέλφια, επιφωνήματα, νέες ευχές.

Το γεύμα ήταν υπέροχο – φυσικά. Το 
κρέας καλοψημένο, το ποτό μεθυστικό, το 
γλυκό ολόφρεσκο. Κατόπιν ήρθε η σειρά των 
δώρων: το αγόρι της ιστορίας μας, ως το μο-
ναδικό παιδί της οικογένειας, είχε φυσικά τη 
μερίδα του λέοντος. Παιχνίδια, βιβλία, ρούχα 
– και από τους παππούδες έναν ολοκαίνουρ-
γιο υπολογιστή.

Το αγόρι πήγε να ευχαριστήσει, μα δεν 
το άφησαν. Για ένα μυαλό σαν το δικό του, 
κάθε δώρο ήταν μικρό, είπαν… Από αυτόν, 
όλη η οικογένεια περίμενε το καλύτερο.

34 Το αγόρι πίσω απ’ το τζάμι



«Εκτός των άλλων, είναι και πολύ ευ-
αίσθητο παιδί», είπε η μητέρα. «Σήμερα το 
πρωί στο δρόμο κοιτούσε με συμπόνια τους 
δυστυχισμένους ζητιάνους στη μεγάλη λεω-
φόρο... Χρειάστηκε να τον πάω στο απένα-
ντι πεζοδρόμιο για να ξεκολλήσει το βλέμμα 
του.» Γύρισε το βλέμμα της προς τον άντρα 
της, ζητώντας ανήσυχη μια βοήθεια.

Ο πατέρας είπε ανάβοντας το τσιγάρο 
του με τον χρυσό αναπτήρα: «Στ’ αλήθεια 
είναι σπουδαίο πράγμα να συμπονούμε τους 
φτωχούς. Δείχνει την ανθρωπιά μας, τον πο-
λιτισμό μας… Αλλά δεν πρέπει να το παίρ-
νουμε βαριά… Ας μην ξεχνάμε πως κρίνουμε 
άθλια τη ζωή τους εμείς, με τα δικά μας μέτρα 
και σταθμά – μα οι ίδιοι τη θεωρούν απολύ-
τως φυσιολογική. Επιπλέον, αν το δει κανείς 
ιστορικά, οι φτωχοί δεν ήταν ποτέ αδύναμη 
μάζα ή είδος υπό εξαφάνιση – το αντίθετο.  

Με έναν μυστηριώδη τρόπο,  
οι φτωχοί επιζούν, πολλαπλα-
σιάζονται, πληθαίνουν ολοένα...»

35Θανάσης Τριαρίδης



«Σιγά σιγά βγάλε τα ποτήρια της 
σαμπάνιας…» είπε η γιαγιά προς την 
κόρη της… «Πλησιάζει η ώρα της 
αλλαγής…»

36 Το αγόρι πίσω απ’ το τζάμι





Πράγματι, τα ακριβά ποτήρια μοιρά-
στηκαν στα χέρια – μάλιστα ένα από αυτά 
κατέληξε για πρώτη φορά στα χέρια του αγο-
ριού. Ήταν μεγάλος πια και μπορούσε να πιει 
δυο δάχτυλα από τη σαμπάνια των μεγάλων. 
Τα μεγάλα φώτα έσβησαν – έμειναν μόνο τα 
βοηθητικά. Ήταν η ώρα που σε όλα τα σπί-
τια της πολύβουης πολιτείας θα άρχιζαν να 
μετράνε ανάποδα. Στο μηδέν, τα φώτα θα 
άναβαν. Ο πατέρας θα τίναζε το φελλό της 
σαμπάνιας στο ταβάνι. 

Την ώρα της αντίστροφης μέτρησης, το 
αγόρι γύρισε το βλέμμα του στο χώρο. Ήταν 
κίνηση προφανώς μηχανική, δεν υπήρχε τίποτε 
συγκεκριμένο που έψαχνε να δει. Μα καθώς η 
ματιά του πέρασε από το παράθυρο, σκάλωσε.  

Με την άκρη του ματιού του  
νόμισε πως είδε κάτι πίσω από 
το τζάμι, κάτι ανεπαίσθητο.  
Για ένα δευτερόλεπτο. Ίσως και λιγότερο.

Οι αναγνώστες της ιστορίας μας είναι 
βέβαιοι πως αυτό το κάτι στο τζάμι του πα-
ραθύρου ήταν ένας αντικατοπτρισμός από τα 

38 Το αγόρι πίσω απ’ το τζάμι



πυροτεχνήματα κάποιων βιαστικών. Ή τα 
φώτα ενός ξεχασμένου αυτοκινήτου. Ή και 
τίποτα.

Ωστόσο, το αγόρι της ιστορίας μας σε 
εκείνο το τζάμι είδε –ή νόμισε πως είδε– το 
πρόσωπο του κοριτσιού.

39Θανάσης Τριαρίδης



Ο χρόνος άλλαξε. Το τραγούδι –το 
γνωστό τραγούδι– ακούστηκε. Η σαμπάνια 
σερβιρίστηκε στα ακριβά ποτήρια. Ευτυχι-
σμένος ο καινούργιος χρόνος. Ανταλλάχτη-
καν φιλιά και ευχές – τα πιο εγκάρδια λόγια 
που θα μπορούσαν να υπάρξουν.

Το αγόρι δέχτηκε τις περισσότερες ευχές 
– μαζί βέβαια με την εγκυμονούσα θεία. Τις 
άκουσε προσπαθώντας να κρατήσει το χα-
μόγελό του, αντάλλαξε αμήχανος τα φιλιά, 
έκανε πως ήπιε λίγη από τη σαμπάνια (που 
έτσι κι αλλιώς τον αηδίαζε). Και καθώς οι με-
γάλοι άρχισαν να συζητούνε και πάλι, εκείνος 
αθόρυβα προχώρησε προς το παράθυρο.

Με το χέρι του σκούπισε το χνώ-
το από ένα σημείο. Μια τρύπα  
σαν γροθιά σχηματίστηκε στο τζά-
μι. Από εκεί μπορούσε να δει έξω.

Και τότε το αγόρι είδε. Κάποιοι θα πουν 
πως είδε αυτό που υπήρχε. Άλλοι θα επιμεί-
νουν πως είδε αυτό που είχε να δει.

40 Το αγόρι πίσω απ’ το τζάμι





Ήταν πράγματι ένα κορίτσι στην άκρη 
του δρόμου. Ένα ζητιανάκι δέκα χρονών. Ή 
έντεκα. Φορούσε βρομερά ρούχα, παντελόνι 
και μπλούζα. Μόνο μία μπλούζα – με τέτοιο 
κρύο. Το αγόρι πίσω από το τζάμι θυμήθηκε 
τα λόγια της μαμάς του. Πως τα παίρνουν 
τα παιδιά και τα βγάζουν εξεπίτηδες γυμνά 
μες στο κρύο. Για να συγκινήσουν έτσι τους 
περαστικούς.

Μα το κορίτσι δεν είχε κανέναν γύρω 
της να συγκινήσει. Ούτε στεκόταν πια μπρο-
στά στο παράθυρο, δεν πάλευε να δει μέσα στο 
σπίτι. Είχε καθίσει με την πλάτη στον τοίχο. 
Το πρόσωπό της ήταν λευκό. Σαν να μην είχε 
διόλου αίμα. Σαν να του ρούφηξαν το αίμα. 
Σαν να είχε μόνο ψυχή κάτω από το δέρμα. 

Και, φυσικά, δεν θα αναρωτηθούμε για 
τη συνέχεια… Είναι φορές που όλοι γνωρί-
ζουμε τη συνέχεια. Το μικρό κορίτσι κρατούσε 
στα χέρια του ένα κουτί σπίρτα. Ένα κορίτσι 
που πουλά σπιρτόκουτα παραμονή Πρωτο-
χρονιάς είναι πρώτα απ’ όλα μια σίγουρη 
είσπραξη. Και πράγματι η μικρή είχε χαθεί. 
Στις πέντε το απόγευμα, που πέρασε το αμάξι 
για να την πάρει, δεν ήταν εκεί.

42 Το αγόρι πίσω απ’ το τζάμι



43Θανάσης Τριαρίδης

Προσέχοντας να μην τον αντιληφθούν 
από το σπίτι, το αγόρι τής έκανε ένα συγκρα-
τημένο νόημα. Μα αυτή δεν τον έβλεπε – δεν 
μπορούσε να τον δει. Αυτή άναβε τα σπίρ-
τα. Το ένα μετά το άλλο. Και χαμογελούσε. 
Έβλεπε οράματα μέσα στη φλόγα του σπίρ-
του. Γύρευε έναν δικό της άνθρωπο. Γύρευε 
ένα δεσμό. 

Και τότε το αγόρι  
ονειρεύτηκε.



44 Το αγόρι πίσω απ’ το τζάμι

Ονειρεύτηκε πως ζύγωνε το πρόσωπο 
του κοριτσιού. Πως έφτασε κοντά της. Πως 
το κορίτσι σήκωσε το κεφάλι της κι έστρεψε 
τα μάτια της πάνω του. Πως κοιτάχτηκαν 

καταπρόσωπο. Πως γίνανε ο ένας 
εικόνα στο βλέμμα του άλλου.

Δεν χρειάζεται να το βασανίσουμε πολύ. 
Στο χνώτο του παραθύρου, μέσα στον μεγάλο 
πολύβουο κόσμο, μέσα στον μεγάλο πόλεμο 

των ανθρώπων, το αγόρι ονειρεύ-
τηκε την αγάπη.





«Τι βλέπει ο μικρός μας;» ρώτησε η μη-
τέρα. Ο μικρός δεν απάντησε. Η μητέρα δεν 
απόρησε. Ήταν γενικά λιγομίλητος ο γιος της. 
«Άσε το παιδί να ονειρευτεί στο παράθυρο…» 
είπε η γιαγιά. «Όλα τα παιδιά ονειροπολούν 
στο χνώτο του παραθύρου… Βλέπουν μακρι-
νές θάλασσες, πελώρια καράβια, εξωτικά νη-
σιά… Πάντοτε είναι χρήσιμο ένα χνωτισμένο 
τζάμι στα παιδιά: σε αυτό βλέπουν όλα αυτά 
που πρέπει να φαντάζονται – για να μην τα 
γυρεύουν στην πραγματική τους ζωή.» Ήταν 
μια σοφή γιαγιά – παρόμοια σοφή με όλους 
τους σοφούς που κατασκεύασαν τις πιο αλά-
θητες κλειδαριές του κόσμου.

Τότε το αγόρι της ιστορίας μας σκέ-
φτηκε πως μπορούσε να το κάνει. Ναι, το 
μπορούσε. Θα έπαιρνε το μεγάλο ανθοδο-
χείο ή το ασημένιο κηροπήγιο. Ή τη στα-
χτοθήκη, την κρυστάλλινη βαριά σταχτοθή-
κη. Κάποιο από αυτά τα βαριά αντικείμενα 
θα έπιανε στο χέρι – μάλλον τη σταχτοθήκη.  

Θα την πετούσε στο τζάμι και 
θα το θρυψάλιαζε. Οι γονείς του, οι 
παππούδες του, τα αδέλφια, τα ξαδέλφια, οι 
θείοι θα τον κοιτούσαν έκπληκτοι.

46 Το αγόρι πίσω απ’ το τζάμι



Η οικογένεια θα ταραζόταν. Μα η πα-
γωνιά της νύχτας θα έμπαινε στο ζεστό δω-
μάτιο. Ή και: η ευλογημένη αγριότητα της 
νύχτας θα καθάριζε τη ρυπαρή ευτυχία του 
δωματίου.

Και πλέον τίποτε δεν θα τον χώριζε 
από το κορίτσι. Θα δρασκελούσε το περβάζι, 
θα πηδούσε στα κάγκελα και θα κατέβαινε 
στο πεζοδρόμιο – θα το κατάφερνε, δεν ήταν 
κάτι τόσο δύσκολο. Θα πήγαινε κοντά της, 
θα κοίταζε μέσα στα μάτια της. Και τότε το 
κορίτσι θα τον έβλεπε. Θα γίνονταν στ’ αλή-
θεια ο ένας εικόνα στο βλέμμα του άλλου.  

Θα γίνονταν δεσμός.

Κι έπειτα θα άναβαν μονομιάς όλα τα 
σπίρτα. Και μαζί με αυτούς θα άναβαν και 
οι ίδιοι. Τα κορμιά των ανθρώπων και τα 
μυαλά των ανθρώπων είναι εύφλεκτο υλικό. 
Οι φλόγες θα φούντωναν. Θα γίνονταν φω-
τιά… Πια δεν θα βλέπανε κάτι – θα γίνονταν 
οι ίδιοι κάτι. Θα ενώνονταν· ένα αγόρι από 
το ζεστό σπίτι, ένα κορίτσι από το παγωμένο 
πεζοδρόμιο.

47Θανάσης Τριαρίδης







Η μητέρα τον έπιασε από τον ώμο. «Εί-
ναι η ώρα για ύπνο, μικρέ μου.» Η ώρα για 
ύπνο – για τον μεγάλο ύπνο που διακόπτεται 
από μικρότερους ύπνους. Ο κόσμος είναι μια 
αναμονή. Τίποτε περισσότερο δεν θα μπο-
ρούσε να γίνει από την ελάχιστη στιγμή μέσα 
στην αναμονή. Κατόπιν όλα κλείνουν. Σφα-
λίζουν. Είναι η ώρα για ύπνο.

Το αγόρι κοντοστάθηκε. Με την παλά-
μη του είχε ήδη χουφτιάσει την κρυστάλλινη 
σταχτοθήκη. Την κρατούσε. Κανένας δεν θα 
πρόφταινε να τον σταματήσει. Τώρα θα την 
πετούσε. Τώρα. 

Μα τότε ακούστηκε η φωνή της μη-
τέρας – ήταν τόσο γλυκιά η φωνή της μη-
τέρας. «Ξέρω, μαγεύτηκες από το χνώτο 
του παραθύρου. Μα μην ανησυχείς:  
κάθε βράδυ του χειμώνα  
χνωτίζει το παράθυρό μας. 
Έλα…»

Στ’ αλήθεια, τα παράθυρα χνωτίζουν. Κάθε 
βράδυ του χειμώνα. Κάθε βράδυ των αιώνων.

50 Το αγόρι πίσω απ’ το τζάμι



Τα παράθυρα χνωτίζουν. Η ζωή είναι 
ένα πράγμα ακατανόητο. Μα συμβαίνει κάθε 
βράδυ. Και ο θάνατος, μαζί με τη ζωή κι αυτός.  
Ο θάνατος, κάθε βράδυ.

Το αγόρι σηκώθηκε, περπάτησε. Το 
χέρι του, παγερό, άφησε τη σταχτοθήκη. Περ-
πάτησε, φίλησε τη γιαγιά και τον μπαμπά και 
τους θείους. Καλή χρονιά και ευτυχισμένος ο 
καινούργιος χρόνος. Ύστερα, μαζί με τη μαμά 
ανέβηκε τις σκάλες. Δεν έχασε ούτε ένα βήμα 
της. Μέσα στον μεγάλο πολύβουο κόσμο, το 
αγόρι ακολουθούσε. 

Φόρεσε τις πιτζάμες του. Η μαμά επέ-
βλεπε – όπως πάντοτε. Το παιδί ξάπλωσε. 
Στη νύχτα που ερχότανε, το κορίτσι θα πέ-
θαινε για πάντα – το τζάμι του παραθύρου θα 
τους χώριζε για πάντα. Πλέον του απέμενε 
μονάχα μία επιλογή – μονάχα μία δυνατό-
τητα ένωσης. Mέσα στη νοερή ζωή του, μέσα 
στον κόσμο των νοερών δεσμών του, το αγό-
ρι μπορούσε να πάρει μια αληθινή απόφαση. 

Μια μόνη αληθινή απόφαση.  
Η μητέρα έσκυψε και το φίλησε. Καλή χρονιά, 
αγάπη μου. Το φως έσβησε. Καληνύχτα...

51Θανάσης Τριαρίδης







Την άλλη μέρα ξημερώνει μια αληθινά 
γιορτινή Πρωτοχρονιά. Η μητέρα έχει σηκω-
θεί από νωρίς. Ζυγώνει το παράθυρο. Η πόλη 
είναι κάτασπρη. Το χιόνι εξακολουθεί. Το χι-
όνι σκεπάζει – τον πόλεμο και τις πληγές μας. 
Οι διαβάτες φοράνε τα καλά τους, πηγαίνουν 
σε επισκέψεις για να ανταλλάξουν δώρα και 
ευχές.

Έξαφνα η μητέρα βλέπει. Κάτι είχε γίνει 
στο πεζοδρόμιο. Ένα αυτοκίνητο του Δήμου 
φτάνει. Οι υπάλληλοι βγαίνουν έξω. Προ-
φανώς ήταν κάτι ασήμαντο – ειδάλλως θα 
άκουγε τις σειρήνες. Σε πολύ λίγο οι δημο-
τικοί υπάλληλοι επιστρέφουν κρατώντας ένα 
φορείο σκεπασμένο με κουβέρτα. Ένα μικρό 
φορείο. Κάποιο ατύχημα προφανώς.

Ήταν μια σύντομη παρένθεση. Ο κόσμος 
συνέχισε να πηγαίνει στις καθιερωμένες επι-
σκέψεις της Πρωτοχρονιάς. Η μητέρα ανεβαί-
νει στο δωμάτιο του γιου της. Ο μικρός κοι-
μάται. Ανέκφραστος. Μήτε μια σύσπαση των 
χειλιών. Μέσα στον μεγάλο πολύβουο κόσμο, 
το παιδί κοιμάται. Η μητέρα ησυχάζει.

 
Η ζωή συνεχίζει. Η ζωή  

συνεχώς έρχεται.

54 Το αγόρι πίσω απ’ το τζάμι







Μα κανένας –κανένας, σου 
λέω– δεν μπορεί να υποψιαστεί 
το θάνατο εκείνου του αγοριού.





Το αγόρι πίσω απ’ το τζάμι γράφτηκε το 
καλοκαίρι του 2011 και κυκλοφορεί ηλεκτρονικά 
στις ιστοσελίδες http://www.triaridis.gr/keimena/
keimC005.htm και http://www.diapyron.com

Η παρούσα έντυπη έκδοση είναι η πρώτη και ζωγρα-
φίστηκε από την  Έλλη Γρίβα.

Κείμενο και εικόνες διατίθενται για κάθε χρή-
ση, ελεύθερα από κάθε «πνευματικό δικαίωμα».













 

5 mm

δΝ

θα
νά

ση
ς 

τρ
ια

ρί
δη

ς 
* 

το
 α

γό
ρι

 π
ίσ

ω
 α

π
’ τ

ο 
τζ

άµ
ι *

 ζ
ω

γρ
αφ

ισ
µέ

νο
 α

π
ό 

τη
ν 

 Έ
λλ

η 
Γ

ρί
βα

Οι εκδόσεις διάπυροΝ συνθέτουν την 
απόπειρα γεφύρωσης ενός χάσµατος 
ανάµεσα σε εσωτερικές συγκρούσεις και 
στην εξωτερική πραγµατικότητα. Γεννήθη-
καν ως ανάγκη να προσεγγισθεί η ανθρώ-
πινη ύπαρξη πάνω από κάθε λογής ιδεολο-
γικούς διαχωρισµούς, κοσµοδιορθωτικά ή 
«επαναστατικά» οράµατα και κοινωνικούς 
αποκλεισµούς. Σ’ αυτή τη διαδροµή, οι 
εκδόσεις διάπυροΝ φιλοδοξούν να συναντή-
σουν ανθρώπους µε διαφορετικές αφετηρίες, 
τους οποίους ενώνει η αποστροφή για την 
κουλτούρα της εκδίκησης, η ανάγκη 
αντιπρότασης στον πολύµορφο ολοκληρω-
τισµό· ανθρώπους που, µε τρεµάµενο 
σώµα και διάπυρη καρδιά, αµφισβητούν 
ακλόνητες πεποιθήσεις και ιερούς κανόνες, 
µα πάνω απ’ όλα τον ίδιο τους τον εαυτό.

δΝ

 ISBN: 978-960-8187-80-1

δΝ

Κυκλοφορούν

1. θανάσης τριαρίδης * Το κόψε-κόψε 
ή όταν οι γκοτζίλες εξανθρωπίζονται

2. κ. π. καβάφης * Αυτό το αιµατωµένο πράγµα 
ξεδιαλεγµένο από τον καλό σας Πέτρο Μπόλε

3. θανάσης τριαρίδης * Ονειρεύτηκα
 τα Λευκά Χριστούγεννα 

ζωγραφισµένα από την  Έλλη Γρίβα

4. νώντας τσίγκας * Μαύρο χιόνι
 ζωγραφισµένο από τον Μόδη Γούναρη

5. [συλλογική έκδοση] * Η πολιτική βία 
είναι πάντοτε φασιστική

 µια συλλογή κειµένων ενάντια στον τρόµο 

6. θεόδωρος λασκαρίδης * Το φονικό µοιραίο βόλι
σε επιµέλεια του Νίκου Σαραντάκου

7. µαρία φυντανή * Λυκόφως

8. δηµήτρης δηµητριάδης * Ό,τι πιο πολύ ποθείς

9. Οι προκηρύξεις του Λευκού Ρόδου 
(1942-1943) * µετάφραση: Μαρία Φυντανή 

επίµετρο: Γιάννης Ευαγγέλου

10. θανάσης τριαρίδης * Το αγόρι 
πίσω απ’ το τζάµι

ζωγραφισµένο από την  Έλλη Γρίβα

�θανάσης τριαρίδης

ζωγραφισµένο από την  Έλλη Γρίβα

*
 τ

ο 
αγ

όρ
ι π

ίσω απ’ το τζάµ
ι *

διάπυροΝ * λογοτεχνία 7

Η µητέρα τον έπιασε από τον ώµο. «Είναι η ώρα 
για ύπνο, µικρέ µου.» Η ώρα για ύπνο – για τον 
µεγάλο ύπνο που διακόπτεται από µικρότερους 
ύπνους. Ο κόσµος είναι µια αναµονή. Τίποτε 
περισσότερο δεν θα µπορούσε να γίνει από την 
ελάχιστη στιγµή µέσα στην αναµονή. Κατόπιν 
όλα κλείνουν. Σφαλίζουν. Είναι η ώρα για ύπνο.

Το αγόρι κοντοστάθηκε. Με την παλάµη του 
είχε ήδη χουφτιάσει την κρυστάλλινη σταχτοθή-
κη. Την κρατούσε. Κανένας δεν θα πρόφταινε να 
τον σταµατήσει. Τώρα θα την πετούσε. Τώρα. 




