



































1


Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

Αναφορά Δημιουργού–Μη Εμπορική Χρήση–
Όχι Παράγωγα Έργα 4.0 (CC BY-NC-ND)



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

Κώστας Κωνσταντινίδης

ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ
[… έτσι σαν ανάμνηση στην ομορφιά της Σαμοθράκης της …]

ποίηση

 



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

                         Κώστας Α. Κωνσταντινίδης

Γεννήθηκα  στην  Αθήνα  και  συγκεκριμένα  στο  Γκάζι,  στον
Βοτανικό. Το 1970 πήγα στη Φλωρεντία (Ιταλία) και σπούδασα
Αρχιτεκτονική στο εκεί Πανεπιστήμιο οπού και δημοσίευσα την
Διπλωματική μου Εργασία με δαπάνες του Πανεπιστήμιου.  Με
την επιστροφή μου στην Ελλάδα κι έπειτα απ’ τη στρατιωτική μου
θητεία  άσκησα  και  ασκώ  το  επάγγελμα  του  Αρχιτέκτονα
Μηχανικού σε ιδιωτικά έργα διατηρώντας την επαγγελματική μου
στέγη  στην  Αθήνα.  Με  την  Ποίηση  και  εν  γένει  την  Γραφή
ασχολήθηκα κατά την περίοδο της θητείας μου το 1978-80. 
Μέχρι  σήμερα  έχουν  γραφεί  χιλιάδες  Ποιήματα  και
Πεζοποιήματα  που  δεν  θέλησα  να  εκδώσω  ή  απλά  να
δημοσιεύσω  συλλογές  μου.  Με  την  γνωριμία  μου  και  με  την
προτροπή του Θανάση Πάνου στο Facebook-και τον Ευχαριστώ
γι’  αυτό,   πήρα  το  θάρρος  να  προβάλω  ένα  κομμάτι  μου
Δημιουργικό και Διαρκές. Παράλληλα ασχολήθηκα δυναμικά απ’
την νεανική μου ηλικία με την Μουσική, και λίγο αργότερα με την
Φωτογραφία. Όλα αυτά κάνουν την Ζωή μου απόλυτα Γεμάτη κι
Ενεργή κι είμαι ικανοποιημένος γι’ αυτό.



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

Επιμέλεια-εικονοποίηση: Θανάσης Πάνου



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

1. 

Πέρασαν τα συρτάρια με τα αρχαία όστρακα .
Στιγμές-νομίζω   πως δεν θα επανέλθω στη γη μου .

Αργότερα σε χρόνια δίσεκτα, αναθεωρώ τα λεκτά της Κυβέλης 
κι ορκίζομαι να ενώσω τύχες και ζωές-όλων  σε μια Ζωή-μονάχα .

Σε άλλες εποχές διατηρούσα το λάθος της απελπισίας 
κι ανάμεσα στα μάρμαρα που με έτρεχαν κυβερνούσε 
η μορφή που γεννά τους ομοίους μου και Κάβειρους .

αργότερα με χίλια-τόσα ψέματα ωραιοποιούσα
αναίτιες επιδιώξεις για θρυμματισμένα πρόσωπα

του νου μου που χωρίς συστολή επανέφερε
απ’ την αρχή της δικής μου κοσμογονίας .

Σε άλλες πάλι στιγμές ευγνωμονούσα
τους επιόρκους θαυμαστές της Αρσινόης 
που κάθε λίγο-χαράματα προσεύχονταν :

«Για την μοίρα των θνητών επιδιώξεων μας !», 
… φώναζαν δυνατά !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

2.   

Τις νύχτες-κοιτούσα με τα υψηλόσταθμα άσματα .
Μουρμούρες που ο καθείς μας επορεύετο-πάνω

χωρίς να διερωτάται για το γιατί ή το πώς .
Πάλι ,  σε στιγμές ασύμμετρες σκορπούσαν φόβο 

ακόμα και οι λειψές σταγόνες βροχής που στα χέρια
φάνταζαν πιο συγκεκριμένες παρά σε άλλη θέση-βαλμένες .

Λέξη προς λέξη .   μια στην κάθε φορά .   κι ενώ 
ασυγχώρητες ελλείψεις με έφεραν έναντι ευθυνών ,

προτιμούσα θεωρώντας άκαιρο ή και οξύμωρο
να στρέψω τον εαυτό μου σε μέτριες εξηγήσεις .

Απέδιδα τα δοθέντα λόγια σε αμαρτίες άλλων
που στηρίζοντας το κακό προς το αόριστο μέλλον του ,

με κάθε μέσον έδεναν την κουβέντα-πιο κει
από τα αναμενόμενα κίβδηλα τεχνάσματα .
«Έτσι , ορίζονται και σήμερα τα Ψεύδη !», 

… μόνο-διαλαλούσα !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

3.   

Μετά ξεκούμπωσα τις σκηνές με τις πανοπλίες .
Μικρά καραβάκια με λευκές σημαίες .   πάνω

σε κατάρτια που δεν ήταν ιστία .   που δεν αγαπούσαν .
που δεν είχαν δει τις ναυμαχίες των παλαιοτέρων χρόνων .
Σκηνές από μια άλλη ζωή .  με άλλο χρώμα στα πρόσωπα .

Γύρισα-μετά   να με δεις . ανάμεσα σε άγνωστα πλήθη .
Στα χείλια μου κρεμόταν η αγάπη που σου είχα αφιερώσει .
Με μια μονοκονδυλιά στο κόκκινο έζησα εκείνο τον έρωτα .

Πήρα την θάλασσα που μου άνηκε κι έφυγα-να χαθώ .
Περίσσεψαν λόγια-ανείπωτα .    καθημερινά και σκούρα .

Περιπέτειες που ζωγραφιστήκαν χωρίς επιμέλεια και φροντίδα 
Κοίταγα-να σε μαζέψω κοντά στην άμμο   και να σε στήσω-ήθελα 

χωρίς καμία απολύτως καθυστέρηση .   «Στο φλοίσβο-να βγω !», έλεγα .
και με ακολουθούσες και τότε μικρή μου τύχη ! ανάμεσα στους ψιθύρους .

Σε πόρτες δίφυλλες και σε κρουνούς να ξεδιψάσω μ’ οδηγούσες 
… κι έκλαιγες-τόσο    και τότε !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

4.   

Σήκωσα τα μικρά κουπιά-όρθια .  
ζευγάρωσα τις πρύμνες .

Μετέφερα τα αναγκαία σκεύη για την νεροκοπή . τ’ αγάλματα .
Τα μισά φεγγάρια σε γέμιση και τα υπόλοιπα σε χάση .  στα όνειρα .

Στα όνειρα-σε κοιτούσα να φέγγεις με απειρόμικρους φανούς θυέλλης .
Η εικόνα να έχει σβήσει-έβλεπα και σε είχα στα μάτια μου να τρέχεις .

Κομμάτια από φλούδα-έβενο για το «μάτι»   είχα μαζέψει να σου φέρω .
Να σε αγκαλιάσω μέχρι το επόμενο πρωί . να σε γητεύσω και να μ’ αγαπάς . 
Πέρασα στο ξύπνιο μου το ανοικτό δακτυλίδι με την μια πέρλα. ονειρεύτηκα
δυο τραγούδια να μου λες ψιθυριστά κι άλλοι να σκύβουν να σε ακούσουν .
και να ζηλεύω εσένα κι εμένα για την τόση άφεση στο πάθος μιας νύχτας .
Είχα αγοράσει-κάποτε μερικά συναισθήματα και τ’ άπλωνα στα χέρια σου .

Πλέον ,   όλα είναι τόσο προσβάσημα που δεν χρειάζεται έννοια-καμία .
«Όλα Υπάρχουν και όλα είναι χαμένα !», αισθανόμουν .  ζωήρεψα .
Άπλωσα δυο χέρια-ακόμα να σε ποιήσω μικρή γοργόνα του χρόνου !

Μετά , ξημέρωσα ανάμεσα στα δάκτυλα σου και τις παπαρούνες
… της Άνοιξης που ήρθε να μας δει !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

5.    

Οι απορίες μου είχαν χαθεί-σε λόγια που έτρεχαν να σε βρουν .
«Δεν ζούμε σε άλλη πλευρά ! Την άγνωστη πλευρά μας-τρέχουμε !» ,

είπες .
Γιατί τότε ένοιωσα το κρύο στα ριζάφτια να δυναμώνει .    να περνώ

ανάμεσα
σε φουντωμένες κρεβατίνες .     σε άδεια παρτέρια που περίμεναν τη φωνή

μου ,
για να εξορκίσουν τον χαμένο χειμώνα .  που κανείς δεν τα φρόντισε . 

 δεν τα είδε-καν !
και χώρεσα τα συναισθήματα μου σε ένα από αυτά τα παρτέρια .  

πόνεσα στην φυγή σου .
η θάλασσα να είναι μακρινή για τα μέσα που διέθετα .   

για τον σταυρό που έλυσα-να δεις !
για τις αφέλειες και την λατρεία των γυναικών που ελπίζουν στα θαύματα

του χρόνου. για την χώρια-ζωή μας .   
και τα περισσευούμενα λόγια που χάνονται-εν όσο ζεις .

και τις σημαίες που έκλεβαν τον εθνικό μου ειρμό .  
 γιατί παιδεύτηκα-πολύ

πολύ-να μ’ αναστήσω .  να ξεχωρίσω την αγάπη σου από τους άλλους .
Χωρίς τη σιγή της άφεσης .  της σιωπής που κινδύνευε από αυτήν την

ίδια .
Όμως ,  είχα κρύψει τις ρεζέρβες μου-τόσα χρόνια επιμελώς στον γιούκο .

στα στασίδια των εκκλησιών . στις αναστάσεις μας . «Θυμάσαι ?» ,
έλεγα .

και συ να αφαιρείσαι . να γελάς στην φρεσκάδα του υπαρκτού λογού
… των ονείρων μας  και μόνον !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

6.   

Μετά ,   πάλι-αμέριμνη σιωπή . γύριζα το κεφάλι-παντού .    κανείς τους !
Κανείς που να περιμένει τους κύκνους και τα αναρριχόμενα φυτά της λίμνης .

Τότε κατάλαβα το νόημα των σιωπών ανάμεσα στις λέξεις σου .   στα κενά σου .
Σε είχα παρεξηγήσει και σε είχα θέσει σαν «πεζή» ή και «απαίδευτη»-κάπως .
Χώρισα-μόνος μου τις μονές μέρες απ’ τις ζυγές .   στάθηκα ικανός και τότε .
Δεν είπες κουβέντα !   κοίταξες τα μάτια σου στο στάσιμο νερό .  έκλαιγες .

Κουβάλησες τα λίγα υπάρχοντα σου στο «μαλακό» του προσώπου σου .
Η νοστιμιά ακόμα υπήρχε .   τα φώτα σε έδειχναν .   σε φανταζόμουνα .
Και ότι σε προσπερνούσε ερχόταν απόλυτα κατά-πάνω μου-να σταθεί . 
Μαζευόμουν ελαφρά προς τα πίσω .  λίγο αφαιρετικά .   με συστολή .

Με φόβο από την συχνότητα των παφλασμών    από τα χέρια σου .
Αλλά τίποτα δεν σε απομάκρυνε από τα μάτια μου . το στήθος σου !

Τα λεπτά πάνω-σου άκρα και τα λεπτά σου μάγουλα .   χωριστά .
Σε έβλεπα χωριστά .   αλλού το πρόσωπο  κι αλλού η αγάπη .

Να-γιατί δεν είχα να σε αποχωριστώ-άλλο .    εκτός 
… απ’ τη «ζωή» που σ’ είχε αλλάξει οριστικά !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

7.    

Τότε-ήταν που χάθηκαν τα ψάρια απ’ τις λίμνες μας .   οι οξύρυγχοι !
«Απ’ τις πυξίδες δεν είχε μείνει καμία για να σε οδηγήσω !» ,  σου είπα .

Πέρασα το χέρι μου απ’ την μασχάλη και σε ξεπρόβαλα-απαλά στο νερό .
Θα μάθαινα σε άγνωστο χρόνο την περιπέτεια σου με τη ζωή-την ίδια .
Χαρά που δεν περίμενα .  ούτε και περιμένω .    δεν ανοίγει η πόρτα !
Τα κλειδιά έχουν φανεί μια-δυο φόρες στη ζωή μου .  δεν περιμένω !

Ξέρω-όμως  κάποιο σχέδιο σου για την επόμενη ζωή .     ανοίγω 
την μεγάλη πόρτα των λογαριασμών και μένω στήλη άλατος 

απ την ομορφιά του χώρου στα πορτοκαλί και με τις μυρωδιές
ενός άλλου βασιλικού ή μπορεί και μέντας .  δεν με ακολούθησες-τότε .

«Θυμάσαι πως πάνε στο Φως ?» ,   ρώτησα στην εξώθυρα . καμία απάντηση .
Με νοήματα και λίγες λέξεις-καραβίσιες κατάφερα να συνεχίσω .
Χώρεσα και τα δυο μου χέρια στην παλάμη σου για να σκεφτώ .
Κρατούσες την θέληση μου για γνώση σαν την Αρσινόη-τότε !

Της είχα στείλει ένα Γράμμα-κάποτε .   μου απάντησε  αλλά
… έπειτα   το αρνήθηκε όλως-διόλου !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

8.     

Άφησα τις παπαρούνες να ζήσουν. δεν έκοψα καμιά τους !
Ζήλεψα-μόνο εκείνο το μεταξωτό τους φύλλο που δεν προστάτευε τίποτα .
«Έτσι είμαστε και μείς .   μεταξωτά φύλλα, δαντέλες-σατέν,   πουκάμισα 

και δεν προστατεύουμε τίποτα ! κατάλαβες ?» ,   είπα στο φως σου .
Έσκυψες-κάπως και με είδες .   σαν σε  εικόνα ανάπλαστη αλλά ζωηρή .

Ξέρανα τα λόγια μου-για να με νοήσεις .   τα μάγουλα σου με νερό-μούσκεψα .
Ένα μακρινό τραγούδι ήρθε-ερχόταν από μακριά .   οι παπαρούνες συγκινήθηκαν .
Άνθισαν-ζωήρεψαν περισσότερο . κι εσύ έξω απ το «κέντρο» σου-να με κοιτάς .
Να μοιάζεις-σα να θεωρείς ένα τίποτα το τόσο μόχθο μου .  δεν καταλάβαινες .

Χαιρέκακα συναισθήματα-κάποιος έφερε απ’ έξω   για ένα κόσμο ξένο .
Χαμηλά ταβάνια να σκιάζουν το μέσα σου κι εγώ να σου μιλώ γι’ άνθη !

Άντρες με λίγα χρήματα στα χέρια να ζητούν την αγάπη στα σύνορα .
«Από πάντα εκεί ήταν οι «ανοχές» και τα σπίτια τους .  στην πόρτα .

Στο μέσα μέρος του μυαλού και στο στόμα .  εκεί κατοικούσαν .
Περνούσαν ημερόνυχτα απελπισίας και έβγαζαν για να ζουν

                                 … ως αμέριμνες   αλλά «κατά-Δικές» μας πόρνες !                 

    

 



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

9.   

Τα περάσματα από την συνείδηση και μπρος είχαν χαθεί .
Χάνονταν κάθε τόσο-και λιγάκι όταν η παλίρροια έχανε τον χρόνο της .
Εμείς περιμέναμε στις κουπαστές ή στους κήπους με τα μεγάλα δέντρα .
Το κρίμα ερχόταν να μας βρει-πολλές φόρες και εικόνες από μιαν άλλη

ζωή 
ζωγραφισμένες στην ποδιά του παράθυρου μας έκαναν να κοιτούμε

επίμονα 
ανεύρεση λύσης στον πόνο που είχε πλημμυρίσει τις πόρτες μας .

χαιρόμουν-τότε . κατέβαζα το καλαμένιο στόρι χαμηλά-να μην με κοιτούν
και ζηλέψουν την φωνή σου . Σε άλλους χρόνους μάζευα τα ψίχουλα του

άρτου σου και τα περνούσα σε κλώστες  «Να τα έχω να σε βλέπω !»,   
έλεγα και συνέχιζα να φέρνω αναρίθμητο φως εμπρός σου .

Έτσι , ζούσα . τώρα σε λίγες μέρες   δεν ξέρω να σου πω ,  θα φύγεις .
δεν θα χαθώ χωρίς σου . Θα βάλω τα πράματα μου σε μια σκιά . 

θα καλημερίσω τους παροικούντες και θα φύγω κι εγώ .
Κοντά στη θάλασσα-λέω να πεταχτώ. θα μαζέψω όλα τα βότσαλα-να
χτίσω ένα δωμάτιο-καταγής, να με περιποιηθώ. να έχω-κάπου να σε

περιμένω χωρίς την αγωνία της εάνεης προσμονής .
Αν πάλι   δεν κατεβείς δεν πειράζει .  δεν θα πειράξει .   θα κοινώ τη

σκέψη σου στην αλμύρα . Και ένα-ένα τα βότσαλα του σπιτιού σου θα τα
ρίχνω στο κύμα-να σε φέρει… έστω και για λίγο χρόνο .    

με φτάνει !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

10.       

Κοντά στα μεσημέρια πετρώναμε δυο λέξεις και ένοιωθα
ευτυχής να τις θυμάμαι .

Η θέρμη των υπερώων με παρέσυρε σε ανάκατα
συναισθήματα και χανόμουν-μέσα τους .

Μικρά φύλλα κανέλας φερμένα απ’ τις Ινδίες ,  σκονισμένα
ιμάτια μου και δυο δεκάρες 

κιτρινισμένες απ’ τη σκόνη στο λιοπύρι .  «Σύντομα θα
ειδωθούμε !», μου έγνεψες από μέσα .

Κοίταζα τον Βορρά στη θέση του Νότου και μίλαγα με τα
ακροθώα των σπιτιών .   οι ψάθες 

και τα σπασμένα επιχειρήματα είχαν να με πείσουν
περισσότερο για την ευκαρπία των λόγων .

Κι εγώ ,   ατάραχος στο πίσω μέρος της σούστας-να κοιτώ τ’
αλάτι-στη θάλασσα για χρησμό .

«Τα λόγια χάσανε το νόημα τους !» ,   σου είπα .  «Να
σκάψουμε για άλλη Γλώσσα-τότε !»,

συνέχισα να σου λέω   κι εσύ κάτω απ το νερό να στέκεσαι και
να με κοιτάς από ψηλά .

Δέσμες από περιούσιο φως κατέβαιναν αργά να σε φωτίσουν .
να μου δώσουν μια στάλα

απ’ την γήινη υπόσταση του λόγου σου . σ’ «έπλασα» και πάλι
μέσα μου-ν’ αναδύεσαι !

μικροί-αθόρυβοι παφλασμοί προσέμεναν τη κίνηση σου .
ανοδικά προς τον ουρανό .

Γιατί έτσι Σε έβλεπα . Όχι γιατί Έτσι Ήσουν,  «Ανοικτή και
φαντασιακή μου Αρσινόη !» .

Μετά , στήριξα δυο λεξούλες στο κλαρί ενός απειράγαθου .
δεν είχα να σου δώσω .

Σε κάτι αβάπτιστο ή και ανύπαρκτο στήριζα την μορφή σου
και το κρατούσα 

… σαν κόρη του Οφθαλμού σου   προς εμένα !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

11.   

«Στοίχειωσαν οι φωνές μας . Δες !  δεν σκαρώνεται ελπίδα σε
τούτα τα μέρη !» ,

άκουσα . και δεν ήμουν ο μόνος .  διάφοροι-σχετικοί με είχαν
απογοητεύσει-να λέω

και να ξαναλέω για τις φωνές που χάνονταν,   που
απορροφούνταν-στο κενό του λόγου

στα θραύσματα της έκρηξης στον ενάλιο περιβάλλον   από μια
τυχαία κουβέντα .

Κάθισα-μετά να σου αφηγηθώ μερικά περιστατικά .  στα
γρήγορα .  χωρίς φροντίδα .

Να με ακούς-ζητούσα   και δεν είχα-ποτέ μεγάλη υπομονή .
μόνο αγάπη .   Μόνο Αγάπη !

Σε κείνα τα χαμόκλαδα-δεξιά σου είχα αφήσει ένα γράμμα-
αδιάβαστο .     ολόδικο σου .

Το ξαναπήρες πίσω και χαιρόμουν να το έχεις σαν φυλακτό
ανάμεσα στα δάκτυλα .

Μετά από καιρό θα κατανοούσα τι να ήθελες να πεις .     δεν
είπα τίποτα για σένα .

Δεν ξαναμίλησα στους Μηλίσιους που είχαν έρθει απ’
απέναντι να σε δουν να ίπτασαι .

Είχα αναφέρει μόνο την σπάνια μορφή σου ,  την φυγή σου
απ’ το άδικο και τ’ όνομα σου .

Τιποτ’ άλλο σχετικό σου .   δυο λεξούλες όλες κι όλες .  τη
ζωή σου στον βυθό-ανέφερα .

Εκείνοι γοητευτήκαν και ξανάρθαν .   θα ξανάρθουν και πάλι .
με δικά τους μέσα .

θα φέρουν ψωμί και θα πάρουν «γράμματα» .  αυτό είχε
συμφωνηθεί .  από παλιά .

Γιατί έτσι θα ξεμπλέκονταν οι δεσμοί που μας ένωναν και μας
καθήλωναν

… να είμαστε μαζί και μόνοι .  Ως επί το πλείστον    Μόνοι !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

12.    

Εικόνα με τόσα μακρόβια περιστέρια είχαν εδράσει στα γύρω
μέρη-ψηλά .

Κορμοί δέντρων χωρίς φλούδες και βότσαλα σπασμένα να
συγκρατούν-μάρμαρα .

Είχα ανέβει σε σκάλες που έβγαζαν στο πουθενά .  σε φεγγίτες
εναπόθετα τη ζωή μου .

Στα ακροστήλια και στα κατοκάσια ζευγάρωνα σκέψεις για
αλλοτινούς κόσμους 

που δεν μου έφεγγαν-σήμερα-
να περάσω στα εσώτερα μυστικά των χρησμών .

Εκεί που οι αποφάσεις για μας  παίρνουν ζωή .  στους
μυημένους και αδαείς .

σ’ αυτούς-εκεί ,  που με δυο λόγια «καθαρίζουν» συνειδήσεις
και μνήμες . Τόσες φόρες πήγα να δω . αρχιερείς και ταπεινοί

παντού .   
ένα κουβάρι .

Υμνούσαν την ανέχεια τους για τον έξω κόσμο   
που μονάχα Αυτοί θα σώσουν !

Δεν είχα αγάπη για τα «μυστήρια» .  
για τα ερωτηματικά .  

για τους λυμένους γρίφους .
Μετά , απεχώρησα .  ήμουν ο Μόνος που θα έφευγε .   

δεν είχα λόγο παραμονής .
Η εξουσία δεν με ενδιάφερε και πολύ .  

έκλεισαν τις πόρτες με θόρυβο-πίσω μου .
Κοίταξα-γύρω . στο φέγγος των ποταμιών . 

 από εκεί κάνεις δεν κατέβαινε .
Χώρισα στα δυο τις σκέψεις μου και διαλεκτικά

 ακούμπησα να σκεφτώ 
για κάτι που ερχόταν και δεν το έβλεπα .  

που χωρούσε σε μια παλάμη 
… όσο η αγάπη θα με έφερνε κοντά του !   

                                            δίπλα του .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

13.   

[… Τα χιόνια είχαν κατέβει μέχρι το μέσον της πόλης .  κοντά
μας .«Άσπρες-κάτασπρες νιφάδες του Μάη !», έλεγες .   σε

άκουγα να κλαις . Καθάριζες το πρόσωπο σου μ’ ένα
μεταξωτό λέπι που δεν είχα ξαναδεί όμοιο του . Στα σκοτεινά

νερά περνούσαν καραβιές ανθρώπων που δεν έδιναν
προορισμό για το «που» .

Κι όλο έφευγα-να σε βλέπω από πιο μακριά στα ρηχά μου
εδάφη .   σε πικροδάφνες-έστεκες .

Μετά κούνησα μια πασχαλιά να πέσουν φύλλα-να σε σκεπάσω
απ’ το λεπτό σου χιόνι .

Δεν νόησα τίποτα .   άφησα τον εαυτό μου να σε επαναφέρει
στην κοψιά του νερού με τη γη . Κομμάτια από κρύσταλλα
που δεν ήταν τέτοια .   που πάνω τους έγραφαν-μάστορες

λέξεις
δυσανάγνωστες φράσεις σαν χρησμούς από ένα άγνωστο

περιβάλλον .   από κανένα δεν έμαθα !κούνησα με δύναμη-
ξανά τον κορμό της νεραντζιάς μου και ομόρφυνε ο τόπος από

τα άνθη της .
«Στον ουρανό δεν σκάει το χιόνι !» , σου έγνεψα με νοήματα .

νομίζω ότι κατάλαβες-γιατί .
Κάθισα στο κορμάκι ενός θάμνου να σε ακούσω .  

 να σε χώσω στα χέρια μου-να κρυφτείς .
Κοίταξα την ώρα .   οι συναθροίσεις των ανθρώπων ήταν

αραιές .   κάνεις δεν πατούσε εδώ .
Έγραψα κάτι-σε Ιωνική γραφή-να με καταλάβεις : «Από πού

έρχεσαι για να πας ,  Που ?» .
Το πρόσωπο σου ρυτίδωσε . ο άνεμος σου άλλαξε ροπή . 

 μικρές φυσαλίδες στο νερό
… κι εσύ να έχεις βυθιστεί στην Παλίρροια σου-και πάλι !

…] , ένοιωσα.



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

14.     

[… κοιτάξαμε ο ένας τον άλλον . φυσήξαμε τη φωτίτσα που
σιγόκαιγε .

Άπλωσα λίγα φύλλα να ξαπλώσω . αύριο θα έφευγα .   
 «Θα φύγω !»,  σου ‘πα .

Άνοιξα στο χώμα ένα ντουλάπι .  
θα κρύψω τα τιμαλφή μου-εκεί .  κομμάτι μου από σένα .

Γέλια-άκουγα απ’ έξω . στη ξύλινη σκεπή γεμάτη από φωλιές
χελιδονιών .  ήρθαν-και φέτος .

«Θα φύγω μαζί τους !», σου είπα .   χαμογέλασες .   άνοιξες το
πρόσωπο σου να με δει .

«Θα κοιτάξω να σε βρω !», απάντησες .   και σ’ άκουσαν τα
χελιδόνια .  δεν μίλησαν .

Χώρεσαν οι ευχές μου σε μια γλάστρα με βασιλικό .   οι
πόρτες των ανθρώπων-άνοιξαν .

Η εαρινή σου χαρά θα έμενε .  
ήρθε για να μείνει .  λίγα άνυδρα μέρη έμειναν-γύρω .

Ο κόσμος έρχεται ανάμεσα στις φωνές .  δεν ξεχωρίζω-να σε
δω .   «Που ανθείς ?» ,

είπα και γύρισα να σε βρω , πεσμένη Αρσινόη .  
 μισή στο νερό κι άλλη μισή στο φως .

Ολόισια και με τα λόγια-δεμένα δυο ξένοι έρχονταν από τον
χωμάτινο δρόμο προς εδώ .

Άφησαν μια ματιά-στα λίγα λουλούδια που είχα φυτέψει .  
 ο χορός μ’ κάλυπτε .

Μικρά τραγούδια στον άνεμο ! «Για την Άνοιξη-Υπάρχω !» ,  
 είπες .  γέλασες .

Άφησες-κάτω τα ξερά φύκια που κρατούσες , 
 άνοιξες την πόρτα με ένα νεύμα .

«Η ζωή μας χωράει Όλους-τελικά !» ,  
διαπίστωσες και δάκρυσες από χαρά 

… κι ένα νοερό-χάδι ήρθε στο πρόσωπο σου να με σκεπάσει ! …] ,
 είδα .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

15.   

«Το φως-είπες λιγοστεύει !» . έκλεισες τα μάτια σαν πέτρινη πόρτα .
τα χνώτα των περαστικών , οι ρομφαίες των ξένων κι εσύ να αναδύεσαι .
Φευγαλέα-πλέον σε κοιτούσα ,  Αρσινόη !    δεν διέκρινα τη χαρά σου .
Είχες πελαγώσει .   ξεχώριζα-μόνο την υδάτινη υφή σου .  σε κοιτούσα .
Σε τόσους παφλασμούς ξεχώριζα τα λεπτά σου χέρια ,  το στήθος σου .
Από πάντα ήσουν έτσι .   εγώ σε έβλεπα αλλιώς .  λίγο-πιο περαστική .

Αναδυόμενη μορφή-το πρόσωπο σου σε ένα σώμα δισυπόστατο . 
Ανακάλυψα με σένα την αρχή των ονείρων .   το υδάτινο κομμάτι μας .

Τη ρευστότητα του χρόνου .  τα χαρίσματα της ανηθικότητας όλων μας .
Την φυγή μέσα από τον ουρανό προς το νερό .   την επιστροφή σου ανάμεσα

σε αόρατα ταξίδια του νου ,     κει που δεν χωρά κανένας ελιγμός σου .
Εκεί που ζεις για να αισθάνεσαι κι όχι να περιγραφείς .  απ’ τη θάλασσα
στον προσωπικό σου ουρανό .  επιστροφή χωρίς αναχώρηση γι’ αλλού .

εκεί που το φέγγος έχει άλλη μορφή .  που είναι άυλο και απόλυτα ισχυρό .
Εκεί που είπες-να έρθεις κι ήρθες !  στ’ αληθινά περάσματα του νου

                                              … απ’ τ’ όνειρο στην ανυπαρξία    με άλλα μέσα !            



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

16.    

[… κι ο χρόνος για την Ιθάκη μίκραινε .    στα χέρια μας . 
«Μια απλωτή και φτάσαμε !», έλεγες .  δυο καραβιές τροφή .

Απελπισμένοι ναύτες με μικρά προσόψια στον λαιμό τους 
ακουμπούσαν ο ένας στον άλλο-για να φέρουν το καράβι στα ίσια .

Χειρότερες μέρες ανάμεσα σε παλιότερες ώρες και με την Ιθάκη σου
να φεύγει όλο και πιο πολύ .   περίτεχνα ο άνεμος μάς ωθούσε
κι όλοι να κοιτάζουμε το φως της πλώρης να δύει σε νύχτες
που κανένας δεν περίμενε να ήταν τόσο αλμύρες και άδειες .
Μεταξύ μας υπήρχε μια συμπόνια που κάπως άνοιγε λόγια

για να χωρέσουμε εμείς κι οι βαρυγκώμιες μας ολόσωμα   σαν λόγια . 
«Δεν έχει τέλος αυτός ο δρόμος .  ούτε και άλλη ανάσα !» ,   είπε .
Πέρασε τα δάκτυλα-κατόπιν στα μικρά κουπιά ,   ύψωσε τα ιστία 

και κοίταξε το πέλαγος από μακριά-τρυφερά σαν παλαιοί εραστές .
«Θα είμαι για πάντα κοντά σου ,   μικρή μου-κι απέραντη θάλασσα !» ,

ξεστόμισε χωρίς να τον ακούσει κανένας .  σ’ ένα πλοίο κενό και άδειο …
… ίσα   που να χωράει ένα μικρούλι Όνειρο    ίσως κι εμένα-μόλις ! …] , 

κοίταξα .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

17.

Οι φωνές έρχονταν από μακριά .  σχεδόν από πολύ μακριά .
Τα φώτα σε δαδιά-ανάμενα περίμεναν τους συμπαραστάτες .

Ανοιγμένα καλοκαιρινά φρούτα στο τραπέζι .  δυο μέρες-ζωή .
Χάρηκα για το ανέβασμα των αμαρτωλών στο λόφο της νήσου .

Εκεί με άλλους παρίες αυτής της πόλης θα περιστρέφονταν 
γύρω από τον ναό των Αδίκων και των Δικαίων , τα λάφυρα θα έφεραν

για να σκορπίσουν τον αγιασμό από την γιορτή .   σήμερα-βράδυ .
Εμείς σε άλλο μέρος και με τις φωτιές των ψυχών μας-πάνω

θα μετρούσαμε τ’ αθόρυβα κουδούνια που φορούσαν στις μέσες .
«Δεν έχει χώρο να σε καθίσω μικρέ επισκέπτη μου !» ,    είπες .

Έκανα να σε δω απ’ τη μέση και πάνω .   πήρα τα μάτια μου 
και σε κοίταξα-όσο θα ήθελα και να σε χορτάσω περισσότερο .
«Η γλώσσα του Νου παράγει Αγάπη-πλέον !» , σου ψιθύρισα .
Μειδίασες και κοίταξες τον χρόνο που σου απέμενε-να φύγεις .

Και με το ένα σου χέρι έσβησες το κερί και με τ’ άλλο …
… στέγνωνες το λεπτό σου πρόσωπο στα χέρια μου !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

18. 

Και οι δυο μαρτυρίες που είχα για την ύπαρξη σου κατέρρευσαν .
Μικροί πληροφοριοδότες    ξέρεις από καινούς των καθεστώτων

συνέρεαν στη δουλειά που είχαν αναλάβει από καιρό να παραδώσουν .
σαν μάτια αόρατα να μας κοιτούν    κι όλο να καταγράφουν λόγια ,
σε δική τους κρίση και μετάφραση πάνω σ’ απλά δέρματα-γραφής
και στην μνήμη τους-να χαράξουν   προσπαθούσαν με παντοίους 
τρόπους να παραδώσουν τα γραφόμενα στα σοκάκια της εξουσίας
που είχαν θέσει-εαυτούς ως εντολοδόχους στον σιχαμερό κάματο 
της αναισθησίας και του εγχώριου διχασμού : Εμείς και Εκείνοι !
Μετά και με πολύ κόπο   αφήσαμε να μας σκιαγραφήσουν-πάνω

σε κάτι ξεραμένα κληματόφυλλα .  μου άρεσε-ξέρεις  η περιγραφή
για κείνες τις εικόνες στα νερά με τ’ αλάτια στον ώμο και στα χέρια
που για χρόνια με δρόσιζαν . σε κοιτούσα  .   χανόσουν-κάποτε εδώ 
και με μεγάλη προσπάθεια και φροντίδα χωρούσες τα πλευρά σου

στην μικρή κλεψύδρα με την σκονίτσα να μετράει τον χρόνο 
                                     … και τα αγνά σου συναισθήματα για Μένα !                            



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

19. 

[… μικρό κλειδί των ονείρων-πάλι .  ελαφρύ σαν από μέντα .
Τετράγωνα παράθυρα-που άφηναν την σιωπή να μπει-μέσα .
Κι εσύ να φέρνεις οδηγίες από άλλους-μακρινούς καιρούς . 

Κοντινοί χώροι-γύρω .  ελαφρύς ο πίδακας απ’ το νερό .
Η ανάσα σου έκανε νόημα να μπω .  να σε δω στη στέρνα .
Ένα πρωί το ξανάπες .  δεν σε πρόλαβα .   χωρίσαμε-τότε .

Άνοιξα την πόρτα από σμάλτο και κεχριμπάρι-να μπω .
Τρεις στέρνες με νερό εξιλέωσης στ’ αριστερά μου .

Δεξιά ένα κάθισμα από πωρόλιθο .  στεγνό .  απαλό-ίσιο .
Σε είδα να με κοιτάζεις αν κι απούσα .   δεν μπόρεσες .
Κι αυτή τη φορά έλειπες .   περπάτησα λίγο-πιο μέσα .

Η μοσχοβολιά ήταν παντού .  ντράπηκα για τα ρούχα μου .
Τόση πολυτέλεια δεν είχα δει .  ένα μικρό σύννεφο στο βάθος .

Περπάτησα αργά και βιαστικά μαζί .  κατέγραψα τα πάντα .
Στο μυαλό μου περπατούσες και συ εκεί . σε έβλεπα-ξανά 
… να με κοιτάς . σε προκαλούσα να φανείς ! …  θυμάμαι .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

20.

… πήρα-τότε ένα χοντρό κερί . το άναψα και κοίταγα να σε προσπεράσω .
Άκουγα τον θόρυβο της ουράς σου μα δεν σ’ έβλεπα , αρχόντισσα μου !

Ζητούσα να με οδηγήσεις αλλά δεν σε κοιτούσαν τα μάτια μου .
Ο χώρος μου έφερνε συστολή . ένα μικρό κλάμα άκουγα από τα δεξιά .
Λίγες σταγόνες-αίμα στο δάπεδο .  είχα απορίες . τον ήξερα τον χώρο .
Μια τριανταφυλλιά και μια μικρή ελιά γέμιζαν την αυλή με ανάσες .
Μικρές ελίτσες υπήρχαν σε μια κούπα στην είσοδο .  πήρα μια-μόνο .

Ένα ποτήρι νερό ή και κρασί .  ανάμεσα σε τόσες χάρες ένα φίδι .
στο κέντρο του χώρου . σε ένα μεγάλο καλάθι . νόμισα ότι έκανα λάθος .

Ακούμπησα στο λευκό μαρμάρινο τραπέζι στην δεξιά πλευρά μου .
Ο κόσμος είχε αποχωρήσει και τα χνώτα του πεταμένα στο πάτωμα .
«Οι νίκες των ανθρώπων πάνω στους ανθρώπους δεν έχουν τέλος !» ,
άκουσα να λες και αυτό με πόνεσε-κάπως .  τρεις με περίμεναν-έξω .

«Όταν λαλήσει ο πετεινός-τρεις θα έχεις φύγει πρόσχαρε επισκέπτη !» ,
είπε ένας και στάθηκε στο πλατύσκαλο να δει να εξέρχομαι σαν φωνή

… στο κύμα ή κάπου άλλου που δεν έμαθα για να ζω ! …] ,
είδα-κοντά !

Χαϊδάρι 6 /05/ 13



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

21. 

Πέρασαν τα όνειρα-μόνα . σαν μικρά-λεπτά έντομα .
Ίσα-που πρόλαβα να συναντήσω κάποια στο δρόμο .

Τέντωσα τον δείκτη και τα έβαλα να καθίσουν-πάνω .
Όσα είχα να δώσω ή να πω-πίστεψα ότι τα έδωσα-όλα .
Μικρά λάθη πάνω στα τραπέζια με τα ψωμιά και σένα 

στις λίμνες , στους κήπους με τα ψεύτικα ρυάκια να δω-
αναζητούσα στο φως της μέρας .  «Είμαστε πάλι εδώ !»
άκουσα να μπαίνει η φωνή-μέσα μου και χάρηκα-πολύ 
με την φύλαξη του αέρα σου από μέσα και του λόγου .
«Σήμερα θα σταθώ εδώ ! στα άσπρα μάρμαρα σου !» ,
χάραξα στην άμμο που με περίμενες .  μια στάση-εδώ !
κι όταν ζήτησα νερό σ’ ένα ξύλινο δοχείο ,   είδα μάτια
να με κοιτούν , να με συνοδεύουν σαν άγκιστρα-δεμένα
πάνω σε πέτρες σμαλτεμένες κι επίπεδες .   σαν βάσεις 
ενός κόσμου που όλο ερχόταν κι όλο μαζευόταν έξω 

… απ’ τα δεδηλωμένα περιθώρια μας !



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

22.  

[… φευγαλέα σε πήρε το μάτι μου να κοιτάς τις αλυκές .  τ’ αλάτια . 
«Τι θα ήταν η ζωή σου χωρίς θάλασσα !»,  γύρισα να σου πω-απλά .
Κομμάτια από ορείχαλκο στον ουρανό κοιτούσες και χαμογέλασες .
Τα πρόσφορα στο τραπέζι του θυμιάματος με δυο ρόγες σταφύλι .
«Χωρίς τ’ αλάτι για την άνωση και το νερό για το συναίσθημα ?» ,

συνέχισα να λέω-κι εσύ ανάμεσα στο φόβο της  έλλειψης να γελάς !
Σε άκουσαν όλοι . γύρισαν σαν βγήκε το φως σου και σε κοίταξαν .
Σε φαντάζονταν-όλοι στα κυκλικά σου διαμερίσματα να χορεύεις . 
Να σκάει το σώμα σου από δύναμη κι ιδρώτα .  να στο σκουπίζω .
Μετά ,   ν’ απλώνω μεγάλα τεράστια σεντόνια κι εσύ μια πιθαμή 

από το έδαφος να ξεκουμπώνεσαι και να με κοιτάς .  μετέωρη-εγώ
να σε κοιτώ με τα μάτια που θα εύρισκα εκείνη τη στιγμή κοντά-
-στο πλάι σου .  κι εσύ όλο να λικνίζεσαι .  να ίπτασαι πάντα πλάι
σε ουρανούς αγεωγράφητους .  γαλαξίες-προσωρινά χωρίς όνομα ,

κι όλο να έρχεσαι προς το μέρος μου , να με προσπερνάς-πάλι ,
… κι όλο τα χαράματα να με ξαναβρίσκεις ! …] ,   

 έβλεπα .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

23.  

[… φύσηξα τη φωτιά-να σε ζεστάνω-λίγο .
Έφερα καθαρά προσόψια .    για σένα .

Όλα θα ήταν κοντά μας-πλέον .  «Σήκω !
πάρε τα χέρια μου για βοήθεια-πάνω σου .
Μην φοβάσαι . κάνεις δεν θα σ’ εμποδίσει
να φύγεις απ’ εδώ .   οι καιροί θ’ αλλάξουν

και η αγάπη   θα χωριστεί απ’ το μίσος .
οι μέρες θα γελάσουν στα πρόσωπα μας .
ότι ζήσαμε θα επιστρέψει ισχυρότερο .
ακόμα και οι εχθροί των εχθρών μας 
θα μονιάσουν με τους εναντίους μας .

θα ξεκινήσει κάτι άλλο .  όχι σαν πριν .
και ανάμεσα στα φύλλα της λεμονιάς
θα βγουν ταξίδια σε ξύλινες σχεδίες
και όλοι θα είναι εκεί .  κι ο Περσέας
η Ανδρομέδα ,  η Περσεφόνη,  η ναύς
των Αργοναυτών θα φέρνει τα φώτα ,

οι Μαινάδες , θα έχουν ηρεμήσει-τότε .
κανείς δεν θα φύγει χωρίς την Αγάπη

που θα επανέλθει στο μέρος των αγνών
συναισθημάτων ενός κόσμου που ανοίγει

να διαχέεται στο παρελθόν και στο μέλλον
σαν κουκίδα ποιήματος και σταγόνα βροχής
ανάμεσα σε ότι έζησε για να ζήσει αμέριμνα
στα στενά μας περιθώρια ή πιο ‘κει-ακόμα ,
απ’ όσα γνωρίζουμε για Ζωή στην Αλήθεια ,
πέρα από τα μονοσήμαντα όρια των νόμων

που θα αναρτηθούν   ή θα εξαφανιστούν 
από μπροστά μας ,  Αρσινόη των Ονείρων- 
-που έπλεξα νύχτα σε ημέρα για να σε καλώ
να με στηρίξω πάνω σου .  σα φωνή αγάπης



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

σε ένα νεύμα που όλο και ολοκληρώνεται 
πιο βαθειά και από τη θάλασσα πιο βαθειά .
απ’ τη ζωή σου πιο βαθειά και πιο μοιραία 
… απ’ τα νερά της Μεσογείου σου !» …] , 

είδα-ολοζώντανα και Πάλι .



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ

24. Επιμύθιο 

«…σε Χαιρετώ-τώρα για να σ’ έχω δίπλα .
να σε δανείζομαι για το χρόνο που μου αρκεί
και μόνο-μετά να σ’ επιστρέφω !...» ,  είπα !                        

 Χαϊδάρι 7/05/ 13



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ



Κ. Κωνσταντινίδης      ΜΙΚΡΑ ΟΝΕΙΡΑ ΚΑΙ ΜΙΑ ΑΝΑΦΟΡΑ ΣΤΗΝ ΑΡΣΙΝΟΗ


