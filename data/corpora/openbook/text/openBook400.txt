









































BrokenMoons_13.indd


BrokenMoons_13.indd   1 23/12/2010   12:03:47 μμ



BrokenMoons_13.indd   2 23/12/2010   12:04:10 μμ



BrokenMoons_13.indd   Sec1:1 23/12/2010   12:04:10 μμ



chouervos@gmail.com
http://brockenmoons.wordpress.com

BrokenMoons_13.indd   Sec1:2 23/12/2010   12:04:11 μμ



3

O ΕΠΙΣΚΕΠΤΗΣ

Εμφανίστηκε από το πουθενά 
μα όλοι καρτερούσανε
τη σκοτεινή κουβέρτα 
της ψυχής τους να τινάξει

Είχε δυο χέρια
πολλ ά μάτια
ένα μάτι
μια σιωπή 
με κίτρινα δόντια 
κι ένα υπόκωφο γρύλλ ισμα από μέσα

Περπατούσε 
με το κεφάλι ψηλά
με τα χέρια ψηλά
με τα πόδια ψηλά
στα σύννεφα περπατούσε

και κάτω έβρεχε νεκρά πουλιά

BrokenMoons_13.indd   Sec1:3 23/12/2010   12:04:11 μμ



4

Ο ΦΑΚΟΣ

Πήρα ένα φακό – σκεπάρνι
και σκάβω τις σκοτεινές μου μέρες
ανακαλύπτοντας τα χρωμοφόρα
κύτταρα του χρόνου

Κάθε μέρα και μια συντριβή
Μια συντριβή
της καθημερινότητας

BrokenMoons_13.indd   Sec1:4 23/12/2010   12:04:11 μμ



5

ΤΑ ΓΡΑΜΜΑΤΑ

Από μικρός έμαθα να παίζω με τα γράμματα, αλλ ά 
πάντα δυσκολευόμουνα να τα τοποθετώ στο σωστό 
τους ράφι. 

Μάλιστα, αφού δεν άκουσα ποτέ την πόρτα να τρίζει, 
είχα σχεδόν πεισθεί ότι το κοινόχρηστο συρτάρι ήταν 
από καιρό παραβιασμένο και ο δολοφόνος είχε πλέον 
ξεχαστεί.  

Ώσπου μια μέρα, θυμούμενος τη παιδική μου ταραχή, 
τοποθέτησα το άλφα τονούμενο πίσω από τα μεγάλα ο

Και τότε άρχισε να φυσάει ένας διαολεμένος αέρας που 
ξερίζωνε τα ποτάμια, έσπαγε τα φεγγ άρια, οι άνθρωποι 
έτρεχαν πανικόβλητοι στην κουβέρτα τους να πνιγούν,

κι εγώ έπρεπε πάλι με δυσκολία να ξεχάσω να τοποθετώ 
τα γράμματα στο σωστό τους ράφι

BrokenMoons_13.indd   Sec1:5 23/12/2010   12:04:11 μμ



6

ΔΙΑΦΥΓΗ

Βγήκα σε ένα άλλ ο κλουβί
Στενάχωρο
Δίχως έξοδο κινδύνου

Έχτισα μια έξοδο κινδύνου
Την έσπασα
Δραπέτευσα σε ένα άλλ ο κλουβί

Στο μεταξύ πρόλαβα κι έζησα 
(με τα σπασμένα φεγγ άρια) 

BrokenMoons_13.indd   Sec1:6 23/12/2010   12:04:11 μμ



7

ΤΟ ΧΑΜOΓΕΛΟ

Μ’ αστραφτερό χαμόγελο κοιτάξαμε 
τον κρότο του φεγγ αριού καθώς έσπαγε

Αφελείς και αβοήθητοι ριχτήκαμε στην ελπίδα 
ότι φιλιώσαμε με τη λάμψη

Μα σαν πέφτανε τα κομμάτια του φεγγ αριού
όλα στο ίδιο σημείο του καθενός
εκεί που έκαιγε
εκεί που έκαιγε
και γύρναγες να κοιτάξεις
σ’ εκείνο το μαύρο σημείο

δε μπορούσε
δεν άντεχε ο χρόνος

BrokenMoons_13.indd   Sec1:7 23/12/2010   12:04:11 μμ



8

 Η ΠΕΡIΟΔΟΣ

Μαύρη τζαζ,
κίτρινη συντροφιά με γυάλινο δέρμα

Είδα τον εαυτό μου πάλι 
στο πάτωμα να με κοιτάζει
και ήμουνα η σκιά του

Του είπα δεν πειράζει, 
είναι αυτή η γαμημένη η περίοδος 
με τα σπασμένα φεγγ άρια

BrokenMoons_13.indd   Sec1:8 23/12/2010   12:04:11 μμ



9

ΤΟ ΣΥΝAΧΙ

Φταρνίστηκε ο Ήλιος 
η Γη δονήθηκε συθέμελα

Τινάχτηκαν τα βουνά, τρυπήσανε τα σύννεφα
Το χιόνι, τα νερά, το παγωμένο γάλα
καρφώθηκαν στον ουρανό

Κι ύστερα πέσανε όλα στη θέση τους 
Κάθε πέτρα, κάθε σταγόνα, κάθε λέξη

Κι οι άνθρωποι φαινομενικά επιζώντες, 
εκείνο το κόκκινο ΚΡΆΚ! 
βαθιά μές στη ψυχή τους 
αναρωτιούνται αν τ’ άκουσαν 
ή αν πονάει

Κανείς δε ζήτησε συγνώμη

BrokenMoons_13.indd   Sec1:9 23/12/2010   12:04:12 μμ



10

ΦΥΤΡΩΝΟΥΝ ΔΕΝΤΡΑ

Δάση που καίνε τις νύχτες
Νύχτες που καίγονται οι μέρες
Λουλούδια γαντζωμένα στα σύννεφα
Δίχτυα καρφωμένα στο χώμα

Φυτρώνουν δέντρα σαρκοβόρα
Αμολάνε τους σιδερένιους τους καρπούς
Σε όποιο τάφο κι αν κρυφτώ
με βρίσκουνε

Καρφώνουνε τα μάτια
Την καρδιά μου καίνε

BrokenMoons_13.indd   Sec1:10 23/12/2010   12:04:12 μμ



11

H ΦΕΓΓΑΡOΣΟΥΠΑ

Όταν έτρωγα σκοτάδια ήσουν ο Ήλιος
και τώρα που σωριάστηκα στα χώματα σκασμένος
έγινες ένα χάρτινο φλιτζάνι γεμάτο αίμα

Κι εγώ γινόμουν ολοένα και περισσότερο 
εκείνο το μικρό παιδί με τα σιδερένια μάτια
το στεγνό παιδί με τη χάρτινη βάρκα
το μαύρο παιδί στα ρημαγμένα λατομεία

Εκεί που σε φίλεψα ζεστό φεγγ άρι σε ξύλινη γαβάθα

Βούτηξες τα δάχτυλα μέσα κι είπες 
«Αυτή η θάλασσα δεν είναι το φεγγ άρι»

Αλλ ά δεν είχαμε δεύτερο πιάτο 
κι εδώ στα ρημαγμένα λατομεία
ζεστό το τρώμε το φεγγ άρι

BrokenMoons_13.indd   Sec1:11 23/12/2010   12:04:12 μμ



12

Η ΠΕΤΑΛΟYΔΑ

Βρίσκομαι 
– λέει η ματωμένη πεταλούδα – 
στη κοιλιά, στα σπλάχνα μέσα 
του Κτήνους

Μα δεν είμαι με τα μασημένα κρέατα 
των ονείρων

Όχι! 

Μικρόβιο είμαι και θα με ξεράσει 

BrokenMoons_13.indd   Sec1:12 23/12/2010   12:04:12 μμ



13

Ο ΕΛEΦΑΝΤΑΣ

Καθώς έφθασα επιτέλους σπίτι, 
τράβηξα την προβοσκίδα του ελέφαντα 
στην είσοδο

Μου άνοιξε, κι όταν μπήκα, 
ένα σωρό κόσμος 
αναμασούσε το βόμβο των λέξεων 
πάνω στις ματωμένες πανοπλίες

-Μα τι γίνεται εδώ, φώναξα έξαλλ ος, 
στο σπίτι μου δεν κατοικούν ελέφαντες!

BrokenMoons_13.indd   Sec1:13 23/12/2010   12:04:12 μμ



14

ΤΟ ΠΙΑΝΟ

Έπεσε ένα πιάνο από τον δεκατοτρίτο όροφο.

Το παράξενο δεν είναι ότι δεν ακούστηκε ο κρότος 
της συντριβής, αφού καθώς έπεφτε, άρχισε να 
παίζει μιαν ανάλαφρη μελωδία και να λικνίζεται 
σα φύλλ ο φθινοπώρου, κι ύστερα να πεταρίζει σα 
πεταλουδίτσα, ώσπου πάει, χάθηκε στον ορίζοντα 
και κανείς δεν το είδε.

Το παράξενο είναι ότι οι άνθρωποι ζούσαν σε 
υπόγεια κάτω από τον ουρανό, κι εκεί μέσα στη 
σκοτεινιά, σφίγγ ανε ο ένας το μαχαίρι του άλλ ου 
και τρέμανε κάποια κόλαση που τους είπαν πως 
υπάρχει από πάνω.

BrokenMoons_13.indd   Sec1:14 23/12/2010   12:04:12 μμ



15

ΟΙ ΚAΔΟΙ

Μια παράξενη συνήθεια έχει σκεπάσει την πόλη

Οι άνθρωποι ψάχνουν τα σκουπίδια 
Κοντοστέκονται στους κάδους
Βουτάνε τα χέρια τους στη γλίτσα
Σκύβουν μέσα, πέφτουν μέσα στους κάδους

Οι κάδοι ξεχείλισαν ανθρώπους
Οι δρόμοι ξεχείλισαν κάδους 
Τα σπίτια ξεχείλισαν δρόμους

Σκύβουν οι άνθρωποι στους κάδους 
Χώνουν τα χέρια τους στη γλίτσα 
Κόβουν τα μάτια τους σε ανάποδους καθρέπτες

BrokenMoons_13.indd   Sec1:15 23/12/2010   12:04:12 μμ



16

ΤΟ ΝΑΥAΓΙΟ

ΠΒΒΒ!   ΠΒΒΒ!

Σαλπάρισε το ναυάγιο 
κι είμαστε όλοι επιβάτες

Κι οι χιλιάδες νεκροί που σώθηκαν 
στις σκουριασμένες βάρκες

Και το λευκό πουλί 
στη μαύρη κηλίδα 
με το κίτρινο μάτι 
που δεν πιάνει σκουριά

Κι εμείς
τα γυάλινα καβούρια του βυθού
πλαγιοβατώντας σέρνουμε 
τους ναυαγούς τις νύχτες
χωρίς φειδώ, χωρίς ντροπή
ως την αυγή τους πάμε

BrokenMoons_13.indd   Sec1:16 23/12/2010   12:04:12 μμ



17

ΤΟ ΜΑYΡΟ ΠΑΝI

Όλοι είδαμε το μαύρο πανί 
να χάνεται στον ορίζοντα

Τώρα πια δεν ήτανε καθόλου μαύρο
σε αντίθεση με τον Ήλιο
και το αβάσταχτο πουλί που έσταζε 
σαν το πετρέλαιο μέσα από τα δάχτυλά μου

Η Γη στριφογύριζε κάθε βροχερή μέρα 
σαν το ορφανό κουτάβι στη στεγνή του φωλιά

Τα λουλούδια έγερναν ταπεινωμένα στα χαλίκια

Οι κάτοικοι κουβαλούσαν το πτώμα μου 
στην πρωινή τους πομπή

Κι εγώ τους φώναζα από τον έξω τόπο
-Γεννήστε με πρώτα!
-Γεννήστε με πρώτα!

BrokenMoons_13.indd   Sec1:17 23/12/2010   12:04:12 μμ



18

ΤΟ ΚΑΦΕΝΕIΟ «Η ΕΛΛΑΣ»

Η νύχτα μου έπεσε τραχιά 
σαν ξεραμένη λάσπη στη μπότα

Λένε πως είμαι μόνος στο καφενείο «Η Ελλ άς»
αλλ ά είναι κι λαίδη Κίτρινη 
και το τροχιοδεικτικό πουλί
σκαλώνει τα νύχια του στα σίδερα

Λένε πως είμαι έρημος στο καφενείο «Η Ελλ άς»
αλλ ά η ερημιά είναι μουγκή 
κι εγώ ακούγομαι στους έξω τόπους

Λένε πως βρίσκομαι στο καφενείο «Η Ελλ άς»
αλλ ά δε βρίσκομαι καθόλου εκεί

BrokenMoons_13.indd   Sec1:18 23/12/2010   12:04:12 μμ



19

Ο ΣΕΡΒΙΤOΡΟΣ

Μετά από τόση ώρα δρόμο, 
σταμάτησα σε ένα ρημαγμένο καφενείο 
να ξαποστάσω.

Με πλησίασε ο σερβιτόρος με τη σιδερένια γλώσσα.
-Έχουμε κουρέλι, ματωμένο στα κάρβουνα 
ανακοίνωσε με ύφος αιωνόβιου δένδρου.

Ο καθρέπτης ήταν άδειος.
Με κυρίευσε ένα αίσθημα ανασφάλειας.
-Μήπως είδατε που άφησα το αμάξι μου; 
ρώτησα ταραγμένος.

-Δεν υπάρχουνε νεκροί και ζωντανοί εδώ,
στο χρόνο του απολεσθέντα τόπου.
Μονάχα εμείς οι δυο, τα Τέρατα! 

είπε ο πράσινος δαίμονας 
και με σέρβιρε στο άδειο τραπέζι.

BrokenMoons_13.indd   Sec1:19 23/12/2010   12:04:12 μμ



20

ΤIΠΟΤΑ

Ο ένας πλάι στον άλλ ον 
μέσα στο ζεστό χώμα

Το πτώμα σου κόχλαζε 
σαν τον πράσινο χυλό
που έβραζες τη νύχτα 
με τα σιδερένια δόντια

Τα κόκαλά σου τινάζονταν
κάρφωναν το φεγγ άρι

Φώναζες 
«Τα θέλω όλα αυτά που δεν υπάρχουν»

Εγώ δεν είδα
δεν άκουσα
δεν έμαθα τίποτα

BrokenMoons_13.indd   Sec1:20 23/12/2010   12:04:12 μμ



21

ΟΙ ΠEΤΡΕΣ

Γιατί τώρα πια ο μαύρος
ο πηχτός ο Ήλιος 
ήτανε στις πέτρες 
και δεν ήταν στο μυαλό μου

Και οι πέτρες ήσουνα εσύ
Οι πέτρες που κλωτσούσα
στο ακυβέρνητο κελί μου

BrokenMoons_13.indd   Sec1:21 23/12/2010   12:04:12 μμ



22

ΑΠΟΦΩΝΗΣΗ

Κάτι τέτοια  μου λεγε εκείνο το βράδυ, ύστερα κατάλαβα 
ότι είχε και τα πέντε στόματα κλειστά, σφραγισμένα με 
ένα γαλάζιο μεταλλ ικό λαμπύρισμα, γιατί αλίμονο αν 
δραπέτευε το μαύρο πουλί που τίναζε από μέσα τα φτερά 
του, τι θα λέγαμε τότε στον κόσμο;

 Έλεγαν εκείνη την εποχή για την πόλη μας, ότι δήθεν είχε 
κορεστεί, εκατομμύρια άνθρωποι μοιράζονταν την ίδια 
σιωπή, χιλιάδες δρόμοι και δρομάκια σκοτεινιασμένα που 
δεν οδηγούσαν πουθενά, 

εγώ αντιθέτως γνώριζα μόνο τρείς δρόμους, που έπαιρνα 
κάθε βράδυ και με οδηγούσαν στο νεκροταφείο όπου 
ανασταινόμουν, 

ερχόταν ύστερα στον ύπνο μου ένα τεράστιο κύμα και τα 
έπνιγε όλα, με έβρισκε ο ήλιος το πρωί νεκρό, μέσα στο 
ίδιο αναστάσιμο σώμα. 

BrokenMoons_13.indd   Sec1:22 23/12/2010   12:04:12 μμ



23

Σκεφτόμουν πως έπρεπε να κάνω μια καινούργια 
αρχή, αλλ ά είχα πέντε στόματα να θρέψω και δεν είχα 
χρόνο, είχα μια ολόκληρη ζωή μπροστά μου, και στην 
πραγματικότητα δεν είχα κάτι για να αλλ άξω, 

όμως είναι καλύτερη η κόλαση που δραπετεύεις από τον 
παράδεισο των δεσμοφυλάκων, 

κι αυτός ήταν ένας κόσμος μαλακός, φτιαγμένος από 
ένα άυλο υγρό που έσταζε τις κόκκινες και μαύρες 
κηλίδες του στο χρόνο, 

εμείς δε ματώναμε, κι ίσως να είναι καλύτερα έτσι, 

γιατί αν γνωρίζαμε αυτά που μας συμβαίνουν, τότε τι 
νόημα θα είχε το μέλλ ον;

BrokenMoons_13.indd   Sec1:23 23/12/2010   12:04:12 μμ



24

Η ΕΠIΣΚΕΨΗ

Όταν 
– γυμνός πια 
και φορτωμένος με όλα
τα σκουριασμένα κόκαλα
που μάζεψε στο διάβα του –
ολοκλήρωσε την επίσκεψη,

σήκωσε τα μάτια του
τίναξε τα φτερά του
και ξεκίνησε να στριφογυρνάει
μέσα στον τάφο του

Πέρα, στο χώμα των ανθρώπων
στο ξεραμένο αποτύπωμα της λάσπης
βρήκαν επιτέλους το αίνιγμα
που τους κρατούσε ζωντανούς

Κι όλα τα νεκρά πουλιά
στην παγωμένη θάλασσα
ήτανε λόγια άγνωστα ακόμα

BrokenMoons_13.indd   Sec1:24 23/12/2010   12:04:12 μμ



BrokenMoons_13.indd   Sec1:25 23/12/2010   12:04:13 μμ



BrokenMoons_13.indd   Sec1:26 23/12/2010   12:04:13 μμ


