















































































ΠΑΣΧΑΛΗΣ ΠΑΠΑΒΑΣΙΛΕΙΟΥ 

ΠΟΘΟΙ ΤΟΥ ΧΘΕΣ

Θεσσαλονίκη 2017





ΠΑΣΧΑΛΗΣ ΠΑΠΑΒΑΣΙΛΕΙΟΥ 
ΠΟΘΟΙ ΤΟΥ ΧΘΕΣ



ΠΑΣΧΑΛΗΣ ΠΑΠΑΒΑΣΙΛΕΙΟΥ 

ΠΟΘΟΙ ΤΟΥ ΧΘΕΣ

εικονογράφηση  
Λίζα Γιαννούρη

Θεσσαλονίκη 2017



Αποσπερίτης  2007
Του Ανέμου Δίλλημα 2008

Αγέρες  2008
Επιλεγμένα Ποιήματα 2010

Τέλος Εποχής  2013

paskalpa@gmail.com
www.paskalis.eu



Σε κάθε βήμα μου 
κουβεντιάζω νοερά με σένα 
Και απογειώνομαι 
με τα φτερά σου 
Ποίησή μου



6

Πασχάλης  Παπαβασιλείου

Δεν είναι μόνο ο ήλιος που φωτίζει το κορμί της 
και χρυσίζουν τα μαλλιά της 
Είναι και η φλόγα της αγάπης της 
που αναπηδά λαμπιρίζοντας στον ορίζοντα 
ξεπερνώντας τη λάμψη των αστεριών 
Αλησμόνητη βραδιά 
Άραξα σιμά της 
στην παραλία της ψυχής της 
Είδα τη σελήνη να επιπλέει 
στων ματιών της την απεραντοσύνη 
Ανεκλάλητη στιγμή 
Αχ θεέ μου 
η ανθρώπινη ζεστασιά δεν έχει όμοιό της



7

Πόθοι του χθες

Απέραντος γαλάζιος ουρανός
Ένα πανί στο βάθος αρμενίζει 
Φως φεγγαριού στο περιγιάλι  
Σιμά μου εσύ 
Αυτό μου φτάνει



8

Πασχάλης  Παπαβασιλείου

Απαρίθμησέ  μου
τις πηγές του ανέσπερου καλοκαιριού  
Το κλωθογύρισμα νοερά 
σε στιγμές  γιομάτες χαμόγελα
σε χείλη με γεύση αυγής 
σε ατέρμονη λαχτάρα 
Το στραφτάλισμα του φεγγαριού 
σε γαλήνια θάλασσα 
ποικιλόχρωμο ψηφιδωτό 
μιας ολάκερης ζωής

Μα πάνω από όλα 
η θωριά μιας ύστατης αγάπης 
που προξενεί 
τόση χαρά όση και λύπη 
Πηγή ανέσπερου μελλοντικού καλοκαιριού



9

Πόθοι του χθες

Άνοιξη 
Μέσα σε γέλια η καλοσύνη στο τοπίο έχει απλωθεί 
και πλέει το φως
Φως ζωογόνο 
Ήσυχη η ζωή ειρηνοφόρα
Τα σύννεφα αραιά 
Τα δένδρα πρόθυμα 
Χυμοί παντού

Θάλασσα 
Μυριάδες διαθλάσεις κορυφώνονται
Η ματιά μου έχει εκταθεί 
στους ιριδισμούς του τοπίου
Αναπνέω ευωδιές σε κάθε μου βήμα 
Αισθάνομαι να ζω σε λουτρό παραμυθιού 
και αναψυχής

Σιμώνει η κρυστάλλινη αθωότητα της βραδιάς 
Φεγγάρι ολόγιομο πάνω μου 
Στιγμή αχόρταγη 
σαν τη φωτιά μέσα στη φλόγα
Μα δίχως αγάπη ελάχιστη 
κάθε ψυχή μονάχη τρεμουλιάζει 

Με νανουρίζει ο απόγειος άνεμος 
Ένα δάκρυ κυλά 
Αποκοιμήθηκα         



10

Πασχάλης  Παπαβασιλείου

Άσε  μόνο το φως του φεγγαριού να φωτίζει το δωμάτιο 
Και μέσα στη εκκωφαντική σιωπή 
άφησε μόνο τα χείλη μου 
να δροσίζουν το φλογισμένο σου κορμί

Θυμάσαι αγάπη μου το πρώτο μας φιλί 
Εκείνο που μας ένωσε
σαν μου ‘λεγες ότι θα μείνεις  κοντά μου 
να ανασαίνεις από την ανάσα μου

Θυμάσαι τις φεγγαρόλουστες βραδιές
Χάιδευα τις περίτεχνες γραμμούλες του κορμιού σου
με τον έρωτα ζωγραφισμένο στα μάτια σου 
ταξιδεύοντας  ακάματοι
στα μονοπάτια της αγάπης μας

Όλα τα θυμάμαι
Σαν να μην πέρασε μια μέρα 
που άφησες το αποτύπωμά σου  
με τόσο πάθος πάνω στο διψασμένο μου κορμί



11

Πόθοι του χθες

Βαθειά στην κοιλότητα των αναμνήσεων 
ο λύχνος με την αβέβαια φλόγα του 
τρεμοπαίζει στο χτες
στο σήμερα 
στις κραυγές αλλά και στη σιγή της ώρας

Αναζητώ την ολόζεστη άδολη καλοσύνη 
στην κυψέλη των  ενθυμήσεών μου  
Στιγμές ανείπωτες 
κούρνιασαν στους στενούς διαδρόμους 
της ακινησίας μου
και ασφυκτιούν 

Θυμάμαι 
Πως είχα αφεθεί στο κύμα των ματιών της 
Στον ζωγραφισμένο στο πρόσωπό της έρωτα
Μια αγκαλιά τα κυματιζόμενα μαλλιά της
παρέα με τη δροσιά ενός φιλιού

Χρόνε 
Όσα σκόρπησες στο πέρασμά σου
Τα  αναπολώ κάθε βραδιά



12

Πασχάλης  Παπαβασιλείου

Είναι  φορές 
στις σιωπές 
που η ψυχή ταξιδεύει από τη χαρά  στη μελαγχολία 
από τη νοσταλγία στο όνειρο 
στην απεραντοσύνη 
με φουσκωμένα πανιά από τις αναμνήσεις 

Η καρδιά τιμόνι στις θύμησες  
Οι χαρές πλοηγέτες στην πλώρη 
Οι πίκρες σκορπισμένες στα ύφαλα 

Την ώρα που τα σύννεφα πλαγιάζουν 
στην κλίνη του ασημένιου φεγγαριού 
λάμπουν τα αστέρια σαν έντονες λαχτάρες 
πιο βουβές και από τους πόθους μου για σένα



13

Πόθοι του χθες

Την ώρα που τα σύννεφα πλαγιάζουν 
στην κλίνη του ασημένιου φεγγαριού 
λάμπουν τα αστέρια σαν έντονες λαχτάρες 
πιο βουβές και από τους πόθους μου για σένα.



14

Πασχάλης  Παπαβασιλείου

Άβουλο 
Άπραγο το καθετί 
Χωρίς κατεύθυνση και στόχο
Βελονιασμένο το ξύπνημα 
σε κάθε ίνα του κορμιού μου 
Ακυβέρνητη βαρκούλα οι σκέψεις 
Σύννεφο οι έγνοιες 
Μνήμες
Γεγονότα 
Μόχθος 
Έρωτας
Πόνος 
Πάθος 
Όλα ραντισμένα με αίμα καρδιάς 
Και εγώ να προσπαθώ 
να μεταφέρω το χρυσάφι του ήλιου 
στην καρδιά των ατέρμονων πάγων μου



15

Πόθοι του χθες

Έλα να συμπορευτούμε 
Έχουμε τόσα κοινά χρώματα της ζωής
Θάλασσες 
Ήλιους
Φεγγάρια
Ουρανό
Αστέρια 
Έλα χωρίς δισταγμό 
να ανοίξουμε τα πανιά της νιότης 
στο αψηλό της ψυχής κατάρτι
μέσα στις λαχτάρες του πάθους
παρέα με τη λάμψη του φεγγαριού
Αγκαλιά να μας βρει 
η αυγή της επόμενης μέρας



16

Πασχάλης  Παπαβασιλείου

Εύδωρος ουρανός φωτίζει το απέραντο
Με φέρνει πίσω σε υπερόριες μνήμες 
Σε ηδονικά ξεχασμένα όνειρα 
κουρνιασμένα στη δίνη του μυαλού μου

Τις ελπίδες που ονειρευόμουν  
λαμπίριζες με ένα σου χαμόγελο
Και εγώ μπλεγμένος στα βλέφαρα σου 
έμενα σκλάβος 
απολαμβάνοντας ολονυχτίς 
το άρωμα των γιασεμιών 
ζωγραφίζοντας τις μέρες που θα έρθουν 
σαν ιχνηλασία σε νέα ζωή 
Υψιστο δώρο στον εαυτό μου



17

Πόθοι του χθες

ζεστό το βράδυ 
αχόρταγο 
σαν τη φωτιά μέσα στη φλόγα 
Αναπνέω τα αρώματα της φύσης 
σε λουτρό ικανοποίησης
Μια πληρότητα
Μια γλυκιά ανακούφιση  
Μελωδία που με κρατεί ακίνητο 
στη φευγαλέα αίσθηση του άχρονου

Αυτές οι αρίφνητες δυνάμεις 
Ορατές 
Αόρατες 
Με ανακουφίζουν 
Με γαληνεύουν 
Τις νογώ  
αυτές τις ανέσπερες στιγμές  
που τις λέω Ευτυχία



18

Πασχάλης  Παπαβασιλείου

Η μοναξιά αβάσταχτη
Σκοτάδι αδιαπέραστο
καταλυτικό 
Μια ανάμνηση παλιά 
τα κουρνιασμένα μου πανιά φουσκώνει
Αστόχαστα αναπόλησα
Μα έγινε η φθορά απρόσκλητη παρέα

Αφουγκράζομαι τους παφλασμούς της θάλασσας
να ανταμώνουν τους ήχους της καρδιάς μου
Στιγμές σαρωτικές
που θέλω να τις μοιράζομαι μυστικά 
μοναχά με τον εαυτό μου 



19

Πόθοι του χθες

Αφουγκράζοντας τους παφλασμούς της θάλασσας
να ανταμώνουν τους ήχους της καρδιάς μου



20

Πασχάλης  Παπαβασιλείου

Η νύχτα απλώνεται 
Το βλέμμα δραπετεύει 
στυλωμένο στα ξέμακρα 
Ατενίζω τα αστέρια 
σε έναν τεράστιο καθαρό ουρανό 
Από το ανοιχτό παράθυρο 
ξεχύνονται αναμνήσεις 
 
Αναθυμάμαι 
Τον πορφυρό ήλιο
Το λεμονί φεγγάρι 
Τη βαρκούλα 
με πανί πλατύ όσο και η θάλασσα
με ούριο άνεμο να με ταξιδεύει 
σε άλλη γη παραδεισένια

Μα ξάφνου αλλοίμονο σφάλισαν τα παραθυρόφυλλα 
Οι αισθήσεις ναρκώθηκαν
Το ημερολόγιο δείχνει δύση 
Στην άπνοια η καρδιά πεθαίνει μόνη 
με λυγμούς και με κλάματα



21

Πόθοι του χθες

Η αγάπη καντήλι στη γλυκιά βραδιά 
χαϊδεύει το γυμνό κορμί 
Λιμάνι ακούρσευτο οι όρμοι του σώματός σου 
Ο έρωτας απλώνει δίχτυα 
στα μύχια της ψυχής 
Αχ! 
Πως θα ‘θελα να γινόμουν άνεμος
στο κύμα των ματιών σου  
Βοριάς στα πρίμα ξάρτια 
για της καρδιάς σου τα ανοιχτά ταξίδια
Φτερά στα όνειρά σου
στα αστέρια να πετάς
Και από το Αιγαίο 
ένα πανέρι πολύχρωμα κοχύλια   
στην αγκαλιά σου να αποθέσω



22

Πασχάλης  Παπαβασιλείου

Η στοργική μου απόψε έγνοια 
ήρθε μαζί της να με πάρει 
Σε άλλους γιαλούς 
σε άλλα μέρη 
Εκεί που πια να μη με φτάνει 
του κόσμου όλου η πλεκτάνη
Σε ένα ταξίδι σε άλλους τόπους 
μακριά από μυσαρούς ανθρώπους 

Ήρθε σαν άρωμα μανόλιας 
η τρυφερή μου απόψε έγνοια 
Ήρθε μαζί της να με πάρει 
σε ένα ταξίδι 
σε άλλους τόπους
μακριά από μυσαρούς ανθρώπους 

Μα δεν μπορώ ούτε για λίγο 
με αυτό το πλάνεμα να φύγω
Είμαι βαρκούλα έρμη μόνη 
στο πέλαγος δίχως τιμόνι



23

Πόθοι του χθες

Θέρος 
Η άνοιξη διαστέλλεται 
Οι στιγμές γονιμοποιούν μνήμες 
Σβησμένα ηφαίστεια
αναζωπυρώνουν ιριδισμούς τρυφερότητας 
στον πρωραίο ιστό του χτες
στην παραλία των μελτεμιών 
στο κρυφό αγαπημένο ακρογιάλι 
Ακούω των κυμάτων το σκοπό
Το αεράκι  βολίζει το χτες
Νότες μελωδικές ταξιδεύουν 

Σιμά μου εσύ
Και εγώ 
σαν ιχνηλάτης συλλογίζομαι 
όχι τις μέρες που περάσανε 
μήτε τις μέρες που περνούν 
αλλά τις μέρες που θα έρθουν 
να φωτίσουν τις αξέχαστες ατραπούς άλλων καιρών 
και τη θαλπωρή μιας αγκαλιάς 
που όμοιά της δεν έχει



24

Πασχάλης  Παπαβασιλείου

Η νυχτιά ευωδιάζει λεμονανθούς 
Από το ανοιχτό παράθυρο 
λαμποκοπά το φεγγάρι
Πάντα κάποιες τέτοιες στιγμές 
έχουν τη δική τους γοητεία 
Αγγίζουν τα φυλλοκάρδια μου
Στιγμές από έρωτες 
Από τους πρώτους πόθους 
Αύρες λεπτές 
Πηγή αναμνήσεων οι μνήμες
κλωθογυρίζουν 
Πανδαισία κατακτημένων αγαθών
Γλυκόλαλες μελωδίες με ζώνουν 
Τις απολαμβάνω με πάθος
από το κύπελλο της ηδονής
Σκέφτομαι το αύριο 
Οι προσδοκίες αρκετές 
Όπου γυρίσω και κοιτάξω 
φυτρώνουν χαμόγελα σε μια παραμυθένια Εδέμ 
Και μεταφέρω το χρυσαφί του ήλιου 
στην καρδιά μου



25

Πόθοι του χθες

Η νύχτα ευωδίαζε λεμονανθούς



26

Πασχάλης  Παπαβασιλείου

Ταξιδεύω στο χτες 
Την πηγή των αναμνήσεων  
Τη γλώσσα της σιωπής 
Στα αισθήματα που λουλουδίζουν το λιβάδι της καρδιάς 

Θέλω τους χτύπους της καρδίας μου 
να τους σκορπήσω στο διάστημα 
να μεθύσει το σύμπαν
Ψάχνω λέξεις να εκφράσω το συναίσθημα 
που με κυβερνά 
Λεύτερη να αφήσω την ψυχή μου 
να σεργιανήσει στις γειτονιές των άστρων
Στο πεζούλι του φεγγαριού να αποθέσω τη ψυχή μου
Παρέα με τη μουσική του αγέρα 
να πλημμυρίσω με ευαισθησία 
τα ασήμαντα και τα σημαντικά της ζωής



27

Πόθοι του χθες

Κάτοικος του ονείρου 
μαζεύω αναμνήσεις 
από κάθε αχτίδα της ζωής μου

Φως στο σκοτάδι  
η αγκαλιά της αφοσίωσης 
η απλωταριά του έρωτα 

Και εγώ αρμενίζοντας στο κύμα 
νοσταλγώ  ό,τι λησμόνησα   
Αναζητώ ό,τι έχασα 
στις απόκρυφες γωνιές της μνήμης



28

Πασχάλης  Παπαβασιλείου

Μεγάλα τα ηλιοβασιλέματα 
γεμίζουν λάμψεις τα μάτια μου 
Αφήνομαι στο ακρογιάλι παρέα με το δειλινό 
Ατενίζοντας το άπειρο συλλογίζομαι 
πως αν αγγίξω τον ορίζοντα 
φτάνω στο τέρμα του ταξιδιού μου
 
Δειλά δειλά σιμώνει και η νύχτα 
χορεύοντας με το αγέρι
Το φεγγάρι ξεπροβάλει
από τις κορυφές των βουνών
με μια ακολουθία αστεριών 
να σέρνουν το χορό  
στον καμβά του ουρανού

Θεέ μου τι απεραντοσύνη 
Όταν κάποτε φύγω από τη ζωή
θέλω να πάρω μαζί μου 
το δειλινό
το φως του φεγγαριού 
και όλον αυτόν τον πλατύστερνο ουρανό



29

Πόθοι του χθες

Μία μέρα 
Μια ώρα 
Ένα λεπτό 
Κάθε δευτερόλεπτο 
μου λείπουν τα μάτια σου
ταχυδρόμοι ερώτων 
Νογώ τις στιγμές των μακρινών εποχών
της αγάπης γιομάτης έρωτα  
Αναλογίζομαι  τόλμες που δεν τόλμησα
Νιάτα αλόγιστα  
Απερίσκεπτα 
Εφήμερα 
Όλα μια νοσταλγία δίχως απαντοχή 
Τώρα 
Θρήνος 
Θλίψη 
Πλήξη 
Θρύψαλα 
Σκόνη  
Ερημιά



30

Πασχάλης  Παπαβασιλείου

Θα ‘θελα να ζωγραφίσω με την πένα μου  
απλά πράγματα 
Nα συμμετέχουν και οι φίλοι μου  
που με ακούν 
Παραδείγματος χάρη 
Πόσο ψηλά πετά ο αετός
Τι χρώμα έχει ένα μεγάλο χαμόγελο
Ποια είναι η γεύση μιας ηλιαχτίδας 
Η ευωδιά του φεγγαριού
Η στιγμή που ο ήλιος βλεφαρίζει
σαν χάνεται στον ορίζοντα
Πόση αγάπη περιλαμβάνει η αγάπη 
μέσα σε μια ερωτευμένη καρδιά 
Και πάνω απ’ όλα 
Πόση χαρά περιέχει η ψυχή 
όταν βρει το αραξοβόλι της



31

Πόθοι του χθες

ζωγραφίζοντας με την πένα μου.



32

Πασχάλης  Παπαβασιλείου

Μπορείς να ονειρευτείς  
μια άδεια αμμουδιά 
Άδεια εντελώς
Αστόλιστη 
Δίχως βότσαλα 
Δίχως κοχύλια
Δίχως πατημασιές  
να μαρτυράνε  
πρόσωπα που πέρασαν 
Κενή
Πεντακάθαρη 
Όπου θα μπορούσαν να έχουν γίνει 
τόσα και τόσα 
Η ιστορία μας



33

Πόθοι του χθες

Όταν σιμώνεις 
με σαγηνεύει το λίκνισμά σου 
Τρέμει το κορμί μου στο άγγιγμά σου 
Σποντούν τα κύματα του έρωτα 
στα βάθη της ψυχής μου 
Ξωθιές που λαγγεύουν
Ξωθιές που χαϊδεύουν
Ξωθιές που παιδεύουν 

Και η ιλαρότητα 
να επιβεβαιώνει τη θαλπωρή μιας αγκαλιάς 
που όμοια της δεν έχει



34

Πασχάλης  Παπαβασιλείου

Σταλάζω όνειρα 
Σκέψεις 
Αισθήματα 
Αναμνήσεις σε κάτασπρες σελίδες

Μου αρέσει το απόλυτο μεσημέρι 
τη βαθιά διάφανη θάλασσα
μέσα από τα πεύκα να θωρώ
παρέα με τη δροσιά ενός φιλιού
κάτω από το ανένδοτο γαλάζιο του ουρανού  

Είναι και κάποιες λέξεις αγαπημένες 
που έχουν κουρνιάσει βαθιά 
στο στρώμα του καιρού 
παρέα με τη δροσιά ενός φιλιού 
κάτω από τη φεγγαροσκέπαστη βραδιά



35

Πόθοι του χθες

Πού να ναι άραγε τώρα τα χέρια εκείνα
Οι αγκαλιές
Η φλόγα που άναβε τη φωτιά 
Η αγάπη που γλύκαινε το είναι μας
Τα αυθόρμητα φιλιά 
Τα ανέγνοιαστα χαμόγελα
Οι άσκοπες περιπλανήσεις 
Οι μέρες οι χαρούμενες  
και ας ήταν οι ώρες λίγες

Αχ! Πού να ’ναι εκείνες 
οι απέραντες δυνάμεις 
που μας κυβερνούσαν τα βράδια
την ώρα που τα σύννεφα ταξιδεύανε 
στου φεγγαριού τη χάση
Κι εμείς ξαπλωμένοι στο ακρογιάλι 
κουρνιασμένοι στη σιγαλιά 
σκεπασμένοι με αστραφτερά αστέρια
κεντούσαμε τα όνειρά μας
Πού να ναι άραγε τώρα τα χέρια εκείνα
Πού; 



36

Πασχάλης  Παπαβασιλείου

Οι θύμησες ραμφίσανε με έρωτα 
το λαχουρί φουστάνι της άνοιξης 
κείνο το Κυριακάτικο αύγασμα   
Αναπάντεχα με απίθωσε η βάρκα 
στην ακροποταμιά της πεθυμιάς           

Καυτά φιλιά  
Απαλά αγγίγματα 
Βαθιοί αναστεναγμοί 
Τα κορμιά μας μια αγκαλιά στο ρηχό πυθμένα 
Δίπλα μας νούφαρα κρυφοκοιτούσαν 
χαμογελούσαν 
Σκανδαλιάρικα νεροπούλια δρόσιζαν τα φτερά τους
στον καταρράκτη
Μια μουσική πανδαισία από τα κρυσταλλένια νερά 
συνόδευε τη σιγαλιά
με τον ήλιο να ξετρυπώνει μέσα από τις φυλλωσιές 

Ξαναβλέποντας τον καταρράκτη 
αναπολώ κείνες τις ανεπανάληπτες στιγμές 
που γέμιζαν με ανταύγειες του έρωτα 
την ψυχή μου



37

Πόθοι του χθες

Οι θύμησες ραμφίσανε με έρωτα 
το λαχουρί φουστάνι της άνοιξης 



38

Πασχάλης  Παπαβασιλείου

Στο γέρμα της αστραφτερής μέρας
ήρθαν οι θύμησες του χτες
Η ανυπαρξία του τώρα
Η ελπίδες του αύριο

Τι αντάρα θεέ μου
Γιατί  γιατί ο κόσμος σου κακός
αφού τον έπλασες 
Καλό
Σπλαχνικό
Ωραίο

Όχι
Όχι
Απόψε είναι η βραδιά για τα υπερθετικά
Τις σκοτεινές πτυχές αποβάλω
Θέλω το τέλμα μου να το κάνω ποίημα



39

Πόθοι του χθες

Ταξίδι ζωής σε άδειο παρόν
Όλα θαμπά μέσα μου 
σχεδόν λησμονημένα 
Μορφές 
Μνήμες 
Επιθυμίες  
μέσα στην άκρα στασιμότητα 
ζούνε ξανά 
Μένω μόνος σ’ αυτή την γωνιά 
Γυμνός από τα πράματα 
Γεμάτος από το άδειο



40

Πασχάλης  Παπαβασιλείου

Τι απόμεινε 
Ο απόηχος από όσα με ενδιαφέρον πράξαμε 
στους κύκλους της ζωής μας 
ανάμεσα σε ταξιδιάρικα πουλιά
Τώρα καθισμένοι γύρο από το τραπέζι με φίλους
Ράθυμες συνομιλίες 
Ένα ποτήρι κρασί 
Ένα τσιγάρο 
Ένα κενό
Αναμνήσεις από εκείνους που έφυγαν
Το παρελθόν 
Το παρόν αναμετριούνται με το μέλλον
Και ο στόχος της προδοκίας
να μας κυριεύει ξανά



41

Πόθοι του χθες

Το ξημέρωμα ευωδίαζε άγρια μέντα 
διάμπολη  και γιασεμί   
Σιωπή χιλιάκριβη απλωμένη στον ορίζοντα
Θεέ μου τη όμορφη η αυγή  
με το τριανταφυλλί της χρώμα

Ακούω μέσα μου λέξεις να σιγοψιθυρίζουν 
Κάλλιο να έχεις αγαπήσει και χάσει 
παρά να μην έχεις αγαπήσει ποτέ
Για αυτό χαίρομαι τόσο τον ερωτικό λυγμό των αηδονιών 
Το πέταγμα των αετών στον ατελείωτο ουρανό 
Απολαμβάνω την εμορφιά που πλανιέται στο απέραντο 
ντυμένη με τα χρώματα της αυγής 
Ακολουθώ τις χιλιάδες ανταύγειες του ήλιου
μεθυσμένος από χαρά στο ταξίδι των ονείρων μου 
Και έτσι 
καθώς πλανιέμαι σε ονειρεμένα φυγής μονοπάτια
κρατώντας μια αγκαλιά πολύχρωμα λουλούδια  
ξεχειλίζοντας ευθυμία  
στην απόλαυση απόλυτης ευτυχίας
Έτσι θέλω να κλείσω τα μάτια μου 



42

Πασχάλης  Παπαβασιλείου

Πονάει η ψυχή μου 
κάθε φορά που ατενίζω 
την Αυγουστιάτικη θάλασσα  
Το πάφλασμα των κυμάτων 
Οι φωνές των βαρκάρηδων
ξυπνούν μέσα μου εικόνες 
μιας άλλης εποχής 
από τα πρώτα νιάτα 
Τα ουράνια τόξα των ονείρων μου  
Η κομμένη ανάσα του πρώτου βλέμματος 
Του πρώτου σκιρτήματος 
Φωνές σιωπηλές
αγαπημένων προσώπων που έφυγαν
Όλα αυτά τα “που έπρεπε”
και τα  “που δεν”
Τα “πως και τα γιατί ” 
με ταρακουνούν 
βλέποντας τον ήλιο να δύει 
αυτό το Αυγουστιάτικο μεταμεσήμερο 



43

Πόθοι του χθες

Πονάει η ψυχή μου 
κάθε φορά που ατενίζω 
την Αυγουστιάτικη θάλασσα  



44

Πασχάλης  Παπαβασιλείου

Το σκοτάδι απλώνεται σιγά σιγά 
στον κάμπο του ουρανού 
Τα χελιδόνια επιστρέφουν 
με ελιγμούς στις φωλιές  τους
Ο Αποσπερίτης ακροβατεί 
ανάμεσα στις πικροδάφνες 
Δυό σύννεφα σαλπάρουν βιαστικά 
παρέα με το αγέρι
Τα αστέρια λαμποκοπούν πέρα ως πέρα 
Ο δρόμος του φεγγαριού στραφταλίζει τη θάλασσα 
για να αρμενίσουν οι αναμνήσεις κάποιων στιγμών
Οι βάρκες άναψαν τα πρώτα πυροφάνια
 
Στο ρέμα κάποια σκυλιά αλυχτούν ανήσυχα φοβισμένα
Και εγώ ξαπλωμένος ρεμβάζω στο ατέρμονο κενό 
Αναρωτιέμαι 
πως γλίστρησαν τα χρόνια από τα χέρια μου σαν άνεμος 
τόσο μα τόσο βιαστικά 



45

Πόθοι του χθες

Τούτη τη βραδιά 
μήτε το φεγγάρι 
μήτε η δροσιά της νύχτας 
μπορούν να σβήσουν τη φωτιά 
που πυρπολεί το είναι μου 

Είναι οι στιγμές που χάνονται οι σκιές 
και προβάλουν τα αστέρια
Πυγολαμπίδες τρεμουλιαστές
Λαμπερά ενθύμια 
χαρούμενου περασμένου καιρού
που αλλοίμονο δεν θα γυρίσει πια



46

Πασχάλης  Παπαβασιλείου

Υπάρχουν πολλά είδη σιωπής
Η ακροθαλασσιά 
Ο ήλιος 
Το φεγγάρι
Ο ουρανός 
Η νυχτιά 
Ο χειμώνας
Και πάνω από όλα  
η απουσία σου
Έχω ακόμα χαραγμένο το βλέμμα σου
Θυμάμαι 
Σου μίλαγα 
Σου μίλαγα 
Και εσύ σιμά μου 
μέσα συνάμα και έξω από τον κόσμο σου

Στα έλεγα 
Ναι στα έλεγα
Εγώ μέσα στο πάθος μου  
Εσύ μέσα στο θαυμασμό σου

Σού μίλαγα 
Σου μίλαγα 
Και εσύ 
συνεπαρμένη
από τον ενθουσιασμό σου 
Με κοίταζες
Με κοίταζες
Ταμένη να με κοιτάς



47

Πόθοι του χθες

Ωραίος ο ήλιος στο γέρμα του 
Πότε χαρούμενος 
Πότε θλιμμένος
Πήρε τα κουρασμένα χέρια μου 
Με το απαλό του φως τα έλουσε
Τα έντυσε με την ζεστή πνοή του
Αγαλλίασε η ψυχή μου

Απόβραδο 
Είναι οι στιγμές που χάνονται οι σκιές 
και προβάλουν τα αστέρια
Πυγολαμπίδες τρεμουλιαστές
Λαμπερά ενθύμια 
χαρούμενου περασμένου καιρού
που αλλοίμονο δεν θα γυρίσει πια

Τούτη τη βραδιά 
μήτε το φεγγάρι 
μήτε η δροσιά της νύχτας 
μπορούν να σβήσουν τη φωτιά 
που πυρπολεί το είναι μου



48

Πασχάλης  Παπαβασιλείου

Το Δεβελίκι της καρδιάς μου

Δεν είναι μόνο η εμορφιά του τοπίου 
αλλά και οι πρώτες ηλιαχτίδες 
να ξετρυπώνουν  από τις φυλλωσιές 
Είναι το μοσχομύρισμα των πεύκων 
Του γιασεμιού 
Του βασιλικού 
Της ρίγανης

Είναι η ευλογία του πρωινού 
Οι απαλές πνοές της αυγής 
Του αηδονιού το παρακάλι 
Και αυτό το φως
Θεέ μου!  Τι φως! 
Ασύγκριτο το ηλιόβγαλμα 
το θαλερό της αυγής ξημέρωμα

Είναι η αυλή μου με θέα τη θάλασσα
Θαρρώ πολλές φορές 
στα σκαλοπάτια  φτάνει 
Είναι ο σκέτος ο ελληνικός
Το κρύο νεράκι 
κάτω από τη σκιά μιας γέρικης ελιάς

Είναι ο φλοίσβος των κυμάτων 
Το αποτύπωμα που αφήνουν οι μέρες 
Οι βδομάδες 
Οι μήνες 
Τα χρόνια που περνούν

Και η Άνοιξη 
Αχ!  η Άνοιξη 
να ανταμώνει το Μάιο έρωτα
Είναι το λιμανάκι μου 
Το αραξοβόλι της καρδιάς μου



ΠΕΡΙΕΧΟΜΕΝΑ

Ανεκλάλητη στιγμή 6
Απέραντος γαλάζιος ουρανός 7

Απαρίθμησέ  μου 8
Άνοιξη 9

Άσε  μόνο το φως του φεγγαριού να φωτίζει το δωμάτιο 10
Βαθειά στην κοιλότητα των αναμνήσεων 11

Είναι  φορές 12
Γλαυκός ο ουρανός 14

Έλα να συμπορευτούμε 15
Εύδωρος ουρανός φωτίζει το απέραντο 16

Ζεστό το βράδυ 17
Η μοναξιά αβάσταχτη 18

Η νύχτα απλώνεται 20
Η αγάπη καντήλι στη γλυκιά βραδιά 21

Η στοργική μου απόψε έγνοια 22
Θέρος 23

Η νυχτιά ευωδιάζει λεμονανθούς 24
Καλοκαιράκι 26

Κάτοικος του ονείρου 27
Μεγάλα τα ηλιοβασιλέματα 28

Μία μέρα 29
Θα ‘θελα να ζωγραφίσω με την πένα μου 30

Μπορείς να ονειρευτείς 32
Όταν σιμώνεις 33

Σταλάζω όνειρα 34
Που να ναι άραγε τώρα τα χέρια εκείνα 35

Οι θύμησες ραμφίσανε με έρωτα 36
Στο γέρμα της αστραφτερής μέρας 38

Ταξίδι ζωής σε άδειο παρόν 39
Τι απόμεινε 40

Το ξημέρωμα ευωδίαζε άγρια μέντα 41
Πονάει η ψυχή μου 42

Το σκοτάδι απλώνεται σιγά σιγά 44
Τούτη τη βραδιά 45

Υπάρχουν πολλά είδη σιωπής 46
Ωραίος ο ήλιος στο γέρμα του 47
Το Δεβελίκι της καρδιάς μου 48






