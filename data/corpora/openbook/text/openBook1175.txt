









































{1}

ΕΝΔΥΜΙΩΝ

ΦΙΛΙ ΣΤΟΝ ΚΟΧΛΙΑ 
 ΕΝΑ ΔΙΑΔΙΚΤΥΑΚΟ ΠΑΙΓΝΙΟ



{2}

Efi Karapidaki  

Χοχλιδοβολοσυρματα
δε θέλω μπλιο μαζί σου

Γιατί 'δα αλλουνου χοχλιου
σημάδια στο κορμί σου....



{3}

Elena Lymperopoulou 

Σου έδωσα όνομα με ένα φιλί,  
και έτσι, υπήρξες.



{4}

Χνούδι Μελίνα  

Tα καλοκαίρια,  
οι διαχύσεις ξεθαρρεύουν.



{5}

Elias Karavitis 

Φίλησα το κέλυφος σου
Σκληρό για πολλούς
Μα για μένα μαλακό

Αποδεχομαι τις προκλήσεις της ζωής
Πέτρινη και μεταξένια.



{6}

Magdalena Fouseki  
 
 
 
 
 
 
 

Κι ας τρέχω γοργά σαν κομήτης.
Ταχύτητα πάντα θα κόβω

φιλί να σου δίνω στη ράχη ζεστό.
Ακόμα κι αν έρπεις αργά

εγώ προλαβαίνω.
Σε φτάνω
Σ’ αφήνω

φιλί δίνοντάς σου στα χείλη γλυκό.



{7}

 Ioulia Karali 

 Προσκύνησε το αιώνιο, δεόμενος τη στιγμή,
 πυκνώνοντας χρονισμούς σε σπείρες. Έτσι κι

 αλλιώς, το´μαθε πια: άλλο δεν απομένει από την
.αέναη κίνηση



{8}

Φωτεινη Λαμπρίδη  
 
 
 
 
 
 
 
 
 
 
 

Κι εκεί που εσερνόμουνα, ένα φιλί επήρα...



{9}

Γεωργία Παπαδοπούλου 

σαν μεγαλώσεις άραγε θα με ποδοπατήσεις  
ή πάλι με ευλάβεια θα ρθεις να με φιλήσεις; 

(παιδικό)



{10}

Evina Perdiki  
 
 
 
 
 
 
 
 
 
 

αέναα περιστρεφόμενοι στην αυτάρκεια μας 
νομίζαμε πως είχαμε ζωή, καταραμένο είναι το φιλί 

που γέννησε την ανάγκη



{11}

Tamistas Mhnymal  

Όντε φιλώ τα χείλη σου γίνομαι σαν παιδάκι, / 
ετότεσας που εφίλουνα μικιό ένα χοχλιδάκι. / 
 Γιατί ’χουνε τα χείλη σου καβούκι και φοβούμαι 
/ να μην κρουφτώ απ’ το σάλιο μου την ώρα που 
κοιμούμαι.



{12}

Glikeria Basdeki  

κι όταν θα πάρεις το φιλί/αργά θα στάζει η γλώσσα



{13}

Aris Vidalis  
 
 

σου μίλησα σε φίλησα μα εσύ ποτέ σου δε 
μ'απάντησες



{14}

 Nikos Varalis 

Την ακτιστόν Σου ενέργεια
μέχρι το χώμα
μέχρι τη ζωή

εκεί που φθάνει το φιλί, δοξάζω



{15}

Marianthi Giannaraki

 ''...μέχρι το χ....φιλί''



{16}

Αντώνης Σφαλής

Εγώ.Είμαι.Εσύ 



{17}

 Kuriakh Mpouz

 Με πλησιαζεις αργα και σταθερα.Μαλλον γιατι
...βιαζεσαι



{18}

Despoina Varvarigou 

Τα χειλη γινονται το μεσον να περασει απελπισμενα 
στο ποθητο πλασμα το κοχλαζον αγαθο της ψυχης.
Ότι οι λεξεις,τα βλεμματα ανεπαρκως εκφραζουν.



{19}

Elsa Pandopoulou  
 
 
 

HELIX HELIX είσαι ’δώ;
Παιχνίδι έστησε ο μικρός

Πώς φτάνουν ήχοι δροσεροί της φρέσκιας γης
Μέσα στη σπείρα του αφτιού

Του το ’χε δείξει κάποτε η μαμά
Κάτι καλό σαλεύει

Μάτια και χείλη, δάχτυλα, τα κύτταρά του
Ξέρουν

Κάτι καλό σαλεύει

Νάρκη μακρά
στο τέλος άνυδρου Σεπτέμβρη

Δέξου μια στάλα υποψίας υγρής
Μέσα στη χώρα της κοιλιάς

Σπρώξε ένα πέπλο βλέννας και ξεκίνα
Κάτι καλό σαλεύει

Άσε να οδηγήσουν τα ερμαφρόδιτα όργανά σου
Εκείνα ξέρουν

Κάτι καλό σαλεύει



{20}

Αιμιλία Πανταζή 

«Αγγιαχτά κι ανέλπιστα
με φίλησες ροδόσταγμα.

Μαγκώθηκαν τα χείλη σου
πάνω απ' την περπατησιά μου.

Πλάι το βουητό της γης
μια παύση της αυγής.»



{21}

 Βάσω Θεοδωροπούλου  

Ίσκιος αλαφρύς ο ήχος της ψυχής μου



{22}

Avgi Vogiatzoglou 

Ελλάδα μάνα γη
κι ένα φιλί στο πλάσμα σου

που δεν το δίνει Ιούδας



{23}

Nick Raditsas 

Φίλησε τον χρόνο./ Τον αργό χρόνο των άδειων 
ματιών,/ Τον φοβισμένο χρόνο του σκληρού 

κέλουφους./ Τον διστακτικό χρόνο των αδέξιων 
αγγιγμάτων,/ Τον χρόνο που κυλά σαν πικρό μέλι 
στην τραχειά άμμο./ Φίλησε τον χρόνο,/ Και το 

πρόσωπο Του φώτισε



{24}

Χρίστος Παλαιοπάνος 

Φίλα με μουσική του κοχλία που φιλώ
πριν τον φάω υμνώντας τον

φίλα με κραυγή του λαβύρινθου κόσμου ν’ αντέξω,
τρεχούμενα σάλια όντων προσόντων

τα παιδιά εξορίζουν που κοχλίες φιλούν.



{25}

Eleni Nanopoulou 

πάντα κερδίζουν τα φιλιά
τα πάρε δώσε
και το "πάντα

[πάλι καλά που δεν τελείωσαν τα φιλιά]



{26}

Παναγιώτης Στανίτσας 

Φιλί, που μέσα του ξεπλένονται δέκα φιλιά Ιούδων...



{27}

Παναγιώτης Δαμκαλής 

στα γυμνά από χρόνο πόδια μου
ένα σαλιγκάρι μάζεψε τα στεγνά του μάτια

τακτοποίησε το βλέμμα προς τα μέσα
κι αποφάσισε να μην αφήνει πίσω σκέτα σάλια

παρά βαθιές για σπόρο αυλακιές



{28}

Δημήτρης Δικαίος 

Άνοιξε το βήμα σου κοχλία / έφθασα κιόλας / είμ' 
από ώρας / αρεστός στην υγρασία..



{29}

Myrto Nun

 "Δεν είμαι εγώ π'αποζητώ φιλί
αλλά η πανοπλία μου

που εμφάνισε ρωγμές" Την καλημέρα μου!



{30}

Chryssa Tsakona

 Δεν ξέρω τι άλλο να είναι ο έλεος της αγάπης παρά
ένα φιλί πάνω στο καβούκι της.



{31}

Basilis Laliotis 

Δεν ξέρω γιατί
μα έσκυψα και στο φιλί

σαν να αλλάξαμε χρόνους.



{32}

Δεν είναι έυκολο να σχολιάσεις ποιητικά μιαν 
εικόνα. Δεν έγινε όμως γι αυτό. Έγινε για να δώσει 

λίγη χαρά . Αν έδωσε είναι επιτυχημένο. 
Σας ευχαριστώ όλους.



ΤΟ ΨΗΦΙΑΚΟ ΒΙΒΛΙΑΡΑΚΙ 
 ΦΙΛΙΑ ΣΤΟΝ ΚΟΧΛΙΑ  

ΕΓΙΝΕ ΓΙΑ ΝΑ ΣΧΟΛΙΑΣΤΕΙ ΠΟΙΗΤΙΚΑ  
Η ΕΙΚΟΝΑ ΤΟΥ ΕΞΩΦΥΛΛΟΥ  

ΣΤΗΝ ΠΡΟΣΩΠΌΒΙΒΛΟ
ΤΟΝ ΑΠΡΙΛΗ ΤΟΥ 2016


