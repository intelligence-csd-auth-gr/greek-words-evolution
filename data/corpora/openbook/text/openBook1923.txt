










































Η αγέλη των δειλών


 
 

 
  

Η αγέλη  
των δειλών 
Νίκος Σουβατζής 



Η αγέλη των δειλών 

1 

 

 

  



Νίκος Σουβατζής 

2 

 

 

 

Η αγέλη των δειλών 

 

 
  



Η αγέλη των δειλών 

3 

 

 
 
  



Νίκος Σουβατζής 

4 

 

 
 
 
 
 
 
 
 
 
 
 
ΚΑΠΟΤΕ ΟΙ ΑΝΘΡΩΠΟΙ ζούσαν σε αρμονία με τη 

φύση. Κάποτε οι άνθρωποι επικοινωνούσαν χωρίς να 

χρειάζονται ηλεκτρονικές συσκευές. Κάποτε μπορού-

σες να πεις καλημέρα σε άγνωστους ανθρώπους χωρίς 

να σε παρεξηγήσουν. Κάποτε υπήρχε ένα βουνό. Στην 

πλαγιά του βουνού υπήρχε ένα δάσος. Κάπου εδώ ξε-

κινάει η ιστορία μας. Σε ένα πανέμορφο καταπράσινο 

δάσος με πανύψηλα έλατα. Σε ένα δάσος με μεγάλη 

ιστορία που στη σκιά των δέντρων του έχουν ξεκουρα-

στεί χιλιάδες άνθρωποι, που έχει χαρίσει οξυγόνο σε 

πολλές γενιές, που τα ξύλα απ' τα δέντρα του έχουν ζε-

στάνει χιλιάδες ανθρώπους. 

 

Σε αυτό το δάσος λοιπόν που την ομορφιά του 

είχε υμνήσει πλήθος ποιητών, μαζί με χιλιάδες άλλα 

ζώα και φυτά ζούσε και ένας λύκος με την οικογένειά 

του, μια λύκαινα και ένα λυκόπουλο. Παλιότερα ζού-

σαν μαζί με μια μεγάλη αγέλη. Όμως ο φόβος και οι 

προκαταλήψεις των ανθρώπων για τους λύκους είχαν 

εξαφανίσει πολλούς συντρόφους τους. Γιατί αν και οι 



Η αγέλη των δειλών 

5 

 

λύκοι δεν επιτίθενται ποτέ σε ανθρώπους, αυτοί διαδί-

δοντας ψέματα για λύκους που κατασπαράζουν αν-

θρώπους είχαν στρέψει τους κυνηγούς εναντίον τους. 

Στα μάτια των κυνηγών αυτά τα όμορφα και ειρηνικά 

ζώα δεν ήταν τίποτα άλλο παρά αιμοδιψή τέρατα που 

έπρεπε οπωσδήποτε να εξοντωθούν. Στους λύκους έ-

βλεπαν τον προαιώνιο εχθρό της ανθρωπότητας που α-

πειλούσε την ύπαρξή της. Έτσι, οι λύκοι έπεφταν νε-

κροί απ' τις σφαίρες των κυνηγών και οι άνθρωποι βά-

φτιζαν το έγκλημα κοινωνικό έργο και γενναιότητα. 

 

Με τα χρόνια απέμειναν ελάχιστοι λύκοι στο 

δάσος κι ακόμα κι αυτοί που κατάφεραν να επιβιώσουν 

κινδύνευαν καθημερινά. Η αγέλη του λύκου της ιστο-

ρίας μας είχε την ίδια τύχη. Άλλοι απ' τους λύκους 

σκοτώθηκαν, άλλοι πληγώθηκαν βαριά και έμειναν να 

αργοπεθαίνουν αβοήθητοι και όσοι επέζησαν αποφά-

σισαν να φύγουν μακριά, σε περιοχές του δάσους α-

πρόσιτες για τους περισσότερους ανθρώπους. Ο λύκος 

μας μαζί με την οικογένειά του αποτραβήχτηκε σε μια 

ήσυχη γωνιά του δάσους και ζούσε εκεί ευτυχισμένος. 

Ζούσε ευτυχισμένος γιατί η ευτυχία για κάποια πλά-

σματα συνίσταται σε πολύ απλά πράγματα. Ζούσε σε 

ένα όμορφο δάσος που του εξασφάλιζε την τροφή, χαι-

ρόταν τον ήλιο, ανέπνεε καθαρό αέρα και το κυριότερο 

ήταν ότι υπήρχαν δυο πλάσματα που τον αγαπούσαν 

και τα αγαπούσε. Όμως η ευτυχία, ακόμα και στις ψεύ-

τικες ιστορίες, πολλές φορές δεν κρατάει για πάντα. 

 



Νίκος Σουβατζής 

6 

 

Το τέλος της ευτυχίας του λύκου ξεκίνησε όταν 

το δάσος στο οποίο ζούσε μπήκε στο στόχαστρο των 

ανθρώπων. Ξεσπούσαν καταστροφικές πυρκαγιές που 

πίσω τους άφηναν στρέμματα ολόκληρα από αποκαΐ-

δια και εκατοντάδες νεκρά ζώα. Πάνω στα αποκαΐδια 

ξεφύτρωναν πολυτελείς βίλες και ξενοδοχεία. Απ' την 

άλλη η μανία των κυνηγών εναντίον των ζώων γινόταν 

όλο και μεγαλύτερη. Ελάφια, ζαρκάδια και σπάνια 

πουλιά εξολοθρεύονταν συστηματικά χωρίς κανείς να 

τα προστατεύει. Στην πραγματικότητα βρισκόταν σε ε-

ξέλιξη μια γενοκτονία που απειλούσε με εξαφάνιση 

όλα τα ζώα του δάσους. Ο λύκος συνέχισε να ζει στην 

ήσυχη γωνιά του ελπίζοντας το κακό να μην φτάσει 

μέχρι εκεί. Όμως το κακό δεν είχε σταματημό, τα 

πράγματα γίνονταν πολύ χειρότερα μέρα με την ημέρα. 

Για κακή τύχη του λύκου και όλων των άλλων ζώων 

κάτω απ' το δάσος, στα έγκατα της γης, υπήρχε χρυσός. 

Η αξία του ήταν πολύ μεγάλη και ήταν πολλοί αυτοί 

που ήθελαν να τον εκμεταλλευτούν. Και για να τον εκ-

μεταλλευτούν με τρόπο συμφέροντα για αυτούς έ-

πρεπε να καταστρέψουν ολοκληρωτικά το δάσος. 

Μετά από επίμονες προσπάθειες, αφού ξόδεψαν πολλά 

χρήματα δεξιά και αριστερά, αφού κατέστειλαν με βία 

κάθε αντίθετη άποψη, κάποιοι απ' αυτούς που ήθελαν 

να εκμεταλλευτούν τον χρυσό κατάφεραν να αποκτή-

σουν την πολυπόθητη άδεια για να ξεκινήσουν οι ερ-

γασίες εξόρυξής του. 

 



Η αγέλη των δειλών 

7 

 

Ο λύκος χωρίς να το καταλάβει βρέθηκε να πρωταγω-

νιστεί σε ένα τραγικό παιχνίδι της μοίρας. Είδε μπρο-

στά στα μάτια του να καταστρέφεται ένα δάσος που 

έδωσε για πάμπολλα χρόνια ζωή σε ανθρώπους και 

ζώα. Αλλά σαν να μην έφτανε αυτό, είχε το τραγικό 

προνόμιο να είναι ο τελευταίος λύκος του δάσους. 

Γιατί πολύ σύντομα έμεινε μόνος. Το μίσος των αν-

θρώπων πήρε από κοντά του ό,τι αγαπούσε. Μια μέρα 

γυρνώντας στη φωλιά του άκουσε δυο πυροβολισμούς. 

Λίγο αργότερα αντίκρισε το παιδί του νεκρό. Την ίδια 

τύχη είχε και η σύντροφός του. Το κακό πια ήταν εκεί. 

Δυο σφαίρες τον είχαν αφήσει μισό. Είχαν καταστρέ-

ψει την ευτυχία του και είχαν μετατρέψει τη ζωή του 

σε μια ατέλειωτη έρημο… 

 

Λίγο πριν ξεκινήσουν οι εργασίες για την εξό-

ρυξη του χρυσού που βρισκόταν κάτω απ' το μέρος που 

κάποτε ήταν δάσος, οι άνθρωποι αιχμαλώτισαν τον 

λύκο, για το καλό του, όπως είπαν. Τον έκλεισαν σε 

ένα κλουβί και τον μετέφεραν σε έναν περιφραγμένο 

χώρο, στον ζωολογικό κήπο μιας μεγάλης πόλης που 

βρισκόταν εκεί κοντά. Σ' αυτή την πόλη ζούσαν εκα-

τομμύρια άνθρωποι. Οι περισσότεροι απ' αυτούς είχαν 

έρθει από αλλού για να βρουν δουλειά στα εργοστάσια 

και τις εταιρείες που υπήρχαν εκεί. Ο πληθυσμός της 

πόλης όλο και μεγάλωνε. Και όσο μεγάλωνε ο πληθυ-

σμός της, τόσο μεγάλωνε και η πόλη. Τα χωράφια που 

υπήρχαν γύρω απ' αυτή έγιναν κι αυτά μέρος της και 

τα σπαρτά έγιναν πολυκατοικίες. Όταν η πόλη δεν 



Νίκος Σουβατζής 

8 

 

μπορούσε πια να επεκταθεί σε μήκος και σε πλάτος άρ-

χισε να επεκτείνεται σε ύψος. Χτίζονταν όλο και ψη-

λότερες πολυκατοικίες για να στεγάσουν τους ανθρώ-

πους που έρχονταν ασταμάτητα εκεί για να βρουν την 

τύχη τους. Οι ρυθμοί της ζωής στην πόλη ήταν πολύ 

γρήγοροι. Δεν υπήρχε χρόνος για χάσιμο. Όλοι έπρεπε 

να βρίσκονται στη δουλειά τους μια συγκεκριμένη 

ώρα. Και η παραμικρή καθυστέρηση ήταν ασυγχώ-

ρητη. 

 

Και καθώς οι δρόμοι της πόλης ήταν γεμάτοι 

από αυτοκίνητα, για να διανύσει κάποιος έστω και μια 

μικρή απόσταση χρειαζόταν πολύ χρόνο. Ήταν κι αυτό 

ένα απ' τα παράδοξα της ζωής στην πόλη. Χρησιμοποι-

ούσαν αυτοκίνητα για να μετακινούνται πιο γρήγορα 

αλλά στην πραγματικότητα κινούνταν πιο αργά. Χρη-

σιμοποιούσαν την τεχνολογία για να επικοινωνούν με 

όλο τον κόσμο χωρίς γεωγραφικούς περιορισμούς 

αλλά στην πραγματικότητα κλείνονταν όλο και περισ-

σότερο στον εαυτό τους. Όσο περισσότεροι άνθρωποι 

ζούσαν στην πόλη τόσο πιο μόνοι αισθάνονταν. Όσο 

κοντά ήταν τα σπίτια τους τόσο μακριά ήταν οι άνθρω-

ποι. Η ζωή στην πόλη μπορεί να είχε έντονους ρυθμούς 

αλλά ήταν πολύ απλή. Οι άνθρωποι έφευγαν το πρωί 

απ' τα σπίτια τους, πήγαιναν στη δουλειά τους και το 

βράδυ επέστρεφαν πάλι στα σπίτια τους. Η ίδια διαδι-

κασία επαναλαμβανόταν κάθε μέρα. Τα βράδια μετά 

τη δουλειά και τις μέρες που δεν δούλευαν μπορεί να 

έβγαιναν για έναν περίπατο, να πήγαιναν στον κινημα-

τογράφο, σε κάποιο εστιατόριο για να φάνε. Αλλά κι 



Η αγέλη των δειλών 

9 

 

αυτό ήταν τόσο προβλέψιμο που έκανε όλα τα βράδια 

και όλες τις αργίες να μοιάζουν αφόρητα μεταξύ τους. 

Οι άνθρωποι λειτουργούσαν σαν γρανάζια μιας μηχα-

νής. Το να σταματήσουν πηγαίνοντας στη δουλειά 

τους για να μιλήσουν με κάποιον γείτονα, να διαβά-

σουν τα πρωτοσέλιδα των εφημερίδων, να θαυμάσουν 

ένα λουλούδι, να ακούσουν έναν πλανόδιο μουσικό, το 

θεωρούσαν ανούσιο και άσκοπο χάσιμο χρόνου, κι ό-

πως είπαμε χρόνος για χάσιμο σ' αυτή την πόλη δεν 

υπήρχε. Δεν ήταν όμως μόνο αυτό. Αισθάνονταν ότι 

κάτι τέτοιο θα τους έκανε να παρεκκλίνουν απ' το πρό-

γραμμά τους. Γιατί οτιδήποτε έκαναν ήταν μέρος ενός 

προγράμματος. Κοιμούνταν, έτρωγαν, επικοινωνού-

σαν, ενημερώνονταν πάντα βάσει προγράμματος. 

 

Η δουλειά σ' αυτή την πόλη ήταν πολύ απαιτη-

τική. Οι εργοδότες ζητούσαν απ' τους εργαζόμενους να 

είναι όλο και πιο παραγωγικοί, όλο και πιο ανταγωνι-

στικοί. Όποιος δεν μπορούσε να ακολουθήσει τους 

ρυθμούς και παρέμενε στάσιμος, όποιος δεν μπορούσε 

να ανταπεξέλθει στον ανταγωνισμό δεν είχε θέση στη 

δουλειά. Απολυόταν και στη θέση του προσλαμβάναν 

κάποιον άλλο. Καθώς η δουλειά καταλάμβανε το με-

γαλύτερο μέρος της ζωής των κατοίκων της πόλης, εί-

χαν γίνει ανταγωνιστικοί και στη ζωή τους. Φίλοι, όσο 

φίλοι δηλαδή μπορούσαν να είναι κάτω απ' αυτές τις 

συνθήκες, γείτονες, συγγενείς έβλεπαν ο ένας τον άλλο 

σαν αντίπαλο που πρέπει να ξεπεράσουν. Και για να 

είναι αρκετά ανταγωνιστικοί σαν εργαζόμενοι εκπαι-



Νίκος Σουβατζής 

10 

 

δεύονταν σ' αυτό από μικρή ηλικία. Τα παιδιά στο σχο-

λείο έπρεπε να μαθαίνουν όλο και περισσότερα, ά-

σχετα αν τα ξεχνούσαν πολύ σύντομα, έπρεπε να παίρ-

νουν όλο και μεγαλύτερους βαθμούς, να οργανώνουν 

όλο και πιο αποτελεσματικά τον χρόνο τους. Δεν επι-

τρέπονταν τα παιχνίδια εκτός κι αν ενίσχυαν τον αντα-

γωνισμό, δεν επιτρέπονταν οι φιλίες μεταξύ των παι-

διών γιατί κάτι τέτοιο έβλαπτε τον ανταγωνισμό, δεν 

επιτρεπόταν η οικειότητα των εκπαιδευτικών με τα 

παιδιά γιατί έτσι δεν θα ήταν όσο αυστηροί έπρεπε. 

Αυτός ο ανταγωνισμός που υπήρχε μεταξύ των ανθρώ-

πων της πόλης τούς έκανε πολύ καχύποπτους. Δεν ε-

μπιστεύονταν κανέναν, δεν μιλούσαν ποτέ σε αγνώ-

στους, δεν άνοιγαν την πόρτα τους σε κανέναν. Και έ-

τσι η μοναξιά τους μεγάλωνε περισσότερο. 

 

Έτσι λοιπόν ζούσαν οι άνθρωποι στην πόλη. 

Μακριά ο ένας απ' τον άλλο και μακριά απ' τη φύση. 

Στην πόλη υπήρχαν ελάχιστα δέντρα. Σε μια πόλη με 

τόσο μπετό, τόση άσφαλτο και τόσα αυτοκίνητα είναι 

δύσκολο να βρεθεί χώρος για δέντρα. Αλλά δεν έλει-

παν μόνο τα δέντρα. Έλειπε το χαμόγελο, η ανθρωπιά, 

έλειπαν τα όνειρα. Οι άνθρωποι κοιτούσαν μόνο μπρο-

στά. Δεν τους ενδιέφερε τι αφήνουν πίσω τους, τι υ-

πάρχει δίπλα τους, μόνο να προχωρούν μπροστά. Να 

γίνονται πιο παραγωγικοί, πιο ανταγωνιστικοί. Δεν 

κοιτούσαν λοιπόν ούτε πίσω τους, ούτε δίπλα τους. 

Αλλά δεν κοιτούσαν ούτε προς τον ουρανό. Αλλά κι 

αν ποτέ ξέφευγε το βλέμμα τους προς τα κει σίγουρα 

δεν θα τους έκανε καμία εντύπωση που είχε αλλάξει 



Η αγέλη των δειλών 

11 

 

χρώμα και από γαλάζιος είχε γίνει γκρίζος. Έτσι κι αλ-

λιώς είχαν ξεχάσει τι χρώμα έχει ο ουρανός, τι χρώμα 

έχει η θάλασσα, το χώμα, τι χρώμα έχουν τα λουλού-

δια. Όπως είχαν ξεχάσει για ποιο λόγο είχαν έρθει στην 

πόλη. Τα όνειρα για μια καλύτερη ζωή είχαν ξεχαστεί 

σε μια βαλίτσα σε κάποιο ντουλάπι του διαμερίσματός 

τους. 

 

Σ' αυτή την πόλη λοιπόν έμελλε να ζήσει ο λύ-

κος την υπόλοιπη ζωή του. Ο ερχομός του στον ζωο-

λογικό κήπο ήταν ένα μεγάλο γεγονός και γιορτάστηκε 

με τη μεγαλοπρέπεια που του άξιζε. Γιατί ενώ υπήρχαν 

πολλά ζώα εκεί μερικά απ' τα οποία τα είχαν φέρει από  

μακρινές χώρες, ήταν η πρώτη φορά που ερχόταν ένας 

λύκος και μάλιστα τόσο όμορφος. Έγινε μια μεγάλη 

δεξίωση όπου ήταν καλεσμένοι όλοι οι κάτοικοι της 

πόλης. Παρόντες εκτός απ' τους εκπροσώπους των αρ-

χών της πόλης, ήταν εκπρόσωποι του επιστημονικού 

και επιχειρηματικού κόσμου. Ο δήμαρχος μίλησε για 

την ευαισθησία που είχαν οι αρχές της πόλης για τη 

φύση και το περιβάλλον. Οι επιστήμονες μίλησαν για 

τις ιδανικές συνθήκες που παρείχε ο ζωολογικός κήπος 

στα άγρια ζώα. Οι επιχειρηματίες μίλησαν για την α-

γάπη τους για την άγρια φύση και κάποιοι απ' αυτούς 

ανακοίνωσαν κάποιες δωρεές για τον ζωολογικό κήπο. 

Ήταν αυτοί που είχαν πάρει την άδεια για την εξόρυξη 

του χρυσού στο δάσος. Στη συνέχεια οι προσκεκλημέ-

νοι έκαναν ερωτήσεις στους ομιλητές, είχαν φροντίσει 

βέβαια οι αρχές της πόλης να αποφύγουν τις ερωτήσεις 



Νίκος Σουβατζής 

12 

 

που θα μπορούσαν να προκαλέσουν πρόβλημα και η 

βραδιά συνεχίστηκε με μουσική. 

 

Απ' την επόμενη κιόλας μέρα ο λύκος έγινε πό-

λος έλξης για χιλιάδες επισκέπτες. Καθημερινά ο ζωο-

λογικός κήπος γέμιζε από κατοίκους της πόλης που έρ-

χονταν να θαυμάσουν την ομορφιά του. Στέκονταν με 

τις ώρες έξω απ' τον περιφραγμένο χώρο που ζούσε και 

τον παρατηρούσαν. Μιλούσαν για αυτόν με θαυμασμό 

και προέτρεπαν τους γνωστούς τους να έρθουν κι αυτοί 

να τον δουν. Σχολεία πραγματοποιούσαν εκπαιδευτι-

κές εκδρομές, φωτογράφοι έρχονταν να τον φωτογρα-

φίσουν, δημοσιογράφοι και τηλεοπτικά συνεργεία έρ-

χονταν για ανταποκρίσεις. Πολύ γρήγορα η φήμη του 

εξαπλώθηκε και έρχονταν επισκέπτες από άλλες πό-

λεις και ακόμα κι από άλλες χώρες. Ο λύκος πηγαινο-

ερχόταν στον περιφραγμένο χώρο του χωρίς να δίνει 

σημασία σε όλα αυτά. Όταν ερχόταν το σούρουπο και 

έκλειναν οι πόρτες του ζωολογικού κήπου ξεσπούσε 

σε ένα ουρλιαχτό που κρατούσε μέχρι τις πρώτες πρω-

ινές ώρες. 

 

Το ουρλιαχτό ήταν τόσο δυνατό που ακουγόταν 

σε όλη την πόλη. Οι άνθρωποι τις πρώτες νύχτες ξαφ-

νιάστηκαν. Ποτέ δεν περίμεναν να ακούσουν ουρλια-

χτό λύκου στην πόλη τους αν και πολλοί απ' αυτούς 

τον είχαν δει στον ζωολογικό κήπο. Πολύ σύντομα το 

ξάφνιασμα διαδέχτηκε η ανησυχία και μετά ο φόβος. 

Στα αυτιά τους το ουρλιαχτό του λύκου ακουγόταν σαν 



Η αγέλη των δειλών 

13 

 

απειλή. Γιατί εφόσον ήταν κάτι ξένο προς αυτούς απο-

κλείεται να ήταν κάτι καλό. Έτσι, κλείνονταν από νω-

ρίς στα σπίτια τους. Και όσο πιο νωρίς κλείνονταν στα 

σπίτια τους, τόσο πιο πολύ κλείνονταν στον εαυτό 

τους. Ο φόβος που επικρατούσε τις νύχτες στην πόλη 

άρχισε να γεννάει παράλογες ιστορίες. Κυκλοφορού-

σαν φήμες ότι ο λύκος δραπέτευσε και επιτέθηκε σε 

ανθρώπους, ότι διψάει για αίμα, ότι σκοτώνει παιδιά. 

Ορισμένοι μάλιστα ορκίζονταν ότι τον είδαν με τα μά-

τια τους να κατασπαράζει ανυπεράσπιστους ανθρώ-

πους. 

 

Αυτές οι φήμες κάθε πρωί διαψεύδονταν αφού 

ο λύκος βρισκόταν στον ζωολογικό κήπο, αλλά κάθε 

βράδυ ξαναζωντάνευαν και γίνονταν ακόμα πιο τερα-

τώδεις. Με τον καιρό άρχισαν να κατηγορούν τον λύκο 

για όλα τα προβλήματα της πόλης. Αν ξεσπούσε μια 

επιδημία γρίπης θεωρούσαν υπεύθυνο τον λύκο, χωρίς 

να χρειάζονται αποδείξεις. Αν οι δρόμοι της πόλης γέ-

μιζαν με σκουπίδια, πάλι θεωρούσαν υπεύθυνο τον 

λύκο. Αν έκλεινε ένα εργοστάσιο και εκατοντάδες άν-

θρωποι έχαναν τη δουλειά τους, τότε και πάλι ο ένοχος 

για αυτούς ήταν ο λύκος. Ακόμα και όταν το καλοκαίρι 

έκανε την εμφάνισή του ένα κύμα καύσωνα ή τον χει-

μώνα έπεφταν καταρρακτώδεις βροχές και η πόλη 

πλημμύριζε, πάλι στον λύκο έριχναν το φταίξιμο. Δεν 

είχε για αυτούς σημασία που όλα αυτά ήταν εντελώς 

παράλογα. Τους έφτανε που είχαν βρει κάποιον να κα-

τηγορήσουν για τα προβλήματά τους. Το ότι για τις 



Νίκος Σουβατζής 

14 

 

πλημμύρες, για παράδειγμα, η αιτία ήταν η κατα-

στροφή του δάσους ούτε που τους περνούσε απ' το 

μυαλό. Ήταν κάτι που απαιτούσε πολλή σκέψη και δεν 

είχαν συνηθίσει να σκέφτονται. 

 

Έτσι, ο λύκος είχε γίνει ο υπ' αριθμόν ένα ε-

χθρός για πολλούς απ' τους κατοίκους της πόλης. Ο 

φόβος τους είχε μετατραπεί σε μίσος. Ένα μίσος τυφλό 

και παράλογο. Αυτό το μίσος δεν άργησε να εκδηλω-

θεί. Έγραφαν στον τοίχο του ζωολογικού κήπου συν-

θήματα εναντίον του λύκου. Πετούσαν στον περίβολό 

του σκουπίδια για να δείξουν την αποδοκιμασία τους. 

Έφτασαν στο σημείο να προσπαθήσουν να τον σκοτώ-

σουν πετώντας αναμμένα στουπιά κοντά στον χώρο 

που ζούσε αλλά η φωτιά έσβησε πριν πάρει διαστά-

σεις. Οι άνθρωποι αυτοί όταν μιλούσαν για τον λύκο 

έπαιρναν μια έκφραση αηδίας και τα μάτια τους κοκ-

κίνιζαν. Όταν κάποιος προσπαθούσε να υπερασπιστεί 

τον λύκο χρησιμοποιώντας απλώς την κοινή λογική 

τον διέκοπταν οργισμένοι λέγοντας: “Αν τον θες να 

τον πάρεις στο σπίτι σου”.   

 

Ενώ γίνονταν όλα αυτά ο ζωολογικός κήπος ε-

ξακολουθούσε να γεμίζει καθημερινά από επισκέπτες 

που έρχονταν να θαυμάσουν τον λύκο. Είτε γιατί κά-

ποιοι άνθρωποι παρέμεναν ανεπηρέαστοι απ' τον φόβο 

και το μίσος, είτε γιατί κάποιοι ενώ το βράδυ όταν ά-

κουγαν το ουρλιαχτό του λύκου κυριεύονταν από φόβο 

και ήταν έτοιμοι να πιστέψουν το πιο ξεδιάντροπο 

ψέμα, όταν με το φως της μέρας τον έβλεπαν πίσω απ' 



Η αγέλη των δειλών 

15 

 

τα κάγκελα αισθάνονταν ασφαλείς. Άλλωστε ο λύκος 

δεν είχε εκδηλώσει ποτέ επιθετική συμπεριφορά και 

δεν χρειαζόταν πολύ μυαλό για να καταλάβει κανείς 

ότι κάθε άλλο παρά επικίνδυνος ήταν. Οι επισκέψεις 

λοιπόν στον ζωολογικό κήπο συνεχίζονταν με αμείωτο 

ρυθμό και μάλιστα ο λύκος είχε τραβήξει την προσοχή 

πολιτικών και θρησκευτικών ηγετών που ήρθαν να τον 

δουν από κοντά και μίλησαν για την ανάγκη να ζήσουν 

όλα τα πλάσματα της φύσης αρμονικά. Οι χιλιάδες ε-

πισκέπτες που συνέρρεαν καθημερινά στον ζωολογικό 

κήπο έφερναν στην πόλη πολύ σημαντικά έσοδα. Δεν 

ήταν μόνο τα χιλιάδες εισιτήρια του ζωολογικού κή-

που που γέμιζαν με χρήματα τα δημόσια ταμεία. Πολύ 

μεγάλο οικονομικό όφελος είχαν τα ξενοδοχεία στα ο-

ποία έμεναν οι επισκέπτες που έρχονταν από μακριά, 

τα εστιατόρια στα οποία έτρωγαν, τα καταστήματα 

που πουλούσαν αναμνηστικά και τουριστικά είδη. Έ-

τσι, δημιουργήθηκαν πολλές θέσεις εργασίας, επιχει-

ρήσεις που ήταν λίγο πριν τη χρεωκοπία γνώριζαν άν-

θηση, ενώ ένα μέρος απ' τα έσοδα οι αρχές της πόλης 

τα διέθεσαν για δημόσια έργα που έκαναν καλύτερη τη 

ζωή των κατοίκων της. 

 

Αν και ήταν φανερό το πόσο είχε ωφεληθεί η 

πόλη απ' τον λύκο, το μίσος που υπήρχε εναντίον του 

παρέμενε αμείωτο. Μπορούσε κανείς να ακούσει αν-

θρώπους να μιλάνε για τον εισβολέα που είχε καταλά-

βει την πόλη τους, για τον ανεπιθύμητο επισκέπτη που 

είχε έρθει απρόσκλητος, για το αιμοσταγές τέρας που 

απειλούσε τη ζωή τους, για το βρωμερό πλάσμα που 



Νίκος Σουβατζής 

16 

 

μόλυνε την καθαρή πόλη τους, για τον ξένο που απει-

λούσε τις αξίες της κοινωνίας τους, τα ιερά και τα όσια 

της φυλής τους. Οργίζονταν με τις αρχές της πόλης που 

του παρείχαν στέγη και τροφή αντί να τον αφήσουν να 

πεθάνει. Ήταν πλέον σίγουροι ότι ήταν υποχείρια σκο-

τεινών κέντρων που ήθελαν να αφανίσουν τους ανθρώ-

πους και να παραδώσουν την πόλη στον λύκο. Έλεγαν 

με αγανάκτηση ότι οι αρχές της πόλης ξόδευαν τόσα 

χρήματα για να παρέχουν όλες τις ανέσεις σε ένα ζώο 

ενώ υπήρχαν φτωχοί άνθρωποι που πεινούσαν. Η αλή-

θεια είναι ότι για τους ανθρώπους που πεινούσαν δεν 

έδιναν δεκάρα αλλά προκειμένου να κατηγορήσουν 

τον λύκο προσποιούνταν ότι νοιάζονταν. Αντιπαθού-

σαν τους ανθρώπους που έδειχναν συμπάθεια στον 

λύκο. Θεωρούσαν ότι ήταν μισάνθρωποι που δίχως 

άλλο εξυπηρετούσαν ύποπτα συμφέροντα. 

  

Πάντα είχαν αλλεργία σε λέξεις και έννοιες ό-

πως: ελευθερία, ανθρωπιά, αλληλεγγύη, αξιοπρέπεια, 

σεβασμός στη διαφορετικότητα. Πίστευαν πως όσοι 

μιλούσαν για αυτά τα πράγματα ήταν άνθρωποι χωρίς 

προβλήματα που είχαν πολύ ελεύθερο χρόνο για θεω-

ρητικές αναζητήσεις. Για αυτούς τα πράγματα ήταν 

πολύ απλά και συνοψίζονταν στις φράσεις: το σπίτι 

μου, η δουλειά μου, το συμφέρον μου. Οτιδήποτε άλλο 

τους μπέρδευε και το έβλεπαν με καχυποψία, άλλωστε 

η καχυποψία ήταν ένα απ' τα κύρια χαρακτηριστικά 

των ανθρώπων της πόλης. Και ενώ λοιπόν πάντα ενο-

χλούνταν όταν άκουγαν να μιλούν για πράγματα που 

ήταν έξω απ' τον μικρόκοσμό τους, τώρα με αφορμή 



Η αγέλη των δειλών 

17 

 

την παρουσία του λύκου στην πόλη έβγαιναν εκτός ε-

αυτού. Αφού πρώτα δήλωναν κοφτά ότι δε δέχονται 

μαθήματα από κανέναν στη συνέχεια ξεσπούσαν σε 

ένα ακατάσχετο υβρεολόγιο και στην εκτόξευση απει-

λών. Για να ηρεμήσουν σκέφτονταν τη γούνα του λύ-

κου να στολίζει το σαλόνι τους. 

 

Το γεγονός ότι οι κάτοικοι της πόλης κοιτούσαν 

μόνο μπροστά αδιαφορώντας για αυτά που αφήνουν 

πίσω τους είχε σαν αποτέλεσμα να εξασθενήσει η 

μνήμη τους. Όλοι αυτοί που μισούσαν τον λύκο είχαν 

ξεχάσει ότι ήταν κι αυτοί ξένοι στην πόλη. Είχαν έρθει 

απ' τον τόπο τους αναζητώντας καλύτερη τύχη χωρίς 

να ζητήσουν την άδεια των ντόπιων. Και όπως είναι 

φυσικό κανείς δεν τους είχε κατηγορήσει για αυτό. Ί-

σως πάλι η μνήμη τους να μην ήταν τόσο αδύναμη 

αλλά να ήταν ενοχλητικό για αυτούς να θυμούνται την 

εποχή που με μια βαλίτσα στο χέρι αναζητούσαν στέγη 

και δουλειά, που ζητούσαν βοήθεια και απογοητεύο-

νταν όταν τους έκλειναν τις πόρτες. Γενικά είχαν την 

τάση να παραβλέπουν όσα δεν ήταν βολικά για τον 

τρόπο σκέψης τους ακόμα κι αν ήταν εντελώς προ-

φανή. Έτσι, παρέβλεπαν το γεγονός ότι ο λύκος δεν 

είχε έρθει στην πόλη με τη θέλησή του αλλά αναγκά-

στηκε να έρθει με τη βία. Όπως παρέβλεπαν ότι ο λύ-

κος ήταν στην πραγματικότητα φυλακισμένος χωρίς 

να έχει διαπράξει κάποιο αδίκημα. Αυτό και μόνο σή-

μαινε ότι δεν ήταν το τέρας που περιέγραφαν αλλά ένα 

πλάσμα σε δύσκολη θέση, σε μια θέση που θα μπορού-



Νίκος Σουβατζής 

18 

 

σαν να βρίσκονται και οι ίδιοι, που χρειαζόταν βοή-

θεια. Αλλά τελικά το ότι ο λύκος ήταν σε δύσκολη 

θέση ήταν αυτό που τον έκανε ιδανικό εχθρό για αυ-

τούς τους ανθρώπους. Γιατί αυτοί οι άνθρωποι ήταν 

δειλοί και επέλεξαν έναν εχθρό που δεν μπορούσε να 

αντιδράσει στις συκοφαντίες και τις ύβρεις τους. Και 

ήταν πολύ βολικό για αυτούς αντί να στραφούν ενά-

ντια σ' αυτούς που λεηλατούσαν τη ζωή τους, να στο-

χοποιούν τον λύκο. 

 

Αυτοί οι άνθρωποι δεν ανήκαν σε κάποια ειδική 

κατηγορία, δεν είχαν κάποιο χαρακτηριστικό που να 

τους κάνει να ξεχωρίζουν. Προέρχονταν από όλες τις 

κοινωνικές τάξεις και ασκούσαν διάφορα επαγγέλ-

ματα. Ορισμένοι απ' αυτούς είχαν, τουλάχιστον τυ-

πικά, υψηλό μορφωτικό επίπεδο, είχαν ταξιδέψει, εί-

χαν κάποια καλοπληρωμένη θέση εργασίας, γνώριζαν 

την κοινωνική αποδοχή. Και ήταν πραγματικά πολύ 

περίεργο ότι τους προξενούσε φόβο ένα φυλακισμένο 

ζώο. Μπορεί όμως αυτό που τους προξενούσε μεγαλύ-

τερο φόβο να ήταν ότι ο λύκος τους θύμιζε ότι ήταν 

και οι ίδιοι φυλακισμένοι σε ένα τσιμεντένιο κλουβί 

και σε μια ζωή που δεν είχαν επιλέξει. Και το ακόμα 

πιο περίεργο ήταν ότι αυτοί οι άνθρωποι που ήθελαν 

να δουν ένα δυστυχισμένο πλάσμα να πεθαίνει με βα-

σανιστικό τρόπο, μετά τα κηρύγματα μίσους και το δη-

λητήριο που σκορπούσαν γύρω τους γύριζαν στο σπίτι 

και αγκάλιαζαν τα παιδιά τους. Τόσα χρόνια ζούσαν 

κανονικά τις ζωές τους. Αν και καχύποπτοι ήταν φιλι-

κοί με τους γείτονες και τους συναδέλφους τους, είχαν 



Η αγέλη των δειλών 

19 

 

δημιουργήσει οικογένειες, ήταν τυπικοί στη δουλειά 

τους και γενικά δεν είχαν προκαλέσει ποτέ προβλή-

ματα. Κανείς δεν μπορούσε να φανταστεί ότι έκρυβαν 

μέσα τους τόσο μίσος και τόση κακία. Το ουρλιαχτό 

του λύκου είχε αποκαλύψει τον πραγματικό τους χα-

ρακτήρα. 

 

Οι αρχές της πόλης τα παρακολουθούσαν όλα 

αυτά με ανησυχία και αναζητούσαν έναν τρόπο να τα 

αντιμετωπίσουν. Όχι ότι νοιάζονταν στα αλήθεια για 

τον λύκο αλλά έπρεπε να τον προστατεύσουν γιατί γέ-

μιζε τα ταμεία της πόλης με χρήματα. Έπρεπε όμως η 

αντίδρασή τους να είναι πολύ προσεκτική, γιατί όλοι 

αυτοί οι άνθρωποι που μισούσαν τον λύκο ήταν ψηφο-

φόροι και έτσι οι αρχές της πόλης κινδύνευαν να χά-

σουν την εξουσία τους.  Έτσι, σκέφτηκαν ότι ο καλύ-

τερος τρόπος να πολεμήσουν το μίσος εναντίον του λύ-

κου χωρίς να έρθουν σε σύγκρουση με τους πολίτες ή-

ταν να καταπολεμήσουν την άγνοια. Πίστευαν ότι αν 

οι άνθρωποι που μισούσαν τον λύκο μάθαιναν κάποια 

πράγματα για αυτόν θα διαπίστωναν ότι δεν έχουν τί-

ποτα να φοβηθούν και θα σταματούσαν να τον μισούν. 

Αυτή ήταν μια πολύ σωστή σκέψη με βάση την κοινή 

λογική. 

 

Μόνο που το μίσος πολλές φορές δεν έχει λο-

γική. Τα χιλιάδες ενημερωτικά φυλλάδια που τύπωσαν 

και διένειμαν οι αρχές στους κατοίκους της πόλης κα-

τέληξαν στα σκουπίδια χωρίς να διαβαστούν. Με την 

ίδια αδιαφορία και εχθρότητα αντιμετωπίστηκαν και οι 



Νίκος Σουβατζής 

20 

 

δημόσιες συζητήσεις και τα μηνύματα απ' την τηλεό-

ραση. Η εξήγηση ήταν πολύ απλή: ο λύκος για αυτούς 

εκπροσωπούσε το απόλυτο κακό, τον εχθρό που έ-

πρεπε να εξοντωθεί. Στη θέση του θα μπορούσε να εί-

ναι ο οποιοσδήποτε διαφορετικός. Για όλα τα προβλή-

ματά τους, για οτιδήποτε πήγαινε στραβά στη ζωή 

τους, για όλα τα λάθη και τις αδυναμίες τους, για όλες 

τις αδικίες που γίνονταν εις βάρος τους κατηγορούσαν 

αυτόν. Όποιος δεν συμφωνούσε μαζί τους ήταν κι αυ-

τός εχθρός τους. Δεν χρειαζόταν να σκέφτονται και να 

προβληματίζονται. Η ζωή τους είχε γίνει απλούστερη. 

Δεν τους ενδιέφερε να μάθουν για την καταγωγή του 

και το γένος του, για το είδος και τη συνομοταξία του, 

για τις διατροφικές του συνήθειες, για τη ζωή του. Ή-

ξεραν ότι ήταν εχθρός τους και αυτό τους έφτανε. Οτι-

δήποτε είχε σχέση μ' αυτόν το αντιμετώπιζαν με περι-

φρόνηση. 

 

Αφού λοιπόν οι αρχές διαπίστωσαν ότι η ενημέ-

ρωση δεν είχε κανένα αποτέλεσμα αποφάσισαν να αλ-

λάξουν τακτική. Αυτή τη φορά ο στόχος της δράσης 

τους δεν ήταν οι άνθρωποι που μισούσαν τον λύκο 

αλλά ο ίδιος ο λύκος. Συγκεκριμένα το ουρλιαχτό του, 

αφού αυτό ήταν που προκαλούσε τον φόβο και το μί-

σος. Όμως τα πράγματα δεν ήταν καθόλου εύκολα. 

Γιατί μπορεί να είναι εύκολο να κλείσεις ένα ζώο σε 

κλουβί αλλά δεν μπορείς να το αναγκάσεις να αρνηθεί 

τη φύση του. Είχαν να κάνουν με ένα πολύ σοβαρό 

πρόβλημα που απαιτούσε πολύ σοβαρή αντιμετώπιση. 



Η αγέλη των δειλών 

21 

 

Για να αναγκάσουν τον λύκο να σταματήσει να ουρ-

λιάζει έπρεπε να κατανοήσουν το ουρλιαχτό. Να απο-

κωδικοποιήσουν και να ερμηνεύσουν αυτόν τον ήχο. 

Κάλεσαν λοιπόν επιστήμονες από όλο τον κόσμο για 

να τον μελετήσουν. Μετά από μήνες, αφού είχαν κάνει 

πολύωρες παρατηρήσεις, αφού ηχογράφησαν το ουρ-

λιαχτό και προσπάθησαν να το αναλύσουν, αφού εξέ-

τασαν ενδελεχώς τον λύκο και μελέτησαν κάθε πτυχή 

της ζωής του αναγκάστηκαν να σταματήσουν χωρίς α-

ποτέλεσμα. Ανακοίνωσαν ότι το ουρλιαχτό δεν σημαί-

νει απολύτως τίποτα, είναι ένας απ' τους ήχους που πα-

ράγουν τα ζώα και δεν έχουν καμία σημασία και κήρυ-

ξαν το τέλος των εργασιών. Το πρόβλημα ήταν ότι εί-

χαν ξεκινήσει από λάθος βάση. Ο πόνος, η πίκρα, το 

παράπονο, η απελπισία, το αίσθημα της αδικίας που ε-

ξέφραζε ο λύκος με το ουρλιαχτό του δεν μπορούσαν 

να μετρηθούν και να αναλυθούν σε ένα εργαστήριο. 

Χρειαζόταν καρδιά για να τα καταλάβει κανείς. 

 

Η ζωή λοιπόν συνεχίστηκε. Ο λύκος συνέχισε 

να ουρλιάζει, οι εχθροί του συνέχισαν να τον μισούν, 

οι επισκέπτες συνέχισαν να κατακλύζουν τον ζωολο-

γικό κήπο για να τον δουν. Με το πέρασμα του χρόνου 

το μίσος εναντίον του λύκου το συνήθισαν όλοι και το 

δέχονταν σαν κάτι φυσιολογικό. Αυτή η ευκολία με 

την οποία οι κάτοικοί της συνήθιζαν κάθε αδικία έκανε 

την πόλη να αργοπεθαίνει. Και η αλήθεια ήταν ότι εί-

χαν συνηθίσει πολύ μεγαλύτερες αδικίες. Κανείς δεν 

διαμαρτυρήθηκε όταν η πόλη μετατράπηκε σε μια φυ-

λακή από μπετό, όταν ο ουρανός από γαλάζιος έγινε 



Νίκος Σουβατζής 

22 

 

γκρίζος, όταν οι ρυθμοί της δουλειάς γίνονταν όλο και 

πιο εντατικοί, όταν ακόμα και τα παιδιά στο σχολείο 

λειτουργούσαν σαν γρανάζια μιας μηχανής, όταν τα 

τρόφιμα που έτρωγαν και το νερό που έπιναν ήταν μο-

λυσμένα, όταν καταστράφηκε το δάσος, όταν έπρεπε 

να πληρώνουν όλο και περισσότερους φόρους, όταν η 

ζωή τους γινόταν όλο και πιο δύσκολη. Το ότι αποδέ-

χτηκαν σαν φυσιολογικό το γεγονός ότι εκατομμύρια 

άνθρωποι μισούσαν ένα ζώο που δεν τους είχε κάνει 

τίποτα έμοιαζε λογικό. Έμοιαζε λογικό αλλά δεν ήταν. 

Τις περισσότερες φορές σ' αυτή την πόλη είχε μεγαλύ-

τερη σημασία το φαίνεσθαι απ' την ουσία. 

 

Από τότε που είχε έρθει ο λύκος στον ζωολο-

γικό κήπο ήταν σαν να συνυπήρχαν την ίδια στιγμή 

στην πόλη δυο παράλληλοι κόσμοι. Απ' τη μια οι αμέ-

τρητοι επισκέπτες που συνέρρεαν κάθε μέρα στον ζω-

ολογικό κήπο για να τον δουν, οι δημοσιογράφοι που 

έγραφαν για αυτόν άρθρα και ανταποκρίσεις, οι φωτο-

γράφοι που τον φωτογράφιζαν, οι συγγραφείς που ε-

μπνέονταν απ' αυτόν λογοτεχνικά έργα, οι ζωγράφοι 

που τον απεικόνιζαν στον καμβά τους, οι εκπαιδευτι-

κοί που μιλούσαν για αυτόν στα παιδιά στο σχολείο και 

διοργάνωναν εκπαιδευτικές εκδρομές. Ένας κόσμος α-

ποτελούμενος από ανθρώπους που με τον ένα ή τον 

άλλο τρόπο έδειχναν φιλική διάθεση απέναντι στον 

λύκο ο καθένας για τους δικούς του λόγους. Απ' την 

άλλη ένας κόσμος που κυριαρχούσε το μίσος. Ένα μί-

σος παράλογο, τυφλό, σκοτεινό. Ένας κόσμος από-



Η αγέλη των δειλών 

23 

 

λυτα εχθρικός για κάθε διαφορετικό και αδύναμο πλά-

σμα. Ένας κόσμος αμάθειας, ανοησίας και υποκρισίας. 

Ένας κόσμος βρωμιάς, χυδαιότητας και κακίας όπου 

εκτός απ' τη λογική απουσίαζαν η ανθρωπιά, ο σεβα-

σμός, η αλληλεγγύη. Ήταν ένας κόσμος χτισμένος σε 

τόσο σαθρά θεμέλια που αργά η γρήγορα ήταν καταδι-

κασμένος να καταρρεύσει. 

 

Και κάπου στη μέση βρισκόταν ο λύκος. Αδιά-

φορος για όλα αυτά, μόνος, αντιμέτωπος με τη μοίρα 

του. Είχαν περάσει αρκετά χρόνια από τότε που ζούσε 

φυλακισμένος. Ποτέ δεν μπόρεσε να συνηθίσει τη φυ-

λακή, ποτέ δεν δέχτηκε τη δυστυχία σαν κάτι φυσιολο-

γικό. Κάθε βράδυ ξεκινούσε το θλιμμένο τραγούδι του. 

Αυτό που ποτέ κανείς δεν κατάλαβε. Το τραγούδι που 

μιλούσε για τον πόνο που του έτρωγε τα σωθικά. Το 

θρήνο του για το χαμένο δάσος, για τη σύντροφό του 

και το παιδί του, το παράπονό του για την άδικη φυλά-

κισή του και την απέραντη μοναξιά, την κραυγή του 

για την ελευθερία. Είχε την ατυχία να ζει σε έναν κό-

σμο που όλα αυτά τα προσπερνούσε βιαστικά, που ε-

πιβίωνε και νόμιζε ότι ζει. Ο λύκος είχε φυλάξει στην 

ψύχη του έναν διαφορετικό κόσμο γεμάτο χρώματα, α-

γάπη, ομορφιά και ελευθερία. Αυτό που τον κρατούσε 

τόσα χρόνια ζωντανό ήταν το όνειρο να επιστρέψει 

στον κόσμο που είχε φυλαγμένο στην ψυχή του. Να 

πάρει πίσω τη ζωή που του είχαν κλέψει. Να ξαναγυ-

ρίσει στο δάσος του και να ξανασμίξει με την οικογέ-

νειά του. 

 



Νίκος Σουβατζής 

24 

 

Όπως υπάρχουν πολλοί διαφορετικοί κόσμοι 

που πολλές φορές βρίσκονται στον ίδιο τόπο και στον 

ίδιο χρόνο, έτσι υπάρχουν και πολλών ειδών όνειρα. 

Άλλοι ονειρεύονται πλούτο, εξουσία, δύναμη, δόξα. 

Και για να πραγματοποιήσουν τα όνειρά τους δεν στα-

ματούν πουθενά. Γιατί για να αποκτήσουν αυτοί 

πλούτο πρέπει εκατομμύρια άλλοι άνθρωποι να ζουν 

στην απόλυτη φτώχεια, για να αποκτήσουν εξουσία 

και δύναμη πρέπει εκατομμύρια άνθρωποι να ζουν χω-

ρίς τη δυνατότητα να αποφασίσουν για τη ζωή τους. 

Υπάρχουν κι αυτοί που ονειρεύονται έναν κόσμο χω-

ρίς εξουσία όπου ο πλούτος θα ανήκει σε όλους. 

 

Ο λύκος ονειρευόταν την κλεμμένη του ευτυ-

χία. Τίποτα περισσότερο και τίποτα λιγότερο. Είχε πια 

κουραστεί να επαναλαμβάνει κάθε βράδυ το τραγούδι 

του που δεν καταλάβαινε κανείς. Ένα βράδυ έπεσε από 

νωρίς για ύπνο χωρίς να βγει απ' το στόμα του το ουρ-

λιαχτό που είχε προκαλέσει τόσο μίσος. Ύστερα από 

λίγο άκουσε γνώριμους ήχους: το θρόισμα των φύλλων 

απ' τα δέντρα του δάσους και τα βήματα της συντρό-

φου του και του παιδιού του. Η καρδιά του χτύπησε 

δυνατά και μετά από λίγο σταμάτησε. Το πρωί τον 

βρήκαν νεκρό. Ο κτηνίατρος που τον εξέτασε αποφάν-

θηκε ότι ο θάνατός του οφείλεται σε ασιτία. Για πολλές 

μέρες αρνούνταν να φάει. Ό,τι κι αν έκαναν οι υπεύθυ-

νοι του ζωολογικού κήπου δεν κατάφεραν να τον πεί-

σουν να δεχτεί τροφή. 

 



Η αγέλη των δειλών 

25 

 

Ο θάνατός του προκάλεσε θύελλα διαμαρτυ-

ριών και ανάγκασε τις αρχές της πόλης να απελευθε-

ρώσουν τα υπόλοιπα ζώα στο φυσικό τους περιβάλλον 

και να κλείσουν τον ζωολογικό κήπο. Αυτοί που τον 

μισούσαν, παραδόξως, αντί να χαρούν για τον θάνατό 

του λυπήθηκαν. Έπρεπε να βρουν άλλον εχθρό να κα-

τηγορήσουν για τη δυστυχία τους. Δεν θα ήταν δύ-

σκολο. Υπήρχαν πολλοί διαφορετικοί και αδύναμοι 

άνθρωποι που θα μπορούσαν να πάρουν τη θέση του 

λύκου. Αυτοί που τον αγαπούσαν ένιωθαν τύψεις γιατί 

δεν έκαναν τίποτα για να τον προστατεύσουν. Ακόμα 

κι όταν τον έβλεπαν να αργοπεθαίνει ήταν πολύ απα-

σχολημένοι για να ασχοληθούν μαζί του. Με τον καιρό 

η ιστορία ξεχάστηκε και η πόλη συνέχισε να ζει στους 

ίδιους έντονους ρυθμούς. Ωστόσο κάποιοι ορκίζονται 

ότι ακούν ακόμα το ουρλιαχτό του αλλά κανείς δεν 

τους πιστεύει. 

 

Κάποτε οι άνθρωποι θα αρχίσουν πάλι να επι-

κοινωνούν μεταξύ τους. Κάποτε δεν θα χρειάζεται το 

ουρλιαχτό ενός λύκου για να αποκαλύψουν τον πραγ-

ματικό τους χαρακτήρα. Κάποτε οι άνθρωποι θα αρχί-

σουν και πάλι να ζουν σε αρμονία με τη φύση. Κάποτε 

η κοινωνία δεν θα χρειάζεται φυλακές και συρματο-

πλέγματα για να αισθάνεται ασφαλής. Κάπου εδώ τε-

λειώνει η ιστορία μας. Σε μια γκρίζα πόλη χωρίς καρ-

διά που μισεί τους αδύναμους και τους διαφορετικούς.   

 

 

 



Νίκος Σουβατζής 

26 

 

 

 

  

 

  

 

     
  



Η αγέλη των δειλών 

27 

 

 
 

Ο Νίκος Σουβατζής γεννήθηκε στο Βερολίνο το 1977. 

Έχει γράψει μια συλλογή διηγημάτων με τίτλο 

Αναχώρηση και μια ποιητική συλλογή με τίτλο 

Χειμερινή ισημερία. 



Νίκος Σουβατζής 

28 

 

 
 
 
 
 
 
 
 
 
 
 
 
 

 
Η επιμέλεια της έκδοσης και του εξωφύλλου 

έγινε από τον Κώστα Θερμογιάννη 
 

kthermoyiannis@outlook.com 
www.nthermo.com 

www.tovivlio.net 

 
 

[Αναφορά προέλευσης - 
Μη Εμπορική Χρήση - 

Παρόμοια Διανομή] 
 

 

  

Διανέμεται ελεύθερα με άδεια Creative Commons 
 

mailto:kthermoyiannis@outlook.com
www.nthermo.com
www.tovivlio.net
http://tovivlio.net


Η αγέλη των δειλών 

29 

 

 

 
Ο άνθρωπος, εκείνος που απλώς και μόνο έχει τη 
μορφή του ανθρώπου αλλά δεν καταφέρνει να σταθεί 
στο ύψος της συνείδησής του και χάνεται μέσα στο 
κενό της άδειας του ψυχής, γίνεται θύμα του εαυτού 
του και θύτης των αδύναμων κρίκων της αλυσίδας που 
η φύση έχει σχηματίσει ολόγυρά του συνθέτοντας το 
παζλ της ζωής. Μη σκεπτόμενος ορθολογικά, ούτε καν 
με το συναίσθημα, αδίστακτος κι αδύναμος να σηκώ-
σει το βάρος της δικής του ευθύνης, καταφεύγει στην 
εύκολη λύση της δαιμονοποίησης όχι μόνο των φόβων 
του αλλά των κενών μέσα του που θεωρεί δύσκολο να 
γεμίσει. Τελικά μεταμορφώνεται στο μεγαλύτερο θη-
ρίο απ’ όλα! 

http://tovivlio.net

