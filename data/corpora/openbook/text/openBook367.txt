











































 

  

Νίκος Χαραλαμπόπουλος 

Ένα Mundial για 

τις φίλες μου 



Ένα Mundial για τις φίλες μου 2 

 

 

 

 

 

 

 

 

 

 

 

 

 

Το κείμενο ολοκληρώθηκε τον Ιούλιο του 2018 

Φωτογραφίες: από το διαδύκτιο 

Έκδοση και Σύνταξη: Νίκος Χαραλαμπόπουλος  

ISBN 978-618-00-0373-4 

 

Μπορείτε να: 

Μοιραστείτε — αντιγράψετε και αναδιανέμετε το υλικό με κάθε μέσο και τρόπο 

Προσαρμόστε — αναμείξτε, τροποποιήστε και δημιουργήστε πάνω στο υλικό 

Ο αδειοδότης δεν μπορεί να ανακαλέσει αυτές τις ελευθερίες όσο εσείς ακολουθείτε τους όρους 

της άδειας. 

Υπό τους ακόλουθους όρους: 

Αναφορά Δημιουργού — Θα πρέπει να καταχωρίσετε αναφορά στο δημιουργό, με σύνδεσμο της 

άδειας, και με αναφορά αν έχουν γίνει αλλαγές. Μπορείτε να το κάνετε αυτό με οποιονδήποτε 

εύλογο τρόπο, αλλά όχι με τρόπο που να υπονοεί ότι ο δημιουργός αποδέχεται το έργο σας ή τη 

χρήση που εσείς κάνετε. 

Μη Εμπορική Χρήση — Δε μπορείτε να χρησιμοποιήσετε το υλικό για εμπορικούς σκοπούς.  

https://creativecommons.org/licenses/by-nc/4.0/deed.el
https://creativecommons.org/licenses/by-nc/4.0/deed.el
https://creativecommons.org/licenses/by-nc/4.0/deed.el


Ένα Mundial για τις φίλες μου 3 

- Κάτι σαν πρόλογος 
 

Στο ποδόσφαιρο οι άντρες είναι πολύ δύσκολο να συμφωνήσουν σε κάτι, καθώς, 

αν και οι άντρες γενικά συμφωνούν εύκολα, στη μπάλα είναι κανόνας ότι πρέπει 

να διαφωνείς με τον άλλο, ακόμα κι αν κατά βάθος έχεις την ίδια άποψη μαζί του. 

Το ποδόσφαιρο είναι το μοναδικό θέμα που οι άντρες μπορούν να κουτσομπολεύ-

ουν με τις ώρες. Και το ποδόσφαιρο είναι το μοναδικό πράμα που όσο κι αν το πα-

ρακολουθούν οι γυναίκες, δε θα το καταλάβουν ποτέ όσο το καταλαβαίνουν οι ά-

ντρες. 

Μερικές φίλες μου με παρακάλεσαν, κατά τη διάρκεια του μουντιάλ, να σχολιάσω 

κάποια παιχνίδια που είτε δεν μπόρεσαν να παρακολουθήσουν, είτε θέλησαν να α-

κούσουν και μια αντρική προσέγγιση των αγώνων.  

Προσπάθησα με απλά λόγια να τους εξηγήσω ορισμένες λεπτομέρειες του παιχνι-

διού, συμπεριλαμβάνοντας μερικά ψαγμένα μυστικά που θα τους επέτρεπαν να 

πουλήσουν μούρη σε συζητήσεις για το ποδόσφαιρο που ενδεχομένως να έκαναν 

με άντρες στο μέλλον. 

Από τη στιγμή που τα παιχνίδια είναι ανάμεσα σε εθνικές ομάδες, σκέφτηκα να 

προσθέσω και κάποια στοιχεία για τις χώρες που αναμετριούνταν κάθε φορά, για 

να μπορέσουν να γίνουν κατανοητές οι διαφορές ανάμεσα στους αντιπάλους σε 

όλα τα επίπεδα, και όχι μόνο στα ποδοσφαιρικά. 

Θέλω να πιστεύω ότι κάλυψα πολλά κενά που υπήρχαν πριν το μουντιάλ για ένα 

θέμα που πάντοτε αποτελούσε κάτι σαν «αχαρτογράφητα νερά» για πλάσματα που 

γενικά και διαχρονικά, θέλουν να τα ξέρουν όλα. 

Το χιλιοειπωμένο θέμα του οφσάιντ δεν το ακούμπησα καθώς έχει καλυφθεί πλή-

ρως πλέον. Πρόκειται για μια φάση που ο αμυντικός δεν καλύπτει τον επιθετικό 

και αυτός είναι πολύ μπερδεμένος ακόμα και δεν τον χωρίζει. 

  



Ένα Mundial για τις φίλες μου 4 

 

  



Ένα Mundial για τις φίλες μου 5 

Πίνακας περιεχομένων 
 

- Κάτι σαν πρόλογος ....................................................................................... 3 

I Τα δωδεκάποντα .......................................................................................... 7 

II Πράσινη σκούρα, βεραμάν .......................................................................... 8 

III Οι φαρδιές φανέλες ................................................................................... 11 

IV Ο Αρταξέρξης ............................................................................................. 12 

V Κυνήγι με πυροφάνι .................................................................................. 15 

VI Σύστημα ψαροκόκκαλο ............................................................................. 17 

VII Ανάποδα κουμπιά .................................................................................. 19 

VIII Φτηνά σαμοβάρι .................................................................................... 22 

IX Σύστημα σταυρός ...................................................................................... 24 

X Γρανίτα αυγοτάραχο .................................................................................. 27 

XI Πολλά καντάρια μπάλλα ........................................................................... 31 

XII Οι γκαούτσος ......................................................................................... 34 

XIII Ο Ζαφείρης ο Μελάς .............................................................................. 38 

XIV Αφαίρεση συναισθήματος ..................................................................... 41 

XV Μαϊτζέβελος και πίζουλος ..................................................................... 44 

XVI Ντιπίντο ντι μπλου ................................................................................. 48 

XVII Μενίρ Τρικολόρ ..................................................................................... 51 

Το πρόγραμμα ................................................................................................... 55 

 

 

  



Ένα Mundial για τις φίλες μου 6 

  



Ένα Mundial για τις φίλες μου 7 

I Τα δωδεκάποντα 
Γράφω δυο λόγια για τις φίλες μου που πήγαν για μπάνιο σήμερα και έχασαν το 

ματς Σερβίας - Κόστας Ρίκας (από τη στιγμή που έχει δύο ονόματα πρέπει να τα 

κλείνουμε και τα δύο, και το Κόστα και το Ρίκα), και θα έχουν αγωνία για να μά-

θουν τι έγινε... 

Λοιπόν κορίτσα, νίκησαν οι Σέρβοι, με 1-0 με ένα φάουλ που βάρεσε ο αρχηγός 

τους και έστειλε τη μπάλα τόσο δίπλα στο δοκάρι που δε χώραγε ανάμεσά τους 

ούτε βλεφαρίδα χωρίς αϊλάνερ. 

Μετά το γκολ οι σέρβοι έκατσαν πίσω κι έδωσαν τη μπάλα στους Κοσταρικάνους 

που αναπτύχθηκαν χειρότερα κι από τον Πυρσό Γρεβενών με αποτέλεσμα επί 30 

λεπτά να μη μπορέσουν να κάνουν ούτε ένα σουτ, και φυσικά να πάρουν ούτε μία 

κεφαλιά. 

Μάλιστα λίγο πριν το τέλος επιχείρησαν ένα σουτ από 40 μέτρα που πήγε προς το 

τέρμα με τόση δύναμη που αμέσως μετά το ριπλέι ο σκηνοθέτης μας έδειξε τρεις 

νίτσες κοσταρικάνες στη κερκίδα να παρακολουθούν απελπισμένες και με τα όσα 

κοσταρικάνικα ξέρω μπόρεσα να διαβάσω τα χείλη τους να λένε "εγώ πιο δυνατά 

κλωτσάω αγόρι μου, ακόμα και με δωδεκάποντα". 

…σε όλο το ματς έπεσε πολύ γέλιο γιατί ο ψηλότερος Κοσταρικάνος ρίχνει το 

πολύ 2 πόντους του Αντρέα του Μπονόβα και ο πιο κοντός Σέρβος ανεβάζει 

στο μαδέρι ένα τσουβάλι τσιμέντο στον ώμο κι άλλο ένα στη μασχάλη, οπότε 

η μοναδική κόντρα που κέρδισαν οι κεντροαμερικάνοι είναι μία που πήγαν 

τέσσερις με έναν… 

Προς το τέλος οι σέρβοι θα μπορούσαν να βάλουν και δεύτερο γκολ αλλά η γιαγιά 

του Κόστιτς στη Σεμπρένιτσα όταν ήταν μικρός τον φάσκιωνε πολύ σφιχτά με α-

ποτέλεσμα το παιδί να περπατάει σα να έχει δυο δεξιά πόδια, κι όταν βρέθηκε μια 

φορά μπροστά σε κενό τέρμα αντί να την πετάξει μέσα την έβγαλε πλάγιο, και 

άλλη μία που έφυγαν τέσσερις με έναν κατάφερε στη πάσα του και πέτυχε τον έ-

ναν. 

Το σκηνικό συμπληρώθηκε με μαύρους διαιτητές από τη Σενεγάλη οι οποίοι ήταν 

ψηλοί και στεγνοί και μας έδειξαν ότι από τότε που καταργήθηκε επίσημα η δου-

λεία ειλικρινά δεν έχεις τίποτα να τους κάνεις αυτούς τους μαύρους (σίγουρα πά-

ντως δεν πρέπει να τους κάνεις διαιτητές). 

Αν οι Σέρβοι περάσουν στον επόμενο γύρο θα πρόκειται για κάποια άσχημη φάρσα 

που κάνει πού και πού ο Θεός του ποδοσφαίρου, ενώ αν η Κόστα Ρίκα βάλει έστω 

και ένα γκολ στα επόμενα παιχνίδια εμένα να μη με λένε Νίκο. 



Ένα Mundial για τις φίλες μου 8 

Επίσης και ο διαιτητής ολοκλήρωσε τις υποχρεώσεις του (χωρίς να είναι απόλυτα 

σίγουρος ποιες ήταν αυτές) και δε θα τον ξαναδούμε ποτέ μάλλον αν σκεφτούμε 

πού έχει πέσει το προσδόκιμο στη χώρα του. 

Η ΦΙΦΑ πανηγυρίζει γιατί το γήπεδο ήταν γεμάτο, για το οποίο οφείλουμε να ευ-

χαριστήσουμε θερμά την τρίτη ύλη τεθωρακισμένων της Σαμάρα. 

Όλε και τα λέμε. 

 

 

II Πράσινη σκούρα, βεραμάν 
Με πήρε μια φίλη μου φτωχιά, που δεν έχει να πάρει οικιακή βοηθό και σιδερώνει 

μόνη της η καψερή και με παρακάλεσε να γράψω δυο λόγια για το παιχνίδι Γερμα-

νίας - Μεξικού (το Μεξικό κλίνεται κανονικά όπως η Κόστα και η Ρίκα) που έγινε 

χτες και δεν το είδε γιατί, όπως είπα, σιδέρωνε... 

Λοιπόν η Γερμανία έχει ως επίσημη φανέλα μια λευκή και ως δεύτερη επίσημη μια 

πράσινη σκούρα, βεραμάν. Το Μεξικό έχει για επίσημη φανέλα μια πράσινη κυπα-

ρισσί και για δεύτερη μια λευκή!!  

Κι εδώ σταματούν οι ομοιότητες των δύο ομάδων. 

Οι Γερμανοί έχουν κάνει 2 παγκόσμιους πολέμους τα τελευταία 100 χρόνια και στο 

Μεξικό την τελευταία ντουφεκιά την έριξε ο Λοχίας Γκαρθία στον Ζορό πριν από 

200. 



Ένα Mundial για τις φίλες μου 9 

Οι Γερμανοί είναι ακάματοι δουλευταράδες κι οι Μεξικάνοι ξυπνάνε από τη μεση-

μεριανή σιέστα για να πα να κοιμηθούν για βράδυ. 

Οι Γερμανοί είναι ψηλοί, ξανθοί, όμορφοι Τεύτονες, οι Μεξικάνοι, είναι κοντοί, 

μαυριδεροί, σα γύφτοι από τη Μανωλάδα. 

Οι Γερμανοί όταν έκαναν το τελευταίο μουντιάλ στη χώρα τους είχαν για μασκότ 

ένα λιοντάρι, οι Μεξικάνοι είχαν μια πιπερίτσα. 

Οι Γερμανοί κλάνουν τρώγοντας λουκάνικα και πίνοντας μπύρα, οι Μεξικάνοι 

κλάνουν τρώγοντας τάκος και πίνοντας τεκίλα. 

…οι Γερμανοί είχαν παίξει με τους Μεξικάνους 6 φορές μέχρι τα χτες. Την 

πρώτη φορά που έπαιξαν, στην Αργεντινή το ‘78, τότε που η Αργεντινή ήταν 

πλούσια αλλά είχε δικτάτορα, ενώ σήμερα είναι χρεωκοπημένη και έχει δημο-

κρατία (να δεις ποια μου θυμίζει, ποια μου θυμίζει...), το Μεξικό είχε μόνη α-

τραξιόν τον Κουεγιάρ, τον παίχτη που θέλει κάθε αδιάβαστος φοιτητής να κά-

θεται μπροστά του στις εξετάσεις, αφού πίσω από το μαλλί του μπορείς να α-

νοίξεις μέχρι λαπτοπ. Μάζεψε 6 γκολ και είπε ευχαριστώ πολύ και τα δέοντα 

στο Βίλλυ τον Μπραντ... 

ΟΛΕΣ τις υπόλοιπες φορές η Γερμανία κατάφερνε να το κερδίζει το Μέξικο ΧΩ-

ΡΙΣ να είναι ποτέ καλύτερή του. Έπαιζε με ένα ξινισμένο ύφος σαν αυτό που έχετε 

εσείς οι γυναίκες όταν σας ζητάει ο άντρας σας να του σιδερώσετε το γαλάζιο που-

κάμισο την τελευταία στιγμή γιατί έχει μίτινγκ και θέλει να κάνει εντύπωση στον 

προϊστάμενο, λέει, ενώ είστε σίγουρες ότι θέλει απλά να δείχνει όμορφος στην αγ-

γούρω τη ξανθιά από το άλλο τμήμα που κακό χρόνο να'χει η κοκκαλιάρα... ξέ-

φυγα... 

Έλεγα λοιπόν ότι οι Γερμανοί νίκαγαν πάντα όσο καλά κι αν έπαιζαν οι Μεξικάνοι 

όσο άσχημα κι αν έπαιζαν οι Γερμανοί... 

Μέχρι χτες. Που μπήκε εκείνος ο Βέλα, και βρήκε απέναντί του τον Μπόατενγκ, 

ψηλό, μαύρο (τρίζουν τα κόκκαλα του Αδόλφου) με ένα κεφάλι κολλημένο στο 

σβέρκο σα δέστρα για φέρρυμποτ στο Αντίρριο και του έκανε ό,τι έκανε ο Σπίντι 

Γκονζάλες στον Σιλβέστρο, τον πέρναγε από όλες τις πάντες!!! 

Και μια απ'αυτές κατάφεραν και τους το έβαλαν το γκολ οι απόγονοι των Ατζέ-

κων. 

Στο τέλος βέβαια οι Γερμανοί τους έπαιξαν τους Μεξικάνους σα τους Απάτσι τους 

καμπόυδες στο Άλαμο, αλλά με ένα μαγικό τρόπο, ούτε οι κωλογερμανοί έβαλαν 

κάποιο γκολ στο τέλος, όπως συνηθίζουν, ούτε οι Μεξικάνοι κατάφεραν να χά-

σουν ενώ ήταν καλύτεροι, όπως κι αυτοί συνηθίζουν... 



Ένα Mundial για τις φίλες μου 10 

Πίσω στην πόλη του Μεξικού, το Ακαπούλκο, την Τολούκα και την Τσιουάουα 

στήθηκε γλέντι τρελό με τις κιθάρες των Μαριάτσι να παίζουν ως το πρωί (το δικό 

τους, που είναι δικό μας απόγεμα). 

Να πω δυο λόγια και για το διαιτητή που ήταν Πέρσης, Ιρανός, και που σε όλη τη 

διάρκεια του ματς έδειξε να ξέρει καλή ιστορία...  

Εκτός των Μεξικάνων χαρά μεγάλη πήραν επίσης και όλα τα στοιχηματζίδικα της 

οικουμένης... 

Αυτά για χτες, και όλε και αρίμπα (τρις). 

ΥΓ. Πιο κάτω θα βρείτε μια φώτο του Κουεγιάρ με τη φανέλα του Μεξικού στο 

μουντιάλ του ‘78... εκτός από το μαλλί προσέξτε ότι η φανέλα είναι... Levis!!! 

ΥΓ2. Στο βραδινό παιχνίδι Βραζιλίας - Ελβετίας είχαμε και Ελληνική εκπροσώ-

πηση, καθώς ο Μιράντα της Βραζιλίας είναι ανιψιός της κας Παπαδοπούλου... 



Ένα Mundial για τις φίλες μου 11 

III Οι φαρδιές φανέλες 
Σήμερα το πρωί βρήκα ένα μήνυμα στο ίνμποξ μου από μια φίλη που με ρωτούσε 

με σηκωμένο φρύδι (τα σηκωμένα φρύδια να ξέρετε περνάνε ακόμα και στα μηνύ-

ματα) ποια ήταν αυτή που σιδέρωνε χτες... 

Επίσης μου ζητούσε, χωρίς σηκωμένο φρύδι πια, να γράψω δυο λόγια για το σημε-

ρινό απογευματινό ματς γιατί είχε ραντεβού με την αισθητικό της να φτιάξει, λέει, 

τα φρύδια της (μάλλον μπηχτή ήταν) και θα το έχανε... 

Αυτή η φίλη μου ήταν παλιά ΠΑΣΟΚ και καθώς μεγάλωσε με την αλλαγή είναι συ-

ναισθηματικά δεμένη με την πολωνία... 

Θυμήθηκα λοιπόν την Αλληλεγύη, τον Λέχ Βαλέσα (το ξέρετε φαντάζομαι οτι Βα-

λέσα στα Πολωνικά σημαίνει απεργία) και τα ναυπηγία του Γκντάνσκ... μέχρι και 

τον Γιαρουζέλσκι θυμήθηκα... 

Έκατσα λοιπόν να δω το ματς των Πολωνών με τη Σενεγάλη... 

Κι ενώ η Πολωνία είναι γνωστή για τον Βαλέσα, τη Σολιντανόρσκ και το Γκντανσκ, 

η Σενεγάλη είναι γνωστή για τους πειρατές της. Μόνο... 

Το ματς ήταν ζόρικο, καθώς όταν είσαι μεγαλωμένος με Νίκα, Μανίκα, Λια, Καρα-

μπαλίκα, Νικολιά, Βουρδουμπά, Κεντρικόπουλο και (μπροστά μόνο του τον) Νί-

κονα σου είναι κάπως δύσκολο να προφέρεις τα ονόματα των πολωνών... 

Υπάρχει λέει ένας νόμος πολωνικός που δεν επιτρέπει τα φωνήεντα να είναι περισ-

σότερα από τα σύμφωνα σε κανένα πολωνικό όνομα, ενώ ένας παλιός κομμουνι-

στικός νόμος που αγαπιέται σε κάποια χωριά της πρώην Πρωσίας, επέβαλε επί-

θετα με μόνο ένα φωνήεν (και τουλάχιστον 5 σύμφωνα)... 

Κάπως έτσι είχαμε στο τέρμα τον Σζσζεσζνυ, στην άμυνα τον Γεντρζεστζικ και τον 

Γκλικ, στο κέντρο τον Μπλασζυκοβσζκι και τον Πεσζκο και μπροστά τον Μιλικ 

και τον Λεβανντοβσζκι... 

Οι σενεγαλέζοι ζήτησαν από την πούμα να ΜΗ τους δώσει στενές φανέλες και στο 

Άνω Χερτζογκενάουραχ τραβάγαν τα μαλλιά τους (στο Κάτω κρυφογέλαγαν, κα-

θώς είναι γνωστό ότι στο γραφικό αυτό χωριό της πρώην Δυτικής Γερμανίας ε-

δρεύουν και η Πούμα και η Αντίντας). 

Αυτή τους την απόφαση θα κρίνει ο ιστορικός του μέλλοντος, αλλά φαίνεται ότι 

τους έφεραν φάρδος οι φαρδιές φανέλες, γιατί μόνο από (πολύ) κωλοφαρδία μπο-

ρεί να βάλει μια ομάδα τα γκολ που έβαλε σήμερα η Σενεγάλη... 

…από τους αμυντικούς της Πολωνίας πρέπει να αφαιρεθεί το δελτίο ποδο-

σφαιριστή, το δίπλωμα οδήγησης, το lower και το απολυτήριο λυκείου και να 

πάνε να ξαναγράψουν τριγωνομετρία, αγγλικά, χημεία και πατριδογνωσία...!!! 



Ένα Mundial για τις φίλες μου 12 

Για τη διαιτησία δε θα μιλήσω σήμερα, καθώς δε μου επιτρέπει το αλμπενί μου να 

αναφέρομαι σε διαιτητές από το Μπαχρέιν!! 

Θα αναφερθώ όμως στο παλικάρι που έκανε τον προπονητή της Σενεγάλης, με 

ντύσιμο πορτιέρη ιν ξενυχτάδικου της Πειραιώς της πρώτης δεκαετίας του 21ου 

αιώνα όταν δέναμε ακόμα τα σκυλιά με τα λουκάνικα... 

Με ενδυματολογικό συνδυασμό μαύρου κουστουμιού, χρυσού δαχτυλιδιού, χρυσού 

ρολογιού, κομποσκινιού και μαλλιού ράστα τραγουδιστή ρέγγε (και λακέρδε), ονο-

μάζεται Αλιού Σισσέ, και είναι ο πιο φτηνός και ο πιο νέος προπονητής από τους 

32, ενώ οι γκριμάτσες του και οι χειρονομίες του στη διάρκεια του ματς ήταν ότι 

πιο ενδιαφέρον είχε το δίωρο 6-8 σήμερα... 

Ούτε όλε, ούτε χιπ, ούτε τίποτα απόψε... 

ΥΓ. Συμπληρώθηκαν τα πρώτα ματς με πρώτο σκόρερ τον ... αυτογκόλ. 

 

 

IV Ο Αρταξέρξης 
Χθες τ'απόγευμα πήγα στο περβόλι να σκαλίσω τις ντομάτες και όποια φίλη μου κι 

αν με πήρε τηλέφωνο για να μου πει για τα ματς, δεν το σήκωσα... 

Μίλαγα λοιπόν με τα ζαρζαβάτια μου για το ματς Ισπανίας - Περσίας που έγινε το 

βράδυ (το ματς έγινε μετά, αλλά τα ζαρζαβάτια μπορούν να ξέρουν τι θα γίνει στο 

ποδόσφαιρο μέχρι και 4 ώρες μετά). 



Ένα Mundial για τις φίλες μου 13 

Στο πρώτο ημίχρονο η περιοχή του Ιράν είχε μεγαλύτερο στριμωξίδι ακόμα κι από 

τις Θερμοπύλες του Λεωνίδα. 

Οι Πέρσες έπεφταν κάτω ακόμα κι αν σηκωνόταν κανένα ξαφνικό αεράκι από τη 

διπλανή σοβιετική στέπα. 

-Ποιοι παίζαν τελικά; ρώτησε το μπερδεμένο κολοκυθάκι. 

-Το Ιράν το λέγανε παλιά Περσία, είπε η διαβασμένη αγκινάρα. 

-Πόσο παλιά; ξαναρώτησε το περίεργο κολοκυθάκι. 

-Πριν φυτρώσεις εσύ, του απάντησε η αυστηρή αγκινάρα. 

Σε μια φάση ακούμπησε ένας Ισπανός βαρβάτος, με μούσι, τον τερματοφύλακά 

τους κι αυτός έκανε λες και περπάταγε ξυπόλητος στο σπίτι και χτύπησε το μικρό 

του δαχτυλάκι στο πόδι του καναπέ! 

-Πώς τον λέγανε τον τερματοφύλακα; ξαναπετάχτηκε το ενοχλητικό κολοκυθάκι. 

-Ναβουχοδονόσορα! το μάλωσε η αγκινάρα. 

Το κολοκυθάκι μούτρωσε και κρύφτηκε κάτω από τα φύλλα της κολοκυθιάς του. 

Ακόμα και οι Γερμανοί το ‘40 λιγότερη κατοχή είχαν στην Ελλάδα από ότι οι Ισπα-

νοί στο πρώτο ημίχρονο. 

Στο δεύτερο όμως, που μπήκε το γκολ νωρίς, οι Πέρσες ξύπνησαν. 

-Δεν έπρεπε να τους ακυρώσει το γκολ, είπε μια πιπερίτσα, οπαδός της Μπέτις. 

-Μα δεν είδες που η μπάλα βρήκε στον Ξέρξη, πριν πάει στον Αρταξέρξη που 

σούταρε αλλά δεν το έβαλε και μετά πήγε πάλι στον Ξέρξη που το έβαλε; Τό-

νισε ένα αγγουράκι που είχε δει καλά τη φάση. 

-Ε, ο Ξέρξης ήταν από την αρχή οφσάιντ!! 

-Τι είναι οφσα...; έκανε να ρωτήσει πάλι το αδιάβαστο κολοκυθάκι, αλλά μια αυ-

στηρή ματιά της αγκινάρας το έκανε να κόψει την ερώτηση στη μέση... 

Οι Πέρσες λοιπόν, που στο πρώτο ημίχρονο πέφταν κάτω ακόμα κι αν φτερνιζό-

ταν κανένας στην καντίνα του γηπέδου, μετά το γκολ, ακόμα και το κεφάλι να 

τους έκοβες θα συνέχιζαν να τρέχουν. 

-Σα τις κότες εδώ δίπλα, φώναξε κρυμμένο κάτω από τα φύλλα το κολοκυθάκι. 

-Κοοοοο κο κο, είπε μια κότα σα κάτι να κατάλαβε... 

Τελικά οι Πέρσες δεν τα κατάφεραν κι έχασαν. 

-Οι Πέρσες ήταν περήφανος λαός, και άξιοι πολεμιστές! ήταν σαφές ότι η αγκι-

νάρα είχε 20 στην ιστορία. 

Ναι ήταν, και; 



Ένα Mundial για τις φίλες μου 14 

-Στο δεύτερο ημίχρονο που έπαιξαν γενναία έκαναν ένα σωρό όμορφα πράγματα! 

η αγκινάρα σίγουρα τους θαύμαζε. 

Έτσι είναι, και; 

-Γιατί έπαιξαν έτσι στο πρώτο ημίχρονο; 

Έπαιξαν ως Ιράν μάλλον... 

-Αρνήθηκαν τη φύση τους δηλαδή; η πονηρή μελιτζάνα τα είχε καταλάβει όλα. 

-Εμένα μ'άρεσε εκείνο το πλάγιο στο τέλος, είπε ένα αγγουράκι, και γελάσαμε ό-

λοι. 

-Πώς τον λέγανε εκείνον το Πέρση που το έκανε; πήρε θάρρος πάλι το κολοκυ-

θάκι. 

-Σαρδανάπαλο! είπε η αγκινάρα και το κολοκυθάκι λούφαξε πάλι κάτω από τα 

φύλλα. 

Καθώς είχε πέσει πια το σούρουπο, γέμισα για τελευταία φορά τα ρουθούνια μου 

με το άρωμα της ντοματιάς που σκάλιζα και γύρισα σπίτι να δω το ματς... 

ΥΓ. Ακολουθεί το βίντεο του Σαρδανάπαλου... 

https://www.youtube.com/watch;v=SYwt46VFghE&feature=share 

 

  

https://www.youtube.com/watch?v=SYwt46VFghE&feature=share


Ένα Mundial για τις φίλες μου 15 

V Κυνήγι με πυροφάνι 
Με παίρνουν κάθε μέρα φίλοι μου και μου λένε να γράψω για τις μεγάλες ομάδες 

που δεν παίζουν καλά, και ειδικά για την Αργεντινή κλπ κλπ, αλλά εγώ τους λέω 

ότι η ενημέρωση είναι περισσότερο για κάποιες φίλες μου που τους αρέσει το πο-

δόσφαιρο αλλά μερικές φορές χάνουν τα ματς λόγω υποχρεώσεων. 

Όπως χθες το απόγευμα για παράδειγμα που μια πολύ καλή μου φίλη από το 

στρατό (τότε ήταν Μήτσος ακόμα), που είχε πάει να βγάλει έναν φρονιμίτη κι η 

νάρκωση της έπεσε βαριά, κι έχασε το ματς. 

Λοιπόν, έπαιζε η Νιγηρία, η μεγαλύτερη χώρα της Αφρικής, με την Ισλανδία, τη μι-

κρότερη σε πληθυσμό χώρα που έχει πάει ποτέ σε μουντιάλ. 

Λοιπόν, η Ισλανδία είναι ένα πολύ μεγάλο νησί, αν δεν το ξέρετε, στη μέση του 

πουθενά, εκεί που ενώνονται δυο μεγάλες γεωγραφικές πλάκες. Εξαιτίας αυτού, 

στην Ισλανδία υπάρχουν πάρα πολλά ηφαίστεια. Τα οποία ηφαίστεια σκάνε πού 

και πού! Ηφαίστεια είναι θα σκάνε, αν ήτανε φανάρια θα ανάβανε. 

Μια έκρηξη ηφαιστείου πριν πολλά χρόνια, έβγαλε τόση σκόνη, που στη μισή γη 

έκαμε τρεις χειμώνες στη σειρά, με κανένα καλοκαίρι ανάμεσα, κι ο κόσμος δεν 

είχε σοδειά να φάει και πήρε τα δικριάνια και τις τσουγκράνες και πήρε στο κυνήγι 

τους πλούσιους και πήγε ένας και ζωγράφισε μια ξώβυζη με μια σημαία και τη συ-

νέχεια τη ξέρετε. 

Το νησί έχει και πολύ καλό καιρό, 6 μήνες χειμώνα κι 6 καταχείμωνο. Εκεί το κα-

ταριακό που κάνει στο Ρίο το Φλεβάρη θεωρείται απογευματινή βροχούλα. 

Για όλους αυτούς τους λόγους στην Ισλανδία δεν πατάει το πόδι του άθρωπος. 

…εμείς οι υπόλοιποι αυτούς τους 5-10 θαρραλέους μαλάκες που μένουν στο 

νησί τους λέμε όλους ψαράδες. Γιατί όλοι όσοι μένουν εκεί ασχολούνται με το 

ψάρεμα. Κι όταν λέμε ψαράδες μη πάει ο νου σας στον Καπετάν Αντρέα Ζέπο 

χαίρομαι όταν σε βλέπω. Μιλάμε για αθρώπους σκληρούς, άγριους που βγαί-

νουν στον ωκεανό για μέρες και ψαρεύουν σοβαρές ψαριές, κι δεν καλάρουν, 

σα το Ζέπο και βγάζουν καλαμάρια... 

Αυτοί οι άγριοι σκληροί ψαράδες κι οι εξίσου δυνατές στην ψυχή φαμίλιες τους ή-

ταν στη κερκίδα και υποστήριζαν κάτι λουλούδες, κραγμένες αδερφές του ελέους, 

γιομάτες τατουάζ και παράξενα κουρέματα, που έχουν να πατήσουν χρόνια το πόδι 

τους στο νησί, γιατί παίζουν μπάλα "στην Ευρώπη", και που φυσικά από ψάρεμα δε 

ξέρουν να ξεχωρίσουν την τσιπούρα από το μπαρμπούνι. 

Απέναντί τους είχαν μια αντίστοιχη ομάδα. Η Νιγηρία είναι μια χώρα που δε ξέρει 

από πού να φυλαχτεί. Από τα λιοντάρια και τις τίγρεις; Από το έιτζ και τον έ-

μπολα; Από τη Μπόκο Χαμάρ και τον Ισις; Από τη φτώχεια και τι πείνα; Παρόλα 

αυτά είναι κανιά διακοσαριά εκατομμύρια νοματαίοι, κι οι 50άρηδες θεωρούνται 



Ένα Mundial για τις φίλες μου 16 

γέροντες σοφοί που τους ακούν οι νέοι να λένε ιστορίες γύρω απ'τη φωτιά στο κέ-

ντρο του χωριού τα βράδια. Επίσης στη Νιγηρία, σε πλήρη αντιστοιχία με την Ισ-

λανδία, έχει 6 μήνες καλοκαίρι κι 6 γαϊδουροκαλόκαιρο, κι ακόμα και τα λιοντάρια 

κάνουν δίαιτα το πρωί και κάθονται κάτω από τις ακακίες και δε σε τρώνε, και κυ-

νηγάνε τα βράδια που έχει δροσούλα (όχι τα λιοντάρια δεν κυνηγάν με πυροφάνι, 

απλά βλέπουν καλά στο σκοτάδι).  

Η ομάδα της Νιγηρίας φυσικά είχε κάτι σορέλες πισώβαρες, που κι αυτές παίζουν 

"στην Ευρώπη", με κάτι παράξενα χτενίσματα, αλλά χωρίς τατουάζ, γιατί δεν τους 

βοηθά και το δέρμα τους έτσι σκατίμαυροι που είναι πίσσα, κατράμι. 

Ανάμεσα στις δυο εντελώς άκυρες αυτές ομάδες κέρδισε αυτή που είχε περισσότε-

ρους παίχτες, γιατί άλλο να ψάχνεις 11 ανάμεσα σε 100 εκατομμύρια κι άλλο ανά-

μεσα σε 150 χιλιάδες (θυμίζω ότι η αναζήτηση γίνεται στο μισό πληθυσμό κάθε χώ-

ρας καθώς ο άλλος μισός είναι γυναίκες κανονικές ή φίλες του φίλης μου από το 

στρατό). Και κέρδισε άνετα και καθαρά, και στο δεύτερο γκολ ο αψηλός ο νιτζε-

ριάνο πήρε τη μπάλα κι έκανε βόλτες στην περιοχή λες κι είχε βγάλει τον Αζόρ για 

βόλτα στο πάρκο να χέσει στα παρτέρια. 

Και κάπου εδώ το παραμύθι των ψαράδων πλησιάζει στο τέλος του (έχω μια πλη-

ροφορία ότι 2-3 παίχτες της Ισλανδίας βιάζονται γιατί ξεκινάνε τα γυρίσματα της 

7ης περιόδου των Βίκινγκς) ενώ οι μαύροι ελπίζουν ότι φέτο που η Αρτζεντίνα παί-

ζει χειρότερα από την Αστραπή Απιδεώνα, θα καταφέρουν αν μη χάσουν και να 

περάσουν στους 16, που το'να μάτι να τους βγει και τ'άλλο να πετάξει. 

Όλε (τρις). 

ΥΓ. Στη φώτο είναι ο πρώτος άσπρος Νιγηριανός στην ιστορία του μουντιάλ. 

 



Ένα Mundial για τις φίλες μου 17 

VI Σύστημα ψαροκόκκαλο 
Έτυχε να βρεθώ σε μια κοινωνική εκδήλωση σήμερα το πρωί, όπου και συνάντησα 

μια παλιά μου φίλη (όχι από το στρατό) που είχε σπουδάσει στην Αγγλία και μου 

ζήτησε επιτακτικά να αφιερώσω δυο λόγια στην ομάδα της Γηραιάς Αλβιόνας 

μετά το ντέρμπυ με τον Παναμά. 

Για την Αγγλία, δεν υπάρχουν πολλά να σας πω. Τα ξέρετε όλα, μέχρι και πώς 

βγάζουν τις καπότες οι Εγγλέζοι ξέρετε. Για τις λιγότερο διαβασμένες φίλες μου να 

πω ότι ΔΕΝ είναι το ίδιο η Αγγλία και η Μεγάλη Βρετανία ή το Ηνωμένο Βασίλειο 

καθώς λείπουν η Σκωτία, η Ουαλία και η Βόρειος Ιρλανδία, ούτε είναι το ίδιο η 

Αγγλία και η Βρετανική Κοινοπολιτεία, γιατί λείπει η Κύπρος, ο Καναδάς, η Α-

στραλία (που έλεγε κι η Βασιλειάδου) και κανιά 50αριά χώρες στην Αφρική, την 

Ασία και την Ωκεανία που αν και «ανεξάρτητες» δηλώνουν, ακόμα, υποταγή στο 

στέμμα. 

Για τον Παναμά θα σας πω δυο λόγια έτσι για να καταλάβετε για τι πράμα μιλάμε. 

Ο Παναμάς είναι γνωστός σε όλους μας για τη διώρυγά του. Αν δεν ήταν αυτή τα 

βαπόρια από την Ιαπωνία, την Κίνα και την Ινδία θα κάνανε δυο μήνες να φτάσουν 

στη Φιλαδέλφεια (της Αμερικής, όχι τη Νέα) και τη Νέα Υόρκη και ζήτω που καή-

κανε οι Αμερικάνοι.  

Πριν από 115 χρόνια λοιπόν, οι Αμερικάνοι «βοήθησαν» τους Παναμέζους να «ανε-

ξαρτοποιηθούν» από την Κολομβία με αντάλλαγμα … το κανάλι!! Αργότερα, αργό-

τερα (πλησίασαν δυο κότερα που έλεγε κι ο σερ Μπιθί) τους έφεραν και ένα παλι-

κάρι, τον διαβόητο Στρατηγό Νοριέγκα, που ήταν ο πρώτος (από πολλούς άλ-

λους) που έκανε το κύκλο «καλό παιδί της CIA-ύποπτος για κακά πράματα-ε-

χθρός των ΗΠΑ-πιάστε τον αμέσως τον αλήτη» και που τα πρώτα χρόνια του ΠΑ-

ΣΟΚ ήταν σε κάθε δελτίο ειδήσεων του Γιομπαζολιά μαζί με τον Φαραμπούτο 

Μαρτί και το Σεντέρο Λουμινόζο. 

Το παιχνίδι λοιπόν κορίτσα ήταν κάπως περίεργο, όπως θα είναι πολλά ματς από 

δω και πέρα. Το λοιπόν. Τα Εγγλεζάκια ήξεραν ότι αν νικούσαν με 6-0 θα μπορού-

σαν να βγουν πρώτοι στον όμιλο ακόμα κι αν έφερναν ισοπαλία στο τελευταίο 

ματς με το Βέλγιο την Πέμπτη το βράδυ. Πάρκαραν λοιπόν τα καλάμια δίπλα στα 

καπέλα των Παναμέζων, μπήκαν στο γήπεδο και άλλαξαν τα φώτα στους καψε-

ρούς τους ανεξάρτητους, πχια, κεντροαμερικάνους.  

…τους έριξαν 5 γκολ μόνο στο πρώτο ημίχρονο, και την προηγούμενη φορά 

που η Αγγλία είχε βάλει 5 γκολ σε επίσημο ματς η Ελισάβετ χτύπαγε αυγά του 

Φίλιππου για να του βελτιώσει τις σεξουαλικές επιδόσεις και σήμερα η γριά έ-

χει αλτσχάιμερ και περπατάει μέσα στα ανάκτορα με την τσάντα παραμά-

σχαλα λες και πάει εκκλησία κι αυτοί μας λένε ότι δήθεν την έχει για να κάνει 

σινιάλα, λες και είναι φαροφύλακας στο Ντόβερ… 



Ένα Mundial για τις φίλες μου 18 

Η εικόνα του Παναμά στο πρώτο ημίχρονο ήταν μια ανάμιξη «μάσα σκατά και 

φτύσε τους» και «τρικυμία στην καρδιά μου έχεις φέρει φοβερή» που τραγούδα-

γαν οι Άϊντολς στα σήξτιζ. δεν τη σταμάταγαν τη μπάλα ούτε παρουσία εισαγγε-

λέα, ενώ ακόμα κι όταν ήμουν Δόκιμος το ‘92 κι είχα πάει άγημα σε έναν επιτάφιο 

στη Κάτω Αχαγιά πιο γρήγορα το πηγαίναμε το βήμα από κανα δυο χαφ Παναμέ-

ζους. 

Στο ημιχρόνιο όμως (που έλεγε παλιά ο Φουντουκίδης, καλή του ώρα εκεί που εί-

ναι) κάποιο λαμόγιο εγγλέζος πήγε και κοίταξε το πρόγραμμα, και είδε ότι ΑΝ οι 

Άγγλοι περάσουν πρώτοι, τότε στον ΜΕΘεπόμενο γύρο θα παίξουν νοκ άουτ με το 

νικητή του αγώνα Βραζιλίας – Γερμανίας που προέκυψε κάπως άξαφνα μετά τα 

χτεσινά αποτελέσματα. Όλοι πάνιασαν, καθώς η Αγγλία δεν έχει καταφέρει να νι-

κήσει ούτε τη μία ομάδα ούτε την άλλη ακόμα κι όταν είχε παίχτες σοβαρούς κι 

ότι τον… Λόφτους-Τσικ και τον Πίκφορντ… 

Ως δια μαγείας στο δεύτερο ημιχρόνιο (που έλεγε παλιά ο Φουντουκίδης, είπαμε) ο 

Παναμάς μεταμορφώθηκε από Δάδα Άνω Σουδενεΐκων σε Μεικτή Μπαρτσελόνα-

Μίλαν. Η Αγγλία άλλαξε το σύστημα από 3-4-3 σε σύστημα ψαροκόκαλο. Το σύ-

στημα ψαροκόκαλο είναι αυτό που σου φωνάζει όλο το γήπεδο «παίξε μπάλα ρε 

μπαγλαμά, σε πήραμε χαμπάρι» κι εσύ βήχεις λες και σου’χει κάτσει ψαροκόκαλο 

στο λαιμό. Και κάπως έτσι οι Άγγλοι το πήγανε σβηστά για 5-0. Όταν όμως είσαι 

γκαντέμης (η μοναδική Ελληνική λέξη που προέρχεται από Αγγλική, είναι συντο-

μογραφία της φράσης γκοντ νταμ ιτ) κάνεις ένα σουτ που κανονικά πάει απ’το 

Νίζνι Νόβγκοροντ στο Καζάν, αλλά η μπάλα περνάει ανάμεσα από πόδια επιτιθε-

μένων και αμυνομένων και βρίσκει στη φτέρνα του επερχόμενου Κέην και καταλή-

γει στα δίχτυα του εμβρόντητου Κερβέρογλου (σόρρυ στου Πενέδου – κλίνεται 

κατά το … παράλυτος, ο Πενέδος, του Πενέδου, τον Πενέδο, ω Πενέδε). Σοκ. 6-0! 

Πάει το σχέδιο…  

Μέχρι το τέλος του ματς οι Άγγλοι είχαν διπλό έργο πια. Όχι μόνο δεν έπρεπε να 

βάλουν γκολ, έπρεπε να φάνε κιόλας ένα!! Και καλά αν έπαιζαν με κάποια στοι-

χειωδώς σοβαρή ομάδα με κάποιο τρόπο θα τρώγαν ένα. Παίζαν όμως με τον Πα-

ναμά, τον παρθένο, που δεν είχε βάλει ποτέ του γκολ σε μουντιάλ. Το τι τράβηξαν 

μέχρι να γίνει το 6-1 δε λέγεται. Τι «περάστε κύριοι, από δω βγαίνουν καλύτερα οι 

σέντρες», τι «πήδα μόνος σου για κεφαλιά, δε σου μιλάει κανείς», τι «κάντε άκρη 

μπας και πάει κανένα μέσα», τι «μόλις σουτάρουν πέσε κάτω ρε τέρμα και κάνε 

τον πεθαμένο», αφήστε τα… 

Τους λυπήθηκε τελικά ο Θεός και τους λύτρωσε κάποια στιγμή και το φάγανε και 

ούτε γκόμενα που έχει να τον δει από την τελευταία βάφτιση δεν έκανε τόση χαρά 

όταν τον έφαγε, όση κάνανε οι εγγλέζοι, που πανηγύρισαν το γκολ που φάγανε 

περσσότερο απ’όσο πανηγύρισαν το γκολ που είχαν βάλει στα χασομέρια με την 

ποδοσφαιρομάνα την Τυνησία… 



Ένα Mundial για τις φίλες μου 19 

Και κάπως έτσι την Πέμπτη στις 9 στο Καλίνιγκραντ, εκεί που στο β’ Παγκόσμιο 

έγινε μια από τις πιο σκληρές και θανατηφόρες μάχες της ιστορίας του πλανήτη, 

θα ξεκινήσει ένα ματς που δε θα θέλει να κερδίσει κανείς, και που ακόμα και η ισο-

παλία θα οδηγεί σε κοκομπλόκο, αφού οι δυο αντίπαλοι ισοβαθμούν ΣΕ ΟΛΑ και 

η πρώτη θέση είναι πιθανό να κριθεί σε μια κίτρινη κάρτα… 

Βίβα χενεράλ, και γκοντ σέηβ δεν κουήν (που είναι και λίγο αξύριστη). 

Εδώ πιο κάτω είναι μια καρποστάλ της πορείας του Νοριέγκα…. 

 

 

 

VII Ανάποδα κουμπιά 
Την ώρα που μου έφερνε τον καφέ μου (φρέντο εσπρέσσο μέτριο με μαύρη, μη με 

περνάτε και για κανα βλάχο) χτες το πρωί η σερβιτόρα σε γνωστό καφέ, γνωστής 

επαρχιακής πόλης, κράτησε το χέρι της λίγο παραπάνω στο ποτήρι όπως το ακου-

μπούσε στο τραπέζι και κοιτάζοντάς με με νόημα στα μάτια σχημάτισε με τα χείλη 

της τη λέξη «Γαλλία»… (αλλού πήγε το μυαλό σας αλλά σας διαβεβαιώ ότι είπε 

Γαλλία, μόνο) 

Δυο πράγματα δε μπορώ να κάνω στη ζωή μου. Να φάω φέτα και να χαλάσω χα-

τίρι σε σερβιτόρα, οπότε θα σας μιλήσω για το ματς Γαλλίας – Δανίας που έγινε 

νωρίς σήμερα το απόγευμα. 



Ένα Mundial για τις φίλες μου 20 

Για τη Γαλλία υπάρχουν λίγα που δε ξέρετε. Τι να πρωτοπεί κανείς για αυτή τη 

χώρα των ηρώων που άφησαν το Χίτλερ να φτάσει στο Παρίσι μέσα σε 4 ώρες 

στον β’ Παγκόσμιο πόλεμο; Τι να πει κανείς για αυτούς τους μετρ της μαγειρικής 

που έχουν ως εθνικό τους πιάτο τα βατραχοπέδιλα, σόρρυ, τα βατραχοπόδαρα! Τι 

να πει κανείς για το λαό που η αγάπη του στο νερό και την καθαριότητα τους οδή-

γησε στην ανακάλυψη των αρωμάτων, αντρικών και γυναικείων! Τι να πει κανείς 

για ένα λαό που έχει τόσο τακτ στην τεμπελιά που τον καιρό που οι πλούσιοι φε-

ουδάρχες είχαν υπηρετικό προσωπικό αυτό έντυνε μόνο τις γυναίκες, γι’αυτό και 

τα αντρικά πουκάμισα έχουν ανάποδα τα κουμπιά σε σχέση με τα γυναικεία!!  

Ποδοσφαιρικά η Γαλλία έχει μια τεράστια παράδοση σε τεράστιους ποδοσφαιρι-

στές χωρίς όμως ανάλογα πολλές διεθνείς επιτυχίες. Όλο κάτι γινότανε και οι με-

γάλες ομάδες που κατά καιρούς εμφάνιζε η Γαλλία στο τέλος δεν τα καταφέρνανε. 

Το ‘82 στην Ισπανία ενώ είχαν μια τεράστια ομάδα, πλακώθηκαν γιατί ο Ζαμβιόν 

πήδαγε τη γυναίκα του Μπελόν, αμφότεροι συμπαίχτες στην εθνική τότε. Το 2002 

στην Κορέα, όντας ήδη εστεμμένοι πρωταθλητές κόσμου από το ‘98, τσακώθηκαν 

τόσο πολύ με τον προπονητή τους που χρειάστηκε ένα φαξ του υπουργού αθλητι-

σμού για να γίνει προπόνηση μετά από την ήττα από τη Σενεγάλη. 

Σε κάθε περίπτωση οι Γάλλοι είναι ένας πολύ ενδιαφέρον λαός και το ποδόσφαιρό 

τους συγκαταλέγεται ανάμεσα στα κορυφαία του κόσμου. Η Δανία πάλι δεν έχει 

τίποτα να αντιπαρατάξει απέναντί τους. Εκτός ίσως από τον ηρωισμό που επέδει-

ξαν στον τελευταίο παγκόσμιο πόλεμο, αφού παραδόθηκαν στον μοτοσυκλετιστή 

του Χίτλερ όταν τους πήγε το τηλεγράφημα με τα χαμπέρια του Αδόλφου. Η Δα-

νία είναι γνωστή για τα γουρούνια της, που μαζί με τους άντρες, που ως γνωστόν 

είναι όλοι γουρούνια, είναι περισσότερα από τους επίσημα πολιτογραφημένους 

Δανούς, άσπρους και μαύρους, γιατί η Δανία είναι η μοναδική ευρωπαϊκή χώρα 

που ανταγωνίζεται τη Γαλλία σε αριθμό μαύρων ποδοσφαιριστών!! Κι επειδή στη 

Δανία ο ήλιος για να σε μαυρίσει πρέπει να σε δέσουν μωρό πάνω στο άγαλμα της 

γοργόνας στο λιμάνι της Κοπεγχάγης και να σε λύσουν μόλις συνταξιοδοτηθείς, 

καταλαβαίνετε ότι οι μαύροι της εθνικής Δανίας δεν είναι Δανοί, αλλά τι να κά-

νουμε τώρα γαμώ την παγκοσμιοποίησή μου μέσα, έτσι είναι αυτά και τραβάτε να 

τ’αλλάξτε εσείς αν θέτε. 

Λοιπόν, πριν το ματς οι Γάλλοι ήξεραν ότι μόνο αν έχαναν θα μπορούσαν να χά-

σουν την πρώτη θέση, και οι Δανοί ήξεραν πώς μόνο αν έχαναν κινδύνευαν να χά-

σουν τη δεύτερη. Οπότε δεν έχασε κανείς, και είχαμε το πρώτο ματς του μουντιάλ 

που δε μπήκε κανένα γκολ, και προκρίθηκαν κι οι δύο, και για αυτό το ματς δεν έ-

χει να πει κανείς τίποτα άλλο, παρά μόνο ότι έμοιαζε λίγο με τένις αφού η κάθε ο-

μάδα καθόταν στο δικό της μισό και δεν πλησίαζε καθόλου την αντίπαλη περιοχή 

μη γίνει καμιά μαλακία και τρέχουμε στο τέλος και ο διαιτητής στο 90’ σφύριξε 



Ένα Mundial για τις φίλες μου 21 

δυνατά για να ξυπνήσει την ομάδα διαιτητών του VAR που είχε αποκοιμηθεί στο 

δωματιάκι. Ορκίζομαι μάλιστα ότι μόλις ξεκίνησε το ματς, το σέντρε μπακ της 

Γαλλίας έσκυψε κι έδεσε τα κορδόνια του στο χώρο της σέντρας (στο κέντρο του 

γηπέδου είναι αυτό κορίτσα, και όπως καταλάβατε το σέντρε μπακ και η σέντρα 

προέρχονται από την ίδια λέξη, το σεντερ, που σημαίνει κέντρο) κι αυτό είναι πα-

λιό σινιάλο ότι το ματς θα πάει λάου λάου και δε θα έχουμε λιγούρες. 

Επίσης ο κόσμος τις σφύριξε πολύ και τις δύο ομάδες γιατί ειδικά στα τελευταία 

λεπτά οι παίχτες περπατάγανε πιο αργά από όσο μετά από τρεις ώρες ψώνια με τη 

γυναίκα τους. Παρόλα αυτά, μετά την ολοκλήρωση όλων των αγώνων των 4 ομί-

λων, από τους 8, έχουν προκριθεί μόνο ομάδες από την ευρώπη και τη λεγόμενη 

λατινική αμερική, κι ας μας έχουν σκοτίσει τον κώλο οι αφρικάνοι, οι κεντροαμε-

ρικάνοι και οι ασιάτες ως τώρα, δεν έχει περάσει κανείς. 

…οπότε εγώ βρίσκω την ευκαιρία να πω δυο λόγια για την Αργεντινή, την πιο 

προβληματική ομάδα από τα λεγόμενα «φαβορί», που πέρασε στην τσίμα α-

πόψε και να δω με ποιον προπονητή θα πάει να παίξει στο υπόλοιπο μουντιάλ 

που ο δικός της μοιάζει με σεφ έτσι κοντός, φαλακρός, με τατουάζ μανίκια 

που είναι και που στη πραγματικότητα είναι ο στραβοκάνης ο Χαράμ πίτες ζυ-

μώνει, γιε μου πού πας, μάνα θα πάω στα καράβια… 

Οι αργεντίνοι προπονητές φαίνεται ότι έχουν ένα θέμα με την εμφάνισή τους σε 

αυτό το μουντιάλ, καθώς εκτός της Αργεντινής, αργεντίνο προπονητή έχει και το 

Περού, που όπως βλέπετε στην παρακάτω φώτο είναι σα σερνικιά γριά… 

 



Ένα Mundial για τις φίλες μου 22 

VIII Φτηνά σαμοβάρι 
Μου έστειλε μήνυμα μια φίλη που είχα γνωρίσει στις ουρές στα ΑΤΜ πριν 3 χρόνια 

και μου είπε ότι τώρα που τελείωσε ο πρώτος γύρος - του Μουντιάλ, όχι των κάπι-

ταλ κοντρόλς, θα ήθελε να της κάνω μια ανασκόπηση γιατί, λέει, ακούει τον κό-

σμο στα καφενεία να λέει ότι το μουντιάλ τώρα αρχίζει και θέλει να ξέρει τι να 

τους πει. 

Γράφω λοιπόν για την καλή μου φίλη από τις ουρές των ΑΤΜ, ότι το μουντιάλ 

χτες τελείωσε για τις μισές ομάδες που πήγαν… Μεγάλοι χαμένοι οι Αφρικάνοι και 

οι Γερμανοί. Ποτέ στο παρελθόν δεν αποκλείστηκαν και οι 5 Αφρικανικές ομάδες 

που πήγαν στο μουντιάλ τόσο νωρίς, και αυτό είναι μια ένδειξη ότι αντίθετα από 

την τεράστια πρόοδο που σημειώνουν σε οικονομικοκοινωνικοεπιστημονικοπολι-

τιστικό επίπεδο οι χώρες της μαύρης κι άραχνης ηπείρου, ποδοσφαιρικά πήγαν 

πίσω.  

Η αφρική έστειλε για πρώτη φορά τρεις μεσογειακές χώρες, εκμεταλλευόμενη τη 

δική μας απουσία καθώς είναι γεγονός ότι είμαστε η πιο αφρικανική μεσογειακή 

χώρα της ευρώπης. Αίγυπτος, Μαρόκο και Τυνησία, άλλες κοντά στο Μαχρέμπ κι 

άλλες όχι, όλες αραβικές, όλες τα έκαναν μαντάρα και σε 9 παιχνίδια έκαναν μόνο 

μια νίκη όλη κι όλη, αυτή της Τυνησίας κόντρα στον Παναμά που είναι ξεκάθαρο 

ότι οι παίχτες του πήγαν στη Μόσχα για να δουν τη σωρό του Λένιν στην Κόκκινη 

Πλατεία και να ψωνίσουν φτηνά σαμοβάρι για να φτιάνουν τσάι τις δροσερές νύ-

χτες του ζεστού χειμώνα καθώς θα αγναντεύουν τα μεγάλα βαπόρια να περνάνε 

αργά το κανάλι. 

Οι υπόλοιποι αφρικάνοι, οι αράπηδες, οι μαύροι, οι ταμ-ταμ-ταμ που έλεγε κι ο 

Ζαμπέτας, στάθηκαν άτυχοι. Οι σενεγαλέζοι έμειναν έξω γιατί στο ματς με την κο-

λομβία, που έχει πρωτεύουσα το Καρτέλ, ένας αμυντικός είχε αράξει στο δοκάρι 

και βάσταγε τη μέση με τα χέρια του σα στάμνα και δεν έδιωξε τη μπάλα στην κε-

φαλιά του αντιπάλου, και οι νιτζεριάνοι έχασαν γιατί ο Μέσι κατέβασε με το 

μπούτι μια μπαλιά από 60 μέτρα με χάρη νύφης που επαναφέρει άτακτη μπούκλα 

που της έφυγε από το πέπλο μετά τον Ησαΐα. 

Οι Γερμανοί κατάλαβαν ότι η Ρωσία δεν τους πάει, ούτε το χειμώνα, όπως το ‘43, 

ούτε το καλοκαίρι. Στο κρίσιμο ματς με τους Κορέους, είδαμε τη Χιουντάι να νι-

κάει τη Μερσεντές, και εμείς οι Έλληνες πολύ το χαρήκαμε κι ας προτιμάμε τη 

μερσεντές από τη χιουντάι, γιατί οι γερμανοί μας σκότωσαν το ‘40 και μας φέραν 

τα μνημόνια το ‘10. Στο κρίσιμο ματς με τους κορέους λοιπόν, οι γερμανοί αποδεί-

χτηκαν «ολίγοι», ενώ και η βοήθεια από την άκρη του πάγκου ήταν «ολίγη» και 

πείτε με ομοφοβικό κι ότι άλλο θέτε, αλλά άμα είναι φούστα-μπλούζα ο άλλος δε 

μπορεί ούτε να καθοδηγήσει, ούτε να εμπνεύσει, στο ποδόσφαιρο, τουλάχιστον. Η 

Γερμανία δε μας είχε συνηθίσει να αποκλείεται νωρίς, καθώς την τελευταία φορά 

που τα είχε κάνει τόσο σκατά, από τους σημερινούς κατοίκους του πλανήτη ζούσε 



Ένα Mundial για τις φίλες μου 23 

μόνο η βασίλισσα Ελισάβετ και η Ζωζώ Σαπουντζάκη. Τη νίκη των Κορέων χάρηκε 

το Μεξικό, που έτσι προκρίθηκε στην επόμενη φάση κι ας μάζεψε 3 στο δικό του 

κρίσιμο ματς, και για το λόγο αυτό στη Ταγκουθιγκάλπα και το Παραμαρίμπο ξη-

λώνουν τ’αμερκάνικα αιρκοντίσια και βάνουν κορεάτικα! 

Πέραν αυτών είχαμε πολύ τρεχάλα που δε βοήθησε τελικά και πολύ τους άμπα-

λους, και η μοναδική ομάδα που έχει λόγο να παραπονιέται για τον αποκλεισμό 

της είναι το Περού. Η συμπαθής νοτιοαμερικανική χώρα είχε πολλά χρόνια να μας 

τιμήσει με την παρουσία της σε τελική φάση. Καθώς δεν έχω καμία φίλη άνω των 

50, ούτε καν συμμαθήτρια, καθώς ως γνωστόν οι γυναίκες σταματάνε να μεγαλώ-

νουν μετά τα 40 (ηλικία που πνευματικά δε φτάνουν ποτέ οι άντρες) και να παχαί-

νουν πάνω από τα 60 (κιλά που οι άντρες βλέπουν για τελευταία φορά λίγο πριν 

περάσουν από την πεοκρουσία στο σεξ) θα ήθελα να σας ενημερώσω ότι το Περού 

μπήκε στις καρδιές μας το ‘78, στο μουντιάλ της Αργεντινής, όταν διέσυρε αγωνι-

στικά τη Σκωτία και την Ολλανδία με τον Τσούμπιτας και τον Κουμπίλιας να κά-

νουν παππάδες (καθολικούς έστω). Βέβαια μετά, το ίδιο Περού έφαγε ως δια μα-

γείας 6 γκολ από την Αργεντινή και μ’αυτό το σκορ οι γηπεδούχοι πήγαν στον τε-

λικό, αλλά όλοι ξέρουμε ότι ο Κιρόγα, ο τερματζής του Περού τα πήρε για να φάει 

6, απλά δε ξέρουμε πόσα πήρε. Τέλος πάντων, εμείς οι Έλληνες τα συχωρούμε εύ-

κολα κάτι τέτοια, και το Περού το αγαπάμε. Διαχρονικά. Φέτο το Περού ήταν κα-

λύτερο από την άχρωμη, άγευστη και κάκοσμη (λόγω των εκατομμυρίων γουρου-

νιών) Δανία και θα την απέκλειε αν στο μεταξύ τους παιχνίδι έβανε το πέναλτι ο 

Κουέβα που έκλαιγε στο ημίχρονο και που σήμερα έμαθα ότι του άλλαξαν το ό-

νομα στη φυλή (οι Περουβιάνοι για κάποιο βιρβίριο λόγο θεωρούνται ακόμα Ιν-

διάνοι) και από Γοργόφτερο Γεράκι τον φωνάζουν Χαζογκόλη Μπούφο. 

Στον πρώτο γύρο είχαμε και την εφαρμογή του ΒΑΡ, μιας ομάδας από διαιτητές 

που κάθονται σε ένα δωμάτιο και κοιτάνε το ματς χωρίς πίτσες και μπύρες και άμα 

γίνει κάτι και δεν το δει ο διαιτητής τον παίρνουν και του λένε να πάει να το δει σε 

μια τηλεόραση στην άκρη του γηπέδου. Να σας πω ότι αυτό είναι ένα κόλπο που 

το κάνανε σε κάμποσες χώρες της ευρώπης φέτο και που είναι ένας επίσημος τρό-

πος να σε κλέβω και να σε κοροϊδεύω ταυτόχρονα, αφού στο ΒΑΡ κοιτάει όποτε 

γουστάρει τελικά το κοράκι, και αυτό το είδαμε 2-3 φορές και στο μουντιάλ, και 

άμα σε έχω στήσει να σε περάσω πριονοκορδέλα, θα το κάνω και βάλε όσους θες 

εσύ στο δωματιάκι. Οπότε το ΒΑΡ μπορεί να λέγεται και ΜΠΑΡ, απλά αλλού θα 

είναι «το Μουράγιο» κι αλλού το «Αθωώθηκα». 

Τώρα που τελείωσε ο γύρος των ομίλων έρχεται ο γύρος των νοκ άουτ αγώνων κο-

ρίτσα. Δηλαδή σε κάθε παιχνίδι πρέπει να νικήσει ένας και μοιραία αφού παίζουν 

δύο, να χάσει άλλος ένας. Για το λόγο αυτό αν στο τέλος του αγώνα έχουμε ισοπα-

λία θα παίζουν άλλη μισή ώρα και αν και πάλι το σκορ είναι όντα-όντα θα βαράνε 



Ένα Mundial για τις φίλες μου 24 

πέναλτι. Οι Γερμανοί που δε χάνουν ποτέ στα πέναλτι έχουν αποκλειστεί, οι Εγ-

γλέζοι που χάνουν πάντα όμως, είναι ακόμα εδώ. Άρα κορίτσα ξέρετε πια ότι αν 

κάποιο ματς της Αγγλίας λήξει ισόπαλο και πάει στα πέναλτι, πάει το χάσανε οι 

κουκλίτσοι. 

…θα κλείσω με την πιο συμπαθητική μορφή του πρώτου γύρου, τον τερματο-

φύλακα της Αιγύπτου, που στα 45 του, σε ηλικία που οι δημόσιοι υπάλληλοι 

σε μια μικρή χώρα όχι πολύ μακριά από την πατρίδα του μέχρι πρόσφατα 

παίρναν σύνταξη, όχι μόνο έπαιξε, αλλά έπιασε και πέναλτι!! Κορίτσα ο Εσάμ 

Ελ Χανταρί, Εσάμ τα κορίτσα… 

 
 

IX Σύστημα σταυρός 
Καλημερίζω όλες τις ποδοσφαιρόφιλες κοπέλες της παρέας. Σήμερα θα γράψω 

δυο λόγια για το χθεσινοβραδινό παιχνίδι Πορτογαλίας – Ουραγουάης που μια 

καλή μου φίλη δεν μπόρεσε να παρακολουθήσει γιατί είχε να πάει σ’ ένα γάμο 

χτες, κούκλα η νύφη αλλά της φάνηκε ολίγο τούρλα μες το νυφικό και ψυχανεμί-

ζεται ότι δεν ήταν από φασόλια το φούσκωμα. Πήγε και στο τραπέζι μετά, κέτε-

ρινγκ είχαν κάνει σε ένα χτήμα και τους έκοψε το συγενικό που ’λεγε κι η γιαγιά 

μου καλή της ώρα, και δεν το είδε το ματσάκι. 

Λοιπόν, για την Πορτογαλία έχουμε φιλικά αισθήματα εμείς ως Έλληνες. Είναι μια 

χώρα που έχει χτυπηθεί από την κρίση όπως εμείς, έχει μειώσει μισθούς, συντά-

ξεις, δαπάνες, όπως εμείς, ζει στη φτώχια την καταραμένη που άλλους τους ανε-



Ένα Mundial για τις φίλες μου 25 

βάζει κι άλλους τους κατεβάζει στα Τάρταρα, που έλεγε κι η ατυχήσασα του Κων-

σταντάρα, όπως εμείς, και που τέλος πάντων είναι και πληθυσμιακά στα κυβικά 

μας και νιώθουμε κι ένα αίσθημα υπεροχής για κάποιο άγνωστο λόγο. «Έλα μωρέ 

με τους φουκαράδες, τους καψερούς, τους δόλιους» κλπ., κλπ. 

Κοινωνικοπολιτικά η Πορτογαλία δεν έχει τίποτα σπουδαίο να γράψει στο παγκό-

σμιο βιβλίο της ιστορίας, πολιτικά όμως πρόλαβε και πρόσθεσε μερικά ονόματα 

στη λίστα με τα «Παλιόπαιδα τ’ατίθασα» του Τσιφόρου (το συνιστώ στις λιγότερο 

μικρές φίλες μου αντί για Βίπερ) όπου περιγράφει το πλιάτσικο που έκαναν οι ευ-

ρωπαίοι στο «νέο κόσμο» πριν από 600 χρόνια στα πλαίσια ενός ευρέως (με κάθε 

έννοια) προγράμματος εκπολιτισμού. Πολιτιστικά κινείται σε ρηχά νερά (μιλάμε 

για πολύ ρηχά όμως κορίτσα) ενώ ακόμα κι η κουζίνα της αποτελείται κυρίως από 

συνταγές για να μαγειρέψει κανείς σαρδέλες και ξερό μπακαλιάρο. 

Ποδοσφαιρικά τη σημερινή Πορτογαλία τη ξέρουμε και την αγαπάμε λόγω του 

Φερνάντου Σάντος. Του προπονητή που οδήγησε την εθνική μας ομάδα σε επιτυ-

χίες σε ευρωπαϊκό και παγκόσμιο επίπεδο.  

…τον Σάντος τον είχε φέρει αρχικά στην Ελλάδα ο Μάκαρος (ο Ψωμιάδης), ο 

οποίος είναι ο ένας από τους δύο Έλληνες που αν και έχουν πεθάνει, ζουν α-

κόμα!! Ο άλλος είναι ο Αντρέας. Κι ενώ για τον Αντρέα συμφωνούν όλοι ότι ζει 

στις καρδιές μας, για το Μάκαρο οι γνώμες διίστανται, καθώς άλλοι πιστεύ-

ουν ότι ζει σε κάποιο νησί της Καραβαϊκής κι άλλοι σε κάποια χώρα της Λατι-

νικής Αμερικής… 

Ο Σάντος χαρακτηρίζεται από μια τρελή κωλοφαρδία, κι αν δει κανείς τις κληρώ-

σεις της εθνικής μας όσα χρόνια ήταν προπονητής της δεν έχει παρά να συμφωνή-

σει μαζί μου. Ο Σάντος πριν από δύο χρόνια πήρε με την Πορτογαλία το Γιούρο 

μέσα στη Παρίσι από τη Γαλλία, κι οι κακές γλώσσες λένε ότι η θεά τύχη τον ευνό-

ησε πάλι αφού ο Ρονάλντο (γνωστή κότα στα μεγάλα παιχνίδια) τραυματίστηκε 

στην αρχή του αγώνα κι η ομάδα έπαιξε φουλ το αγωνιστικό πλάνο του «ταβερ-

νιάρη από το Εστορίλ» (παρατσούκλι του Σάντος από την εποχή που προπονούσε 

– για ένα μήνα – τον Παναθηναϊκό). Το οποίο αγωνιστικό πλάνο είναι μια μο-

ντέρνα έκδοση του παλιού συστήματος «σταυρός». Το σύστημα «σταυρός» είναι 

αυτό που καθόμαστε όλοι πίσω και αμυνόμαστε μανιασμένα και κάνουμε το 

σταυρό μας μπας και βάλουμε κανένα γκολ από κανα κόρνερ, κανα αράουτ, καμιά 

κόντρα κλπ., κλπ. 

Απέναντι στην Πορτογαλία παρατάχτηκε η Ουραγουάη. Η Ουραγουάη είναι μια 

χεσά τόπος ανάμεσα στη Βραζιλία και την Αργεντινή. Οι ινδιάνοι που βρήκαν οι 

κονκισταδόρες πριν από 600 χρόνια ήταν απλοί γεωργοί, δεν είχαν χρυσάφια και 

πετράδια, και τα κωλόπαιδα τ’ατίθασα δεν τους έδωσαν καμία σημασία. Έμειναν 



Ένα Mundial για τις φίλες μου 26 

λοιπόν οι Τσουρούα, οι ινδιάνοι που σας έλεγα πριν, ελεύθεροι, μέσα σε ένα τρί-

γωνο που σχηματίζουν 2 τρανά ποτάμια κι ο Ατλαντικός, κι από αυτούς ονομά-

στηκε η χώρα Ουρουγουάη, και είναι η πιο μικρή από όλες τις χώρες της Λατινι-

κής Αμερικής. Πληθυσμιακά είναι μικρότερη από την πορτογαλία, αλλά αυτό δεν 

τους έχει εμποδίσει να έχουν γράψει το όνομά τους με χρυσά γράμματα στη βίβλο 

του παγκοσμίου ποδοσφαίρου αφού έχουν κατακτήσει 2 παγκόσμια κύπελα, το 

πρώτο, το 1930 και το πρώτο μεταπολεμικό το 1950. 

Οι Ουραγουάνοι ποδοσφαιρικά είναι τσεκούρια και άρματα δρεπανιφόρα. Βασικό 

τους μότο είναι ότι στην άμυνα περνάει ή η μπάλα ή ο παίχτης, ποτέ και τα δύο. Έ-

χουν μάλιστα και το παγκόσμιο ρεκόρ της πιο γρήγορης αποβολής σε αγώνα μου-

ντιάλ καθώς το 1986 στο Μεξικό στο ματς με τη Σκωτία ένας παίχτης τους δέ-

χτηκε κόκκινη κάρτα στα 54 δευτερόλεπτα. Ο Σκωτσέζος που έφαγε την κλωτσά 

έβγαλε πρόωρη αναπηρική σύνταξη κι από τότε εργάζεται σε γνωστή Σκωτσέζικη 

βιομηχανία που ράβει κιλτ, στο τμήμα της κόπιτσας. Η φήμη τους ως σκληρή ο-

μάδα τους ακολουθεί σε όλες τις μεγάλες διοργανώσεις, ενώ και κατά μόνας οι α-

μυντικοί τους βρίσκουν πιο εύκολα δουλειά από τους επιθετικούς τους. Η ποδο-

σφαιρομάνα Ουραγουάη όμως τα τελευταία χρόνια έχει να καυχιέται για δυο τερά-

στιους επιθετικούς, τον Καβάνι, που τα βάνει και τον Σουάρες τον δαγκανιάρη, 

που οι αντίπαλοι αμυντικοί τον σκιάζονται και δεν τον μαρκάρουν πολύ στενά 

γιατί έχει δαγκώσει 2-3 (χωρίς να τους κόψει κομμάτι όμως). 

Το ματς πήγε όπως το είχαμε φανταστεί. Ο Σουάρες ο δαγκανιάρης έβγαλε μια 

πολύ όμορφη σέντρα κι ο Καβάνι που τα βάνει, πέταξε τη μπάλα στα δίχτυα πολύ 

πολύ νωρίς. Οι Πορτογάλοι ήταν όλο γύρω γύρω μετά, αλλά μες την περιοχή δεν 

έμπαιναν γιατί όπως σας είπα και πριν οι Ουραγουάνοι δεν άφηναν ποτέ να περ-

νάει και η μπάλα και ο παίχτης.  

Έφαγαν το ξύλο τους οι Πορτογάλοι, αλλά με τρόπο, χωρίς εκείνα τα παλιά τάκλιν 

στη σπλήνα που συνήθιζαν οι Ουραγουάνοι, κι έτσι ούτε κόκκινες είχαμε ούτε τί-

ποτις. Ακόμα κι όταν η Πορτογαλία ισοφάρισε με τον Πέπε, έναν ψηλό όμορφο α-

μυντικό, που αν είσαι λεχώνα και τον δεις βράδυ θα του κοπεί το γάλα, ο τρομερός 

Καβάνι, που τα βάνει, έριξε ένα πολύ όμορφο σουτ και έκανε το 2-1 και οι Πορτο-

γάλοι του Σάντος έτρεχαν ξανά να ισοφαρίσουν. Η τύχη όμως του Φερνάντου ήταν 

απούσα χτες, ο Ρονάλντο δεν τραυματίστηκε, δεν έκανε και απολύτως τίποτα μέσα 

στο παιχνίδι φυσικά, και τελικά οι πρωταθλητές ευρώπης επιστρέφουν νωρίς στο 

Φάρο και τη Μπράγκα ενώ αντίθετα στο Μοντεβιδέο θα μείνουν άλλη μία, τουλά-

χιστον, ημέρα κλειστά τα σχολεία για να δουν τα παιδιά την σελέστε στο επόμενο 

παιχνίδι της στο μουντιάλ την Παρασκευή. 

Στο κλείσιμο θα σας πω δυο λόγια για τον Όσκαρ τον Ταμπάρες, τον προπονητή 

της Ουρουγουάης, που είναι 71 χρονών, ο μεγαλύτερος όλων στο μουντιάλ. Ο Τα-



Ένα Mundial για τις φίλες μου 27 

μπάρες έχει διαγνωστεί με ένα σπάνιο σύνδρομο στο οποίο το ανοσοποιητικό σύ-

στημα ενός ανθρώπου επιτίθεται στο νευρικό. Η κατάσταση είναι γνωστή εδώ και 

2-3 χρόνια και θεωρείται «σοβαρή». Ο ίδιος ο Ταμπάρες, γνήσιος σκληροτράχηλος 

Ουρουγουανός αμυντικός στα νιάτα του, λέει ότι έχει χρόνια νευροπάθεια, υποβι-

βάζοντας την σοβαρότητα της νόσου του. Έχοντας συμπληρώσει 38 χρόνια στους 

πάγκους επιμένει να προπονεί την εθνική της χώρας του περπατώντας, στη καλύ-

τερη περίπτωση, με πατερίτσες, μέχρι «τα αποτελέσματα να μη του το επιτρέ-

πουν»… 

Στον Ταμπάρες εμείς υποκλινόμαστε…  

 

 

X Γρανίτα αυγοτάραχο 

Χτες το πρωί, νωρίς, την ώρα που απολάμβανα τη μυρωδιά απ’τις ντοματιές μου, 

ήρθε ένα μήνυμα από μια παλιά μου φίλη που είχε σπουδάσει στη Σοβιετική Έ-

νωση στα τέλη της δεκαετίας του ‘70. Το να βρεθεί μια κοπέλα στα 18 της στο Λο-

μονόσωφ το θεωρούσα μεγάλη μαγκιά και τη φίλη μου αυτή την έβλεπα πάντοτε 

με δέος. Το μήνυμα ήταν ξεχεστικό. Πώς είναι δυνατό να γίνεται το μουντιάλ στη 

Ρωσία κι εγώ να μην έχω γράψει ούτε δυο λόγια για την ομάδα της διοργανώτριας. 



Ένα Mundial για τις φίλες μου 28 

Σήμερα θα μιλήσουμε για το ματς Ρωσίας – Ισπανίας αφού κανείς σοφός άντρας 

δεν θέλει να θυμώσει μια γυναίκα που σπούδασε στη Μόσχα το ‘70… 

Θα ξεκινήσω από την Ισπανία και θα αφήσω τους οικοδεσπότες τελευταίους. Η Ι-

σπανία είναι μια μεγάλη χώρα στην νοτιοδυτική άκρη της ευρώπης. Είναι μια πολύ 

πλούσια χώρα και κατοικείται από 40 εκατομμύρια από τους πιο εγωιστές γκασμά-

δες που έχετε δει ποτέ σας. Ο μέσος Ισπανός, ακόμα και εν μέσω κρίσης, δε θέλει 

να του πειράζεις τη φιέστα και την ανεξαρτησία. Τη Δευτέρα δεν πολυδουλεύει 

γιατί είναι κουρασμένος από τη φιέστα της Κυριακής, ενώ παρομοίως δεν πολυ-

δουλεύει ούτε την Παρασκευή γιατί προετοιμάζεται για τη φιέστα του Σαββάτου. 

Αν κατά τύχη πέσει και καμιά μεσοβδόμαδη φιέστα ο μέσος Ισπανός κυκλοφορεί 

εφτά μέρες κι εφτά νύχτες συνεχόμενες με την παεγιέρα παραμάσχαλα. Φιέστα κι 

άστα. Ο Ισπανός είναι επίσημα ο μοναδικός πιο τεμπέλης λαός από μας στην ευ-

ρώπη, καθώς εμείς πάμε στο γραφείο για να τα ξύσουμε, ενώ αυτός δεν έχει κα-

νένα άγχος να τα ξύνει από το σπίτι!! 

Πολιτιστικά η Ισπανία παρουσιάζει μια τρελή πολυφωνία καθώς αποτέλεσε για 

χρόνια πέρασμα πολλών λαών όπου όλοι άφησαν και κάτι. Μπορεί κανείς να θαυ-

μάσει πανέμορφα κτήρια στη Σεβίλη, τη Σαραγόσα, τη Μαδρίτη, τη Βαλένθια και 

τη Βαρκελώνη. Οι συγγραφείς κι οι ποιητές της είναι διάσημοι, όπως και οι … κα-

τακτητές της. Έχει ένα ποτάμι, τον Γκουανταλκιβίρ που λούζεται εδώ και χρόνια η 

αγάπη του Μητσιά (μα πόση πιτυρίδα έχει πια αυτή η κοπέλα), έχει ακόμα βασι-

λιά, έχει μεγάλους μουσικούς και τραγουδιστές ενώ πασίγνωστη είναι και μια ομώ-

νυμη της χώρας στάση στο σεξ. 

Ποδοσφαιρικά η Ισπανία μας έχει σκοτίσει των έρωτα σε επίπεδο κλαμπ (κλαμπ 

λέμε τις «ομάδες» κορίτσια, τη Μπάρτσα, την Οσασούνα, τη Λεγκανιές κλπ., για 

να τις ξεχωρίζουμε από τις «εθνικές»). Έχει πάρει τα περισσότερα κύπελα ευρώ-

πης και ειδικά τα τελευταία κάμποσα χρόνια τα παίρνει όλα. Σε επίπεδο εθνικών 

ομάδων έχει αρκετές επιτυχίες πάλι, αλλά σημαντικά λιγότερες από όσες έχουν τα 

κλαμπ της. Πάντως την Ισπανία τη φοβάσαι και τη μετράς πολύ σαν ομάδα γιατί 

έχει μια κακιά συνήθεια, δε σου δώνει τη μπάλα να παίξεις κι εσύ λιγουλάκι. Την 

παίρνουν οι παίχτες της και την αλλάζουν συνεχώς πάσες μεταξύ τους κι εσύ κά-

θεσαι και τους κοιτάς σα το μαλάκα, και περιμένεις μπας και τους πετύχεις που-

θενά και τους σκάσεις καμιά κλωτσά στο καλάμι και δεν το δώσει το φάουλ το κο-

ράκι και πάρεις τη μπάλα να χαρείς κι εσύ λίγο το παιχνίδι. 

Ας πάμε στη Ρωσία τώρα. Η Ρωσία είναι η μεγαλύτερη χώρα του κόσμου. Ακόμα 

και μετά την περεστρόικα που κόπηκε σε 27 κομμάτια, παρέμεινε η μεγαλύτερη 

χώρα του κόσμου. Η ιστορία της δεν είναι μεγάλη σε μήκος, αφού οι Ρώσοι κατέ-

βηκαν από τα δέντρα μετά τους Βορειοευρωπαίους, δηλαδή πάνε δεν πάνε 1000 

χρόνια που βγάλαν τις προβιές, όμως είναι πολύ έντονη, πολύ πλούσια σε γεγο-



Ένα Mundial για τις φίλες μου 29 

νότα. Οι Ρώσοι αγαπάνε τη βότκα και το ποτό γενικά, κυρίως λόγω καιρικών συν-

θηκών. Στη Σιβηρία μάλιστα δεν τους πιάνει πλέον τίποτα και πίνουν σαμπουάν κι 

αφρόλουτρα. Η Ρωσία είναι ο μεγαλύτερος πελάτης ψυγείων παγκοσμίως, αφού 

αν δε βάλεις τα τρόφιμα στο ψυγείο θα παγώσουν και δε θα ξεπαγώνουν με τίποτα 

μετά και θα καταλήξεις να τρως γρανίτα αυγοτάραχο. 

Ποδοσφαιρικά οι Ρώσοι έχουν να καυχιόνται για τις εθνικές ομάδες της Σοβιετι-

κής Ένωσης που όλοι τις θυμόμαστε με τους παίχτες παρατεταγμένους σε στάση 

προσοχής και τα στήθη προτεταμένα να φαίνονται τα γράμματα στη φανέλα, 

CCCP, τα ίδια γράμματα που γράφαν και τα διαστημόπλοιά τους. Από τότε που 

διαλύθηκε η Σοβιετική Ένωση και η εθνική τους έχασε τους Ουκρανούς, κυρίως, 

και τους Γεωργιανούς, Αρμένιους, Τσετσένους, Λευκορώσους, Ουινκτριαλαριρό 

και άλλες δημοκρατικές δυνάμεις παίχτες, η ποιότητά τους έπεσε κατακόρυφα και 

έχασαν κάθε επαφή με αυτό που λέμε επιτυχία και διάκριση. 

Στον πρώτο γύρο ως τώρα, οι μεν Ισπανοί είχαν κάνει ένα πολύ καλό παιχνίδι στο 

οποίο είχαν φάει 3 γκολ και οι Ρώσοι είχαν κάνει ένα κακό παιχνίδι που έφαγαν 

άλλα τόσα. Το φαβορί ήταν η Ισπανία, αλλά τον γηπεδούχο μην τον υποτιμάς 

ποτέ. Το γήπεδο ήταν γεμάτο ρώσους και ρωσίδες, ενώ είχε και καμιά δεκαπεντα-

ριά χιλιάδες σοβιετικούς. Ισπανούς είχε λίγους. Οι Ρώσοι έβαλαν νωρίς ένα γκολ 

μόνοι τους. Μετά ψάχνανε για τη μπάλα και δεν τη βρίσκανε. Μέχρι που άξαφνα 

ένας κακομαθημένος Ισπανός είπε να κάνει μια μαγκιά και να προσπαθήσει να 

πιάσει τη μπάλα με το χέρι μέσα στη περιοχή δήθεν ακούσια. Ο διαιτητής όμως, 

ένας Ολλανδός πισωγλέντης, δεν το έκανε αβαβά το δήθεν ακούσιο χέρι και οι 

Ρώσοι επιθετικοί γνωρίστηκαν επιτέλους με τον Ντε Χέα, τον Ισπανό, νεαρό τερ-

ματοφύλακα, τον οποίο μήτε τον είχαν δει μήτε τον είχαν απαντήσει ως το λεπτό 

εκείνο, το 40ο του πρώτου ημιχρονίου. 

Το ματς πήγε στο 1-1 και έμεινε εκεί σε όλο το δεύτερο ημιχρόνιο, στο οποίο οι Ι-

σπανοί δεν έδιναν με τίποτα τη μπάλα στους Ρώσους κι αυτοί εμπνευσμένοι από 

στιγμιότυπα από το Θωρηκτό Ποτέμκιν που τους έδειξε ένα μέλος της ΓκεΡεΟυ 

στα αποδυτήρια, έπεσαν ηρωικώς μαχώμενοι. Πραγματικά, αν τους έβγαζες τις 

φανέλες και τους φόραγες χλαίνες μπορούσες άνετα να γυρίσεις έργο από την πο-

λιορκία του Στάλινγκραντ, στη πραγματικότητα μάλιστα, σε αυτό το ρόλο θα απέ-

διδαν καλύτερα από ότι στο ρόλο του ποδοσφαιριστή, κι ελπίζω να καταλάβατε τι 

εννοώ κορίτσα. 

Η μάχη έληξε 1-1 και πήγαμε στην πρώτη παράταση του φετινού μουντιάλ, όπου ο 

ηρωισμός των Ρώσων έφτασε σε τέτοια ύψη που αντί να κάνει την «όλα» στις κερ-

κίδες ο κόσμος, κούναγε σημαιάκια και τραγουδούσε το Καλίνκα και το Πολιού-

σκα Πόλιε λες και βρισκόταν αυθόρμητα συνταγμένος στη Κόκκινη Πλατεία να 

θαυμάσει την παρέλαση του Ρωσικού στρατού. Η παρέλαση, ε, συγγνώμη, η παρά-

ταση ήθελα να πω, τελείωσε χωρίς τέρματα και οι Ισπανοί πρόλαβαν να δώσουν 



Ένα Mundial για τις φίλες μου 30 

περισσότερες από 1000 πάσες ο ένας στον άλλο, όσες περίπου δώσανε οι παίχτες 

της Αθλητικής Ένωσης Άρλας Φούρλας Φώσταινας σε όλο το πρωτάθλημα φέτο. 

Υπάρχει μάλιστα μια πληροφορία στο διαδίκτυο που λέει ότι ακόμα και τώρα, 30 

ώρες μετά το τέλος του ματς, οι Ισπανοί ακόμα πάσες παίζουν, στο Βιλαμπάχο α-

κόμα τρίβουν… 

…και έτσι φτάσαμε στα πέναλτι, κατά τις εφτάμιση το απόγευμα, ώρα Μό-

σχας, Αθήνας και Γιοχάνεσμπουργκ, και οι Ρώσοι παίχτες είδαν ξανά τον Ντε 

Χέα, που είχαν να τον δουν από τις έξι παρά είκοσι, όταν είχαν κερδίσει το πέ-

ναλτι που ισοφάρισαν… 

Η διαδικασία αυτή, εννοώ η διαδικασία των πέναλτι, έχει μια κάποια ανάγκη τύ-

χης, έχει και μια κάποια ανάγκη ικανότητας, έχει όμως και μια μεγάλη ανάγκη από  

… ούμπαλα, κοχόνες που λένε κι οι Ισπανοί. Τέτοια οι Ρώσοι είχαν μπόλικα, μη 

σας πω από 3-4 ο καθένας, ενώ οι «φτασμένοι» και «ακριβοί» Ισπανοί έδειξαν την 

αγάπη τους στη…. μον-αρχία…  

Και κάπως έτσι οι Ρώσοι νίκησαν και πάνε στους 8, κάποιες ελάχιστες μπαλαλάι-

κες ψέλλισαν μερικές χαρούμενες νότες, μερικά ατίθασα Λάντα κόρναραν παρατε-

ταμένα, ο κόσμος ρώταγε αν θα πάρει κάποια μερίδα σταφύλια παραπάνω αν πάει 

και στο επόμενο ματς, αλλά αυτό θα γίνει στο Κρασνοντάρ, 1500 χιλιόμετρα απ τη 

Μόσχα, κοντά στη Μαύρη Θάλασσα… 

Πίσω στη Μαδρίτη, το Τολέδο και την κόρδοβα οι παέγιες πάγωσαν, η Μακαρένα 

και το Ασερεγέ χαμήλωσαν στα μεγάφωνα, ο κόσμος πήρε το δρόμο για το σπίτι 

με τα κεφάλια κατεβασμένα, τα χέρια στις τσέπες κλωτσώντας αόρατα κονσερβο-

κούτια και μουρμουρίζοντας για έναν γαμημένο προπονητή που δε μπόρεσε να 

βρει η ομοσπονδία και να βάλει στον πάγκο κι άφησε τον καντηλανάφτη τον δη-

μόσιο υπάλληλο να παριστάνει τον κόουτς σε μια ομάδα που οι παίχτες της ακόμα 

πάσες αλλάζουν.  

Κορίτσια μην αφήσετε ποτέ κανένα να σας πείσει ότι τα γκολ μπαίνουν με πάσες… 

Τα γκολ μπαίνουν με σουτ (έστω με καμιά κεφαλιά), όχι με πάσες. 

Ναζνταρόβια και νιετ σνιεκαπόγια. 

Ακολουθεί φώτο του καντηλανάφτη με τα δύο αγωνιστικά πλάνα της ομάδας του. 



Ένα Mundial για τις φίλες μου 31 

XI Πολλά καντάρια μπάλλα 

Έχω μια φίλη παλιά, τη ξέρω απ’τους προσκόπους, αυτή ήταν οδηγός κι εγώ λυκό-

πουλο. Εγώ μεγάλωσα κι έγινα κωλόγερος, αυτή παρέμεινε οδηγός. Οδηγεί ταξί. 

Από μικρή της άρεσαν τ’αυτοκίνητα, και δη τα γιαπωνέζικα. Περίμενε πώς και πώς 

τα ματς της Ιαπωνίας στο μουντιάλ, και χτες μου έστειλε μήνυμα από το CB να πω 

δυο λόγια για το ματς Βελγίου – Ιαπωνίας. 

Οι δύο χώρες διαφέρουν όσο περισσότερο μπορεί να διαφέρουν δύο χώρες. Το 

Βέλγιο είναι μια Κάτω Χώρα, όνομα και πράμα, η Ιαπωνία είναι η Χώρα του Ανα-

τέλλοντος Ηλίου, επίσης όνομα και πράμα. Ξέρετε αυτά τα παρατσούκλια δε στα 

κολλάνε τσάμπα. Το Βέλγιο έχει τις Βρυξέλλες που είναι η έδρα του ΝΑΤΟ (τι 

καλά παιδιά αυτά, μες την καρδιά μας τα’χουμε) αλλά και της Ευρωπαϊκής Ένω-

σης (άλλα καλά παιδιά, κι αυτά μες την καρδιά μας τα’χουμε). Αν και είναι πολύ 

μικρότερη από μας, που είμαστε ήδη μικροί, έχει καταφέρει να μοιραστεί στα δύο. 

Οι μισοί μιλάνε Ολλανδικά, τα οποία τα λένε Φλαμανδικά για το ξεκάρφωμα, κι 

άλλοι μισοί μιλάνε Γαλλικά τα οποία τα λένε Βαλλώνικα για τον ίδιο λόγο. Ως 

λαός οι Βέλγοι έχουν τη φήμη των ηλίθιων της Ευρώπης, κι όσα ανέκδοτα λέγαμε 

παλιά εμείς για τους Πόντιους τα λένε στη Δύση για αυτούς! Οι Βέλγοι πριν την 

παγκόσμια κρίση κατάφεραν να μείνουν πάνω από 2 χρόνια χωρίς κυβέρνηση, 

αλλά το κράτος συνέχισε να δουλεύει κανονικά. 

Μεγάλες μορφές δεν υπάρχουν στη χώρα και οι μοναδικοί Βέλγοι που είναι γνω-

στοί σε μας είναι ο Τεν Τεν κι ο φίλος της Γιάννας Αγγελοπούλου Δασκαλάκη, ο 

Ζακ ο Ρογκ. Η κουζίνα τους είναι για ξέρασμα, όπως οι περισσότερες δυτικοευρω-

παϊκές, έχουν όμως φοβερές μπύρες. Πολιτιστικά είναι αόρατοι, έχουν βασιλιά, 

και ένα πολύ όμορφο γραν πρι στο Σπα που βγάζει και καλό νερό να το πιείτε να 

φύγουν τα πόδια της χήνας από την άκρη των ματιών σας κορίτσια. 

Την εποχή που κάθε ευρωπαϊκή χώρα είχε και πεντέξι αποικίες, το Βέλγιο είχε κι 

αυτό τις δικές του με σημαντικότερη το Κονγκό. Η παρουσία της χώρας σε διάφο-

ρες αφρικανικές χώρες μέχρι πρόσφατα είναι και ο κύριος λόγος που παρά το γε-

γονός ότι στο Βέλγιο ο ήλιος δε βγαίνει και κάθε μέρα, μπορεί κανείς να συναντή-

σει αρκετούς μαύρους. 

Ποδοσφαιρικά το Βέλγιο έχει μεγάλη παράδοση, ειδικά για το μέγεθός του και την  

… εξυπνάδα του. Τη δεκαετία του ‘80 προσέφερε στο παγκόσμιο στερέωμα τον 

Γιαν Κέλεμανς που όταν τον έλεγε ο Διακογιάννης κατάφερνε να κάνει να ακου-

στούν τουλάχιστον 3 φωνήεντα στο πρώτο «ε». Ο Κέλεμανς ήταν ένας πολύ έξυ-

πνος ποδοσφαιριστής που ήξερε πολλά καντάρια μπάλα (η μπάλα έχει καθιερωθεί 

να μετριέται σε καντάρια κορίτσια, όπως κι η βροχή, το καντάρι είναι τουρκική μο-

νάδα βάρους, που ισούται με 44 οκάδες και αντιστοιχεί σε 55 κιλά περίπου, άρα ό-



Ένα Mundial για τις φίλες μου 32 

πως καταλαβαίνετε για να κάνει κάποιος καλούς λογαριασμούς με οκάδες και κα-

ντάρια πρέπει να ξέρει καλά την προπαίδεια του 11) και που εμείς οι παλιοί τον θυ-

μόμαστε να παίζει με τις κάλτσες μονίμως κατεβασμένες ως τον αστράγαλο. 

Η εθνική του Βελγίου έχει παίξει κατά καιρούς καλή μπάλα και εμείς οι Έλληνες 

τους γουστάρουμε ποδοσφαιρικά τους Βέλγους, κι ας τους θεωρούνε μπούφους οι 

άλλοι. Αυτή την εποχή, στο Βέλγιο έχουν μια μίνι ευθυγράμμιση οι πλανήτες και η 

ομάδα έχει πολλούς πολύ καλούς ποδοσφαιριστές, με αποτέλεσμα να παίζει ωραίο 

ποδόσφαιρο κι ο κόσμος να χαίρεται, γιατί ο κόσμος άμα βλέπει ωραίο ποδό-

σφαιρο τελικά χαίρεται, όποια ομάδα κι αν υποστηρίζει. Ο κόσμος το κάνει αυτό 

κορίτσια, όχι εμείς. 

Η Ιαπωνία είναι το αντίθετο του Βελγίου σε όλα. Είναι μια χώρα στου διαόλου τη 

μάνα σε σχέση με μας, που έχει πολύ μεγάλη ιστορία. Κατοικείται εδώ και 30.000 

χρόνια, και κατά τη δεύτερη χιλιετία εκεί μέναν οι Σογκούν, που είδαμε στην ομώ-

νυμη σειρά με τον Τσάμπερλεν που το σήκωνε το σακάκι, κι ενώ του την έπεφτε 

μια όμορφη γκέϊσα αυτός είχε μάτια μόνο για τον Τορονάγκα. Ο πολιτισμός τους 

είναι τεράστιος και δεν έχεις παρά να τον θαυμάσεις. Έχουν μεγάλη παράδοση 

στις πολεμικές τέχνες και τα αγόρια εκεί δεν πάνε φαντάροι, πάνε νίντζα. Είναι 

πολύ καλοφαγάδες και δείχνουν μια μεγάλη αγάπη σ’ένα πουστρόψαρο, τη Σούσι, 

το οποίο το τρώνε μανιωδώς. Εθνικό τους άθλημα θεωρείται το σούμο, στο οποίο 

προπονούμαι εντατικά τα δύο τελευταία χρόνια και είμαι σίγουρος ότι μια μέρα θα 

κάνω καριέρα ως παλαιστής. Οι Γιαπωνέζοι είναι λαός πολεμόχαρος, έχουν αιμα-

τοκυλήσει τη γειτονιά τους πολλές φορές στο παρελθόν, αλλά από το 1945 που 

φάγανε δυο μεγάλες μπόμπες στο κεφάλι έχουν ηρεμήσει και κάθονται στ’αυγά 

τους.  

Ποδοσφαιρικά οι Γιαπωνέζοι δεν μας απασχόλησαν ποτέ. Λόγω DNA είναι κοντοί 

και σχετικά μικρόσωμοι με αποτέλεσμα να μη μπορούν να κοντράρουν δυνατά τις 

φάσεις στο γήπεδο. Στο παρελθόν δεν έχουν να επιδείξουν τίποτα σε παγκόσμιο 

επίπεδο.  

Οι Γιαπωνέζοι είναι κοντοί, αλλά χαζοί δεν είναι. Ότι κάνουν και στη τεχνολογία 

τους (αντιγραφή, και μανιώδης τελειοποίηση όλων τα εφευρέσεων των ευρωπαίων 

και των αμερικάνων) κάνουν μεθοδικά εδώ και χρόνια και στο ποδόσφαιρό τους. 

Με άρμα τους σπόνσορες, τις χορηγίες και τις διαφημίσεις, κατάφεραν εδώ και 

χρόνια να έχουν καμιά 50αριά ποδοσφαιριστές που παίζουν σε ευρωπαϊκές ομά-

δες. Αποτέλεσμα αυτού είναι να μπορούν να μαθαίνουν από μέσα το μοντέρνο πο-

δόσφαιρο, το ποδόσφαιρο που παίζουν οι μεγάλοι αντίπαλοί τους, και να προοδεύ-

ουν σε αυτό.  

…επίσης είναι τρομερά επίμονοι και μεθοδικοί, κι αν δε με πιστεύετε να πάτε 

στον κο Μιγιάγκι να σας μάθει καράτε αφού σας βάλει πρώτα να του τρίψετε 



Ένα Mundial για τις φίλες μου 33 

και να του βάψετε τη μάντρα, να του κόψετε κάτι βάτα και να του καθαρίσετε 

και το φλοτέρ της αντλίας που τραβάει τα νερά από τον κήπο… 

Το ματς ήταν αρχικά για «πολλά με λίγα» που λέγαν οι παλιοί, καθώς το Βέλγιο εί-

ναι πραγματικά καλή ομάδα, ενώ η Ιαπωνία είναι κάπως άγνωστη ποδοσφαιρικά. 

Στο πρώτο ημίχρονο η εκπρόσωπος των Κάτω Χωρών είχε μεν την υπεροχή αλλά 

η τριπλέτα Καβασάκι – Χόντα – Γιαμάχα στο ιαπωνικό κέντρο εμπόδιζε την άνετη 

ανάπτυξη και τη δημιουργία φάσεων κοντά στον Νασουσείρω Τοκασόνι. Στο δεύ-

τερο ημίχρονο παίχτηκε πολύ μεγάλη μπάλα. Καλύτερη από ότι έχουμε δει ως 

τώρα και από ότι έχουμε να δούμε και στο υπόλοιπο μουντιάλ, φοβάμαι. Υπεύθυ-

νοι για αυτό ήταν οι Γιαπωνέζοι, που έβαλαν δυο πολύ γρήγορα γκολ στο ξεκίνημα 

με τον Γιαταούρα και τον Γιακαψούρα και μετά δεν κλείστηκαν πίσω, δεν άρχισαν 

τις καθυστερήσεις, δεν ξάπλωναν σα τα γελάδια με τις ώρες στο χορτάρι, δεν έπε-

φταν με το παραμικρό, έπαιξαν με την καρδιά χιλίων νίντζα και πρέπει να τους 

βγάλουμε το καπέλο. Αλλά και το Βέλγιο δεν πήγε πίσω. Δεν τα παράτησε, δεν άρ-

χισε τα καραγκιοζιλίκια για να κερδίσει κάποιο πέναλτι ή κάποια κάρτα, δεν ε-

κνευρίστηκε, πίεσε, επιτέθηκε, έπαιξε μπάλα! 

Τελικά το Βέλγιο ισοφάρισε και κανείς δεν ήθελε να τελειώσει το παιχνίδι, τόσο ω-

ραίο ήταν, και περιμέναμε την παράταση, και μόλις μπήκαμε στις καθυστερήσεις 

(εσείς θα τις λέτε χασομέρια για να δείχνετε ψαγμένες), ο αρχηγός των Γιαπωνέ-

ζων, ο καμικάζι Γιαμανούρα, φώναξε το γνωστό τόρα-τόρα-τόρα και επιτέθηκε με 

θάρρος και καρδιά για να πάρει το ματς. Οι Βέλγοι είχαν όμως καλύτερο αντίδοτο 

για τις επιθέσεις των Γιαπωνέζων από ότι είχαν οι Αμερικάνοι στο Περλ Χάρμπορ, 

και όχι μόνο δε φάγανε το γκολ, αλλά με μια αντεπίθεση ποίημα κατάφεραν και 

πέτυχαν το 3-2 κυριολεκτικά τη στιγμή που ο ψηλός σενεγαλέζος διαιτητής έφερνε 

τη σφυρίχτρα στο στόμα του για να σφυρίζει το τέλος του ματς. 

Όσες περιμένατε ομαδικά χαρακίρια μετά από αυτή την εξέλιξη, την πατήσατε. Οι 

σχιστομάτηδες ψύχραιμα χαιρέτησαν τους αντιπάλους και ευχαρίστησαν τους φι-

λάθλους τους, και αφού έκαναν ντους, καθάρισαν και τα αποδυτήρια, πήραν τα 

πράματά τους και την κάνανε. Ούτε διαμαρτυρίες, ούτε κλάματα, ούτε χαρακίρια, 

ούτε δράματα. 

Οι Γιαπωνέζοι είναι πολιτισμένοι. Τόσο που απλές καθημερινές τους συνήθειες 

μοιάζουν με μαθήματα καλής συμπεριφοράς για όλους εμάς, τους προοδευμένους 

ευρωπαίους (τρομάρα μας). 

Αυτή είναι η εικόνα που αντίκρισαν οι καθαρίστριες όταν πήγαν να καθαρίσουν τα 

αποδυτήρια των Ιαπώνων μετά το ματς. 



Ένα Mundial για τις φίλες μου 34 

 
 

 

XII Οι γκαούτσος 
Μίλαγα τις προάλλες με μια φίλη μου που δούλευε παλιά στον ΟΤΕ και είχε, λέει, 

μια συνάδελφο που όταν της ζητούσαν υπεραστική σύνδεση με Αργεντινή (τότε 

που οι συνδέσεις γίνονταν ακόμα με βύσματα που τα ‘χωναν οι τηλεφωνήτριες στις 

τρύπες) αυτή φώναζε Αλό Μπουένο Σαύρες. Μου είπε πάλι το αστείο αυτό και με 

ρώτησε πώς και δεν έγραψα τίποτα για την Αργεντινή στο μουντιάλ, και της είπα 

ότι το φύλαγα για τον τελικό. Μιας κι η Αργεντινή έχει ήδη αποκλειστεί, και δε θα 

πάει φέτο στον τελικό, θα σας μιλήσω σήμερα για αυτή, και δώστε βάση, γιατί η 

Αργεντινή ήταν κάποτε σπουδαία ομάδα. 

Την Αργεντινή την ανακάλυψε πρώτος ένας Ιταλός κατσαπλιάς-πλιατσικολόγος, 

που επίσημα ήταν εξερευνητής και που θα βρήκε πολύ ασήμι, γι ‘αυτό και την είπε 

από την αρχή Αρτζεντίνα που στα Ιταλικά σημαίνει ασημένια. Μετά την περιλά-

βανε κάτι καϊνάρια Ισπανοί εξερευνητές που είχαν κάνει το πλιάτσικο επιστήμη (η 

λέξη πλιάτσικο προέρχεται από την Αλβανική λέξη πλιάτσικ που σημαίνει λάφυρο, 



Ένα Mundial για τις φίλες μου 35 

κι εσείς που είστε ξύπνιες καταλάβατε) και την λέγαν κι αυτοί Αρτζεντίνα, και εί-

παν και το μεγάλο της ποτάμι Ρίο ντε λα Πλάτα, που στα σπανιόλικα σημαίνει το 

ποτάμι του ασημιού, και που σημαίνει τελικά ότι Αρτζεντίνα οι φρατέλοι, Ρίο ντε 

λα Πλάτα οι σπανιόλοι, στη περιοχή υπήρχε πολύ ασήμι κορίτσα.  

…σήμερα το μοναδικό ασήμι που έχει η χώρα είναι το φεγγάρι που βλέπουν οι 

γκαούτσος όταν πέφτει το σκοτάδι στις κρύες νύχτες στις πάμπας κι αυτοί κά-

θονται με τις κιθάρες τους γύρω από τη φωτιά και τρώνε μπριτζόλες με κόκ-

καλο, μεγάλες σα τραπεζάκι παραλίας και πίνουν καφέ μαύρο που βράζει σε 

καφετιέρες γανωμένες, παλιακές, πάνω στα κάρβουνα και τραγουδάνε αϊ-αϊ-

αϊ-αϊ και τους ακούν τα γελάδια από δίπλα και μουγκανίζουν. Όλε (στο 

σπινό)… 

Η Αργεντινή είμαι πολύ μεγάλη χώρα, είκοσι φορές μεγαλύτερη από μας, μια από 

τις 10 μεγαλύτερες χώρες του πλανήτη. Κάποτε στα νιάτα της ήταν πολύ πλούσια, 

μια από τις 10 πλουσιότερες του κόσμου. Τότε είχε τον Περόν και τη γυναίκα του, 

την Εβίτα που την έπαιξε μετά η Μαντόνα σε ταινία και τραγούδησε και το Ντον’τ 

κράι φορ μι Αρτζεντίνα, και το είπε ωραία όπως το έλεγε κι η Εβίτα, που ήταν φι-

λάνθρωπος και βοηθούσε τους φτωχούς αλλά πέθανε νέα, η Εβίτα, γιατί η Μα-

ντόνα χέστηκε για τους φτωχούς και ζει ακόμα, αν και δεν είναι και τόσο νέα. 

Μετά η Αργεντινή είχε και Βιντέλα που σκότωσε πολλούς κι ήταν δικτάτορας 

αλλά αυτός φρόντισε με πλάγιους τρόπους να φέρει ένα παγκόσμιο κύπελλο στη 

χώρα, το ‘78. 

Η Αργεντινή είναι η χώρα που καταναλώνει το περισσότερο κόκκινο κρέας στον 

κόσμο, γιατί οι γκαούτσος ξέρουν να τρώνε, δεν είναι ούτε βετζετέριαν, ούτε τρώνε 

κοτόπουλο, ούτε σούσι, πουστρόψαρα κι αηδίες. Οι γκαούτσος είναι άντρες σκλη-

ροί, ξερακιανοί, μελαχρινοί, καθόλου μαύροι, ψηλοί κι όμορφοι. Απ’την Αργεντινή 

ήρθε και το τανγκό, που εμείς όταν βγαίναμε σιγά σιγά από τη σπηλιά της τουρκο-

κρατίας εμπιστευόμασταν περισσότερο τους φράγκους που την τόνιζαν τη λέξη 

στη λήγουσα και το μάθαμε τανγκό, αλλά που στη πραγματικότητα η λέξη είναι 

σπανιόλικη και τονίζεται στη παραλήγουσα και λέγεται τάνγκο. Να σας πω παρε-

μπιπτόντως ότι η Αργεντινή είναι η μεγαλύτερη ισπανόφωνη χώρα της γης. 

Ποδοσφαιρικά η Αργεντινή είναι μια τεράστια χώρα. Έχει τρομερή ιστορία τόσο σε 

εθνικό επίπεδο όσο και σε διεθνές. Στο Μπουένος Άιρες, που σημαίνει καλοί άνε-

μοι κι όχι καλές σαύρες, εδρεύουν η Μπόκα Τζούνιορς και η Ρίβερ Πλέιτ και τα 

παιχνίδια τους είναι τα πιο μεγάλα ντέρμπυ του κόσμου, μεγαλύτερα κι από το Α-

στραπή Ισώματος – Βροντή Χαϊκαλίου. Όταν παίζουν αυτές οι ομάδες ο φανατι-

σμός χτυπάει κόκκινο, πέφτει πολύ ξύλο, το περισσότερο μέσα στο γήπεδο όπου 

και τα φάουλ σφυρίζονται μόνο αν βγει αίμα ή αν κάποιος είναι κάτω και δε σα-

λεύει για περισσότερες από 3 φάσεις. Σε διεθνές επίπεδο έχει δύο τίτλους, εκείνο 



Ένα Mundial για τις φίλες μου 36 

του Βιντέλα κι εκείνον το ‘86 στο Μεξικό με το «χέρι του Θεού». Η εθνική Αργε-

ντινή κάποτε κατέβαινε στα μουντιάλ με τα νούμερα στις φανέλες των παιχτών να 

δίνονται αλφαβητικά. Έτσι με το 1 στη πλάτη έπαιζε ο Αρντίλες που δεν ήταν τερ-

ματοφύλακας αλλά κοντός χαφ που έπαιζε στην Τόττεναμ, και ο τερματοφύλα-

κας, ο Φιγιόλ έπαιζε με το 7 καθώς στη λατινική αλφαβήτα το Φ είναι κοντά στην 

αρχή αντίθετα με την ελληνική που είναι αντιπροτελευταίο. 

Ενώ λοιπόν στο πέρασμα των χρόνων στα γήπεδα της οικουμένης εμφανίστηκαν 

αμέτρητοι αργεντίνοι ποδοσφαιριστές με μεγάλες ποδοσφαιρικές ικανότητες, στη 

Ρωσία φέτο παρουσιάστηκε μια ομάδα ανισόρροπη. Είχε πάρα πολύ μεγάλα ονό-

ματα από τη μέση κι απάνω και πολύ κακούς παίχτες από τη μέση και κάτω. Και 

το ποδόσφαιρο κορίτσια είναι… σα τη γυναίκα! Γι’αυτό αρέσει στους άντρες! Για 

να είναι πραγματικά όμορφη μια ομάδα πρέπει να είναι παντού καλή. Η Αργεντινή 

νόμισε ότι επειδή έχει τον Μέσι θα πάρει το παγκόσμιο κύπελλο, ή θα πάει έστω 

στον τελικό.  

Οι εποχές που γίνονταν αυτά τα πράματα κορίτσια έχουν περάσει. Αν οι ομάδες 

στηρίζονταν σήμερα ακόμα σε έναν δυο παίχτες δε θα βλέπαμε ποτέ την Ισλανδία, 

τον Παναμά, την Ιαπωνία ή το Μαρόκο να διεκδικούν κάτι μέσα στο γήπεδο. Οι ε-

ποχές που εμφανίζονταν ομάδες όπως το Ζαΐρ και το Σαλβαδόρ και μάζευαν 9 και 

10 γκολ (σε ένα ματς, για 10 μαζέψαμε κι εμείς, αλλά εμείς τα μαζέψαμε σε τρία) 

και οι καλές ομάδες ακόμα και στη προπόνηση βάζανε πιο πολύ δύναμη, έχουν πε-

ράσει. Η παγκοσμιοποίηση θέλει «ίδιες ευκαιρίες» για όλους, και κάπως έτσι παί-

ζει η Κόστα Ρίκα με 10 παίχτες μέσα στην περιοχή όλο το ματς και χάνει με 1-0 και 

λένε όλοι, πάλεψε η ομάδα, αλλά έχασε στις λεπτομέρειες. Τι πάλεψε ρε μάγκες; 

Που αν δε βγαίναν μετά το ματς οι συνοδοί να τη μαζέψουν την ομάδα, οι παίχτες 

δε θα ξέρανε κατά πού να κάνουν από τη ζαλάδα και θα σκόρπιζαν στο γηπεδο σα 

ζωντανά που βγαίνουν απ’ τη στάνη.  

Σε κάθε περίπτωση το ποδόσφαιρο σήμερα είναι λιγότερο έμπνευση και περισσό-

τερο τρέξιμο, λιγότερο δημιουργία και περισσότερο καταστροφή, λιγότερο φαντα-

σία και περισσότερο σχέδιο, λιγότερη ομορφιά και περισσότερη βαρεμάρα, λιγό-

τερη επιβράβευση αυτού που προσπαθεί να νικήσει και περισσότερες πιθανότητες 

για αυτόν που σκοπό έχει μόνο να περιορίσει τις απώλειες. Και γι’αυτό στην αργε-

ντινή δε φτάνει ο Μέσι, ούτε ο Ιγκουαΐν, ο Ντιμπάλα, ή ο Αγουέρο. Γιατί όλοι τους 

είναι επιθετικοί, και οι επιθετικοί είναι 3-4 σε κάθε ομάδα, και όσο καλοί και να εί-

ναι, είναι λιγότεροι από τους αμυντικούς, αν μια ομάδα επιλέξει να παίξει με 7, 8 ή 

ακόμα και 9 αμυντικούς. Οπότε οι 3-4 επιθετικοί χρειάζονται τη βοήθεια και των 

υπολοίπων συμπαικτών τους, και στην Αργεντινή τη φετινή νόμιζες ότι οι υπόλοι-

ποι είχαν πάει στην ομάδα με μέσον και ότι δεν έρχονται από την ίδια παρτίδα (ναι 

παρτίδα!! όχι πατρίδα) με τους μπροστινούς. Αλλά επειδή τα γκολ τα περιμένουμε 



Ένα Mundial για τις φίλες μου 37 

όλοι από τους μπροστινούς, όταν τα γκολ δεν έρχονται, ή δεν είναι περισσότερα 

από των αντιπάλων, έχουμε μάθει να κατηγοράμε τους μπροστινούς.  

Η Αργεντινή φέτος έκανε μια πολύ κακή εμφάνιση, τη χειρότερη εδώ και πάνω 

από 40 χρόνια. Όχι γιατί δεν πήρε το κύπελλο. Γιατί δε σε έπεισε ούτε μία στιγμή 

ότι μπορεί να το πάρει ακόμα κι αν ο Μέσι σεληνιαζότανε και τους πέρναγε τρεις 

τρεις του αντιπάλους του, που ο Μέσι δε σεληνιάστηκε ποτέ με τη φανέλα της Αρ-

γεντινής κι αυτό του το καταμαρτυρούν οι συμπατριώτες του, αλλά ο Μέσι όταν 

έφυγε από τη χώρα του ήταν 10 χρονώ παιδάκι, και ήταν άρρωστο και καχεκτικό 

και στο Μπουένο Σαύρες θα κατάνταγε να κυνηγάει σαύρες, αλλά στη Μπαρτσε-

λόνα τον προσέξανε και σήμερα είναι αυτός ο τεράστιος παίχτης, ο πιο τεράστιος 

απ’όλους, και ο Μέσι δε νιώθει πολύ γκαούτσο, νιώθει πιο Γκαουντί, κι εμένα κάτι 

μου λέει ότι δε θα τον ξαναδούμε με τη μπιανκοσελέστε στο μέλλον γι’αυτό κι έ-

βαλα μια φώτο του από κάτω για να τον θυμόμαστε. 

Στην Αργεντινή τα λεφτά έχουν τελειώσει, και στις χώρες που τα λεφτά έχουν τε-

λειώσει κουμάντο κάνουν μόνο οι ζουγκλολουμπίνες και οι λούγκρες. Η αξιοκρα-

τία πάει περίπατο, ο λαός λιγδομπερντές όπως έχει καταντήσει, δε μπορεί να ση-

κώσει ανάστημα και καταντά να ανέχεται κάθε δικελοσβουριασμένο ορνιάμπελο 

που του φέρνουν για σωτήρα, όπως το χόμπιτ που φερε η ομοσπονδία για προπο-

νητή, που κάτι τέτοιους στο χωριό του Ζήκου τους πνίγαν στον ασβέστη να μη χα-

λάσει η ράτσα. Κι εμένα μου ΄λεγε ο παππούλης μου, καλή του ώρα, ότι τα διαμά-

ντια λάμπουν και στα σκατά μέσα να τα πετάξεις, και τώρα που θα φύγουν τα δια-

μάντια θα μείνουν μόνο τα σκατά, και το σκοτάδι.  

Άι άι άι άι άι α και όλε και κράι αρτζεντίνα… 

Άφρισα. 



Ένα Mundial για τις φίλες μου 38 

XIII Ο Ζαφείρης ο Μελάς 
Πήγα χτες το πρωί να πάρω ένα καφέ, στο χέρι, σε γνωστό μαγαζί για καφέ στο 

πόδι, και όπως περίμενα να μου τον χτυπήσουν, τον καφέ, χάζευα μια αφίσα που 

έδειχνε μια κοπέλα να κουβαλάει ένα σακί καφέ στο κεφάλι της. Με είδε η μπαρί-

στα που είχα κολλήσει στην αφίσα και όπως μου έδινε τον χτυπημένο καφέ μου, 

μου είπε χαμηλόφωνα «να δω πότε θα γράψεις για της Βραζιλία». Δείχνοντας το 

αλμπενί μου, της απάντησα ακαριαία, «κάτσε να αποκλειστεί πρώτα»… 

Η Βραζιλία είναι μια τεράστια χώρα στη Λατινική Αμερική. Είναι η μισή Λατινική 

Αμερική μάλιστα! Είναι μια από τις μεγαλύτερες χώρες του κόσμου. Έχει ένα τερά-

στιο ποτάμι, τον Αμαζόνιο, πολύ μεγαλύτερο από τον Φίδαρη (ή Κατσικοπνίχτη) 

που περνάει δίπλα από το Ευηνοχώρι, που είναι το μεγαλύτερο του πλανήτη παρά 

τις αντιρρήσεις κάτι Αιγύπτιων. Έχουν επίσης ένα μεγάλο τροπικό δάσος, τόσο με-

γάλο και σημαντικό, που η ακατάσχετη υλοτόμησή του επηρεάζει τον καιρό όλου 

το κόσμου και κάπου εκεί κρύβεται κι ο λόγος που φτάσαμε Ιούλιο φέτο για να 

κόψουν οι βροχές. 

Η Βραζιλία είναι η χώρα της σάμπας, ενός πολύ γρήγορου χορού που όμορφες κο-

πέλες κουνιούνται ξέφρενα κι ερωτικά. Είναι επίσης η χώρα του καφέ, αλλά αυτό 

το είπα και στην αρχή. Είναι η χώρα της Κόπακαμπάνας, της πιο γνωστής παρα-

λίας του κόσμου, που έχει άμμο και μαζεύει πολύ κόσμο που παίζει βόλλευ και ρα-

κέτες, αλλά κανείς δεν παραπονιέται με το τράκα της τρούκα της όπως παραπο-

νιούνται κάτι ξινές στις δικές μας παραλίες. Είναι η χώρα του Ρίο ντε Τζανέιρο με 

το άγαλμα του Χριστού πάνω απ’το λόφο και το καρναβάλι που γίνεται το έλα να 

δεις. Είναι η χώρα του Άιρτον Σένα και του Πελέ. Ο πρώτος είναι ο σπουδαιότερος 

οδηγός φόρμουλας ένα και ο δεύτερος ο μεγαλύτερος διαφημιστής της Μάστερ-

καρντ. Επίσης η Βραζιλία είναι η χώρα του μαγιό Μπραζίλιαν το οποίο βγαίνει χω-

ρίς οδηγίες χρήσης με αποτέλεσμα να φοριέται πολλές φορές από υπεραισιόδοξα 

άτομα με μοιραίες συνέπειες. 

Η Βραζιλία είναι η χώρα των αντιθέσεων σε κοινωνικοοικονομικό επίπεδο, καθώς 

εκεί μένουν μερικοί πολλοί πλούσιοι άνθρωποι, οι περισσότεροι λευκοί, και δίπλα 

τους μένουν μερικοί εντελώς φτωχοί σε κάτι παραγκουπόλεις που λέγοντας φαβέ-

λες που είναι τόσο τρισάθλιες που τα γύφτικα μοιάζουν με το Φονταινεμπλώ 

μπροστά τους. 

Ποδοσφαιρικά η Βραζιλία είναι η μεγαλύτερη χώρα του κόσμου. Έχει κερδίσει τα 

περισσότερα μουντιάλ και έχει βγάλει και τους περισσότερους τεράστιους παίχτες 

που έχουν δει τα μάτια μας να παίζουν μπάλα. Ο Πελέ είναι ο μεγαλύτερος από 

αυτούς (πριν ασχοληθεί με τη διαφήμιση). Έχουν υπάρξει όμως και πάρα πολλοί 

άλλοι τρομεροί παίχτες. Χαρακτηριστικότερα παραδείγματα είναι η ομάδα του 



Ένα Mundial για τις φίλες μου 39 

1970 που είχε τόσα πολλά 10άρια (τα 10άρια είναι παίχτες που παίζουν λίγο πιο 

μπροστά από τη γραμμή του κέντρου και έχουν πολύ μυαλό και είναι δυσεύρετα 

γενικά) που για να μη στεναχωρηθεί κάποιο, ο προπονητής τους τα έβαζε όλα μαζί 

να παίζουν, ακόμα και σε άσχετες θέσεις, αλλά ήταν τόσο σπουδαίοι ποδοσφαιρι-

στές που ακόμα κι έτσι κέρδιζαν εύκολα κάθε αντίπαλο. 

Το ποδόσφαιρο στη Βραζιλία υπέχει θέση θρησκείας. Το 1950, όταν έχασαν το κύ-

πελλο μέσα στο ίδιο το Μαρακανά, κάποιοι Βραζιλιάνοι πήδαγαν από τις κερκίδες 

από τη στεναχώρια τους. Υπάρχουν αστικοί μύθοι που αναφέρουν ότι τα παιδιά 

στη Βραζιλία πρώτα μαθαίνουν να κοντρολάρουν τη μπάλα και μετά να περπα-

τάνε, και αν δει κανείς βιντεάκια του Ροναλντίνιο θα πιστέψει ότι πρέπει να έχει 

κάνει ζογκλέρ στο Μεντράνο εκτός από ποδοσφαιριστής.  

Οι καιροί αλλάζουν όμως και σήμερα η Βραζιλία δεν είναι πια, δυστυχώς, αυτή 

μου μάθαμε μικροί και που χαζεύαμε μεγάλοι. Όλοι τους οι παίχτες παίζουν πια 

στην ευρώπη, όχι για να μαγέψουν τον κόσμο με τα ζογκλερικά τους, αλλά για να 

φουσκώσουν τα πορτοφόλια τους κι αυτά των μανατζαραίων τους. Έτσι μπορεί να 

κοστίζουν πανάκριβα, αλλά δεν αξίζουν ούτε τα μισά. Πριν από 4 χρόνια, στο μου-

ντιάλ που έγινε στη πατρίδα τους όχι μόνο δεν το πήραν αλλά έφαγαν κι 7 γκολ 

από τους Γερμανούς και όχι μόνο δε βρέθηκε κανείς να τους πάρει με τις λεμονό-

κουπες αλλά δεν θίχτηκε και κανείς να σταματήσει τη μπάλα. Ο τερματοφύλακας 

που είχε φάει το γκολ που χάσανε το κύπελο το ‘50 δεν ξανάπαιξε ποτέ μπάλα, δε 

μπόρεσε να βρει καμιά άλλη δουλειά και πέθανε στη ψάθα κυριολεχτικά!  

Η Βραζιλία πήγε στη Ρωσία για να ξεπλύνει λίγη από τη ντροπή του ‘14 και είχε στη 

σύνθεσή της πολλούς ακριβούς παίχτες, έναν πολύ καλό και σοβαρό προπονητή, 

σωσία του Ζαφείρη του Μελά, και το Νεϊμάρ, έναν παίχτη μια κατηγορία μόνος 

του.  

…ο Νεϊμάρ είναι ένα μείγμα μπαλαδώρου και θεατρίνου, σα την Τζένιφερ 

Μπιλς στο Φλασντανς ένα πράμα, που το πρωί δούλευε οξυγονοκόλληση σε 

εργοστάσιο και το βράδυ τσιτσιδωνόταν σε στριπτιζάδικο (ξετσιπωσιές!!) … 

Ο Νεϊμάρ, λοιπόν, εκεί που τη μια στιγμή μπορεί, με μια βιρτουόζικη ενέργεια, να 

σου πάρει την ταυτότητα αμυντικού που πιθανώς διαθέτεις, σε μια άλλη φάση 

μπορεί να προσποιηθεί καλύτερα κι από τη Μάρθα Καραγιάννη στις Θαλασσιές 

τις Χάντρες ότι τον χτύπησες, τον σκότωσες, τον ξέρανες και είσαι παλιόπαιδο, 

και θα το πω στον μπαμπά μου, και βγάλ’ του κάρτα κύριε διαιτητά και προστά-

τευσέ με εμένα τον απίθανο που όλο με χτυπάνε και άλλα τέτοια ζαβά και κάπως 

έτσι ο κόσμος δεν τον παίρνει στα σοβαρά και γελάν μαζί του και οι ρέγγες. 



Ένα Mundial για τις φίλες μου 40 

Η Βραζιλία στο τουρνουά έπαιξε μέτρια. Έως πολύ μέτρια. Κέρδισε όλα τα ματς 

που δε μπορούσε να χάσει ούτε με αίτηση, και στο πρώτο ματς κόντρα σε μια 

πραγματικά καλή ομάδα, έχασε. Σε αυτό το ματς η Βραζιλία κορίτσια έπαιξε καλά. 

Κι ο σωσίας του Ζαφείρη του Μελά, είχε πάρει το τσογλάνι τον Νεϊμάρ στα αποδυ-

τήρια πριν το ματς και του έδειχνε τα βιντεάκια που έχει γεμίσει το ίντερνετ με την 

αφεντιά του σε ρόλο καραγκιόζη φούρναρη και τον πόρωσε και τον δίδαξε, και γι’ 

αυτό χρειάζεται οι ομάδες να έχουν κανονικούς προπονητές και όχι μάγειρες σε 

τάνκερ όπως κάτι γείτονες των Βραζιλιάνων. Κι ο Νεϊμάρ άφησε στην άκρη το 

ρόλο της Μάρθας Βούρτσης και έπαιξε με καρδιά, σαν άντρας, και όταν τον κλω-

τσάγαν τα παλιόπαιδα οι Βέλγοι, έπεφτε, αλλά δεν κυλιότανε σα τη γίδα στο χορ-

τάρι, και σηκωνότανε γρήγορα και έκοψε και το μαλλί που είχε στα πρώτα ματς 

και ήταν σα γύφτος από τη Λακόπετρα που έχει πάει με το ντάτσον φορτωμένο 

πατάτα να δει τον Αγγελόπουλο στην Αχαγιά. Και κάποια στιγμή που έπεσε μες 

την περιοχή κι όλοι είπαν ρε μπας κι είναι πέναλτι, κι ο διαιτητής είπες ρε λες να 

έχουν δίκιο, εγώ για φιγούρα συγχρονισμένης κολύμβησης το είδα, ας το δω στο 

βαρ, πετάχτηκε σαν ελατήριο ο Νεϊμάρ και του έκανε νόημα να μη δει τίποτα γιατί 

δεν τον είχαν ρίξει και δεν ήθελε να γίνει άλλο ρεζίλι.  

Παρά την προσπάθεια του Νεϊμάρ, και παρά το πραγματικά καλό παιχνίδι της υ-

πόλοιπης ομάδας, η Βραζιλία έχασε, και γυρνάει στην πατρίδα της, αλλά κανείς δε 

θα τους περιμένει, γιατί όλοι παίζουν στην ευρώπη κι ο κόσμος δεν είναι δεμένος 

μαζί τους, ούτε με την ομάδα είναι πια δεμένος ο κόσμος όπως ήταν παλιά που πή-

δαγε από τις κερκίδες. Χτες, που αποκλείστηκε η σελεσάο, για τους περισσότε-

ρους Βραζιλιάνους ήταν απλά Παρασκευή, και στις φαβέλες έκανε όση πείνα θα 

έκανε ακόμα κι αν πέρναγε το Βέλγιο η ομάδα. 

Στέι τιούντ… 



Ένα Mundial για τις φίλες μου 41 

XIV Αφαίρεση συναισθήματος 
Ο Αντρέυ δούλευε ήδη πέντε χρόνια στη Χοροσόφσκαγια, το αρχηγείο εσωτερικών 

υποθέσεων της ΓκεΡεΟΥ, αλλά ακόμα και σήμερα το κτήριο, που από έξω είχε την 

όψη ασφαλιστικής εταιρείας, τον τρόμαζε με την όψη του. Αδιάφορης αρχιτεκτο-

νικής, ούτε ψηλό, ούτε κοντό, ούτε μοντέρνο, ούτε κλασσικό, γεμάτο παράθυρα 

και στους τρεις ορόφους του, νόμιζες ότι σε κοιτάει διαρκώς. Είχε σκεφτεί πολλές 

φορές ότι οι αρχιτέκτονες που το είχαν σχεδιάσει, που θα ήταν σίγουρα απόφοιτοι 

του Μάρτσι, είχαν σαφείς εντολές να το κάνουν με προδιαγραφές φόβου. 

Το υπόγειό του είχε ράμπες όπου φορτώνονταν φορτηγά της Γκούλαγκ, της υπη-

ρεσίας που φρόντιζε με την επάνδρωση των εργοστασίων παραγωγής παπουτσιών, 

σπίρτων, καπέλων και άλλων προϊόντων της σύγχρονης ρωσικής βιομηχανίας. 

Εκεί ήταν χτες ο Αντρέυ, μαζί με τον υφιστάμενό του, τον υπολοχαγό Βίκτορ Σου-

βόροβ, και συνομιλούσαν με τις ώρες με τον Τσερτσέσοβ, τον προπονητή της ομά-

δας ποδοσφαίρου της χώρας. Φρόντισαν ώστε ο Τσερτσέσοβ να έχει θέα στο πα-

ράθυρο του γραφείου όπου έβλεπε προς τις ράμπες. Ήθελαν να βλέπει διαρκώς τη 

διαδικασία φόρτωσης των φορτηγών με νέο προσωπικό. 

Ο Σουβόροβ έπαιζε πάλι το ρόλο του κακού, του άγριου, κι ο Αντρέυ του καλού. Ο 

Βίκτορ ήταν πανύψηλος και γεροδεμένος σα βόδι. Η Λαρίσα, η γυναίκα του, τον 

κορόιδευε και στις συγκεντρώσεις που γίνονταν με τις οικογένειες των μελών της 

υπηρεσίας τον αποκαλούσε έτερο τρισήμισή μου, αντί για έτερο ήμιση. Η Λαρίσα 

πρόσεχε να μην την ακούν οι προϊστάμενοι του άντρα της, μόνο στον Αντρέυ είχε 

εμπιστοσύνη. Αυτός είχε εντοπίσει τον Βίκτορ στη Βυάτκα πριν λίγα χρόνια στα 

πλαίσια μιας αποστολής, μυστικής φυσικά, και τον είχε φέρει στη Μόσχα. Από 

τότε η ζωή τους είχε βελτιωθεί δραματικά. Έμεναν σε σπίτι με ρεύμα, με δύο δω-

μάτια, κανένας δεν τους κοίταγε λοξά στο μπλοκ πολυκατοικιών που ήταν το σπίτι 

τους, και δε θυμάται ποτέ κάποιο μαύρο λάντα να την ακολουθεί όταν πήγαινε για 

ψώνια στο μπακάλικο της γειτονιάς. Επίσης η Λαρίσα μπορούσε πλέον να πηγαίνει 

στο μπακάλικο σχεδόν κάθε μέρα, ενώ ο Βίκτορ έφερνε συχνά ο ίδιος κρέας στο 

σπίτι κι εκείνη το μαγείρευε πάντα με πολλές πατάτες και κόκκινη σάλτσα. 

Ο Τσερτσέσοβ έπρεπε να συμφωνήσει με όλο το σχέδιο που θα του πρότεινε ο Α-

ντρέυ. Έπρεπε να φροντίσει να περάσουν όλοι οι ποδοσφαιριστές της ομάδας από 

το ιατρείο του Ουγιούτ, του ξενοδοχείου της ομάδας στο Κρασνοντάρ, για την τε-

λική εξέταση από τους ιατρούς της υγειονομικής υπηρεσίας. Ο Τσερτσέσοβ δια-

μαρτυρόταν ότι οι περισσότεροι παίχτες είχαν προσωπικούς μάνατζερ που δεν 

τους άφηναν στιγμή από τα μάτια τους, κι ο Αντρέυ σκέφτηκε ότι μάλλον έπρεπε 

να φέρει για ανάκριση 2-3 από αυτούς στο υπόγειο της Χοροσόφκαγια. Έτσι θα 



Ένα Mundial για τις φίλες μου 42 

παραδειγματίζονταν και οι υπόλοιποι. Αλλά το παιχνίδι ήταν σε δύο ημέρες. Ο Α-

ντρέυ δεν προλάβαινε. 

Ο Βίκτορ με τη γνωστή μέθοδο πειθούς του βοήθεσε τον προπονητή να καταλάβει 

πόσο σημαντικό ήταν να περάσουν όλοι οι παίχτες τον ιατρικό έλεγχο. Ιδιωτικά, 

χωρίς συνοδούς! Ο Τσερτσέσοβ, έστω και με καθυστέρηση, κατάλαβε. Μπορεί να 

έκανε μέρες να ξαναχαμογελάσει ο Τσερτσέσοβ μετά από όσα του ψιθύρισε στο 

αυτί ο Βίκτορ.  

Έμενε να ξεκαθαρίσουν με το θέμα της σύνθεσης. Εκεί τα πράγματα ήταν πιο εύ-

κολα. Όποιον και να χρησιμοποιούσε ο προπονητής, η υπηρεσία θα φρόντιζε λίγο 

πριν αρχίσει το παιχνίδι να του μεταδώσει ένα ηχογραφημένο μήνυμα από τη μη-

τέρα του, τη γυναίκα του ή την κόρη του. Τα λόγια από τα συγγενικά τους πρό-

σωπα θα τους έδιναν κουράγιο και δύναμη. Τα μηνύματα θα τους μεταδίδονταν 

από κινητά τηλέφωνα που τα τους έδιναν πράκτορες της υπηρεσίας στα αποδυτή-

ρια. Οι παίχτες θα γνώριζαν ότι από την άλλη μεριά χρησιμοποιούνταν κινητά που 

κρατούσαν άλλοι πράκτορες της υπηρεσίας, που βρίσκονταν κοντά στους οικείους 

τους. Έτσι όλοι θα ήταν σίγουροι ότι τα μηνύματα «θα είχαν μεταδοθεί σωστά».  

Ο Αντρέυ φρόντισε να βεβαιωθεί ότι στη σύνθεση της ομάδας θα ήταν και ο ξένος, 

ο Φερνάντεζ. Αυτόν ο Αντρέυ τον είχε αναλάβει προσωπικά. 

Κοίταξε μια φορά ακόμα τον όγκο του κτηρίου που ακόμα και τώρα τον τρόμαζε, 

έσβησε στο πεζοδρόμιο με το πόδι του το Γιάβα που κάπνιζε, ίσιωσε το σακάκι του 

από κάποια αόρατη ζάρα και προχώρησε προς την είσοδο. Έδειξε την ταυτότητά 

του στον ένστολο φρουρό μέσα από την πόρτα και του είπε ότι είχε συνάντηση με 

τον κο γενικό γραμματέα. Αυτός του κούνησε το κεφάλι, δείγμα ότι η ταυτότητα 

ήταν εντάξει και ότι μπορούσε να προχωρήσει, και ο Αντρέυ ήταν σίγουρος ότι είδε 

μια μικρή λάμψη συμπάθειας στο βλέμμα του φρουρού. Σημείωσε νοητά στο κε-

φάλι του να στείλει ένα γράμμα μόλις βρει χρόνο προς τον διοικητή της σχολής 

του Φελίξ Τζερζίνσκυ που να υπενθύμιζε τη σημασία της αφαίρεσης συναισθήμα-

τος από τους απόφοιτους κατά τη διάρκεια της εκπαίδευσής τους. 

Ανέβηκε στον πρώτο όροφο, προχώρησε με γοργά βήματα στον αριστερό διά-

δρομο, χτύπησε την πόρτα του γραφείου του γενικού γραμματέα και περίμενε το 

πρόσταγμα για να μπει. Προχώρησε και στάθηκε στο μέσο του χαλιού μπροστά 

από το γραφείο. Στάθηκε σε στάση προσοχής παρά το γεγονός ότι ο γενικός γραμ-

ματέας, στρατηγός Ιγκορ Κορομπόφ δεν καθόταν εκεί. Άκουσε τη φωνή του από 

τα αριστερά του να τον ρωτάει βραχνά: «Όλα εντάξει με το θέμα μας Συνταγμα-

τάρχα Βίτσακ;» 

«Μάλιστα, στρατηγέ μου.» 



Ένα Mundial για τις φίλες μου 43 

«Δώσε μου μια πλήρη και σύντομη αναφορά Συνταγματάρχα.» 

«Ο προπονητής έχει συμφωνήσει να περάσουν από υγειονομικό έλεγχο όλοι οι 

παίχτες, οι πράκτορες είναι ήδη στα πόστα τους κοντά στις οικογένειες των παι-

χτών, η επαφή μας με την Κροατική Πρεσβεία έχει ολοκληρωθεί και…» 

«Τι έγινε με τους Κροάτες;» τον έκοψε ο στρατηγός 

«Συμφωνήσαμε στην ισοπαλία σε όλο το παιχνίδι. Θα πάρουμε το παιχνίδι στα πέ-

ναλτι. Έτσι θα μπορούν να διαχειριστούν την αποτυχία ως ατυχία.» 

«Μπράβο Συνταγματάρχα. Και; Εμείς θα πάρουμε το παιχνίδι στα πέναλτι;» 

«Όχι Στρατηγέ μου. Με βάση τις οδηγίες σας συναντήθηκα χθες σε μια ντά-

τσα έξω από το Κρασνοντάρ με τον Ισπανό παίχτη της ομάδας μας. Θα αστο-

χήσει στο πέναλτι. Έτσι κανένας Ρώσος παίχτης δεν θα φορτωθεί το βάρος 

της αποτυχίας και η ομάδα θα αποκλειστεί με το κεφάλι ψηλά.» 

«Εντάξει Συνταγματάρχα. Ελεύθερος.» 

Ο Αντρέυ έκανε μεταβολή και προχώρησε προς την έξοδο. Λίγο πριν πιάσει τα πό-

μολο της πόρτας η φωνή ακούστηκε πάλι, από τα δεξιά του αυτή τη φορά. 

«Είχες καμία ενημέρωση για τον καινούριο Άγγλο πράκτορα, συνταγματάρχα;» 

Έκανε πάλι μεταβολή, στάθηκε πάλι προσοχή και κοιτώντας πάνω από το γραφείο 

του στρατηγού στη φωτογραφία που τον έδειχνε να χαιρετά δια χειραψίας τον 

Μπρέζνιεφ στα εβδομηκοστά γενέθλια του γενικού γραμματέα, έδωσε νέα ανα-

φορά. 

«Ξέρουμε ότι βρίσκεται από την περασμένη Τρίτη το βράδυ στη Μόσχα. Ξέρει ότι 

τον παρακολουθούμε από καζίνο σε καζίνο. Εντοπίσαμε και την γραμματέα του, 

μις Μανιπένι λέγεται, στο ίδιο ξενοδοχείο με την Αγγλική αποστολή. Την παρακο-

λουθούμε στενά και αυτή.» 

«Ο Μποντ δεν παρακολουθείται εύκολα συνταγματάρχα. Ακόμα και ένα ολόκληρο 

τάγμα να βάλεις να τον προσέχουν αυτός θα βρει τρόπο να σας ξεφύγει.» 

«Το γνωρίζω στρατηγέ μου. Γι’αυτό φρόντισα να βεβαιωθώ ότι ο Φερναντέζ θα κά-

νει τη δουλειά όπως θέλουμε.» 

«Ελεύθερος, οριστικά αυτή τη φορά συνταγματάρχα.» 



Ένα Mundial για τις φίλες μου 44 

 

 

XV Μαϊτζέβελος και πίζουλος 
Πήγα προχτές το αμάξι σε μια φίλη μου ηλεκτρολόγο αυτοκινήτων να ρίξει μια 

ματιά στον κλιματισμό και μου έλεγε για μια πελάτισσα που της πήγε ένα σμαρ-

τάκι και της ζήτησε να της αλλάξει την κόρνα και να την κάνει να παίζει το ιτς κά-

μινγκ χομ. Με ρώταγε μάλιστα, η φίλη μου η ηλεκτρολόγος αυτοκινήτων, αν μπο-

ρούσα να της βρω κάπου τη μελωδία μπας κι έκανε κανένα μαγικό. 

Παρά τη χαρά της νεαράς με το σμαρτάκι, δε θα… κάμινγκ χομ ούτε φέτο κορίτσα. 

Εννοώ ότι το κύπελλο δε θα πάει «σπίτι του» ούτε φέτος μιας και η εθνική ομάδα 

της γηραιάς αλβιόνας (της παλιοκαρακάξας δηλαδή) δεν τα κατάφερε χτες, κι α-

ποκλείστηκε από τον τελικό. 

Για την Αγγλία, ως χώρα, είχαμε μιλήσει πριν λίγες μέρες, μετά το ματς με την πο-

δοσφαιρομάνα τον Παναμά. Όπου οι Άγγλοι είχαν νικήσει με 6-1 και άπαντες στο 

νησί είχαν αρχίσει να παθαίνουν πιρλιπιπί απ’τη χαρά τους. Είχαμε πει ότι ως έ-

θνος έχουν τεράστια ιστορία, αν και δεν έχουν και τίποτα πολλά χρόνια που υπάρ-

χουν. Ο πρώτος κάτοικος του νησιού κατέβηκε από τα δέντρα όταν στη μεσόγειο 



Ένα Mundial για τις φίλες μου 45 

είχαμε χτίσει 2-3 αυτοκρατορίες και ψάχναμε πώς θα τις γκρεμίσουμε για να τις 

χτίσουμε από την αρχή, κάτι σα τα λέγκο ένα πράμα. 

Οι Άγγλοι τραγουδάνε το ιτς κάμινγκ χομ επειδή λένε πως αυτοί ανακάλυψαν το 

ποδόσφαιρο, και στην πραγματικότητα σπίτι του αθλήματος είναι το νησί. Το 

’χουν λοιπόν μαράζι που η εθνική τους ομάδα δε μπορεί να κερδίσει έναν διεθνή 

τίτλο και γι’ αυτό τραγουδούν το ιτς κάμινγκ χομ για να δείξουν την προσδοκία 

τους. Εγώ τώρα ξέρω έναν άλλο λαό, που ανακάλυψε κάτι ποιο μπανάλ, τη δημο-

κρατία, και που το έχει κι αυτός μαράζι να τη δει να επιστρέφει σπίτι της, αλλά αυ-

τός δεν τραγουδάει κανένα τραγούδι, και ίσως να φταίει αυτό που δε γυρνάει, αν 

και δε νομίζω. 

Οι Άγγλοι λοιπόν, ποδοσφαιρικώς, δεν έχουν κάνει τίποτα σε διεθνές επίπεδο, δεν 

έχουν κάποια παγκόσμια επιτυχία εκτός από το κύπελλο του ‘66, που ακόμα και 

σήμερα δε ξέρουμε αν η μπάλα πέρασε τη γραμμή σ’ εκείνο το σουτ στην παρά-

ταση, αλλά ξέρουμε ότι ο επόπτης που το μέτρησε για γκολ ήταν Αζέρος και στο β’ 

παγκόσμιο πόλεμο ήταν παιδάκι σ’ ένα χωριό που το κάψανε οι γερμανοί, και το 

γκολ στον τελικό του ‘66 οι άγγλοι το βάλανε στους γερμανούς, και δε ξέρω αν με 

εννοάτε τι θέλω να πω, αλλά ακόμα κι αυτός ο ένας ο Αγγλικός ο διεθνής τίτλος 

είναι πιότερο μαϊτζέβελος παρά πίζουλος. 

Σε αυτό το μουντιάλ οι Άγγλοι έστειλαν μια μετριότατη ομάδα με έναν μετριότατο 

τύπο που έκανε τον προπονητή, ντυμένο από την πρώτη μέρα που πάτησε το πόδι 

του στη ρωσία με τα ίδια ρούχα και δεν μπορούσες να ξεχωρίσεις αν είναι ντυμέ-

νος λακές ή παίχτης του σνούκερ. Οι παίχτες είχαν φαντασία αμοιβάδας και τε-

χνική μπετατζή που περπατάει στο μαδέρι με τακούνια αλλά είχαν τρομερές αντο-

χές στο τρέξιμο, μερικούς πολύ γρήγορους παίχτες, ψηλά κορμιά, προεξέχοντος 

του τσοπανοτραβόλτα του Μαγκουάιρ, και έναν γεννημένο σκόρερ (γεννημένους 

σκόρερ λέμε στο ποδόσφαιρο κορίτσα αυτούς που ενώ δεν τους βάνει το μάτι σου 

για τίποτα το τρομερό μέσα στο γήπεδο, ξέρουν πού να βρεθούν την κρίσιμη 

στιγμή και καταφέρνουν και πετάνε τη μπάλλα στα δίχτυα ακόμα και με πορδή κο-

μπολογάτη). 

Οι Άγγλοι, όπως είχαμε αναλύσει διεξοδικά στο ματς με τους Παναμάδες, επεδίω-

ξαν να βγουν δεύτεροι στον όμιλό τους, γιατί είδαν ότι έτσι θα έχουν πιο βατούς α-

ντιπάλους ως τον τελικό. Δηλαδή, με άλλα λόγια, οι Άγγλοι έκατσαν κι έχασαν 

από τους αναπληρωματικούς του Βελγίου και με τον τρόπο αυτό διάλεξαν αντί-

παλο!!  

…η παγκόσμια ιστορία του αθλητισμού είναι γεμάτη από ομάδες που δεν μπή-

καν στο γήπεδο για να νικήσουν, το οποίο κορίτσα όπως καταλαβαίνετε είναι 

ο σκοπός του αγωνίζεσθε, για να επιλέξουν τους επόμενους αντιπάλους τους, 



Ένα Mundial για τις φίλες μου 46 

και που στον τέλος τον ήπιανε κλαρίνο. Και οι Άγγλοι αυτό έκαναν μεταφο-

ρικά, γιατί κυριολεχτικά, στο νησί ήπιαν μερικές χλιαρές μπύρες παραπάνω 

για να πνίξουν τον καημό τους, ας α ματερ οφ φακ… 

Απέναντί τους οι Άγγλοι είχαν χτες τους Κροάτες, την ομάδα που αντιπροσώπευε 

έναν λαό παράδειγμα προς αποφυγή. Οι Κροάτες χρωστάν το όνομά τους σε μας 

που τους φωνάζαμε Χορούαθους πριν από 1000 χρόνια περίπου. Είναι ένας λαός 

που γουστάρει να πουλιέται σε όποιον δίνει το αντίστοιχο αντίτιμο κάθε φορά. 

Ανάμεσα σε Ρωμαίους, Βυζαντινούς, Τούρκους, Σλάβους και άλλους κατά καιρούς 

ηγέτες των βαλκανίων, οι Κροάτες, μαζί με τους Ουκρανούς πουλήθηκαν και 

στους Ναζί κατά τη διάρκεια του β’ παγκοσμίου πολέμου, και μέσα σε 4 χρόνια, 

από το ‘41 ως το ‘45 πρόλαβαν να καθαρίσουν καμιά 30αριά χιλιάδες εβραίους και 

καμιά 500αριά χιλιάδες σλάβους για λογαριασμό του Αδόλφου. Η Κροατία ήταν η 

πρώτη χώρα που κήρυξε την ανεξαρτησία της από τη Γιουγκοσλαβία το ‘91, η 

πρώτη που αναγνωρίστηκε από τη δύση ως ανεξάρτητο κράτος, η πρώτη που 

μπήκε στην ευρωπαϊκή ένωση και η πρώτη που μπήκε στο νατο. Πίσω από όλα 

αυτά υπήρχε πάντα η βοήθεια της γερμανίας, ενός κράτους που δε ξεχνά ούτε τους 

εχθρούς του, ούτε τους φίλους του. 

Οι Κροάτες δεν έχουν να προσφέρουν τίποτα σε οικονομικό, κοινωνικό ή πολιτικό 

επίπεδο, είναι γνωστοί για τις δαλματικές ακτές, που σιγά μη κάνει κανείς μπάνιο 

στα βρωμόνερα, και τα 101 σκυλιά της Δαλματίας, ενώ η πολιτιστική τους προ-

σφορά στο κόσμο των τεχνών αρχίζει και τελειώνει σε δυο τέταρτες θέσεις που εί-

χαν πάρει στη γιουροβίζιον όταν ακόμα είχαμε εμείς δραχμή κι αυτοί μάρκο. Δη-

λώνουν καθολικοί σε ποσοστό μεγαλύτερο κι από το Βατικανό, και αυτός ο συν-

δυασμός, πουλημένων κορμιών, τσουτσεκιών των γερμανών και καθολικισμού 

τους κάνει τους μεγαλύτερους εχθρούς των οικοδεσποτών Ρώσων, μετά τους Ου-

κρανούς και τους Άγγλους. 

Αθλητικά οι Κροάτες είναι εξαιρετικοί στα περισσότερα ομαδικά σπορ, ειδικά στο 

ποδόσφαιρο και το μπάσκετ. Η πρόσφατη ποδοσφαιρική ιστορία καταγράφει με-

ρικά τρομερά ονόματα ποδοσφαιριστών που ήταν ταυτόχρονα καλλιτέχνες και α-

λήτες μέσα στα γήπεδα. Αυτή η γενιά που πήγε στη Ρωσία είναι κάμποσους καλλι-

τέχνες και ορισμένους αλήτες.  

Στο παιχνίδι με τα αγγλάκια βρήκαν τρόπο να νικήσουν τόσο τη δική τους κού-

ραση (είχαν ήδη παίξει δύο παρατάσεις στα προηγούμενα παιχνίδια) όσο και τη 

δύναμη, την ταχύτητα και την αντοχή των αντιπάλων τους. Και το κάνανε πει-

στικά, κι ας χρειάστηκε να παίξουν τρίτη παράταση, γιατί μετά το γκολ που έβα-

λαν πολύ πολύ νωρίς τα αγγλάκια και το πολύ καλό πρώτο ημίχρονο που παίξανε, 

στο δεύτερο ανέβηκαν πάλι στα καλάμια τους και νόμιζαν ότι ιτς καμινγκ χομ ρε 



Ένα Mundial για τις φίλες μου 47 

παιδί μου και πάει και τελείωσε. Η ισοφάριση ήταν το πιο πονηρό κι αντρίκιο γκολ 

ταυτόχρονα του τουρνουά και μετά, οι άγγλοι χάσανε το μάνιουαλ και το τηλεκο-

ντρόλ. Δεν ξαναμπήκαν ποτέ στη διεκδίκηση του ματς, προσπάθησαν να πάνε στα 

πέναλτι (Τζίσους Κράιστ δηλαδή) και στο τέλος ήρθε το δεύτερο γκολ των Κροα-

τών και αντίο ζωή. 

Η Κροατία είναι το μεγαλύτερο αουτσάιντερ και η πιο μικρή, από κάθε άποψη, ο-

μάδα που έχει πάει σε τελικό μουντιάλ από το 1962 που πήγε στον τελικό η Τσε-

χοσλοβακία. Απέναντί της θα έχει τη Γαλλία, νικήτρια του «πραγματικού» τελικού 

με το Βέλγιο προχθές. Αυτό το ματς κορίτσα, το Γαλλία – Βέλγιο ήταν το καλύτερο 

παιχνίδι που έχει γίνει σε επίπεδο εθνικών ομάδων τα τελευταία κάμποσα χρόνια. 

Οι μισοί αντίπαλοι ήταν μεταξύ τους ξαδέρφια, κι άλλοι μισοί κουμπάροι, αλλά 

αυτό δεν τους εμπόδισε να παίξουν αμφότεροι και οι 22 ένα εξαιρετικό ποδό-

σφαιρο, που είχε πολύ τέχνη, πολύ τεχνική, πολύ δύναμη, πολύ τρέξιμο και πάρα 

μα πάρα πολύ στρατηγική από τους προπονητές. Οι οποίοι προπονητές είναι κα-

νονικοί, με διπλώματα και με παπλώματα, με γνώσεις, εμπειρίες και ικανότητες, 

όχι σα κάτι αποτυχημένους λακέδες που κατεβάζουν σε έξι συνεχόμενα παιχνίδια 

τους ίδιους παίχτες και κάνουν μάλιστα και τις ίδιες αλλαγές κατά τη διάρκεια αυ-

τών. Τόσο ο Γάλλος, όσο κι ο Βέλγος προσπάθησαν να βοηθήσουν τις ομάδες τους 

από τον πάγκο, και όταν το κάνεις αυτό έχοντας 11 δικούς σου κι 11 αντιπάλους 

μέσα στο γήπεδο τότε είσαι ωραίος ρε παιδί μου, και μπράβο σου. 

Πάμε λοιπόν, κι εγώ χορτάτος κι εσείς χορτάτες, από καλή μπάλα να δούμε ένα 

τελικό που μόνο ο πατροπαράδοτος φόβος των Γάλλων μη πέσει ο ουρανός στο 

κεφάλι τους μπορεί να τους στερήσει τη νίκη. Όλα τα άλλα είναι με το μέρος τους 

κι εγώ θα κλείσω με μια φώτο του τραχανοπλαγιέρο Μαγκουάιρ, δυο μέτρα άντρα, 

με τον σπιρούλη τον Μόντριτς 

Αλέζ ανφά κι απάνω τούρλα! 



Ένα Mundial για τις φίλες μου 48 

XVI Ντιπίντο ντι μπλου 
Βρήκα ένα μήνυμα σήμερα, στο ίνμποξ, από μια φίλη μου που είναι προφεσορέσα 

ντι λίνγκουα ιταλιάνα, με ένα τραγούδι της Κατερίνα Καζέλι, το τσέντο τζιόρνι, 

που σημαίνει 100 μέρες κορίτσα, και ακούγεται σε μια ταινία με τον Μπελμοντώ, 

τον Ντέιβιντ Νίβεν και την Σίλβια Μόντι, με το φιδίσιο κορμί, ο Εγκέφαλος λέγε-

ται το έργο, είναι λίγο παλιό, του ‘69, αλλά έχει πλάκα. Ήθελε να μου θυμίσει να 

πω κάτι για τη μεγάλη απούσα αυτού του 21ου μουντιάλ, την Ιταλία. 

Η Ιταλία είναι η πιο παλιά πολιτισμένη χώρα μετά από μας. Είναι αυτοί που μας 

διαδέχτηκαν σε όλα όσα έκαναν τη γη να γυρνά πιο όμορφα από ότι γυρνούσε 

πριν. Οι Ιταλία είναι μια χώρα στο μέσο ακριβώς της μεσογείου που απέχει όσο α-

κριβώς χρειάζεται και από την ανατολή και από τη δύση. Είναι κοντά στα βαλκά-

νια για να μπολιάζεται με το πάθος τους, αλλά ταυτόχρονα και μακριά ώστε να μη 

κολλάει την καντίφλα τους. Είναι πάνω από την αφρική για να παίρνει στοιχεία 

της γουστόζικης ραθυμίας της και κάτω από την κεντρική ευρώπη για να παρα-

δειγματίζεται από την εργατικότητά της. 

Η Ιταλία είναι γενικά «μπροστά» σε πολλά πράγματα. Όταν στη Ρώμη ρίχναν 

τους Χριστιανούς στα λιοντάρια, στη Γερμανία τους τρώγαν ακόμα οι αλπού-

δες. Όταν οι Ρωμαίοι οργάνωναν όργια στη Σκανδιναβία δε ξέραν ούτε να τον 

παίξουν. Όταν οι Ιταλοί έφτιαχναν πίτσες στο Βέλγιο τρώγανε τα ψάρια με τα 

λέπια. Όταν οι Ιταλοί είχαν πρετ-α-πορτέ στην αγγλία φόραγαν προβιές κι ό-

ταν οι Ιταλοί έχτιζαν ανάκτορα και Κολοσσαία, στην ανατολική ευρώπη ζού-

σαν ακόμα σε σπηλιές με σταλακτίτες.  

Η Ιταλία είναι η χώρα του στυλ. Οτιδήποτε κάνει ο κόσμος εκεί, το κάνει με στυλ! 

Η Ιταλία δε διστάζει να αντιγράφει, να δανείζεται στοιχεία, να μιμείται. Ποτέ δεν 

ήταν τόσο εγωίστρια που να μην παραδέχεται ότι κάτι το ανακάλυψαν άλλοι, αλλά 

ό,τι πέρασε από το ραφινάρισμά της και απέκτησε τη φινέτσα της, έγινε πραγμα-

τικά μοναδικό. 

Οι Ιταλοί στείλανε ένα Ισπανό να ανακαλύψει την Αμερική ώστε να στείλουν μετά 

ένα Γάλλο, να παίξει το Νονό. Οι Ιταλοί είχαν τον Μικελάτζελο να τους ζωγραφί-

ζει την καπέλα Σιξτίνα όταν στην υπόλοιπη ευρώπη φορούσαν ακόμα καπέλα γού-

νινα. Όταν οι Ιταλοί έφτιαχναν το φεστιβάλ του Σαν Ρέμο στην υπόλοιπη ευρώπη 

γρατζουνάγανε ακόμα τις άρπες, κι όταν οι Ιταλοί έφτιαχναν την τσινετσιτά και 

γύριζαν τον Καλό τον Κακό και τον Άσκημο, οι Αμερικάνοι γύριζαν ακόμα τη Μπο-

νάτσα σε στούντιο. Οι Ιταλοί όταν ήρθαν στον πόλεμο στην Ελλάδα χάσανε τα 

τουφέκια τους σε μια βδομάδα όταν οι Γερμανοί μας σφάζανε 5 χρόνια, και μετά 

ήρθε κι ο πιο-βλάχος-πεθαίνεις Νίκολας Κέητζ να παίξει στο κομοδίνο του λογα-

χού Κορέλι τον Ιταλό (Θεός φυλάξοι!). 



Ένα Mundial για τις φίλες μου 49 

Όταν οι Ιταλοί σχεδίαζαν τη βέσπα στη δύση τα ποδήλατα είχαν ακόμα τρεις ρό-

δες, κι όταν βγάζαν τη Φερράρι στο δρόμο οι γερμανοί δεν είχαν βρει ακόμα τρόπο 

να ανοίγουν τα πίσω παράθυρα στα αυτοκίνητα. Όταν σχεδίαζαν τα παντελόνια 

κάπρι οι άλλοι φορούσαν γαλότσες, κι όταν ο Ρωμαίος ερωτευόταν την Ιουλιέτα οι 

άλλοι πήδαγαν ακόμα πρόβατα. Οι Ιταλοί μιλάνε λες και τραγουδάνε, κι έχουν και 

μια λέξη που δε σημαίνει απολύτως τίποτα, αλλά την έχουν καβάτζα και την πε-

τάνε όταν δεν τους βγαίνει τραγουδιστή η φράση. Την ίδια ώρα οι άλλοι όταν μι-

λάνε νομίζεις ότι έχουν πνιγεί με ψαροκόκκαλο.  

Οι Ιταλοί έχουν την τοσκάνη, το μέρος που έφτιαξε ο Θεός όταν είχε… άβλες, έ-

χουν τη Φλωρεντία, που έχει από μόνη της τρεις φορές περισσότερη τέχνη από 

όση έχει όλη η υπόλοιπη ευρώπη μαζί, έχουν το ντιπίντο ντι μπλου έχουν τη σκου-

άντρα ατζούρα!! Τη δεύτερη πιο δαφνοστεφανωμένη ομάδα του κόσμου πίσω από 

τη Βραζιλία, τη μεγάλη απούσα του φετινού μουντιάλ. 

Στο ποδόσφαιρο οι Ιταλοί είναι μια τεράστια σχολή. Κυρίαρχο στοιχείο τους είναι 

η επιστημονική άμυνα. Την εποχή που ο Χερρέρα ανακάλυπτε το κατενάτσιο στην 

Ουραγουάη αμύνονταν ακόμα με τα μάτια. Οι Ιταλοί προστάτευσαν για πολλά 

χρόνια το Καμπιονάτο τους από ξένες εισροές, πιστεύοντας ότι οι δικοί τους παί-

χτες πρέπει να παίζουν για να βελτιώνονται. Όταν είδαν ότι είχαν ανάγκη από ξέ-

νες ιδέες, έφεραν απλά τους καλύτερους για να βελτιωθούν κοντά τους. Επί δεκα-

ετίες το καμπιονάτο αποτελούσε το κέντρο του ποδοσφαιρικού κόσμου σε επίπεδο 

μεταγραφών και ονομάτων. Η Σκουάντρα Ατζούρα την ίδια εποχή απολάμβανε 

μια πλειάδα παιχτών που απλά μάθαιναν δίπλα στους κορυφαίους. Και όπως σας 

είπα και νωρίτερα κορίτσα, οι Ιταλοί δε ντρέπονται να αντιγράψουν, απλά δεν φω-

τοκοπιάρουν το καλό, το εξελίσσουν, το βελτιώνουν το ενσωματώνουν στο δικό 

τους στυλ. Οι Ιταλοί μπορούν να βρουν το τέλειο και να του βάλουν μια πινελιά 

και να το κάνουν να δείχνει ακόμα καλύτερο. 

Οι Ιταλοί φιλτράρουν όλη τους τη δουλειά μέσα από το πάθος τους και δεν δίνουν 

σε τίποτα το όνομά τους αν δεν έχουν πρώτα βεβαιωθεί ότι είναι πραγματικά ξεχω-

ριστό! Κι οι Ιταλοί όταν λένε ξεχωριστό εννοούν όμορφα ξεχωριστό, οι Ιταλοί 

φτιάχνουν μακαρόνια για να φάνε τη σάλτσα, οι Ιταλοί μπορεί να μην έχουν βοηθό 

προπονητή έχουν όμως σίγουρα κομμωτή στην ομάδα… Οι Ιταλοί ακόμα και τα 

λάθη τα κάνουν με στυλ.  

Οι Ιταλοί δε δίνουν πια τα λεφτά που έδιναν παλιά στο ποδόσφαιρο και οι ξένοι 

που έρχονται τα τελευταία χρόνια στο καμπιονάτο είναι κυρίως κάτι δευτερότριτες 

γκανκάσες ή τίποτα πιτσιρικαίοι που βλέπουν τις ιταλικές ομάδες ως σκαλοπάτι 

για τις «μεγάλες» ομάδες της Ισπανίας και της Αγγλίας. Οι Ιταλοί δεν μαθαίνουν 

πια δίπλα στους καλύτερους. Όταν έχεις δίπλα σου μια μετριότητα και προσπα-

θείς να της μοιάσεις, στο τέλος θα έχεις γίνει απλά μέτριος. Οι Ιταλοί δεν ήταν στο 



Ένα Mundial για τις φίλες μου 50 

μουντιάλ για δεύτερη φορά στην ιστορία τους μετά το πολύ μακρινό 1958. Οι Ιτα-

λοί είχαν κερδίσει το τελευταίο μουντιάλ που έγινε στην ευρώπη, το ‘06, με την κε-

φαλιά του Ζιντάν στον Ματεράτσι. Οι Ιταλοί έχουν παίξει σε έξι τελικούς κι έχουν 

χάσει μόνο από τους Βραζιλιάνους. Οι Ιταλοί ακόμα κι όταν δεν πάνε καλά στα 

μουντιάλ δίνουν ένα χρώμα που δε μπορεί να δώσει κανείς άλλος. Οι Ιταλοί έλλει-

ψαν από τη Ρωσία. Πολύ! 

Οι Ιταλοί το ‘82 στην Ισπανία, στο τελευταίο «ωραίο» μουντιάλ, έκαναν εμετική 

εμφάνιση στον όμιλο και κόντρα σε μέτριες ομάδες έφεραν μόνο ισοπαλίες. Μετά 

όμως ξύπνησαν παίξανε πολύ έξυπνα και με 6 συνεχόμενα γκολ του τρομερού Πά-

ολο Ρόσσι, ενός επιθετικού λάιτ, νίκησαν Αργεντίνους, Βραζιλιάνους, Πολωνούς 

και Δυτικογερμανούς και πήραν το κύπελο και τα πανηγύρια του γερο-Περτίνι δί-

πλα στον Φίλιππο θα τα θυμάμαι πάντα με χαμόγελο. 

Τον πανηγυρισμό του Μάριο Τερντέλι στο δεύτερο γκολ της Σκουάντρα Ατζούρα 

σε κείνο τον τελικό θα τον θυμάμαι πάντα με έντονη συγκίνηση κορίτσα. Είναι ο 

πιο παθιάρικος, ερωτικός, γενναίος, συγκινητικός, καυλιάρικος, τέλειος πανηγυρι-

σμός που έχει υπάρξει. Είναι ένας πανηγυρισμός που δεν τον προβάρεις στο σπίτι. 

Ένας πανηγυρισμός που βγαίνει από την καρδιά σου, και λίγο πιο χαμηλά, που εί-

ναι – ακόμα και την τελευταία στιγμή – κομψά έντονος. Είναι ένας πανηγυρισμός 

που δεν τον χορταίνεις. Ένας πανηγυρισμός που νιώθω τυχερός που τον είδα ζω-

ντανό τότε. Ένας πανηγυρισμός Ιταλικός, με στυλ… 

Δικός σας 

https://www.youtube.com/watch;v=OFpJUE4T2_Q 

https://www.youtube.com/watch?v=OFpJUE4T2_Q


Ένα Mundial για τις φίλες μου 51 

XVII Μενίρ Τρικολόρ 
Η σιωπή του ίνμποξ μου από το απόγευμα της Παρασκευής, ήταν ενδεικτική της 

υποχρέωσής μου να ενημερώσω όλες τις φίλες μου που προτίμησαν να πάνε χτες 

και προχτές το απόγευμα για μπάνιο, με δεδομένο ότι στις 5 και στις 6 το από-

γευμα του τρίτου Σαββατοκύριακου του Ιούλη δε βάζεις όχι τελικούς μουντιάλ, 

αλλά ούτε φιλικό τουρνουά με καφετέριες, μπυραρίες και πιτσαρίες στο δροσερό 

Τροντχάιμ. 

Η ΦΙΦΑ λοιπόν, για λόγους που γνωρίζει η ίδια, και μόνο, αποφάσισε αυτή την α-

ντιεμπορική ώρα να γίνουν τα δυο τελευταία παιχνίδια του 21ου μουντιάλ κορίτσια, 

και η αλήθεια είναι ότι και τα δύο ήταν καλά ματς. Καλά για όσους γουστάρουν 

την καλή μπάλα και δε θέλουν καλά και σώνει να κερδίζει πάντα η ομάδα τους με 

οποιονδήποτε τρόπο μάλιστα. 

Οι λιγότερο μικρές από εσάς θα έχετε μια κάποια εξοικείωση με μνημόσυνα και 

κηδείες, άρα ο όρος καφές της παρηγοριάς δε θα σας είναι άγνωστος. Για τις εντε-

λώς μικρές, που δεν έχει τύχει να παραβρεθούν σε τέτοια γεγονότα, να πω ότι ως 

καφές της παρηγοριάς είναι αυτός που προσφέρεται μετά το μυστήριο για να δοθεί 

η ευκαιρία να κουτσομπολέψουμε την ατυχήσασα που έμεινε πίσω που δεν πρό-

λαβε να κρυώσει ο μακαρίτης κι αυτή το φόρεσε το μίντι και το φόρεσε κι εφαρ-

μοστό και τι τα θες Κατίνα μου, αλλιά από κείνον που’φυγε και άλλα τέτοια λόγια 

παρηγοριάς. Τι; Τι λένε αν δεν είναι ατυχήσασα αλλά ατυχήσας; Στο χωριό μου ό-

ταν χτυπάει η καμπάνα, ποιος πέθανε ρωτάνε και ποια παντρεύεται, οπότε μη ρω-

τάτε κορίτσα, πρώτοι θα πάμε και το νου σας με το μίντι ε; 

Ε, λοιπόν, εκτός από καφές της παρηγοριάς υπάρχει και τελικός της παρηγοριάς!! 

Είναι αυτός που παίζουν αυτοί που έχασαν στους δύο ημιτελικούς, για το ποιος θα 

είναι τρίτος και ποιος τέταρτος. Κάτι που δεν έχει καμία αξία, και καμία σημασία, 

και όλοι οι τελικοί της παρηγοριάς είναι διαχρονικά αδιάφοροι και ταχιά ταχιά ξε-

χνιούνται. 

Το Σαββάτο στις 5 λοιπόν ξαναέπαιξαν το Βέλγιο με την Αγγλία, που είχαν παίξει 

και πριν 15 μέρες ακριβώς, στον όμιλο. Και τότε οι Άγγλοι ήθελαν να χάσουν για να 

βγούνε δεύτεροι, και οι Βέλγοι που κι αυτοί δεν καίγονταν να κερδίσουν είχαν παί-

ξει με τους αναπληρωματικούς, που λέμε, και που ακόμα και οι αναπληρωματικοί 

τους ήταν καλύτεροι από τους Άγγλους και που τελικά είχαν κερδίσει το ματς που 

θέλαν όλοι να χάσουν. Ε, λοιπόν το Σαββάτο, οι Βέλγοι έβαλαν τους κανονικούς 

τους παίχτες και ξανακέρδισαν τους Άγγλους, που αυτή τη φορά δεν ήθελαν να 

χάσουν, αλλά που ούτε αυτή μπορούσαν να κερδίσουν. Και έμοιαζε το ματς με α-

γώνα του Αγγλικού πρωταθλήματος γιατί όλοι σχεδόν οι Βέλγοι παίζουν σε Αγγλι-

κές ομάδες, κι οι Άγγλοι παίζουν, κι αυτοί, όλοι σε Αγγλικές ομάδες, γιατί καμία 



Ένα Mundial για τις φίλες μου 52 

σοβαρή ομάδα εκτός Αγγλίας δε θέλει να πάρει Άγγλους παίχτες και νομίζω ότι 

σας τα έκανα τόσο λιανά που το πιάσατε όλες.  

Τον τελικό, την Κυριακή, τον είδαμε εδώ στην Ελλάδα, όσοι τον είδαμε, από τις 

παραλίες, με ένα ποτήρι παγωμένη μπύρα στο χέρι, καθώς εμείς στην Ελλάδα δε 

ξέρουμε από μπύρα όπως οι Εγγλέζοι που την πίνουν πάντα χλιαρή, σχολιάζοντας 

διάφορες φίλες μας που έκαναν μπάνιο εκεί δα να και που φορούσαν κομψά μα-

γιό. Και αφού σας κλείσω πονηρά το μάτι για να με εννοήσετε περνώ στο τι έγινε 

στο ματς. 

Για τη Γαλλία, αλλά και την κροατία, είχαμε μιλήσει πριν το παιχνίδι, άρα τα ξέ-

ρετε όλα και να μη τα ξαναλέμε. Το παιχνίδι άνοιξε από πολύ νωρίς.  

Οι Γάλλοι έμοιαζαν με τον τύπο που αγοράζει βρώμικο από καντίνα και πα-

ραγγέλνει χωριάτικο, τυρί, μπέικο, πατάτες, τυροκαυτερή, πιπεριά, και που ο 

μάστορας για να τα χωρέσει όλα στο ψωμάκι το πατικώνει το λουκάνικο, το 

χωριάτικο, στο βάθος του σάντουιτς, και ενώ για να το πετύχεις πρέπει να 

φας πρώτα τις πιπεριές, την τυροκαυτερή, τις μισές πατάτες και κάμποσο μπέ-

ικο, αυτός με την πρώτη δαγκωνιά πέτυχε λουκάνικο!! 

Όχι μόνο έβαλαν νωρίς γκολ οι πετεινοί, αλλά το έβαλαν και μόνοι τς οι Κροάτες. 

Οι οποίοι Κροάτες επιτέθηκαν με μεγάλη καρδιά και μπόρεσαν και το φέραν το 

ματς στα ίσα πολύ γρήγορα. Αλλά οι Γάλλοι πέτυχαν να δαγκώσουν από την άλλη 

μεριά το σάντουιτς και να ξαναπετύχουν λουκάνικο, καθώς κέρδισαν ένα πέναλτι 

σε μια φάση ανύποπτη κι έτσι μπήκαν στα αποδυτήρια για το ημιχρόνιο οι δύο ο-

μάδες και ο καψερός ο προπονητής της Κροατίας αναρωτιόταν πώς είχε καταφέ-

ρει η ομάδα του να έχει κατοχή της μπάλας, να έχει καλή κυκλοφορία, να πιέζει 

την άμυνα των Γάλλων, να μην έχει δεχθεί επιθέσεις, και παρόλα αυτά να χάνει με 

2-1; 

Βγήκαν το λοιπό στο δεύτερο μέρος να τα παίξουν όλα για όλα οι γενναίοι Κροά-

τες, και όταν ο Γάλλος προπονητής έβγαλε τον καλύτερο παίχτη του με αλλαγή, 

αυτοί νόμισαν ότι έχουν μια μεγάλη ευκαιρία να επιτεθούν και έτσι έγινε το σκορ 

4-1 μέσα σε πολύ λίγα λεπτά και την υπερβολή πληρώνει ο καθένας μετρητοίς και 

γι’αυτό να μη ψηλώνει απ’το μπόι του κανείς που έλεγε κι ένα παλιό τραγουδάκι, κι 

όπως ήταν απελευθερωμένοι από το άγχος οι Γάλλοι πλέον και είχαν και κάτι παί-

χτες βέλη, και όπως ήταν πεσμένοι ψυχολογικά οι Κροάτες και ερχόταν και η σω-

ματική κούραση από τις συνεχόμενες παρατάσεις στα προηγούμενα παιχνίδια, αρ-

χίσαμε όλοι να φοβόμαστε ότι το σκορ θα πάει στα επίπεδα του φαααααάγαμε 

γκολ , αλλά μας εεεεεέβαλαν κιόλας. Ήρθε όμως ένα δώρο του τερματοφύλακα 

των Γάλλων που χάρισε ένα γκολ στους Κροάτες και κάτι ο φόβος των Φράγκων 



Ένα Mundial για τις φίλες μου 53 

που επέστρεψε, κάτι το σύστημα «εφτά – οχτώ βαράτε του» που εφάρμοσαν οι 

Βαλκάνιοι, το σκορ δεν ανέβηκε και έτσι το ματς έληξε 4-2. 

Το σύστημα «εφτά – οχτώ βαράτε του», για το οποίο είμαι σίγουρος ότι όλες θα α-

ναρωτιέστε, είναι μια έμμετρη βαριάντα τους κλασσικού συστήματος «βαράτε στο 

ψαχνό», όπου πάλι βαράει στο ψαχνό η ομάδα αλλά μετράνε τις πάσες των αντι-

πάλων, μια, δύο, τρεις, τέσσερις, από μέσα τους οι παίχτες, και μόλις πλησιάζουν 

στο νούμερο-στόχο, μετράνε πιο δυνατά, εφτά-οχτώ και εκεί κοπανάνε. Έχει μια 

λυρικότητα και δείχνει ομάδες πειθαρχημένες που ακολουθούν συστήματα δουλε-

μένα στη προπόνηση, δείχνει μια τάξη τέλος πάντων ρε παιδί μου, δεν είναι ετούτο 

το αμπλαούμπλικο που βαράει όποιος προλάβει και στο τέλος μπορεί κάποιοι να 

μην έχουν προλάβει να βαρέσουν καθόλου. 

Μετά το ματς, ο Πρόεδρος - στη Ρωσία όταν λέμε «ο Πρόεδρος», όλες ξέρετε 

ποιον εννοούμε - ήταν σε ανοιχτή επικοινωνία με την Μετεωρολογική υπηρεσία 

και ο σύντροφος συνταγματάρχης Ντμίτρι Κίκτεβ τον διαβεβαίωσε ότι καταρρα-

κτώδης βροχή αναμένετο λίγο μετά τις 8 και τέταρτο, ώρα Μόσχας, οπότε ο Πρό-

εδρος έκανε πως πήγε προς νερού του και την τίναζε επιμελώς μέχρι να πέσει στη 

λεκάνη και η τελευταία σταγόνα, μάταια φυσικά γιατί όλοι ξέρουμε πώς όσο και 

να την τινάζεις η τελευταία σταγόνα πάντα στο σώβρακο πέφτει, κι έτσι καθυστέ-

ρησε η τελετή ν’αρχίσει, κι όταν ανέβηκαν οι επίσημοι κι οι χόστες της Αεροφλώτ 

με τα σικλαμέ ταγιέρ και τους δίσκους με τα μετάλλια στο βάθρο, άνοιξαν οι ουρα-

νοί και μέχρι να τελειώσει η τελετή είχαν γίνει όλοι πατούρα γιατί ο Πρόεδρος είχε 

φροντίσει να υπάρχει ομπρέλα μόνο για αυτόν, κι έγινε το μαλλί της Κροάτισας 

πράσο αφού όλους τους αγκάλιαζε παρατεταμένα η πρόεδρος λες κι ήθελε να πνί-

ξει το καημό της που την είπε μικρή για τα γούστα του ο Μανωλάκης, κι ας του’ρι-

χνε 10 χρόνια η ξανθιά, η πιο τούμπανο-πρόεδρος που έχει αγκαλιάσει παίχτες σε 

τελικό μουντιάλ έβερ. 

Και κάπως έτσι στο Παρίσι άνοιξαν σαμπάνιες και βγήκε κόσμος να πανηγυρίσει 

στα Ηλύσια Πεδία, εκεί που πηγαίναμε παλιά στα στρηπτιζάδικα, και σε ένα μικρό 

χωριό της Γαλατίας, ένας τύπος που είχε πέσει μικρός στο καζάνι με το μαγικό 

ζωμό δεν προλαβαίνει τις παραγγελίες για μενίρ τρικολόρ, κι αυτού του ίδιου τύ-

που η πρόεδρος της Κροατίας πολύ του θύμιζε τη Φαλμπαλά, την αγαπημένη του, 

και μακάρι να ήταν κι αυτός στη Μόσχα να τον αγκαλιάσει κι αυτόν η πρόεδρος. 

Αλέ ζανφάν, αλέ λε μπλου, γιαταγκάν, ιρετσιτσίμπλ, παγί, ωραία κολώνια, φιλιά!! 



Ένα Mundial για τις φίλες μου 54 

 

https://www.youtube.com/watch;v=plYljlYarPs&feature=youtu.be 

  

https://www.youtube.com/watch?v=plYljlYarPs&feature=youtu.be


Ένα Mundial για τις φίλες μου 55 

Το πρόγραμμα 
 

  

Πεμ 14 Ιουν Ρωσία 5 0 Σαουδ. Αραβία

Παρ 15 Ιουν Αίγυπτος 0 1 Ουρουγουάη

Παρ 15 Ιουν Πορτογαλία 3 3 Ισπανία

Παρ 15 Ιουν Μαρόκο 0 1 Ιράν

Σαβ 16 Ιουν Γαλλία 2 1 Αυστραλία

Σαβ 16 Ιουν Περού 0 1 Δανία

Σαβ 16 Ιουν Αργεντινή 1 1 Ισλανδία

Σαβ 16 Ιουν Κροατία 2 0 Νιγηρία

Κυρ 17 Ιουν Βραζιλία 1 1 Ελβετία

Κυρ 17 Ιουν Κόστα Ρίκα 0 1 Σερβία

Κυρ 17 Ιουν Γερμανία 0 1 Μεξικό

Δευ 18 Ιουν Σουηδία 1 0 Ν.Κορέα

Δευ 18 Ιουν Βέλγιο 3 0 Παναμάς

Δευ 18 Ιουν Τυνησία 1 2 Αγγλία

Τρι 19 Ιουν Πολωνία 1 2 Σενεγάλη

Τρι 19 Ιουν Κολομβία 1 2 Ιαπωνία

Τρι 19 Ιουν Ρωσία 3 1 Αίγυπτος

Τετ 20 Ιουν Ουρουγουάη 1 0 Σαουδ. Αραβία

Τετ 20 Ιουν Πορτογαλία 1 0 Μαρόκο

Τετ 20 Ιουν Ιράν 0 1 Ισπανία

Πεμ 21 Ιουν Γαλλία 1 0 Περού

Πεμ 21 Ιουν Δανία 1 1 Αυστραλία

Πεμ 21 Ιουν Αργεντινή 0 3 Κροατία

Παρ 22 Ιουν Νιγηρία 2 0 Ισλανδία

Παρ 22 Ιουν Βραζιλία 2 0 Κόστα Ρίκα

Παρ 22 Ιουν Σερβία 1 2 Ελβετία

Σαβ 23 Ιουν Γερμανία 2 1 Σουηδία

Σαβ 23 Ιουν Ν.Κορέα 1 2 Μεξικό

Σαβ 23 Ιουν Βέλγιο 5 2 Τυνησία

Κυρ 24 Ιουν Αγγλία 6 1 Παναμάς

Κυρ 24 Ιουν Πολωνία 0 3 Κολομβία

Κυρ 24 Ιουν Ιαπωνία 2 2 Σενεγάλη



Ένα Mundial για τις φίλες μου 56 

 

  

Δευ 25 Ιουν Ουρουγουάη 3 0 Ρωσία

Δευ 25 Ιουν Σαουδ. Αραβία 2 1 Αίγυπτος

Δευ 25 Ιουν Ιράν 1 1 Πορτογαλία

Δευ 25 Ιουν Ισπανία 2 2 Μαρόκο

Τρι 26 Ιουν Δανία 0 0 Γαλλία

Τρι 26 Ιουν Αυστραλία 0 2 Περού

Τρι 26 Ιουν Νιγηρία 1 2 Αργεντινή

Τρι 26 Ιουν Ισλανδία 1 2 Κροατία

Τετ 27 Ιουν Σερβία 0 2 Βραζιλία

Τετ 27 Ιουν Ελβετία 2 2 Κόστα Ρίκα

Τετ 27 Ιουν Ν.Κορέα 2 0 Γερμανία

Τετ 27 Ιουν Μεξικό 0 3 Σουηδία

Πεμ 28 Ιουν Αγγλία 0 1 Βέλγιο

Πεμ 28 Ιουν Παναμάς 1 2 Τυνησία

Πεμ 28 Ιουν Ιαπωνία 0 1 Πολωνία

Πεμ 28 Ιουν Σενεγάλη 0 1 Κολομβία

Σαβ 30 Ιουν Γαλλία 4 3 Αργεντινή

Σαβ 30 Ιουν Ουρουγουάη 2 1 Πορτογαλία

Κυρ 1 Ιουλ Ισπανία 1 1 Ρωσία

Κυρ 1 Ιουλ Κροατία 1 1 Δανία

Δευτ 2 Ιουλ Βραζιλία 2 0 Μεξικό

Δευτ 2 Ιουλ Βέλγιο 3 2 Ιαπωνία

Τρι 3 Ιουλ Σουηδία 1 0 Ελβετία

Τρι 3 Ιουλ Κολομβία 1 1 Αγγλία

Παρ 6 Ιουλ Ουρουγουάη 0 2 Γαλλία

Παρ 6 Ιουλ Βραζιλία 1 2 Βέλγιο

Σαβ 7 Ιουλ Σουηδία 0 2 Αγγλία

Σαβ 7 Ιουλ Ρωσία 2 2 Κροατία

Τρι 10 Ιουλ Γαλλία 1 0 Βέλγιο

Τετ 11 Ιουλ Κροατία 2 1 Αγγλία

Σαβ 14 Ιουλ Βέλγιο 2 0 Αγγλία

Κυρ 15 Ιουλ Γαλλία 4 2 Κροατία



Ένα Mundial για τις φίλες μου 57 

  



Ένα Mundial για τις φίλες μου 58 

 

 

 

Όλα ξεκίνησαν σαν ένα αστείο, μια 

Κυριακή που περίσσευε χρόνος και 

διάθεση για γέλιο. Ήταν ένα ποστ 

στο facebook. Μερικά like, μερικά 

σχόλια, οικογενειακά πράματα.  

Δυο μέρες μετά, μια φωτογραφία ε-

νός παλιού ποδοσφαιριστή με  

τεράστια μαλλούρα κάτω από το 

δεύτερο ποστ, έφερε πολλά  

περισσότερα like, και πολλά  

περισσότερα ποστ.  

Είχε ανάψει η φωτιά. 

Οι αντιδράσεις στο ποστ για την 

Ουραγουάη ήταν αυτές που  

οριστικοποίησαν το πλάνο των 

ποστ, που έπαψαν πια να είναι  

«άτακτα». Βγήκε μολύβι και χαρτί, 

καταστρώθηκε σχέδιο, ορίστηκαν 

ματς και ημερομηνίες, οργανώθηκε 

το πράμα. Ελπίζω να μη χάθηκε ο 

αυθορμητισμός τουλάχιστον.  

Τα σχόλια και τα μηνύματά σας  

υπήρξαν τεράστιο κίνητρο και  

ανταμοιβή ταυτόχρονα. Κατά ένα 

ποσοστό, αυτά τα κείμενα  

προήλθαν από σας. 

Σας ευχαριστώ για το βήμα 

 


