



































ΟΙ ΘΡΥΛΟΙ ΔΕΝ ΞΑΠΟΣΤΑΙΝΟΥΝ - ΠΟΤΕ





Πάνος Κολιόπουλος

Οι Θρύλοι δεν Ξαποσταίνουν Ποτέ–

Εικονογράφηση: Πάνος Κολιόπουλος

MIDNIGHT PUBLISHING
Κέρκυρα 2018



Copyright © 2018 Panos Coliopoulos
S. Dousmani 44
Corfu 49100
panflynn@otenet.gr 



Οι Ιστορίες

Να σας θυμίσω λίγο . . .....................................................................................9

Οι Άρχοντες των Τσερκιών.............................................................................15

Ζήτω ο Στρατός! (Αντίσταση κατά της Εξουσίας)..........................................29

Soyez Galant!..................................................................................................51

Η Εργολαβία...................................................................................................71

Ευτυχώς Θεομηνίες........................................................................................97

Κατάνυξη και Δυναμίτες...............................................................................115

Τα Καλά Παιδιά............................................................................................141

Πανωλεθρίαμβος..........................................................................................161

Η Αθηναία.....................................................................................................179

Εμιγκρέδες και Κουμπάροι ..........................................................................199

Παγωτό Μισό-Μισό......................................................................................223

Ο Αποτυχημένος...........................................................................................239

Ο Ερροφλύν... Πάει!.....................................................................................255

Γιατί αγάπησα τον Chopin............................................................................275





Να σας θυμίσω λίγο . . .

ταν η εποχή που το φως του ήλιου χρύσιζε και
το  φθινόπωρο  ο  ουρανός  γέμιζε  από  σμήνη
πουλιών –αγριόχηνες κυρίως– που έφευγαν για

το μεγάλο ταξίδι στις χώρες τις ζεστές του Νότου.
Ή

Δεν είχαμε τίποτα το περιττό, τα λεφτά δεν περίσ-
σευαν ποτέ, φυλάγαμε χάρτινες σακούλες και κομμάτια
σπάγκου, «μήπως και χρειαστούν», είχαμε όμως αληθι-
νή ζωή και –το σημαντικότερο– ελπίδα για το αύριο.

Στις πόλεις ένας ήταν αυτός που δούλευε σε κάθε
οικογένεια, ο άντρας. Η γυναίκα διαφέντευε το σπίτι,
μεγάλωνε τα παιδιά και κρατούσε την οικογένεια δε-
μένη.  Υπήρχαν  ακόμη γιαγιάδες  και  παππούδες  που
ζούσαν μαζί μας, δεν τους είχαμε μαντρώσει –για το
καλό τους φυσικά– σε οίκους ευγηρίας.

9



Οι νοικοκυρές μαγείρευαν στις γκαζιέρες πετρελαί-
ου  και  διατηρούσαν  τα  τρόφιμα στις  παγωνιέρες  –ο
πάγος μοιραζόταν στα σπίτια κάθε μέρα το καλοκαίρι
και κάθε δεύτερη τον χειμώνα. Σε αρκετά σπίτια υπήρ-
χαν ακόμα φουφούδες, που λειτουργούσαν με ξυλοκάρ-
βουνα.

Για  θέρμανση  το  χειμώνα  είχαμε  ξυλόσομπες,  οι
πιο φτωχοί μαγκάλια, και στρώναμε τα πατώματα με
κουρελούδες,  χαλιά  δηλαδή  που  φτιάχνονταν  με  ότι
κομμάτι υφάσματος είχε περισσέψει.

Για τηλέφωνο, δεν συζητάμε, ήταν σπάνιο είδος και
περιττή πολυτέλεια,  άσε που θα χρειαζόταν να περι-
μένεις χρόνια μέχρι να πάρεις σειρά. Η επικοινωνία με
τον έξω κόσμο γινόταν δι  αλληλογραφίας.ʼ

«Αγαπητέ αδερφέ Μήτσο,

Πρώτον  έρχομαι  να  ερωτήσω  δια  την  καλήν  σας
υγείαν, εάν δε ερωτάτε δι  ημάς καλώς υγιαίνομεν».ʼ

Το τηλεγράφημα  ήταν  για  έκτακτες  ανάγκες  και
συνήθως είχε να κάνει με άσχημα νέα. Θάνατο κάποιου
συγγενή ή επικείμενη άφιξη μουσαφιραίων.

Καθόμασταν στο τραπέζι δυο φορές την ημέρα, με-
σημέρι  και  βράδυ  και  ήμασταν  άπαντες  παρόντες  –
πλην ανωτέρας βίας. Το μεσημέρι οι πατεράδες επέσ-
τρεφαν για φαγητό και ξανάφευγαν πίσω στη δουλειά
τους.  Το καλοκαίρι  υποχρεωτικά σιέστα,  τουλάχιστον
μιας ώρας, μετά το φαγητό. Το σπίτι νεκροταφείο, κα-
θόσον «ο πατέρας κοιμάται».

Διασκέδαση  ήταν  ο  κινηματογράφος.  Άπαξ  της
εβδομάδος. Το εισιτήριο ήταν φθηνό,  «να ξεσκάσει ο
κοσμάκης».  Σαββατόβραδο  ίσως  ζαχαροπλαστείο  και

10



μετά βόλτα στην Κεντρική Πλατεία. Κυριακή εκκλησία
για  τους  θεοφοβούμενους  της  τρίτης  ηλικίας,  γήπεδο
για τους φιλάθλους, κάθε ηλικίας. Τηλεόραση δεν υπήρ-
χε,  υπήρχε  όμως  ραδιόφωνο  κι  αυτό  έπαιζε  όλη  τη
μέρα. Όταν είχε θέατρο μαζευόταν όλη η οικογένεια να
το απολαύσει. Κάποια βράδια οι πατεράδες έβγαιναν,
μετά τη δουλειά, «για ένα κατοστάρι» στο ταβερνάκι
της γειτονιάς. 

Οι επισκέψεις ήταν μια ακόμα συναρπαστική κοι-
νωνική δραστηριότητα. Απαραιτήτως στις ονομαστικές
εορτές, ποτέ στα γενέθλια (αυτό ήταν ξενόφερτο και το
αγνοούσαμε επιδεικτικά, άλλωστε κανείς δεν θυμόταν
πότε γεννήθηκε ποιος –και γιατί να θυμάται;) και προ-
αιρετικά, χωρίς λόγο,  έτσι «για να βρεθούμε», οπότε
βάζαμε βεβαίως τα καλά μας,  επισκέπτες κι  επισκε-
πτόμενοι κι ενώ άλλοι –τα παιδιά δηλαδή– βλαστημού-
σαμε την ώρα και τη στιγμή κάτι άλλοι –οι κυράτσες,
που ψόφαγαν για κουτσομπολιό– το απολάμβαναν. Εν-
νοείται πως ειδοποιούσαμε πρώτα, με πιτσιρίκια που
τσίμπαγαν ένα πενηντάλεπτο, από τους τσιγκούνηδες,
δραχμή από τους χουβαρδάδες, για να κάνουν το θέλη-
μα.

Το ντύσιμο, για φτωχό ή εύπορο, ήταν πάντα προ-
σεγμένο.  Οι  αστοί  με κοστούμι,  γραβάτα και  ρεπού-
μπλικα, το πόπολο με ότι είχε, αλλά πάντα φρεσκοπλυ-
μένο και σιδερωμένο (σε σίδερο με κάρβουνα βεβαίως).
Έτοιμα ρούχα δεν έβρισκες εύκολα. Οι κύριοι ράβονταν
σε ραφτάδες και οι κυρίες, όσες δεν ήξεραν να ράβουν
μόνες τους, κατέφευγαν στις μοδίστρες, που αφθονού-
σαν τότε.  Όταν έβλεπες αξούριστο στο δρόμο ήξερες
αμέσως πως ήταν χωριάτης περαστικός από την πόλη.

11



Οι των πόλεων, ανεξάρτητα κοινωνικής και οικονομικής
θέσης, ήταν πάντα ξουρισμένοι –και κουρεμένοι.

Οι  γείτονες  γνωρίζονταν μεταξύ τους και  νοιάζο-
νταν ο ένας για τον άλλο. Καμιά φορά και υπερβολικά.
Το κουτσομπολιό από πόρτα σε πόρτα ήταν το  face-
book της εποχής. Όλες οι κυράτσες ήταν εν γνώσει του
τι  συνέβαινε  –με  ανατριχιαστικές  λεπτομέρειες–  του-
λάχιστον σε ακτίνα δυο οικοδομικών τετραγώνων.

Τα  ήθη  παλαιολιθικά  κι  αμετακίνητα.  «Έτσι  τα
βρήκαμε, έτσι θα τ  αφήσουμε». Ο γάμος ήταν δια βίου.ʼ
Αν κάτι δεν πήγαινε καλά η συμβουλή των σοφών ήταν
«υπομονή». Ο χωρισμένος/η αποτελούσε στίγμα για την
κοινωνία.  Συνέβαιναν  βέβαια,  αναπόφευκτα,  διάφορα
περίεργα και «μη ηθικά», όπως σ  όλες τις εποχές τηςʼ
ανθρώπινης ιστορίας, αλλά αν γίνονταν κρυφίως ήταν
εντάξει.  Κοπέλα που έβγαινε «ραντεβού» χαρακτηρι-
ζόταν αυτομάτως ως παρδαλή, εκτός κι αν το ραντεβού
λάβαινε  χώρα  με  τον  επίσημο  αρραβωνιάρη,  οπότε...
πάει στο διάολο... η κοινωνία έκανε τα στραβά μάτια
–«αρκεί να μην προκαλούν» βεβαίως.

Ο γαλατάς, ο παγοπώλης, ο εφημεριδοπώλης, ο μα-
νάβης,  ο  ψαράς,  ο  γιαουρτάς  ήταν  καθημερινοί  επι-
σκέπτες της γειτονιάς. Περιστασιακοί ήταν ο γανωτής,
ο καρεκλάς, ο παλιατζής, ο ακονιστής μαχαιριών κι ο
πλανόδιος έμπορος υφασμάτων και ψιλικών. Ο χωρο-
φύλακας δεν ήταν ποτέ σχεδόν για καλό. Ή ερχόταν
«να πει μια καλημέρα» στα σπίτια όσων είχαν χαρα-
κτηριστεί  ύποπτοι  αριστεροφροσύνης  ή  περιπολούσε
για να διαφυλάξει  την  τάξη και  την  ασφάλεια  (από
ποιούς;).

Τα παιδιά  ήταν  αμολητά,  αλλά  υπό  το  άγρυπνο

12



βλέμμα των μανάδων,  οι  οποίες  με  την  πρόφαση να
έχουν το νου τους «στα διαόλια» επωφελούνταν για
ανταλλαγή πληροφοριών και απόψεων μεταξύ τους. Εν-
νοείται πως τα παιδιά δεν είχαν κανένα απολύτως δι-
καίωμα και ο κύριος τρόπος διαπαιδαγώγησης και σω-
φρονισμού, τόσο στην οικογένεια όσο και στο σχολείο,
ήταν το πάνω χέρι, κάτω χέρι. Μας άφηναν όμως να
παίζουμε κι αυτό ήταν πολύ μεγάλη υπόθεση.

Τα παιχνίδια μας τα φτιάχναμε μόνοι μας. Σπάνια
βλέπαμε «αγοραστά». Όταν είχαμε κάποιο πρόβλημα
το  λύναμε  μόνοι  μας  –αν  λυνόταν.  Γιατί  γνωρίζαμε
πολύ καλά πως αν ζητούσαμε την αρωγή των γονιών
μας θα βρίσκαμε τον μπελά μας –ανελλιπώς.

Όλοι μας ονειρευόμασταν να γίνουμε, όταν μεγα-
λώναμε,  σπουδαίοι  και  τρομεροί  ήρωες.  Ταρζάν,  Ρο-
μπέν των Δασών, εξερευνητές, κυνηγοί αγρίων θηρίων,
αεροπόροι και τέτοια. Κανενός δεν του περνούσε από
το μυαλό ότι θα βρισκόταν μια μέρα φυλακισμένος σʼ
ένα γραφείο ή σ  εργοστάσιο.ʼ

Κι όλοι φυσικά θα παντρευόμασταν το ωραιότερο
κορίτσι στον κόσμο. Από έρωτα και μόνο, να μαστε ξηʻ -
γημένοι. Κι ας μην είχε δεύτερο φόρεμα να φορέσει.
Κανείς δεν σκεφτόταν τον γάμο σαν μέσον οικονομικής
αποκατάστασης ή από προξενιό.

Διαβάζαμε πολύ. Όχι του σχολείου, ποτέ. Αυτά τα
ξεπετούσαμε όπως-όπως (μετά βδελυγμίας, ίσως γιατί
ενστικτωδώς αντιλαμβανόμασταν πως σκοπό είχαν να
μας στραβώσουν  κι  ότι  έτσι  κι  αλλιώς  θα  μας  ήταν
άχρηστα).  Αυτό που μας ενδιέφερε ήταν τα εβδομα-
διαία  περιοδικάκια  που  συλλήβδην  ονομάζαμε  «Μι-
κρούς Ήρωες» –από το πλέον δημοφιλές ανάμεσά τους,

13



τον «Μικρό Ήρωα» του Ανεμοδουρά– όπως ο Γκαούρ-
Ταρζάν,  ο  Υπεράνθρωπος,  ο  Τάργκα  κι  άλλα  τέτοια
που ανταλλάσσαμε μεταξύ μας. Μαζί μ  αυτά ξεκοκαʼ -
λίζαμε  κι  ότι  περιπετειώδες  βιβλίο  μας  έπεφτε  στα
χέρια.

Αυτά κι ο κινηματογράφος ήταν η δική μας πολυ-
τέλεια.

Ζούσαμε σ  έναν κόσμο που ακροβατούσε ανάμεσαʼ
στο όνειρο και την πραγματικότητα. Και νομίζαμε πως
κι όταν θα μεγαλώναμε έτσι θα ήταν. Δεν ήμασταν κα-
θόλου έτοιμοι γι  αυτό που μας περίμενε. Αν ξέραμε,ʼ
αν έστω το υποπτευόμασταν, δεν θα θέλαμε να μεγα-
λώσουμε ποτέ.

Ναι, ήταν καλά.

14



Οι Άρχοντες των Τσερκιών





α παιδιά δεν χρειάζονται σπουδαία πράγματα
για να περάσουν καλά. Με το τίποτα διασκε-
δάζουν. Αρκεί να είναι αμολητά, έξω από το

σπίτι, μακριά από τις νουθεσίες, τις τιμωρίες, τις αγγα-
ρείες και την ανίατη ρηχότητα των μεγάλων. Μπορούν,
ας πούμε, να πάρουν ένα στεφάνι από βαρέλι και να το
κάνουν παιχνίδι ζηλευτό.

Τ
Τα τσέρκια,  όπως ονομάζονταν τα σιδερένια στε-

φάνια  που  κρατούσαν  τα  ξύλινα  βαρέλια  για  να  μη
διαλύονται, ήταν παιχνίδι εποχιακό κι αυτό, όπως όλα,
κι από τα πολύ αγαπημένα μας. Γιατί απαιτούσε κίνη-
ση, γρήγορη μετατόπιση κι επιπλέον έκανε φοβερό σα-
ματά όπως το κυλούσαμε πάνω στην άσφαλτο.

Αντίθετα με τα πατίνια, η κατασκευή των οποίων
απαιτούσε δυσεύρετα υλικά –όπως ρουλεμάν για πα-
ράδειγμα–  και  ιδιαίτερη  μαστορική  δεξιοτεχνία,  τα
τσέρκια  έρχονταν  έτοιμα  «από  το  εργοστάσιο».  Το
μόνο που χρειαζόταν να φτιάξουμε εμείς ήταν ο συρ-
μάτινος  οδηγός,  ένα  ραβδί  με  διπλοστριμένο  χοντρό
σύρμα που κατέληγε σ  ένα ανοιχτό ημικύκλιο και χρηʼ -
σίμευε να κατευθύνουμε το τσέρκι καθώς τρέχαμε από
πίσω του.

17



Λέμε έρχονταν έτοιμα, αλλά αυτό δεν σημαίνει ότι
δεν  επιδέχονταν βελτιώσεις.  Οι  οποίες  είχαν βεβαίως
έναν και μοναδικό σκοπό: τη δημιουργία όσο μεγαλύτε-
ρης φασαρίας ήταν δυνατόν. Κουδούνια, καρφιά, σύρ-
ματα, ελάσματα στόλιζαν τα τσέρκια μας και βύθιζαν
την κοινωνία των μεγάλων της γειτονιάς στην απελπι-
σία.

Γιατί το τσέρκι ήταν παιχνίδι καλοκαιρινό. Και το
γούστο του ήταν να το τσουλάς την ώρα της «κοινής
ησυχίας»,  μετά  το  μεσημεριανό  φαγητό,  όταν  «οι
γέροι» θέλαν να κοιμηθούν.

Ξαμολιόμασταν λοιπόν στον δρόμο, σαν άλλοι μη-
χανόβιοι  «Hell s  Angels»,  ʼ τσουλώντας  τα  τσέρκια  κι
αλαλάζοντας ενθουσιωδώς,  «βάζοντας αγώνες»,  ποιος
θα πάει πιο γρήγορα, ποιος θα επινοήσει τα πιο δύσκο-
λα τσαλίμια  κάνοντας  τους  νοικοκυραίους  να  ξεπρο-
βάλλουν  εν  εξάλλω στα  παράθυρά τους  για  να  μας
προγκήξουν.

Και τι τους κάναμε; Τίποτα. Παίζαμε.

Κι όπως είπε ο Σταύρος κάποια φορά στη γεροντο-
κόρη τη Μπεμπέκα που βγήκε και τσίριζε «ησυχία!...
ησυχία!»...

—Άπαξες  και  τεζάρεις  με  το  καλό  θα  χεις  όσηʻ
ησυχία θες. Υπεμονή.

Σοφές κουβέντες, μεστές νοήματος.
Μας πέταγαν κουβαδιές το νερό απ  όπου περνούʼ -

σαμε κι εμείς το απολαμβάναμε. Νερό το καλοκαίρι! Τι
τιμωρία ήταν αυτή (και τι μυαλό κουβάλαγαν); Οι κυ-
ράτσες έτρεχαν μετά να παραπονεθούν στις  μανάδες
μας βέβαια, οι οποίες μας καταχέριζαν και χαλούσαν

18



τον κόσμο να βρουν τα «πειστήρια του εγκλήματος»,
εις μάτην φυσικά, γιατί όλοι μας είχαμε κρυψώνες για
να τα κρύβουμε (όπως όλα μας τα παιχνίδια, που οι
μανάδες  στην  απύθμενη  άγνοιά  τους,  είχαν  κηρύξει
«εκτός νόμου»).

Ο χειρότερος απ  όλους ήταν βέβαια ο Μοίραρχος,ʼ
αυτός ο στριφνός συνταξιούχος που μισούσε τα παιδιά
και κάθε τι που διατάρασε τη μίζερη ρουτίνα του. Μας
στόλιζε με κάθε είδους αγοραίες βρισιές, εκ των οποίων
το «μπάσταρδα» ήταν η ηπιότερη,  και απειλούσε να
φέρει  την  Αστυνομία.  Απειλή  που  συχνά  πραγματο-
ποιούσε, πλην εις μάτην, γιατί, ως γνήσιοι Μικροί Ήρω-
ες, έχοντας θητεύσει στη Μεγάλη Σχολή του Γιώργου
Θαλάσση, του ηρωικού Παιδιού-Φάντασμα, φροντίζαμε
να εξαφανιστούμε εγκαίρως, μαζί με τα τσέρκια μας...

...και να επανεμφανιστούμε, με ανανεωμένο ζήλο κι
ορμή,  μόλις  οι  χωροφύλακες  αποχωρούσαν  μπαϊλντι-
σμένοι.

Ένα πράγμα που δεν μπόρεσα ποτέ να καταλάβω
είναι γιατί οι μεγάλοι δεν μπορούν ν  αντιληφθούν πωςʼ
η αντιπαράθεση με τα παιδιά είναι χαμένη υπόθεση –
γι  αυτούς– από χέρι.ʼ

—Να πάτε στα σπίτια σας! τσίριζαν οι νοικοκυρές.

—Εδώ είναι τα σπίτια μας, απαντούσαμε εμείς.
—Που να μην έσωναν! ερχόταν η ευχή.
Το καλύτερό μου τσέρκι το είχα οικονομήσει από

το ταβερνάκι του Περικλή, απ  όπου αγοράζαμε κρασίʼ
για το σπίτι. Ήταν μεσαίου μεγέθους κι όπως προερ-
χόταν από τη μέση του βαρελιού είχε σχεδόν μηδενική
κλίση, που αποτελούσε μεγάλο πλεονέκτημα, καθόσον

19



τα άλλα απαιτούσαν μεγαλύτερη επιδεξιότητα γιατί εί-
χαν την τάση να φεύγουν στην μπάντα.

Το έτριψα για να το απαλλάξω από τις σκουριές
ώστε να γυαλίσει και μετά βάλθηκα να προσπαθώ να
του ανοίξω τρύπες για να περάσω καρφιά (για την ενι-
σχυμένη φασαρία που λέγαμε). Το σίδερο όμως, το άτι-
μο, αδιαπέραστο! Τελικά, αφού παιδεύτηκα κάνα-δυο
μέρες βρήκα στη ντουλάπα με τα εργαλεία του πατέρα
μου ένα χειροκίνητο (φυσικά) τρυπάνι και κάτι λεπτές
εφεδρικές κεφαλές και με χίλια βάσανα κάτι κατάφε-
ρα. Όταν τελείωσα το τσέρκι έμοιαζε με όργανο βασα-
νιστηρίων της πάλαι ποτέ ευλογημένης Ιεράς Εξέτασης,
αλλά η πρώτη δοκιμή στην άσφαλτο με αντάμειψε. Ο
σαματάς που έκαναν τα στραβωμένα, χαλαρά, καρφιά
έμοιαζε να έρχεται κατευθείαν από την κόλαση. Οι γεί-
τονες αποτρελάθηκαν και τα αλάνια με πίεζαν να τους
πω πώς το κανα. Φευ, κατά τη διάρκεια της «βελτίωʻ -
σης», όλες οι κεφαλές του τρυπανιού έπεσαν στο βωμό
της προόδου, οπότε αδυνατούσα να τους εξυπηρετήσω.

—Είσαι κωλόπαιδο, απεφάνθη ο Τάκης (που ξέρου-
με ότι δεν με χώνευε).

—Ναι, ρε;

—Ναι, ρε.

—Είσαι μάγκας;

—Είμαι, ρε.

—Φτου, κολύμπα...

Η  γνωστή  διαδικασία  διευθέτησης  διαφορών  δια
της σωματικής πειθούς.

Ήμουν πολύ περήφανος για το τσέρκι μου. Και το

20



πόσο καλό κι αποτελεσματικό ήταν το αποδείκνυαν τα
καθημερινά παράπονα των περιοίκων στη μάνα μου.

—Δεν  μας  αφήνει  να  συχάσουμε  το  μεσημέρι  οʻ
γιος σου, κυρα-Πιπίτσα.

—Μα... πώς; Αφού αυτό το μεσημέρι κοιμάται.

—Δεν ξέρω τι κάνει, αλλά κάθε μέρα η ίδια δου-
λειά. Γκρουν και γκρουν κάτω από τα παράθυρά μας,
μαζί με τους άλλους αλήτες.

—Δεν ξέρω τι κάνουν τα άλλα παιδιά, κυρα-Μαρι-
γούλα μου, αλλά το δικό μου...

—Το  δικό  σου  είναι  το  χειρότερο,  κυρα-Πιπίτσα
μου.

—Για πρόσεξε πώς μιλάς, κυρα-Μαριγούλα...

—Αυτό που σου λέω εγώ. Μας έχει τρελάνει.

Τις μάζευα κανονικά βέβαια. Κι όπως πάντα, όταν
τις  έτρωγα,  γελούσα  (ήταν  ζήτημα  τιμής  για  μένα).
Κάτι που έκανε την παιδαγωγό μάνα μου ακόμα πιο
έξαλλη.

—Γελάς  σκασμένο;  φώναζε  εκτός  εαυτού.  Γελάς;
Αναίσθητο είσαι; (χραπ-χρουπ η παντόφλα).

—Βάρα όσο θες, εγώ δεν πονάω, της έλεγα.

—Είσαι αναίσθητο! (χραπ-χρουπ).

Έψαχνε να βρει το όπλο του εγκλήματος, αλλά σιγά
μην το βρισκε! Είχαμε επινοήσει ένα σύστημα με τονʻ
Γιώργο να κρύβουμε τους θησαυρούς μας στο γκαράζ.
Μπρος στα μάτια όλων, που όμως δεν τα έβλεπαν και
πάνω τους να έπεφταν. Τα τσέρκια ήταν κρεμασμένα

21



στον τοίχο μαζί με σαμπρέλες, παλιές ρόδες ποδηλάτων
και λάστιχα μηχανών αυτοκινήτου. Εντελώς αόρατα!

Και επιπλέον σιγά μην μπορούσαν να με περιορί-
σουν εντός κατά τη διάρκεια της σιέστας! Το σκαζαʻ
από το παράθυρο σαν κύριος! Εν γνώσει μου ότι θα τις
μάζευα μετά, αλλά τι περιμένεις από ένα τέτοιο αναί-
σθητο τσογλάνι;

Συχνά αναρωτιόμουν γιατί οι μεγάλοι επέμεναν να
θεσπίζουν κανόνες και περιορισμούς, αφού ήταν φύση
αδύνατο να τους υποστηρίξουν; Ήταν αυτή μια ακόμα
ένδειξη της στενοκεφαλιάς και της ιδιότυπης «λογικής»
που χαρακτήριζε την κοινωνία τους. Η Εξουσία βλέπεις
θέλει πάντα να επιβάλλεται, ακόμα –και ιδίως– όταν οι
νόμοι που θεσπίζει είναι εντελώς παράλογοι κι ανεφάρ-
μοστοι. Έχουν πάθος με το «απαγορεύεται», λες και η
απουσία του θα απειλούσε  άμεσα την ίδια τους  την
ύπαρξη.

«Μην  πας  μακριά»...  «μην  τρέχεις»...  «μη  φω-
νάζεις»...  «μη μαλώνεις»...,  είναι εντελώς ηλίθιες πα-
ραινέσεις όταν πρόκειται για παιδιά, που θεωρούν ύψι-
στο καθήκον τους να τις παραβαίνουν, με όποιο κόστος.
Αλλά, είπαμε... Η Εξουσία δεν έχει σχέση με τη λογική,
μόνο για τη διαφύλαξη των προνομίων της νοιάζεται –
ώσπου να τα χάσει (βιαίως πάντα, ποτέ στο κουβεντια-
στό).

Σαλτάριζα  λοιπόν  από  το  παράθυρο,  μάζευα  το
τσέρκι από το γκαράζ, πηδούσα από τα κάγκελα του
φράχτη, για να μην τυχόν τρίξει καμιά αλάδωτη πόρτα
ανοίγοντάς την, κι έτρεχα να συναντήσω την υπόλοιπη
συμμορία, όσους δηλαδή κατάφερναν να δραπετεύσουν
με παρόμοιες μεθόδους, και ξαμολιόμασταν μέσα στο
λιοπύρι, αλαλάζοντας σαν Κάφροι (που ήμασταν).

22



—Ησυχία!

—Σκασμένα!... Παλιόπαιδα!

—Μπάσταρδα του κιαρατά!

—Να πάτε σπίτια σας!

—Αλήτες!

Απόλαυση!

Κάποιες φορές τύχαινε να μην τα χουν καταφέρειʻ
να ξεφύγουν οι άλλοι ή να τους έχει πάρει ο ύπνος πε-
ριμένοντας να ξεραθούν οι μεγάλοι. Τότε έπαιρνα το
τσέρκι και πήγαινα περιοδεία στις παρακάτω γειτονιές,
πέρα από το οικόπεδο του Πέρπερα,  προς  τον  Άγιο
Κωνσταντίνο.

Εκεί βλέπεις δεν με γνώριζαν οι περίοικοι,  οπότε
δεν ήξεραν και πού ν  απευθυνθούν για τα παράπονα.ʼ

Άνοιγαν λοιπόν παντζούρια, έφευγαν κουβαδιές τα
νερά, οι διαμαρτυρίες και οι κατάρες βροχηδόν, αλλά
πέραν αυτού μηδέν. Ούτε συνέπειες, ούτε τίποτα.

Υπήρχε όμως κι ένας επιπλέον (σημαντικός) λόγος
που μ  έκανε να απολαμβάνω αυτές τις μοναχικές επεʼ -
λάσεις. Η δεσποινίς Ελπίδα!

Η οποία ήτα μια πανέμορφη κοπέλα... εντάξει, λίγο
γριά, άνω των εικοσιπέντε... που εργαζόταν στο Ταχυ-
δρομείο, μαζί με τη Λέλα, τη φίλη της μάνας μου –και
εκ των κρυφών αγαπημένων μου.1

1 Περί Λέλας βλέπε «Αστροναύτης, Ταρζάν και Αήττητος Εραστής»,
τον δεύτερο κατά σειρά τόμο του έπους των «Θρύλων» –του ιδί-
ου ρεντίκολου συγγραφέως.

23



Η δεσποινίς Ελπίδα δεν έκανε τα καραγκιοζιλίκια
των άλλων όταν περνούσα (και ξαναπερνούσα). Έβγαι-
νε στο παράθυρο, χωρίς δράματα και υστερίες κι έφερ-
νε τον δείκτη του υπέροχου χεριού της στα πανέμορφα
χείλη της, στην παγκοσμίως γνωστή παντομίμα για τη
«σιωπή».

Εννοείται  πως  αμέσως  σταματούσα,  μάζευα  το
τσέρκι υπό μάλης, κουνούσα την κεφάλα μου καταφα-
τικά, πλήρης κατανοήσεως και μεταμέλειας, και πήγαι-
να παραπέρα. Για να επιστρέψω βεβαίως λίγο αργότε-
ρα.

Προς τιμήν της, η δεσποινίς Ελπίδα, παρ  ότι ήξερεʼ
(λόγω Λέλας  εάν ενθυμείστε)  ποιος  ήμουν,  δεν  πήγε
ποτέ να παραπονεθεί στη μάνα μου. Αυτό το εξετίμησα
ιδιαιτέρως κι έκανα νοερές σημειώσεις, σε περίπτωση
που το αίσθημα με τη Λέλα, για όποιον λόγο (ανεξήγη-
το βεβαίως),  μελλοντικά ναυαγούσε να στραφώ προς
ετούτη εδώ την κατεύθυνση, αφού μάλιστα –οφθαλμο-
φανώς– τύγχανα άμεσης ανταπόκρισης. Η διαφορά ηλι-
κίας, εννοείται, δεν θα στεκόταν εμπόδιο, διότι εγώ θα
μεγάλωνα,  ενώ  εκείνη  θα  παρέμενε  ως  είχε.  Απλά
πράγματα!

Με την προοπτική αυτή, την καθ  όλα θεμιτή, είχαʼ
αρχίσει  να  σκέφτομαι  να  κάνω  «σιωπηλό  πέρασμα»
από το σπίτι της δεσποινίδος Ελπίδας, για να μην δια-
κόπτω  τη  μεσημβρινή  της  ξεκούραση.  Όμως,  αν  δεν
έκανα τον συνήθη –και οικείο σε κείνη πλέον– θόρυβο
πώς θα ήξερε η ίδια ότι περνάω, ώστε να βγει στο πα-
ράθυρο, δήθεν για να με επιπλήξει;

Τη φανταζόμουν να λαγοκοιμάται, με τ  αυτιά τηςʼ
τεντωμένα,  στο  μισοσκόταδο  του  μπουντουάρ  της,  νʼ

24



αφουγκράζεται  τους  πνιχτούς  ήχους  του  μεσημεριού,
αναμένοντας  με  χτυποκάρδι  εκείνο  το  απόμακρο
«γκλάνγκ-γκρουν-γκλάνγκ», που θα εξήγγειλε το πλη-
σίασμα μου, απολαμβάνοντας το κάθε «γκλάνγκ» που
μ  έφερνε πιο κοντά της, ως τη στιγμή που ο υπέροχοςʼ
σαματάς θα βρισκόταν ακριβώς έξω από το σπίτι της,
να πεταχτεί πάνω με λαχτάρα και να τρέξει στο πα-
ράθυρο  να  χαιρετήσει  τον  ερχομό  του  καλού  της  μʼ
εκείνη τη (συνθηματική βέβαια) παντομίμα της σιωπής.

Είχα το δικαίωμα να της στερήσω –αλλά κι  από
μένα– αυτή την απόλαυση; Δεν το είχα. Κι έτσι συνέχι-
σα το θριαμβικό και θορυβώδικο κόρτε μου, θαρραλέα
αψηφώντας  την  μήνιν  των περιοίκων,  των ανυποψία-
στων για το υπέροχο ρομάντζο που εκτυλισσόταν κάτω
από τα παράθυρά τους.

Και  ξαφνικά,  ένα  μεσημέρι  που  είχα  εξορμήσει
κάπως νωρίτερα, έγινε το θαύμα!

Τη συνάντησα δια ζώσης... Εννοώ από κοντά... έξω
από το σπίτι της καθώς επέστρεφε αργοπορημένη από
τη δουλειά της (θα την ανάγκαζαν φαίνεται να κάνει
υπερωρίες, την αγαπημένη, αυτοί οι στυγνοί κι αδίστα-
κτοι δουλέμποροι εργοδότες του δημοσίου –τους οποί-
ους,  ως  άλλος  Ζορρό,  σημείωσα  νοερά  να  τιμωρήσω
μελλοντικώς).

Ήταν υπέροχη μέσα στο λουλουδάτο της φόρεμα,
με το μεγάλο ψάθινο καπέλο να της σκιάζει τα όμορφα
χαρακτηριστικά και να προφυλάσσει το βελούδινο δέρ-
μα  της  από  τις  ανελέητες  κι  αυθάδεις  αχτίδες  του
ήλιου! Μια οπτασία, από εκείνες τις καλοκαιρινές, που
συχνά-πυκνά εκείνη την εποχή μας έκοβαν την ανάσα.

25



Σταμάτησα  αμήχανος  και  τη  χάζευα  σαν  μαγε-
μένος,  μην  ξέροντας  τι  να  κάνω και  πώς  να  φερθώ
(αντιστεκόμενος ωστόσο γενναία στην ενστικτώδη πα-
ρόρμηση να το βάλω στα πόδια, να εξαφανιστώ από
προσώπου Γης).

Με είδε και κοντοστάθηκε καθώς πήγαινε ν  ανοίξειʼ
την αυλόπορτα του σπιτιού της. Δίστασε για μια στιγμή
και μετά... μου χαμογέλασε! Μου χαμογέλασε σας λέω!
Και ήταν σαν να μου χαμογελούσαν ο ήλιος και το φεγ-
γάρι μαζί!

—Κάτι νωρίς σήμερα ή μου φαίνεται; μου είπε και
η  φωνή  της  ήταν  μουσική  κοντσέρτου  για  βιολί  και
πιάνο... να, μα την Παναγία!

—Εεεε..., ήταν η δική μου αμήχανη απάντηση.

—Καλά, δεν κοιμάσαι ποτέ εσύ το μεσημέρι; ρώτη-
σε.

—Κοιμάμαι, μουρμούρισα. Πώς δεν κοιμάμαι...

—Αμ δεν το βλέπω; είπε γελώντας. Κοιμάσαι, αλλά
σ  αρέσει περισσότερο να κρατάς εμάς τους άλλους ξυʼ -
πνούς.

—Εεεε...

Μου έδειξε το τσέρκι.

—Αυτό είναι το... εργαλείο; ρώτησε.

—Εγώ το έφτιαξα, μόνος μου, απάντησα κομπάζο-
ντας και φουσκώνοντας σαν διάνος.

Άπλωσε το χέρι  της με την παλάμη ανοιχτή. Δεν
είχα δει ωραιότερο χέρι σ  όλη μου τη ζωή! Να, μα τηνʼ
Παναγία!

26



—Να το δω; μου κάνει.

Της το έδωσα χωρίς τον παραμικρό δισταγμό, κο-
λακευμένος από το ενδιαφέρον που έδειχνε, κάτι ασυ-
νήθιστο για τους μεγάλους.  Το πήρε,  το κοίταξε κα-
λά-καλά και μετά με μια υπέροχα αρμονική κίνηση του
πανέμορφου  χεριού  της  το  εκσφενδόνισε  ψηλά  και
λοξά.

Είδα έκθαμβος  το  πολύτιμο  τσέρκι  να διαγράφει
μια τέλεια, προοδευτικά ανοδική καμπύλη, στριφογυρί-
ζοντας γύρω από τον άξονά του και  να πηγαίνει  να
προσγειώνεται μ  ένα μεταλλικό «γκλάνγκ» στα κεραʼ -
μίδια του σπιτιού της.

—Ορίστε, το ρυθμίσαμε κι αυτό, μου είπε η δεσποι-
νίς  Ελπίδα,  χωρίς  στιγμή  να χάσει  το  χαμόγελό της.
Τώρα θα μπορέσουμε επιτέλους να ξεκουραζόμαστε τα
μεσημέρια.

Είχα απομείνει άφωνος! Αυτό που συνέβη, το αχα-
ρακτήριστο, το ανήκουστο, ήταν το τελευταίο πράγμα
που περίμενα να συμβεί και κάτι που το μυαλό μου
αρνιόταν πεισματικά να επεξεργαστεί.

Εκείνη άνοιξε την αυλόπορτα και χωρίς μια ματιά
πίσω της (που θα έδειχνε τουλάχιστον ότι νοιαζόταν –
κατά τους ψυχολόγους του «Θησαυρού») μπήκε στον
δικό της, ιδιωτικό κόσμο και βγήκε από τον δικό μου –
δια παντός.

Δεν ξαναπέρασα από εκεί, με τσέρκι ή χωρίς.

Ήταν αυτό ένα σκληρό μάθημα,  που  είχαν λάβει
πριν από μένα κι άλλοι προδομένοι, όπως ο Σαμψών,

27



ας πούμε, ο Οθέλος ίσως και σίγουρα ο αγαπημένος της
Μάτα Χάρι για το πόσο εμπιστεύσιμη μπορεί να είναι
μια  μοιραία  γυναίκα.  Ένα  μάθημα  που  δεν  ξέχασα
ποτέ, αλλά που –φευ– δεν μπορώ να ισχυριστώ ότι με
ωφέλησε ιδιαίτερα.

28



Ζήτω ο Στρατός!
(Αντίσταση κατά της Εξουσίας)





ο  σπίτι  του  κυρ-Θανάση  και  της  κυρα-Καλ-
λιόπης  βρισκόταν  ακριβώς  απέναντι  από  το
στενό  που  οδηγούσε  στο  «στοιχειωμένο»  οι-

κόπεδο του Πέρπερα, στη δυτική εσχατιά της γειτονιάς,
στο ίδιο ξέφωτο όπου βρισκόταν το σπίτι του Θυμιάκη
–ισόγειο– και  του Τσίλα με τον Γιώργο,  τα Κασσια-
νάκια  –ανώγειο–  κι  όπου  η  διπλανή,  πάντα  κλειστή
πόρτα του  μπακάλικου του Αούτου,  στα σκαλιά  της
οποίας είχαμε εγκαταστήσει «εξαπανέκαθεν» το αρχη-
γείο μας.

Τ

Το εν λόγω σπίτι ήταν μικρό αλλά νοικοκυρεμένο
και βρισκόταν στο βάθος ενός κήπου γεμάτου με λου-
λούδια κάθε είδους –ίσως του ωραιότερου της γειτο-
νιάς. Τα λουλούδια βέβαια μια χαρά ήταν –η χαρά του
συνταξιούχου δηλαδή– αλλά σε σύγκριση με κάτι άλλα
λουλούδια που ευδοκιμούσαν στον ίδιο χώρο –και που
παρουσίαζαν  ασυζητητί  πολύ  μεγαλύτερο  ενδιαφέρον
για μας– έβγαιναν χαμένα.

Τα άλλα λουλούδια  στα οποία  αναφέρομαι  ήταν
βέβαια οι  δυο κόρες του εν λόγω ζεύγους των απο-
μάχων, η Μαίρη και η Ξένια. Ήταν βέβαια κάπως ηλι-
κιωμένες,  σίγουρα  άνω  των  εικοσιπέντε,  αλλά  τι  τα
θες...  μπουκιά  και  συχώριο  αμφότερες!  Καστανή  η

31



Μαίρη,  μαυρομαλλούσα η Ξένια.  Υπέροχα πλάσματα,
που  κοσμούσαν  τη  γειτονιά  –η  οποία  δεν  έπασχε
ωστόσο από έλλειψη ωραίων κοριτσιών– και που μας
έκαναν να ονειρευόμαστε (χωρίς να το ομολογούμε βε-
βαίως –μην εξευτελιστούμε στα μάτια των άλλων).

Τι έκανε αυτές τις δυο να ξεχωρίζουν από τις άλλες
ωραίες; Μα το ασυνήθιστο της ενασχόλησής τους. Εκεί
που οι άλλες σταδιοδρομούσαν ως κομμώτριες,  μοδί-
στρες, μανταρίστρες και υπάλληλοι σε εμπορικά κατα-
στήματα,  η  Μαίρη  και  η  Ξένια  υπηρετούσαν  στον...
Στρατό!

Αξιωματικίνες αμφότερες, υπολοχαγίνες παρακαλώ,
στο Σώμα Αδερφών Νοσοκόμων. Με στολές που κάναν
στράκες, παρασήματα και βάδισμα επί ψηλοτάκουνων
γοβών να ραγίζουν οι πλάκες.

Τις  χαζεύαμε  όταν  επέστρεφαν  από  τη  Στρατιά
καθ  οδόν για το σπίτι τους και παθαίναμε ταράκουλο.ʼ
Κρυφίως βέβαια, να εξηγούμεθα. Κανείς μας δεν τολ-
μούσε  να  εκφράσει  τον  θαυμασμό  του,  ούτε  καν  να
σχολιάσει, όπως γινόταν με τις πιο εντυπωσιακές από
τις «ξένες» περαστικές. Κι αυτό για δυο λόγους. Τον
ένα  τον  εξήγησα  ήδη.  Φοβόμασταν  την  καζούρα  της
συμμορίας,  να δείξουμε αδυναμία προς εκπροσώπους
του ασυζητητί ασθενέστερου φύλου –έστω κι αν ήταν
φανταρίνες.  Ο  άλλος  λόγος  ήταν  κάπως  πιο  λεπτός.
Τούτες εδώ ήταν «δικές μας», της γειτονιάς. Κάτι σαν
συγγενείς δηλαδή. Και στα συγγενικά θήλεα οφείλαμε
σέβας. Όπως δεν θα προσβάλαμε αδερφή φίλου με εκ-
δηλώσεις  άτοπου  θαυμασμού  του  τύπου  «ζαχαρο-
πλάστης ήταν ο μπαμπάς σου;», έτσι ήταν το ίδιο αδια-
νόητο  να  ενοχλήσουμε  κορίτσια  γειτόνων.  Υπήρχαν
άγραφοι νόμοι, πώς να το κάνουμε!

32



Κείνο  το  απομεσήμερο  λοιπόν  καθόμασταν  στα
σκαλιά του Αούτου κι  αναλύαμε τις  περιπέτειες  του
Παιδιού-Φάντασμα,  όπως εξελίσσονταν  στο  τελευταίο
τεύχος του «Μικρού Ήρωα», όταν βλέπουμε να κατα-
φθάνει η Ξένια, θεϊκή παρουσία μέσα στην άψογη στο-
λή της, με στενή φούστα και ψηλοτάκουνα (δεν είχαν
επινοηθεί ακόμα τότε τα ατσούμπαλα πανταλόνια για
τις ένστολες δεσποινίδες), με βήμα σταθερό πλην λικνι-
στό... μια οπτασία στην κάψα του μεσημεριού.

Εκφράζοντας τα συναισθήματα όλων μας, ο Τσίλας,
σε μια έμπνευση της στιγμής, πετάγεται όρθιος, βαράει
μια κωμική προσοχή και χαιρετάει στρατιωτικά καθώς
η  αξιωματικίνα  περνούσε  μπροστά  από  το  αρχηγείο
μας.

Εκείνη γέλασε και μας αντιχαιρέτησε μ  ένα μελωʼ -
δικό:

—Γεια σας, παιδιά...

Για να λάβει την απάντηση όλων εν χορώ:

—Γεια σας, δεσποινίς Ξένια...

Κι απομείναμε να τη χαζεύουμε ν  απομακρύνεταιʼ
με κείνο το υπέροχο,  το σίγουρο βήμα των γυναικών
που ξέρουν ότι τις θαυμάζουν. Ώσπου έφτασε στην κα-
γκελόπορτα του σπιτιού της και χάθηκε ανάμεσα στα
άλλα άνθη του όμορφου κήπου.

—Δεν μπορώ να καταλάβω, ρε γαμώτη μου, είπε ο
Θυμιάκης. Γυναίκες στο Στρατό;!!!

—Και μάλιστα αξιωματικίνες! πλειοδότησε ο Τσί-
λας.

33



—Καλά, μην τρελαινόμαστε,  στο σώμα των νοσο-
κόμων τις έχουν,  είπε ο Σταύρος. Δεν τις βάζουν να
οδηγούν τανκς!

—Ναι,  αλλά...  πλάκα  τα  γαλόνια!  παρατήρησε  ο
Αλέκος. Δηλαδή τι... όταν θα πάμε εμείς φαντάροι θα
στεκόμαστε κλαρίνο και θα χαιρετάμε;

Αυτό δεν το είχαμε σκεφτεί και προβλημάτισε τα
μάλα την ομήγυρη.

—Σιγά  μη  χαιρετάω!...,  είπε  ο  Γιώργος,  ο  δικός
μου.

—Ούτε εγώ θα χαιρετάω, δήλωσε ο Τάκης.

—Ούτε εγώ...

—Ούτε εγώ...

Ο Σταύρος, ως ο πρακτικός και ειδήμων νους της
παρέας  και  γνώστης  των  στρατιωτικών  πραγμάτων,
λόγω του μεγάλου αδερφού που υπηρετούσε στην Ανα-
κτορική Φρουρά, αλλά και μιας γενικότερης παντογνω-
σίας που τον χαρακτήριζε, ανέλαβε να μας προσγειώσει
στη σκληρή πραγματικότητα.

—Δεν θα χαιρετάτε; Θα τρώτε φυλακή, είπε.

—Γιατί, ρε;
—«Δεν χαιρέτησε ανώτερο –δέκα μέρες φυλακή και

δεκαπέντε  κράτηση»,  απήγγειλε  εκείνος  εδάφιο  του
κανονισμού (αυτοσχεδιάζοντας).

Του Γιώργου, του δικού μου, αυτό το «ανώτερο»
του γύρισε το μάτι.

—Ανώτερη μια γυναίκα από μένα, ρε; αναφώνησε
με δίκαιη αγανάκτηση.

34



—Ως αξιωματικός, ρε. Αφού εσύ θα σαι φαντάρος.ʻ
Τι νομίζεις, θα σε κάνουν κατευθείαν στρατηγό;

—Ε, και; Τι, θα κάθομαι να με διατάζει...  γυναί-
κα;!

—Και τι θα κάνεις;

—Θα...

«Θα την πλακώσω στο ξύλο» ετοιμαζόταν να πει,
επικαλούμενος την προσφιλή του λύση σε όλα τα προ-
βλήματα, αλλά συνειδητοποίησε το ντελικάτο της κα-
τάστασης και φρενάρισε απότομα.

—Εγώ... άπαξες και με διατάξει δηλαδή... θα της
πω «άντε πάαινε, κυρά μου, να πλύνεις κάνα πιάτο»,
δήλωσε ο Τάκης ευθαρσώς.

—Είκοσι μέρες φυλακή, έκοψε την ταρίφα ο Σταύ-
ρος.

—Ε, και;

—Θ  απολυθείς του Αγίου Πι ανήμερα.ʼ

Αυτό ήταν όντως ένα θέμα.

—Εγώ θα κάνω ότι δεν άκουσα, είπε ο Τσίλας.

—Κι εγώ, ρε...

—Κι εγώ...

Ο Σταύρος το σκέφτηκε.

—Είσαστε, ρε, να κάνουμε όλοι το κορόϊδο; είπε.
Έτσι  και  μας διατάζει  εμείς  θα κοιτάμε αλλού...  Τα
πουλάκια, τα πούλουδα, τα συννεφάκια...

Ενθουσιαστήκαμε.

35



—Ναι, ρε!

—Αυτό είναι! Την κορόϊδα!

—Μέσα!

—Έγινε.

—Αυτό βέβαια λέγεται «παθητική αντίσταση», είπε
σκεφτικά ο Σταύρος. Αλλά δεν θα μπορεί να μας πει
κανείς τίποτα... Δεν ακούσαμε.

—Θα κάνουμε τους κουφούς δηλαδή;

—Τελείως.

—Κουφοί στα ΛΟΚ, ρε; παρατήρησε ο Αλέκος. Θα
μας διώξουν.

Γιατί βεβαίως, όλοι μας, «έτσι όπως ήμασταν», στα
ΛΟΚ θα πηγαίναμε, πουθενά αλλού.

Ο Σταύρος το ξανασκέφτηκε.

—Δεν θα είμαστε πάντα κουφοί, ρε, κατέληξε στο
τέλος.  Μόνο όταν μας  διατάζουν γυναίκες.  Και  στην
ανάγκη το λέμε  και  στο λοχαγό  μας...  «Κυρ-λοχαγέ,
εμείς διαταγές από γκόμενες δεν λαμβάνουμε καθότι
θα ξεφτιλιστούμε σαν λοκατζήδες και θα ξεφτιλίσουμε
και το Σώμα». Θα μας καταλάβει, δεν μπορεί.

—Μη σου πω ότι θα μας δώσει και τιμητική άδεια,
συμπλήρωσε ο Γιώργος της Κασσιανής.

—Ναι, ρε! Αυτό θα κάνουμε.

—Μέσα!

—Τέλεια!

—Αυτό κανονικά θα ήταν αντίσταση κατά της Αρ-

36



χής, όπως όταν αντιμιλάμε σε χωροφύλακα, παρατήρη-
σε ο Βάσος. Αλλά, ένεκα οι ειδικές συνθήκες, δεν θα
μας πει κανείς τίποτα.

—Έχω μια απορία, πετάγεται ο μικρός, ο Αλέκος.

—Τι απορία;

—Άπαξες και μας πουν να πάμε σε κάνα θέλημα,
τι θα κάνουμε;

Γιατί στη γειτονιά όλοι χρησιμοποιούσαν την πιτσι-
ρικαρία για τα θελήματα, ήταν κανόνας. Κι εμείς δεν
λέγαμε ποτέ όχι, γιατί όλο και κάτι οικονομούσαμε από
την εξυπηρέτηση. Ένα πενηνταράκι από δώ, κάτι δεκαʻ -
ρούλες από ρέστα από κει... βολευόμασταν για τις κα-
ραμέλες μας και για τα μεταχειρισμένα τεύχη των Μι-
κρών Ηρώων.

Οπότε, τώρα με την ανυπακοή στην... εξουσία, πώς
θα χειριζόμασταν το ζήτημα, εάν κι εφόσον;

—Τίποτα, είπε ο Σταύρος κοφτά. Πρέπει από τώρα
να συνηθίσουμε. Να προπονηθούμε. Τέρμα τα θελήμα-
τα.

—Μα...

—Όποιος δεν συμφωνεί θα φύγει από τη συμμορία.

—Καλά, ντε... Είπαμε...

—Να μη λέτε. Να φιλήσουμε όλοι σταυρό.

Οπότε φιλήσαμε τα δάχτυλά μας σταυρωμένα και
δεθήκαμε με τον όρκο. Όχι θελήματα κι εξυπηρετήσεις
για τις αξιωματικίνες. Τέρμα!

Αλλά...

37



Αλλά ο διάολος τα σχεδιάζει πάντα αλλιώς.

Επέστρεφα από το σχολείο κείνο το μεσημέρι όταν
έξω από το σπίτι με τον όμορφο κήπο διασταυρώθηκα
με την εκ των δύο υπέροχων ανθών, Μαίρη, που μόλις
επέστρεφε κι η ίδια.

Μουρμούρισα ένα χαμηλοβλεπούσο «καλημέρα» κι
ήμουν έτοιμος να προσπεράσω όταν την ακούω να με
φωνάζει.

—Βρε ομορφούλη, να σου ζητήσω μια χάρη;

Όταν ένα κορίτσι σαν αυτό σε αποκαλεί «ομορφού-
λη» τι χάρη μπορείς να του αρνηθείς; Σας ερωτώ. Έτσι,
με το χέρι στην καρδιά.

—Μάλιστα, απαντώ το λοιπόν, ολοπρόθυμος.
—Μπορείς, βρε αγάπη μου, να πεταχτείς μια τρε-

χάλα ως το φούρνο να μου πάρεις ένα ψωμί, για να μην
τρέχω η ίδια που είμαι κουρασμένη;

«Αγάπη μου» επιπλέον του «ομορφούλη» και να
γίνεις χαλί να σε πατήσει,  όχι να της φέρεις ψωμί!...
Αλλά...  Ξαφνικά θυμήθηκα την υπόσχεση που είχαμε
δώσει  –με  φιλημένο  σταυρό–  και  μ  έλουσε  κρύοςʼ
ιδρώτας. Πώς να γίνεις επίορκος τώρα; Πώς να προ-
δώσεις  τη  συμμορία,  αλλά  κι  ολόκληρο  το  ανδρικό
γένος; Πώς να δεχτείς να γίνεις Εφιάλτης, Ιούδας, Πή-
λιος Γούσης, Αρτέμης Μάτσας και Δήμος Σταρένιος;

—Ευχαρίστως, είπα.
Χαμογέλασε και μου δωσε ένα δίφραγκο (η οκά τοʻ

ψωμί κόστιζε τότε 80 λεπτά με μια δραχμή, ανάλογα
αν ήταν μαύρο ή «πολυτελείας»).

—Με τα ρέστα να πάρεις καραμέλες, μου είπε.

38



Διέρρηξα τα ιμάτια μου.

—Με τίποτα! διαμαρτυρήθηκα. Αλίμονο τώρα!

—Επιμένω,  μου  λέει  κάνοντας  το  χαμόγελό  της
πλατύτερο. Αλλιώς να πάω εγώ...

—Ευχαριστώ,  ψέλλισα  κατακόκκινος  κι  έφυγα
σφαίρα για τον φούρνο του Τσουγένη.

Όχι  πως  δεν  είχα τύψεις...  Είχα,  αλλά τις  κατα-
χώνιασα σ  ένα από τα κάτω-κάτω συρτάρια, για μετά.ʼ
Κι εδώ που τα λέμε... αν το καλοεξετάζαμε το πράγμα
δηλαδή... η συμφωνία ήταν για την Ξένια. Για τη Μαί-
ρη δεν είχαμε πει (εξόν κι αν δεν άκουσα)...

Αγόρασα το ψωμί, αγόρασα και καραμέλες τσίπου-
ρου (γλυκόριζα ήταν, αλλά εμείς τις λέγαμε τσίπουρου)
από  τον  Γιαννάκο  με  το  φράγκο  που  περίσσεψε  κι
επέστρεψα στο σπίτι της ωραίας εντολοδόχου μου, πα-
νευτυχής και με τις τύψεις εντελώς φευγάτες πλέον –
αφού δεν με είδε κανείς, παράπτωμα δεν υπήρξε.

Αλλά...
Είπαμε, ο διάολος... Πέφτω πάνω στον Τσίλα που

έβγαινε κείνη τη στιγμή από το σπίτι του. Με βλέπει με
το ψωμί...

—Πού πας, ρε; μου κάνει (χωρίς να υποψιάζεται,
αλλά παραξενεμένος γιατί το σπίτι μου βρισκόταν στην
αντίθετη κατεύθυνση).

Πού πάω, ο έρμος; Έλα μου ντε!
—Στη  θειά  μου  την  Κατίνα,  που  μ  έστειλε  γιαʼ

ψωμί, λέω το πρώτο που σκέφτηκα.
Η θεία Κατίνα με τον θείο Ζήση έμεναν κοντά στο

σχολείο μας, στον Άγιο Κωνσταντίνο.

39



—Πάμε μαζί, για παρέα, μου λέει και με παγώνει.

Τώρα;

Ευτυχώς τη στιγμή εκείνη βγήκε η κυρα-Κασσιανή
στο μπαλκόνι και τον φώναξε για φαγητό.

Στο παρατσάκ διασώθηκε η κατάσταση!

Η επιβράβευσή μου ήταν ένα «ευχαριστώ, αγάπη
μου»,  που μ  έστειλε στο σπίτι  μου ευτυχισμένο,  διʼ -
καιωμένο και κατακόκκινο ως τ  αυτιά!ʼ

Ούτε γάτα, ούτε ζημιά. Για μια φορά τι πείραζε;
Μία ίσον καμία. Την επόμενη φορά, πρώτα ο θεός, θα
πρόβαλα, ως όφειλα και συμφώνησα, αντίσταση κατά
της Εξουσίας και θα ισοφάριζα έτσι τούτο εδώ το ασή-
μαντο, το μηδαμινό παραστράτημα.

Δυο  μέρες  αργότερα  τρακάρω  τον  Θυμιάκη  που
επέστρεφε δρομαίος από τη Νικηταρά, όπου υπήρχε το
κοντινότερο σε μας περίπτερο, το άλλο βρισκόταν στου
διαόλου  το  κάγκελο,  απέναντι  από  την  ταβέρνα του
Βασιλόπουλου, στην οδό Βόλου. Αμέσως παρατήρησα
ότι  κάτι  εδώ δεν πήγαινε  καλά.  Γιατί  μόλις  με  είδε
έκρυψε τα χέρια του πίσω από την πλάτη σε μια ενστι-
κτώδη, πλην ένοχη, κίνηση.

—Πού πας, ρε; τον ρωτάω.

—Να... εδώ...

—Πού είχες πάει;

—Στο περίπτερο, ρε, για καραμέλες.

Καραμέλες αγοράζαμε συνήθως από τον Αούτο ή
τον Γιαννάκο, όχι από περίπτερα.

40



—Δώσε μία.

—Εεεε... τις έφαγα όλες.

Μάλιστα.

—Και τι κρατάς πίσω;

—Τίποτα...

—Για να δω...

Όπως αντιλαμβάνεται κανείς η διακριτικότητα στη
γειτονιά ήταν φαινόμενο άγνωστο.

Κοκκινίζοντας από συστολή ο Θυμιάκης μου έδειξε
(σαν βρεγμένη γάτα) ένα πακέτο τσιγάρα «Δελφοί». Οι
«Δελφοί» τότε ήταν το μοναδικό φίλτρο που κυκλοφο-
ρούσε στην αγορά. Παναπεί γυναικείο τσιγάρο. Ποιος
κάπνιζε  «Δελφοί»  εδώ  πέρα;  Σίγουρα  όχι  ο  κυρ-Α-
ντώνης, ο πατέρας του, που βολευόταν με «στούκας»,
χύμα «Δεκάρι» του Παπαστράτου δηλαδή.

—Για ποιον; ρωτάω διακριτικά (πάντα).

Ο Θυμιάκης κόμπιασε.

—Εεεε... να... εδώ παρακάτω..., προσπαθεί να ελι-
χθεί αδέξια.

—Παναπεί;...

Ξερόβηξε.

—Για  τον  κυρ-Θανάση,  λέει  μετά  κοκκινίζοντας
ολόκληρος από την ψεματούρα.

—«Δελφοί» καπνίζει ο κυρ-Θανάσης;

—Εεεε... έτσι μου παν...ʻ

41



—Ποιος σου είπε δηλαδή;

—Εεε... η δεσποινίς Ξένια...

Έκανα τον βαθιά σοκαρισμένο.

—Πήγες σε θέλημα για τη δεσποινίδα Ξένια, ρε ξε-
φτίλα;! ανέκραξα με αποτροπιασμό.

Ο  Θυμιάκης  κοίταξε  δεξιά-ζερβά  αλαφιασμένος,
μην και μας ακούει κανείς.

—Όχι, ρε... για τον πατέρα της... Μα την Παναγία.

—Το ίδιο κάνει. Σε διέταξε κι εσύ βάρεσες προσο-
χή και παρουσίασες όπλα. Ξεφτίλα, ε ξεφτίλα!

—Ποιος, εγώ, ρε;

—Ναι, ρε, εσύ. Και φίλησες και σταυρό.

—Δεν είπαμε για τον κυρ-Θανάση...

—Έλαβες διαταγή, πάει, τελείωσε.
—Εγώ, ρε;
—Εσύ.
—Αφού δεν ήξερα ότι είπαμε και για τους πατε-

ράδες...
Έκανα πως το σκέφτομαι. Ο Θυμιάκης ήταν φίλος

μου επιστήθιος, δεν υπήρχε περίπτωση να «τον δώσω».
Θα τον προστάτευα από το ολέθριό του ολίσθημα (κα-
θόσον  «ο  αναμάρτητος  πρώτος  τον  λίθον  βαλέτω»
κλπ.), αλλά δεν υπήρχε λόγος να μην τον παιδέψω λίγο
πρώτα.

—Καλά, δεν σκέφτηκες ότι δεν είναι δυνατόν ποτέ
ο κυρ-Θανάσης να καπνίζει γυναικεία τσιγάρα; του λέω
αυστηρά.

42



—Εμ δεν το σκέφτηκα, απαντάει εκείνος μισοκα-
κόμοιρα. Τι, ρε... θα με μαρτυρήσεις;...

Έκανα πάλι ότι πέφτω σε βαθιά περισυλλογή.

—Καλά, του λέω τέλος. Για πρώτη και τελευταία
φορά... Αλλά, αν το ξανακάνεις...

—Όχι,  ρε...  μα  την  Παναγία,  υπόσχεται  ο  παρα-
βάτης φιλώντας τα σταυρωμένα του δάχτυλα (ο επίορ-
κος).

Την επομένη ακριβώς τα φερε έτσι πάλι ο διάολοςʻ
να μπλάξω2 τον Τσίλα καθώς έβγαινε με προφυλάξεις
(που δεν του χρησίμευσαν) από την καγκελόπορτα του
απαγορευμένου σπιτιού.  Κι  αυτός,  όπως  ο  Θυμιάκης
την προηγουμένη, κοκκίνισε ως τ  αυτιά με το που μεʼ
είδε. Οι ενοχές βλέπεις.

—Πού ήσανε, ρε; του κάνω ως άλλος Ροβεσπιέρος.

—Πού ήμανε; κάνει τον κουτό εκείνος, για να κερ-
δίσει χρόνο μήπως και σκεφτεί κανένα ψέμα.

—Στις αξιωματικίνες ήσανε, τον βοηθάω εγώ.

—Όχι, ρε... Να... μ  έστειλε η μάνα μου να δώκωʼ
κάτι σπόρια από ντάλιες στην κυρα-Καλλιόπη...

—Σίγουρα;

—Ε, ναι... Να... μα την Παναγία!...

Απ  ότι καταλάβαινα κι απ  ότι θα έχετε κι εσείςʼ ʼ
φαντάζομαι αντιληφθεί δεν ήμουν ο μοναδικός που είχε

2 Μπλάζω: Συναντώ αιφνιδίως καραγκουνιστί.  Μπλάζω, έμπλαζα,
έμπλαξα,  θα  μπλάξω...  κλπ.  Σαν  να  λέμε  «τον  έπιασα  στα
πράσα».

43



διαπράξει  μια  μικρή  αβαρία,  παραβαίνοντας,  κατά
κάποιο τρόπο (γιατί επιμένω, για τη Μαίρη δεν είχαμε
πει), τον όρκο μας.

Αλλά δεν ήμουν ο μόνος που είχε ψυλλιαστεί τις
παρασπονδίες. Ο ίδιος ο Σταύρος κείνο το απόγευμα
αναγκάστηκε να μας υπενθυμίσει τα συμπεφωνημένα.

—Είπαμε, ρε, ή δεν είπαμε ότι δεν λαβαίνουμε δια-
ταγές από γυναίκες; μας λέει.

—Ναι,  ναι...  είπαμε,  μουρμουράμε εμείς  κοιτάζο-
ντας –ΟΛΟΙ!– αλλού.

—Και τότενες εμένα γιατί μου φαίνεται ότι υπάρ-
χουν ανάμεσά μας κάτι τσουτσέκια που παραβαίνουν
τον όρκο τους;

—Εγώ, ρε;... δεν... Μα την Παναγία!

—Ούτε εγώ...

—Ούτε εγώ...

—Εμένα μου είπε να πάω στο μανάβη και της είπα
«δεν  πάω»,  δήλωσε  υπερηφάνως  ο  Γιώργος,  ο  δικός
μου.

—Και τι σου είπε;

—Τίποτα, τι να μου πει;

Θυμήθηκα ότι χθες τον είχα δει να πηγαίνει τοίχο-
-τοίχο κρατώντας μια χαρτοσακούλα με μήλα και νόμι-
σα πως πήγαινε στη θειά του, το σπίτι της οποίας ήταν
δίπλα ακριβώς στου κυρ-Θανάση. Τώρα μου μπήκε η
αμφιβολία.

—Να θυμόσαστε ότι πάμε για λοκατζήδες, μας είπε

44



αυστηρά ο Σταύρος. Και οι λοκατζήδες δεν παίρνουν
διαταγές από γυναίκες. Έτσι;

—Ναι!

—Μέσα.

—Ποτέ διαταγές.

—Εγώ, με τίποτα!

—Κι εγώ...

—Κι εγώ...

Σάββατο μεσημέρι, μόλις έχουμε φάει και ξεμπου-
κάρω να πάω να βρω τη συμμορία, όταν... να σου η δε-
σποινίς Μαίρη που ανεβαίνει από την Πλούτωνος όπου
την  είχε  αφήσει  το  λεωφορείο  του  Στρατού.  Με
βλέπει... Μου χαμογελάει με κείνο το υπέροχο, το μα-
γευτικό της χαμόγελο.

—Ομορφούλη!..., μου λέει.

—Καλημέρα  σας  δεσποινίς  Μαίρη,  αντιχαιρετώ
διαλυμένος εις τα εξ  ων συνετέθην εγώ.ʼ

Ήταν,  όπως πάντα, υπέροχη μέσα στη στολή της.
Μια οπτασία σε χακί απόχρωση!

—Βρε αγόρι μου, μπορείς να μου κάνεις μια πολύ
μεγάλη χάρη; μου λέει.

Μπορείς να πεις όχι; Τι λέμε τώρα!

—Ότι θέλετε, δεσποινίς Μαίρη.

—Ένα ψωμί πάλι... Για να μην κάνω τον κύκλο...
Μπορείς;

—Σε δυο λεφτά θα σας το φέρω σπίτι, έννοια σας...

45



Έλαβα το δίφραγκο κι αμολήθηκα στον φούρνο του
Τσουγένη σαν σίφουνας. Πλην, φευ,  το ψωμί είχε τε-
λειώσει, οπότε χρειάστηκε να τρέξω στον άλλο φούρνο,
απέναντι  από  το  Δημόσιο  Ταμείο,  στου  διαόλου  το
κάγκελο.

Με  αγωνία  μήπως  άργησα μπουκάρω στον ανθι-
σμένο κήπο της δεσποινίδος Μαίρης και... πέφτω πάνω
στον Σταύρο. Ο οποίος έμεινε κάγκελο να με δει έτσι,
Φάντη μπαστούνι μπροστά του.

—Πού πας, ρε; μου κάνει σαστισμένος.

—Εγώ;... εδώ..., λέω μαγκωμένος.

—Κι εγώ... εδώ..., μουρμουρίζει αυτός.

—Έφερα  ψωμί  για  την  κυρα-Καλλιόπη,  του  λέω
πληροφοριακά.

—Α, μάλιστα...
—Εσύ; τον ρωτάω.

—Εγώ, τι;
—Εσύ, τι;
—Εγώ  τίποτα...  κάτι  φουρκέτες  για  τα  μαλλιά,

μωρέ...
—Για την κυρα-Καλλιόπη;
—Ναι, ρε... Τι νόμισες;
—Τίποτα... Κάτσε να δώκω το ψωμί και φεύγουμε

μαζί.
—Καλά, σε περιμένω.
Παρέδωσα  το  ψωμί,  εισέπραξα  ένα  χαμόγελο  κι

ένα  «ευχαριστώ,  αγάπη  μου»  και  πήγα  να  βρω τον
Σταύρο, που περίμενε έξω από την καγκελόπορτα.

46



—Εντάξει;

— Ντάξει.ʼ

Πήγαμε να καθίσουμε στα σκαλιά του Αούτου. Οι
άλλοι δεν είχαν φανεί ακόμα.

Ο Σταύρος ξερόβηξε.

—Κοίτα..., μου κάνει. Καλύτερα να μην αναφέρου-
με τίποτα για το θέλημα στους άλλους...

—Της κυρα-Καλλιόπης;

—Ναι, ρε... Ξέρω κι εγώ... μπορεί να βάλουν άλλα
με το μυαλό τους κι άντε μετά να εξηγείς.

—Μπορεί  να νομίσουν  ότι  παραβήκαμε τον όρκο
μας, επικροτώ εγώ.

—Ε, ναι... κι άντε να τους εξηγείς...

—Ενώ εμείς την κυρα-Καλλιόπη εξυπηρετήσαμε.

Με αγριοκοίταξε λοξά.

—Εξόν κι αν εσύ εξυπηρετούσες καμιά άλλη, έριξε
τη σπόντα.

—Εγώ;  διαμαρτυρήθηκα.  Εγώ  ψωμί  έφερα,  δεν
έφερα φουρκέτες...

Έπεσε μια νεκρική σιωπή.

— Ντάξει, δεν λέμε τίποτα.ʼ

— Ντάξει.ʼ

—Φίλα σταυρό.

—Κι εσύ...

47



Φιλήσαμε σταυρό και τακτοποιήθηκε η εκκρεμότη-
τα επισήμως.

Σε λίγο κατέφθασαν και οι υπόλοιποι της συμμορί-
ας κι αρχίσαμε να συζητάμε για το τι θα παίζαμε κείνο
το απόγευμα.

Όταν σε μια στιγμή ξεπροβάλλει από το βάθος του
δρόμου  η  αργοπορημένη  σήμερα δεσποινίς  Ξένια,  με
κείνο το λικνιστό, σταθερό της περπάτημα που σου κοʻ -
βε τα γόνατα.

Πλησίασε, μας χαμογέλασε και...

—Γεια σας παιδιά, χαιρέτησε.

—Γεια σας, δεσποινίς Ξένια, εμείς εν χορώ.

Κι απομείναμε να τη θαυμάζουμε μαγεμένοι καθώς
απομακρυνόταν.

—Ρε σεις... μήπως να μην τους μιλάμε κιόλας; πε-
τάχτηκε σε μια στιγμή ο Αλέκος (που είχε τη μανία να
φυτρώνει εκεί που δεν τον έσπερνες).

—Θα ταν γαϊδουριά, λέω εγώ.ʻ

—Ναι, ρε, γαϊδουριά, επικροτεί κι ο Σταύρος.

—Λέω μήπως θα ταν ακόμα πιο αντίσταση κατάʻ
της Εξουσίας, είπε ο μικρός.

—Να μη λες. Λες βλακείες.

—Καλά.

—Αλλά θελήματα δεν κάνουμε με τίποτα, διευκρί-
νισε ο Τσίλας.

—Με τίποτα! Αφού φιλήσαμε σταυρό.

48



—Εμένα δεν θα με διατάζει καμιά γυναίκα, δήλωσε
ο Γιώργος, ο δικός μου.

—Ούτε εμένα, ρε...

—Ούτε εμένα...

49





Soyez Galant!





α παιδιά είναι γαϊδούρια, από φυσικού τους.
Αυτή είναι μια προαιώνια, συμπαντική αλήθεια
και μόνο κάτι αποκομμένοι από την πραγματι-

κότητα ιδεολόγοι, κάτι ξεχασιάρηδες και κάτι άτεκνοι
θέλουν να την αγνοούν. Οι καλοί τρόποι και η ευγένεια
δεν  είναι  η  φυσική  συμπεριφορά ενός  παιδιού,  είναι
φυτευτή, συχνά κάτω από συνθήκες πίεσης αφόρητης,
με φοβέρες, τιμωρίες κι εκβιασμούς, που σε άλλες, κα-
νονικές  περιστάσεις,  θα  επέφεραν  ποινές  φυλάκισης,
ίσως και στέρησης των πολιτικών δικαιωμάτων.

Τ

Και είναι φυσικό να ευδοκιμούν αυτές οι συμπερι-
φορές,  οι  «γαϊδουρινές»,  στην  πιτσιρικαρία,  γιατί  οι
άγραφοι νόμοι της κοινωνίας των παιδιών είναι αδυ-
σώπητοι και δεν γίνεται να πορεύεσαι εκεί με αξιώσεις
στηριζόμενος στο εγχειρίδιο του μαρκησίου του Κουΐν-
σμπερυ και της βαρώνης Ντε Σταλ.

Ξέρω τι σας λέω –είμαι παθός (κι ευτυχώς μαθός).

*  *  *

Στο σπίτι υπήρχαν μερικοί αυστηροί κανονισμοί –
απαραβίαστοι.

53



Οι άντρες όφειλαν να είναι ξουρισμένοι κόντρα και
καθαροί.  Οι  γυναίκες  σουλουπωμένες.  Απαξάπαντες,
άρρενες  και  θήλεις,  με  πατούμενα  γυαλισμένα  κι
αλάσπωτα. Δεν κυκλοφορούσαμε μισοντυμένοι, δεν βρί-
ζαμε (πλην του ανωτάτου άρχοντος φυσικά, όταν «τον
στενοχωρούσαμε»), δεν ρευόμασταν, δεν αεριζόμασταν
(απαγορευόταν και η μνεία των λέξεων ακόμα), δεν μι-
λούσαμε δυνατά (παρά μόνο όταν χρειαζόταν να νουθε-
τήσουμε τον μικρό –εμένα), δεν διακόπταμε τον άλλο,
δεν σκουπίζαμε τη μύτη μας στο μανίκι, δεν βουτούσα-
με ψωμί στη σάλτσα (παρά μόνο αν το είχαμε πηρου-
νιάσει πρώτα), δεν... δεν... δεν...

Καταλαβαίνει  κανείς  ότι  μόλις  βρισκόμουν  εκτός
σπιτικής  δικαιοδοσίας,  στον  ελεύθερο  αέρα  του  έξω
κόσμου, με τους αληθινά «δικούς μου», τα αλανάκια
της γειτονιάς, όλα αυτά πήγαιναν περίπατο. Λούστρο
ήταν μόνο,  υποχρέωση κι  επιβολή,  δεν τα είχα φέρει
μαζί μου στις αποσκευές που κουβάλησα όταν γεννήθη-
κα (δεν ξέρουμε πού κι από ποιαν).

Το πρόβλημα το δικό μου όμως –στο σημείο αυτό,
όχι σε άλλα– δεν ήταν οι γονείς, ούτε η αγαπημένη μου
Αννούλα, η οποία είχε μια φυσική ευγένεια και δεν κα-
ταλάβαινε από τζιριτζάτζολες και μασκαραλίκια. Ούτε
η κυρα-Μαρίκα, η άλλη θετή μου μάνα, που μου δι-
καιολογούσε  και  συγχωρούσε  σχεδόν  τα  πάντα.  Το
πρόβλημα το δικό μου είχε προέλευση εξ  Εσπερίας καιʼ
λεγόταν μαντάμ Νίνα.

Δεν θυμάμαι πώς κι από πού ξεφύτρωσε στο σπίτι
μας η μαντάμ Νίνα. Ήταν από πάντα εκεί. Από το πα-
λιό σπίτι,  στον Άη Νικόλα, ακόμα. Νομίζω πως ήταν
μακρινή συγγενής κάποιου φίλου της οικογένειας και

54



την είχε συστήσει ως την ιδανική γκουβερνάντα «για το
παιδί».

Η μαντάμ Νίνα ήταν Γαλλίς (προσοχή, όχι «Γαλλί-
δα»,  Γαλλίς,  έχει  διαφορά).  Παλαιάς  κοπής.  Μια
στρουμπουλή, καλοσυνάτη –πλην άτεγκτη στα ζητήμα-
τα της «κοινωνικής πειθαρχίας»– κοντούλα, πάντα συ-
γυρισμένη,  πάντα προσεγμένη,  tirée  à quatre  épingles
που θα έλεγαν οι πατριώτες της, με υποδειγματικούς
τρόπους, επιβάλλον και χωρίς πολλά-πολλά με κανένα.
Χαμογελούσε  σπανίως,  δεν  γελούσε  ποτέ  και  η  επι-
βράβευση της ήταν πιο δύσκολη κι από το να προταθεί
ερασιτέχνης  λογοτέχνης  της  επαρχίας  για  το  βραβείο
Νομπέλ. Δεν ήταν στρυφνή, ούτε μίζερη, άτεγκτη ήταν,
κεφάλι αγύριστο, όταν θεωρούσε πως είχε το δίκιο με
το μέρος της, δηλαδή πάντα.

Η μαντάμ Νίνα βρισκόταν στην Ελλάδα από πολύ
καιρό –προπολεμικά έλεγαν οι δικοί μου– κι ως εκ τού-
του κατείχε την ελληνική απταίστως (με την χαρακτηρι-
στική γαλλική προφορά εννοείται), αλλά μιλούσε μόνο
και πεισματικά γαλλικά –σε όλους. Κι αυτό δημιουρ-
γούσε  βεβαίως  τραγελαφικές  καταστάσεις  στο  σπίτι.
Γιατί, ναι μεν με τη μάνα μου κατάφερνε να συνεννοεί-
ται (γαλλικά του Σχολαρχείου η κυρία Πιπή, πλην με
ρωμέϊκη προφορά που έγδερνε το αυτί αλύπητα), αλλά
με τους άλλους... Ο πατέρας μου της απαντούσε (πει-
σματικά κι αυτός) στα γερμανικά, που η μαντάμ Νίνα
αγνοούσε, όπως εκείνος τη δική της γλώσσα, ενώ η Αν-
νούλα, που δεν κώλωνε σε κάτι τέτοια είχε αναλάβει να
της μάθει καραγκούνικα –και δη το ιδίωμα του Σκλη-
θρου! Τα παιδιά, ο Πάνος κι ο Νικόλας, τα ξαδέρφια
μου, το γλένταγαν με το δικό τους τρόπο, κάνοντας τα
ελληνικά ν  ακούγονται γαλλικά, κοτσάροντας γαλλικέςʼ

55



καταλήξεις σε ελληνικές λέξεις (κάτι που, παραδόξως,
διασκέδαζε τη μαντάμ Νίνα). Όσο για μένα... «en fran-
çais  s il  vous  plaîtʼ »...  απαγορευόταν δια ροπάλου να
της απευθύνω τον λόγο σ  οποιαδήποτε άλλη γλώσσα,ʼ
υπαρκτή ή φανταστική.

Το αναπόφευκτο αποτέλεσμα ήταν ότι έμαθα την
καταραμένη γλώσσα των πεφωτισμένων βασιλέων της
βαρεμάρας (των «γιγάντων» της κλασικής φραντσέζι-
κης λογοτεχνίας δηλαδή) σχεδόν μαζί με τα ελληνικά.
Κι επειδή έβρισκα πως ήταν πιο εύκολο να σκέφτομαι
σ  αυτήν, συχνά μετέφραζα από γαλλικά στα ελληνικάʼ
αυτό που ήθελα να πω –με ολέθριες συνέπειες.

—Θα μι του ζαβώσ ει του κούτσ κου αυτή η παρλιʼ ʼ -
κιά, έλεγε η Αννούλα με απελπισία κάθε που της πέτα-
γα μια ελληνικούρα γαλλικής δομής και προέλευσης.

Η... παρλιακιά δεν σκοτιζόταν φυσικά ούτε για τη
γνώμη της Αννούλας, ούτε για κανενός άλλου. Θεωρού-
σε  ότι  είχε  μια αποστολή που  της  είχε  ανατεθεί,  να
συμβάλει  δηλαδή αποφασιστικά  στη  δημιουργία  ενός
ακόμη καλοκουρδισμένου ζόμπι που θα πορευόταν στη
ζωή του απαγγέλοντας Βικτώρ Ουγκώ, θα άνοιγε τις
πόρτες για τις κυρίες και θα κρατούσε σωστά τα μα-
χαιροπήρουνα, οτιδήποτε άλλο ήταν για κείνη ελάσσο-
νος σημασίας.

—Plus haut la fourchette s il vous plaîtʼ , με λειτουρ-
γούσε  όταν  καθόμασταν  να  φάμε.  Le  couteau  ne  se
tient  pas  comme  pour  assassiner  quelqu un.  ʼ Élégam-
ment! Et prenez soin de couper la viande en petits mor-
ceaux –vous n êtes pas un lion affamé.ʼ

Δεν έμενε, ευτυχώς, μαζί μας, είχε το δικό της σπίτι
εκεί κοντά,  αλλά βρισκόταν «στο πόστο της» όλη τη

56



μέρα. «Ένας ύπνος μας χώριζε», που έλεγε κι ο πα-
τέρας μου όταν περιέγραφε τις στενές σχέσεις των αν-
θρώπων.

Με είχε διαρκώς από κοντά, αλλά –της το αναγνω-
ρίζω αυτό– ήταν εξαιρετικά διακριτική. Ποτέ δεν βγήκε
στη γειτονιά να με φωνάξει όταν ήταν ώρα για μάθημα,
έβαζε τη μάνα μου να το κάνει. Αντιλαμβανόταν φαίνε-
ται το πρόβλημα που θα μου δημιουργούσε έτσι και τʼ
αλάνια  καταλάβαιναν  ότι  είχα...  Γαλλίδα  γκουβερ-
νάντα. Αρκετά προβλήματα είχα ήδη μαζί τους λόγω
της καταραμένης «γλώσσας του σαλονιού», δεν χρεια-
ζόμουν κι άλλα.

—Σκεφτείτε, ρε μάγκες, έλεγε ο Σταύρος, να λέει ο
Τζωνγουαίην3 «Get your gun, stranger» στα... γαλλικά!

Παρατήρηση που προκαλούσε ακατάσχετα χαχανη-
τά στην ομήγυρη, που ευκαιρία ζητούσε να λοιδορήσει
ανερυθρίαστα τη γνώση και τη φινέτσα.

Κάτι που συχνά δεν μου άφηνε άλλη επιλογή παρά
να πλακωθώ –με όλους!

Δεν ήταν όμως αυτό το χειρότερο. Είπαμε πως είχα
αποκτήσει την κακή, την κάκιστη συνήθεια, να σκέφτο-
μαι πολλές φορές στα γαλλικά, που έβρισκα απείρως
ευκολότερα (για μένα) στη δομή τους από τα ελληνικά
κι από κει να μεταφράζω. Έλα όμως που δεν μετα-
φράζονται όλα κατά λέξη!

Έλεγα, ας πούμε, του Γιώργου, του δικού μου, όταν
μαστορεύαμε το πατίνι  μας  (μια ενασχόληση σαν το
χτίσιμο του πύργου της Βαβέλ)...

3 Είπαμε, το ονοματεπώνυμο των ηθοποιών μια λέξη.

57



—Γιά πέρασέ μου την πένσα (από το passe-moi)...

Με αγριοκοίταζε αυτός, ο Νεαντερτάλιος.

—Τι να κάνω είπες;...

Αντιλαμβανόμουν  εγώ  την  πατατιά  –πολύ  αργά,
φευ!

—Την πένσα..., μουρμούραγα.

—Να στην «περάσω»;  Πού να  στην  περάσω,  ρε;
Κολάρο;

—Δώστην ήθελα να πω.

—Και γιατί δεν το λες έτσι;

—Δεν πρόλαβα...

—Τι δεν πρόλαβες, ρε σκυλάκι του καναπέ;

—Αει σιχτήρ, ρε πατάτα!

—Ποιον είπες πατάτα, ρε;

—Εσένα, ρε.

—Τι θες, ρε; Ξύλο;

—Για να σε δούμε...

—Τι, θα σε φοβηθώ;

—Ναι, ρε. Θα με φοβηθείς.

—Γιατί, ρε, είσαι μάγκας;

—Ναι, ρε, είμαι μάγκας.
—Μάγκας... γαλλικός, ρε;

Οπότε... σύρραξη!

58



Αλλά ούτε αυτό ήταν το χειρότερο. Μπροστά στο
άλλο τούτο εδώ ήταν πταίσμα. Το άλλο, το κακούργη-
μα, ήταν οι... καλοί τρόποι.

Που για τη μαντάμ Νίνα ήταν εκ των ων ουκ άνευ.
Το άλφα και το ωμέγα.

—Soyez galant, μου έλεγε σε κάθε ευκαιρία. Οι κα-
λοί τρόποι ξεχωρίζουν έναν ευγενή κύριο από τον χύδην
όχλο. Θέλετε να είστε χύδην όχλος;

—Εεεε...  όχι,  έλεγα  (με  την  ελπίδα να  γλυτώσω
γρηγορότερα).

—Τότε θα πρέπει να μάθετε να λέτε «ευχαριστώ»
και «παρακαλώ» στις συνομιλίες σας με τους άλλους.

—Γιατί; απορούσα εγώ.
—Γιατί  παρακαλώ,  διόρθωνε  εκείνη.  Διότι  αυτό

ξεχωρίζει τον καλλιεργημένο από τον άξεστο. Όπως και
το «συγγνώμην».

—Τι  έκανα για  να  ζητήσω συγγνώμη;  ξανα-απο-
ρούσα εγώ.

—Αν έχετε κάνει κάτι είναι πολύ αργά για συγ-
γνώμη, με δασκάλευε εκείνη αυστηρά. Πρέπει να ζη-
τάτε συγγνώμη προκαταβολικώς, πριν κάνετε κάτι. Ας
πούμε... βαδίζετε στον δρόμο και συναντάτε μια κυρία
που  έρχεται  από  την  αντίθετη  κατεύθυνση.  Αμέσως
βγάζετε το καπέλο σας, παραμερίζετε και λέτε: «Par-
don, madame... où mademoiselle, selon le cas».

—Pardon επειδή παραμέρισα;

—Επειδή η παρουσία σας εκεί δυσκόλεψε τη δική
της διέλευση.

Δεν μου καθόταν καθόλου λογικό αυτό.

59



—Και γιατί να μην παραμερίσει εκείνη και να μου
πει  pardon  εμένα;  εξέφραζα την ειλικρινή και δίκαιη
απορία μου.

Με κοίταζε αυστηρά.

—Διότι,  jeune-homme,  οι κυρίες –και οι δεσποινί-
δες– δεν παραμερίζουν ποτέ. Compris?

Δεν compris.

—Και το καπέλο γιατί να το βγάλω; ρωτούσα.

—Γιατί αυτό οφείλουν να κάνουν οι ευγενείς κύ-
ριοι.

Δεν ήμουν καθόλου σίγουρος αν ήθελα να είμαι ευ-
γενής κύριος, πλην, φευ, φαινόταν πως δεν είχα τη δυ-
νατότητα επιλογής.

Ευχαριστώ, παρακαλώ, συγγνώμη ήταν το καθημε-
ρινό συλλείτουργο,  μέχρι που μου έγινε,  χωρίς να το
καταλάβω, δεύτερη φύση και μου δημιούργησε κι άλλα
προβλήματα με τα αλάνια.

Πέτυχα τον Θυμιάκη πάνω που είχε αγοράσει κα-
ραμέλες γάλακτος (η αγελαδίτσα... μια δεκάρα η μία).
Στη γειτονιά πάντα μοιραζόμασταν τα υπάρχοντά μας,
εκτός κι αν ήταν κανείς μίζερος και τσιγκούνης, σαν τον
Τάκη.

—Μου δίνεις μία σε παρακαλώ; λέω του Θυμιάκη.

Και τον έστειλα!

—Γιατί με παρακαλάς; μου λέει. Αφού θα σου διʻ -
να.

—Που λέει ο λόγος...

60



—Α, καλά, μου λέει καθησυχασμένος και μου δίνει
(όχι «περνάει») μια καραμέλα.

—Ευχαριστώ, λέω μηχανικά.

Κάγκελο πάλι ο Θυμιάκης!

—Τι ευχαριστώ; μου κάνει. Εσύ δεν θα μου δινες;ʻ

—Βέβαια θα σου δινα.ʻ

—Τότε;

Τότε;  Τότε τι,  τα γαλλικά και την προκοπή τους
μέσα!

Παίζουμε μπάλα. Σε κάποια στιγμή μαρκάρω τον
Τσίλα, κάπως ατσούμπαλα, γκρεμίζεται εκείνος, γδέρ-
νει το γόνατο.

—Κοίτα τι έκανες, ρε βούβαλε! ωρύεται ο τραυμα-
τίας.

Κανονικά εδώ παρουσιάζεται  η ευκαιρία για μια
ωραία παρεξήγηση κι έναν υπέροχο τσακωμό. «Ποιον
είπες  βούβαλο,  ρε;»...  «Εσένα,  ρε»...  «Είσαι
μάγκας;»... «Ναι, ρε, είμαι μάγκας»... και τα λοιπά.

Αντ  αυτού...ʼ
—Συγγνώμη,  ακούω  έντρομος  τον  εαυτό  μου  να

λέει και δαγκώνομαι, δυστυχώς πολύ αργά.
—Τι πράμα;;;!!!, λέει ο Τσίλας, εντελώς αποσυντο-

νισμένος.
—Τίποτα, τα μασάω εγώ. Είπα ότι κατά λάθος...
—Είπες «συγγνώμη».
Το παιχνίδι είχε διακοπεί και η συμμορία παρακο-

λουθούσε μ  ενδιαφέρον, χασκογελώντας.ʼ

61



—Μου ξέφυγε.

—Οι κυρίες ζητάνε συγγνώμη.

—Τι καταλαβαίνεις τώρα; Να σου δώσω μια μπου-
νιά, να σου βουλώσω και το μάτι;

—Και μετά θα μου πεις... «συγγνώμη»;

Οπότε... αναπόφευκτα σύρραξη. Τα γνωστά και δο-
κιμασμένα.

Έκανε κι άλλες ζημιές η μαντάμ Νίνα.

—Ένας κύριος δεν βρίζει ποτέ, μου έλεγε.

—Εγώ δεν είμαι κύριος, απαντούσα κατσούφικα.

—Δεν είσαστε, αλλά θα γίνετε. Σας το υπόσχομαι.4

—Κι όταν μαλώνω τι θα λέω;

—Οι κύριοι δεν μαλώνουν.

—Και τι κάνουν;

—Συζητούν.  Και  αναγκάζουν  τον  άλλο,  δια  των
επιχειρημάτων, να αντιληφθεί το δίκιο τους –όταν, εν-
νοείται, έχουν δίκιο.

—Κι όταν δεν έχουν;
—Ζητούν συγγνώμη.
Μιλάμε δηλαδή για κατάντια άνευ προηγουμένου.

Για ολική καταστροφή! Να έχω τον Τάκη να με λέει
βουτυρόπαιδο κι εγώ να το συζητάω!...

Αλλά κι αυτό ακόμα δεν ήταν τίποτα μπροστά στις
επιταγές της συμπεριφοράς απέναντι σε κυρίες (και δε-
σποινίδες).

4 Ναι, ρε παιδιά, μου μιλούσε στον... πληθυντικό!

62



—Σπεύδουμε ν  ανοίξουμε την πόρτα για να πεʼ -
ράσει πρώτα η κυρία, μου έλεγε (λες κι αυτό ήταν αυ-
τονόητο!).

—Γιατί; απορούσα εγώ, ο φιλομαθής.

—Γιατί αυτή είναι η σωστή τάξη των πραγμάτων,
ερχόταν η αναμενόμενη (κουφή) απάντηση.

Το δοκίμασα στην πράξη –για να μη λέτε...

Επιστρέφαμε  από  το  φούρνο  με  τη  Βαγγελίτσα.
Φτάνουμε στο σπίτι...  τρέχω εγώ και της ανοίγω την
καγκελόπορτα. Άναυδη η Βαγγελίτσα (που στην καλύ-
τερη της τραβούσαμε τα κοτσίδια και στη χειρότερη τη
βάζαμε να κάνει όλες τις αγγαρείες –για να μην της
«κόψουμε φιλία»).

—Τι; μου κάνει υποψιασμένη.

—Μπες, της λέω.

Κοιτάζει γύρω της (υποψιαζόμενη παγίδα).

—Κάτι μου σκαρώνετε με τον Γιώργο,,,, λέει.

—Όχι, μωρή... μπες σου λέω.

—Μπες εσύ πρώτος.

—Δεν γίνεται.

—Γιατί;

—Γιατί είμαι κύριος.

Ξεράθηκε στα γέλια η ψυχαδερφή.

—Σιγά μην είσαι και τροχονόμος! μου λέει.

Και πάει στην άλλη πόρτα, την ανοίγει και μπαίνει

63



μόνη της, ρίχνοντάς μου ένα βλέμμα του τύπου «σε τα
μας;».

Υπήρχαν κι άλλα που όφειλε να κάνει ένας κύριος
παρουσία κυριών. Όπως, να τους κρατάει την καρέκλα
για να καθίσουν πρώτα εκείνες και μετά να παλουκω-
θεί κι αυτός. Να σηκώνεται, λέει, όταν μια κυρία ση-
κώνεται  (ακόμα  και  για  να  πάει  «να  πουδράρει  τη
μύτη της»). Να της κρατάει το παλτό για να το βάλει
και για να το βγάλει. Να της σκεπάζει τους ώμους με
το σακάκι του όταν εκείνη κρυώνει (κι αυτός ας πλευ-
ριτώσει). Να της παραχωρεί τη θέση του στο λεωφο-
ρείο. Να της κρατάει την ομπρέλα όταν βρέχει (κι ο
ίδιος δεν πειράζει να γίνει παπί). Να της ανάβει το τσι-
γάρο όταν εκείνη καπνίζει. Να τη σερβίρει πρώτη στο
τραπέζι και να προσέχει να γεμίζει το ποτήρι της μόλις
πάει ν  αδειάσει. Κι άλλα, ων ουκ έτσι αριθμός. Αλλάʼ
το ωραιότερο –και το πιο κουφό– είναι τούτο εδώ...

—Θα έχετε πάντα μαζί σας δυο μαντήλια, μου ανα-
κοίνωσε μια μέρα η μαντάμ Νίνα με το συνηθισμένο
της ύφος που δεν επιδεχόταν αντίρρηση.

—Γιατί; ήρθε, εξ  αυτοματισμού, η δική μου αποʼ -
ρία.

—Το ένα θα είναι προς ιδίαν χρήσιν. Το άλλο για
τις κυρίες.

Δεν το καταλάβαινα. Τι να το κάνουν οι κυρίες το
δικό μου μαντήλι; Δικό τους δεν έχουν;

—Έχουν, απάντησε η μαντάμ Νίνα. Αλλά ενδέχεται
να μη φτάσει.

—Γιατί, τόσο συναχωμένες θα είναι;

64



—Δεν είναι  για το συνάχι,  είπε ξερά η δασκάλα
μου.

—Αλλά;
—Για όταν κλαίνε. Πρέπει να έχετε καθαρό μαντή-

λι να τους δώσετε.
Δεν τόλμησα να ρωτήσω γιατί διάολο θα κλαίγαν οι

κυρίες που θα συναναστρεφόμουν μελλοντικώς.
Όμως,  ένα  μυστήριο  πράγμα...  έκτοτε  κουβαλάω

πάντα μαζί μου δυο μαντήλια, όχι χάρτινα βέβαια, από
ύφασμα. Και το ακόμα πιο μυστηριώδες... Το εφεδρικό
πάντα είναι πιο χρήσιμο από το κανονικό!

Το σπουδαιότερο μάθημα όμως το έλαβα εξ  αιτίαςʼ
ενός προσωπικού δράματος που βίωσα εκείνη την επο-
χή.

Η πρώτη μου αρραβωνιαστικιά, το όνομα της οποί-
ας, φευ, δεν κατάφερα να συγκρατήσω, υπήρξε συμμα-
θήτριά μου στο νηπιαγωγείο  –κατά τους  τρεις  μήνες
που εθήτευσα εκεί. Το αίσθημα υπήρξε ακαριαίο και
αμοιβαίο  και  χωρίς  χρονοτριβή  ανταλλάξαμε  όρκους
αιώνιας πίστης κι αφοσίωσης, με το σκεπτικό να επιση-
μοποιήσουμε τη σχέση μας όταν με το καλό μεγαλώνα-
με, προσεχώς.

La vie en rose, που θα λεγε και η μαντάμ Νίνα, γιαʻ
έναν,  δυο,  τρεις  μήνες.  Και  ξαφνικά...  χωρίς  καμιά
προειδοποίηση,  όπως  συνήθως  συμβαίνουν  αυτά,  μια
μέρα καταφθάνοντας στο σχολείο τι να δω;!... Την άπι-
στη να προσφέρει  (ακούτε;  ΝΑ ΠΡΟΣΦΕΡΕΙ!)  καρα-
μέλες στον χειρότερο εχθρό μου, έναν Λάμπη, με τον
οποίο δεν περνούσε μέρα χωρίς να στουμπηχτούμε.

Πνέων μένεα (και με το δίκιο μου) την αρπάζω από
τα κοτσίδια.

65



—Έλα δώ, μωρή, της λέω, λησμονώντας προς στιγʻ -
μή τη γαλατική ανατροφή μου. Γιατί μιλάς μ  αυτόν τονʼ
λίγδα;

Και τι γυρίζει και μου λέει (και με τουπέ μάλιστα);

—Μ  όποιον θέλω θα μιλάω.ʼ

—Έτσι, ε;

—Έτσι.

—Ε, να λοιπόν, της λέω και της αμολάω μια κλω-
τσιά (όχι πολύ δυνατή) στο καλάμι.

Οπότε... κλάματα, δράματα, φασαρία, κακό... και η
διευθύντρια, της οποίας κόρη ετύγχανε η σούρδω (να τη
χαίρεται),  να με πακετάρει και να με στέλνει συστη-
μένο σπίτι μου με το σχολικό, σε ειδικό δρομολόγιο, και
μ  ένα σημείωμα που γνωστοποιούσε στη μάνα μου τηʼ
δια παντός  αποβολή μου από το...  νηπιαγωγείο.  Δεν
ξέρω κανέναν άλλο που να χει αποβληθεί από τα νήʻ -
πια!

Εννοείται  ότι  είχαμε  δράματα  απερίγραπτα  στο
σπίτι.  «Τι  φαρμάκια  με  ποτίζει  αυτό  το  παιδί,  θε
μου!»... «Που να μην έσωνα...»... «Γιατί με στενοχω-
ρείτε, βρε και μου ανεβαίνει η πίεση;»... «Αυτό είναι το
ευχαριστώ για τις θυσίες που κάνουμε...»... κι όλο το
ρεπερτόριο.

Είχα όμως ν  αντιμετωπίσω και τη μαντάμ Νίνα. Ηʼ
οποία είχε φρίξει με την αχαρακτήριστη συμπεριφορά
μου.

—Γιατί το κάνατε αυτό; με ρώτησε.

Της εξήγησα πώς είχε η υπόθεση με κάθε λεπτο-
μέρεια. Την προδοσία, την αναίδεια... όλα!

66



Δεν κατάλαβε Χριστό (όχι ότι περίμενα να κατα-
λάβει δηλαδή).

—Ότι και να σας έκανε δεν νομιμοποιείστε να ση-
κώσετε χέρι πάνω σε μια κυρία ή δεσποινίδα, μου είπε.
Με κανέναν τρόπο και σε καμιά περίπτωση.

—Γιατί; απόρησα (ως συνήθως) εγώ.

—Parce que ça ne se fait pas, ήρθε η ξεκάθαρη και
τελεσίδικη απάντηση.

Με ατένισε συνοφρυωμένη.

—Θέλω να μου υποσχεθείτε κάτι,  είπε μετά κι ο
τόνος της φωνής της είχε αλλάξει με τρόπο ακαθόριστο.

—Τι  πράμα;  μουρμούρισα  (γιατί  οι  υποσχέσεις
στους μεγάλους, ήξερα, δεν είναι ποτέ για καλό).

—Ποτέ πια... όσο ζείτε... Ποτέ, σε όλη σας τη ζωή
δεν θα σηκώσετε χέρι σε γυναίκα.

Είπαμε, όταν οι μεγάλοι σου ζητάνε να υποσχεθείς
δεν  είναι  ποτέ  ούτε  κάτι  εύκολο,  ούτε  κάτι  λογικό.
Αλλά θες ο επίσημος τόνος της φωνής της δασκάλας,
θες κάτι περίεργες ενδόμυχες τύψεις που είχα αρχίσει
να έχω... λύγισα.

—Να ορκιστώ; της κάνω.

—Όχι, μου λέει. Να μου το υποσχεθείτε. Τον λόγο
σας χρειάζομαι. En tant qu  homme galantʼ .

Είχα περιθώρια επιλογής; Τι να κανα; Εσείς δηλαʻ -
δή, που κρυφοχαμογελάτε, τι θα κάνατε;

Και βέβαια, όταν δίνουμε τον λόγο μας en homme
galant... εντάξει... καταλαβαίνετε...

67



*  *  *

Η μαντάμ Νίνα με κωουτσάρισε αριστοτεχνικά στη
γλώσσα και στους τρόπους της ως τη Δευτέρα Δημοτι-
κού. Τότε γνώρισε έναν κάπως σιτεμένο –και όχι ακρι-
βώς  του  σαλονιού–  ανθυπασπιστή  του  πυροβολικού,
ονόματι Θεόδουλο και τον παντρεύτηκε. Στο σπίτι ανα-
φερόμασταν στο συμβάν ως «τότε που η μαντάμ Νίνα
κλέφτηκε με τον πυροβολητή».

Η σκηνή του αποχαιρετισμού υπήρξε μνημειώδης.
Οι γυναίκες μιξόκλαιγαν (ναι,  ακόμα και η Αννούλα)
ενώ οι άντρηδοι είχαν φορέσει το σοβαρό κι επίσημο
ύφος τους.

—Μπον βουαγιάζ ε φελισιτασιόν, της είπε η μάνα
μου ασπάζοντάς την, μ  αυτή την άθλια προφορά της.ʼ

—Bonne chance et soyez heureuse, chère amie. Mer-
ci pour votre patience exceptionnelle et aussi pour votre
gentillesse,  της είπε ο πατέρας μου σε άψογα γαλλικά
και με παριζιάνικη προφορά, κουφαίνοντάς μας όλους.5

—Auf Wiedersehen, mein Herr, und danke für deine
Freundlichkeit. Ich werde dich nie vergessen. απάντησε
εκείνη σε επίσης άπταιστα γερμανικά και μας ξανα-
κούφανε.

—Βιόν  ανθοσπαρτόν,  της  ευχήθηκε  ο  Πάνος,  ο
ξάδερφος.

—Και να μας γραφετέ σαν βουάρ, πρόσθεσε ο Νι-
κόλας.

5 Αργότερα μου εκμυστηρεύτηκε ότι το είχε μάθει απέξω και το
πρόβαρε μʼ έναν φίλο του γαλλομαθή, ακριβώς για να μας κου-
φάνει.

68



Η Αννούλα, που δεν μπορείς να την πεις εκδηλωτι-
κή, την αγκάλιασε και την φίλησε θορυβωδώς στα δυο
μάγουλα.

—Άϊντι, μαρή αλλουπαρμέν η κι θα μι λείψ ς, παʼ ʼ -
νάθιμά σι, της είπε προσπαθώντας να συγκρατήσει τα
δάκρυά της. Ένα μι παρηγουρά ει... που θα γλυτώσ ειʼ ʼ
του έρμου του κούτσ κου απού σένα.ʼ

—Στου παραδίνου στα χέρια σ ,  Αννούλα μ ,  τηςʼ ʼ
απαντάει εκείνη σε τέλεια καραγκούνικα (και μας ξα-
νακουφαίνει). Κι είμι σίγουρ η ότ  κείνου που ιγώ δενʼ ʼ
κατάφιρα θα του καταφέρ ς ισύ.ʼ

Εγώ έμεινα τελευταίος –ως συνήθως.

Η μαντάμ Νίνα με πήρε παράμερα, γονάτισε, για
να είμαστε στο ίδιο επίπεδο, και μου έσιαξε τα μαλλιά
με μια τρυφερότητα που δεν συνήθιζε. Για πρώτη φορά
έβλεπα να μάτια της θολά. Και για πρώτη φορά ένιωσα
το φιλί της στο μάγουλό μου.

—Soyez toujours galant, είπε μόνο.

Έκτοτε προσπαθώ να καταλάβω τι διάολο... εεε...
εννοώ τι στην ευχή είπε.

69





Η Εργολαβία





ο έχουμε πει και ξαναπεί και θα το ματαξανα-
πούμε. Στη γειτονιά οι μεγάλοι εμάς, την πι-
τσιρικαρία, τα αλανάκια, δεν μας χώνευαν. Κυ-

ρίως  βέβαια εκείνοι  που δεν  είχαν παιδιά ή που τα
παιδιά τους είχαν μεγαλώσει, αλλά και οι άλλοι, οι γο-
νείς  και  οι  συγγενείς  μας,  οι  οποίοι  –κάποιες  φορές
απροκάλυπτα–  αντιπαθούσαν  τα  παιδιά  των  άλλων
(για τα δικά τους δεν μπορούσαν παρά να κάνουν υπο-
μονή,  δεν θα παραδέχονταν αντιπάθεια,  ακόμα κι αν
αυτό συνέβαινε –που συνέβαινε).

Τ

Η αλήθεια είναι ότι όταν μαζευόμασταν, που ήταν
κάθε μέρα, σε κάθε ευκαιρία, κάναμε φοβερό σαματά
με τις φωνές και τα παιχνίδια μας, με τις ατέλειωτες
φιλονικίες και τους καυγάδες μας και με τις επινοήσεις
κι εμπνεύσεις που είχαμε –και που δεν ήταν ποτέ ειρη-
νόφιλες κι άνευ συνεπειών για τον ντόπιο πληθυσμό.
Κάναμε και ζημιές. Όχι ηθελημένα δηλαδή, αλλά να...
«η κακιά η ώρα» φαινόταν να συμπορεύεται μαζί μας,
ως πιστός κι αφοσιωμένος ακόλουθος. Τζάμια, κεραμί-
δια, γλάστρες, λουλούδια, σοβάδες και δεν συμμαζεύε-
ται  ήταν  οι  καθημερινές  παράπλευρες  απώλειες  της
παρουσίας μας. Οι νοικοκυράδες φρικάριζαν (με το δί-
κιο τους).

73



—Να ξεκουμπιστείτε από δώ...ʻ

—Και πού να πάμε;

—Πιο πέρα.

Πηγαίναμε πιο πέρα... Σε λίγο το ίδιο σκηνικό.

—Εσείς σπίτια δεν έχετε; Ε;

—Έχουμε, πώς δεν έχουμε...

—Ε, να πάτε στα σπίτια σας.

Πηγαίναμε παραπέρα...

—Τι μου κουβαληθήκατε εδώ, ε; Παλιόπαιδα!

—Παίζουμε, κυρα-Σουλτάνα... Τι κάνουμε;

—Να πάτε στη γειτονιά σας να παίξετε.

—Εδώ είναι η γειτονιά μας.

—Να πάτε σ  άλλη γειτονιά.ʼ

Δεν υπήρχε λογική και δεν υπήρχε έλεος! Βέβαια
κάποιες μέρες ήταν πολύ χειρότερες από τις άλλες. Το
είχαμε παρατηρήσει.

—Είναι αυτές οι μέρες του μηνός, μας εξήγησε ο
Σταύρος (που ήταν καλά πληροφορημένος επί παντός
του επιστητού).

—Ποιες μέρες του μηνός;
—Είναι οι μέρες που έχουν οι γυναίκες περίοδο, ρε.
—Δηλαδή τι περίοδο;
Ο προφέσορας εδώ δεν ήταν σίγουρος.
—Μήπως  όπως  λέμε  ότι  «πέρασε  από  περιο-

δεύων»; πρότεινε ο Θυμιάκης.

74



—Τι λε, ρε βλάκα! Αυτό είναι όταν πας φαντάρος.

—Τότε;

—Είναι μέρες που οι γυναίκες έχουν τα νεύρα τους,
προσπάθησε να ελιχθεί ο Σταύρος.

—Εμένα η μάνα μου πάντα έχει τα νεύρα της...

—Κι η δικιά μου...

—Και μένα...

—Αυτό είναι άλλο, ρε, εξήγησε ο Σταύρος. Καμιά
σχέση  μ  αυτό  που  μιλάμε.  Αυτό  εδώ είναι  μυστικόʼ
δικό τους. Μόνο συναμετάξυ τους το κουβεντιάζουν. Σε
μας τους άντρηδοι δεν λένε τίποτα.

—Οι πατεράδες μας δεν ξέρουν;

Ο ειδήμων το σκέφτηκε.

—Μπορεί  και να ξέρουν,  είπε τέλος.  Εμένα όταν
συμβαίνει σταυροκοπιέται και λέει «ο θεός να βάλει το
χέρι του».

—Για δεν ρωτάς την αδερφή σου; πρότεινε ο Τσί-
λας.

Ο Σταύρος είχε αδερφή της παντρειάς.
—Τρελός είσαι, ρε; Αφού είπαμε... το έχουν μυστι-

κό. Έτσι και πω τίποτα θα με κυνηγάει με το σκου-
πόξυλο μέχρι να πατήσω μαύρο χιόνι.

Οπότε το μυστήριο των «κάποιων ημερών του μη-
νός» παρέμεινε  μυστήριο,  όχι  ότι  αν  το  ξεδιαλύναμε
δηλαδή θα μας λυνόταν το πρόβλημα.

—Εγώ  πάντως,  δυο  φορές  τη  μέρα,  πρωί  και
βράδυ, ευχαριστάω το θεό που δεν μ  έκανε γυναίκα,ʼ

75



είπε  ο  Αλέκος,  που  το είχε  να  πετάει  ξαφνικά κάτι
τέτοιες διαχρονικές σοφίες.

—Κι εγώ, ρε...

—Κι εγώ...

Είπα για ζημιές. Αυτές ήταν αναπόφευκτες. Μπάλα
παίζαμε... μια στραβοκλωτσιά και πάει το τζάμι... ένα
σουτ «με μύτο» και  σπάγαν πεντέξι αρχαία κεραμί-
δια...  χτύπαγε  η  μπάλα  στους  ψευτοσοβαντισμένους
τοίχους,  γκρεμίζονταν  κομμάτια  σοβάδες...  Παίζαμε
τσιλίκα (το «ξυλίκι» των Αθηναίων ντε). Χτύπαγε ένας
λίγο πιο δυνατά,  έφευγε το μικρό το ξύλο...  πάει  κι
άλλο τζάμι... Κυνηγούσαμε καλιακούδες με τα λάστι-
χα6... γλέντι είχε μετά ο τζαμάς.

Ο τζαμάς, ο Μηνάς! Ποδηλατάς το επάγγελμα, που
είχε όμως τα τζάμια ως πάρεργο και που μάλλον θα
του συμπλήρωναν ανέτως το εισόδημά του με τη δου-
λειά που του δίναμε.

Προσέχαμε βέβαια, όσο ήταν ανθρωπίνως δυνατόν,
αλλά οι ζημιές... ένα περίεργο πράμα!... γίνονταν είτε
προσέχαμε είτε όχι.

Κυριακή απόγευμα και τα αλάνια είχαν πάει στο
γήπεδο να εμψυχώσουν την ομαδάρα μας, τον Ηρακλή,
που θα ριχνε οπωσδήποτε άνω των πέντε στο ξεφτίλαʻ
το Λαρισαϊκό. Εμένα δεν μ  άφησαν καθόσον τύγχαναʼ
(αδίκως εννοείται) τιμωρημένος. Έρημη η γειτονιά... τι
να κάνω;...  είχα κάτι  οικονομίες,  ένα φράγκο σε  δε-
κάρες, σκέφτηκα να πάω να νοικιάσω ένα ποδήλατο –
για μισή ώρα– από τον Μηνά, γιατί το δικό μας, λόγω

6 Είπαμε, «λάστιχα» λέγαμε τις σφεντόνες.

76



της άδικης (το τονίζω) τιμωρίας παρέμεινε κλειδωμένο
στην αποθήκη, οπότε off limits (καθόσον ο πατέρας μου
ήταν στο σπίτι κι αν έκανα διάρρηξη θα το καταλάβαι-
νε αμέσως).

Πάω  λοιπόν  στο  ποδηλατάδικο...  ο  Μηνάς  μα-
στόρευε ποδήλατα πελατών και βλαστημούσε γιατί δεν
μπορούσε  να  ταιριάξει  μια  απείθαρχη  αλυσίδα,  που
όλο του έβγαινε.

—Δεν έχω τίποτις εύκαιρο, μου λέει σκουντούφλικα
με το που με είδε. Τα πήραν όλα... Κυριακή ένεκα.

Άλλη γκαντεμιά!

—Τίποτα; 

—Εξόν από το δικό μου, που δεν το νοικιάζω.

Τι να κανα, έβαλα το κεφάλι κάτω και πήγα ναʻ
φύγω.

—Μια στιγμή..., ακούω το Μηνά να με φωνάζει.

Κοντοστέκομαι με αναπτερωμένη την ελπίδα... Λες
η τύχη μου ν  άλλαξε;ʼ

—Το εργαλείο, ρε μαγκάκι, ξέρεις να το δουλεύεις
ή το χεις για φιγούρα; με ρωτάει ο Μηνάς δείχνονταςʻ
το λάστιχο που είχα στην κωλότσεπη, με την ελπίδα να
χτυπήσω τίποτα γλόμπους στην παρακάτω γειτονιά.

—Αμέ, του λέω.

—Για να σε δούμε..., μου κάνει ο ποδηλατάς.

Έξω από το μαγαζί ήταν ένα ντενεκεδάκι από ντο-
μάτα πελτέ.  Βγάζω το λάστιχο,  κοτσάρω ένα χαλίκι,
σημαδεύω και... ντίιινγκ! στον αέρα ο στόχος.

77



—Σωστός! με παραδέχεται ο Μηνάς. Το κατέχεις
το άθλημα. Θες ποδήλατο, ε;...

—Εμ...

Κούνησε το κεφάλι του.

—Θα σου δώκω το δικό μου, μου λέει. Αλλά θα το
προσέξεις.  Μισή ώρα και πίσω εδώ, να μαστε ξηγηʻ -
μένοι.

Βγάζω να του δώσω τις δεκάρες...

—Μετά, μου λέει. Έχω να σου πω κιόλας.

Να σου δώσει ο Μηνάς ποδήλατο, και μάλιστα το
δικό του,  χωρίς  τα λεφτά μπροστάντζα ήταν από τα
άγραφα,  αλλά  ήμουν  τόσο  ενθουσιασμένος  ώστε  δεν
σκέφτηκα ότι μπορεί να είχε κάποιο λάκκο η φάβα.

Πήρα λοιπόν το  ποδήλατο,  ένα  Philips  με  φρένα,
πολύ  σένιο,  ξεχύθηκα  στους  ανοιχτούς  ορίζοντες  της
πέραν της στάσης Νικηταρά περιοχής, χτύπησα και δυο
γλόμπους σ  ένα δρομάκι και σε μισή ώρα –κατ  εκτίʼ ʼ -
μηση, γιατί που να βρεθεί ρολόϊ– είμαι πίσω.

Παραδίδω το ποδήλατο, ο Μηνάς είχε στο μεταξύ
νικήσει  την  ατίθαση  αλυσίδα,  φαινόταν  ευχαριστη-
μένος... Βγάζω να του δώσω το φράγκο... το αρνείται
ξανά.

—Κερνάει το κατάστημα, μου λέει. Κάτσε.

Κάθομαι σ  ένα σκαμνί, ο Μηνάς σε μια κουτσή καʼ -
ρέκλα απέναντι, βγάζει τα τσιγάρα, μου προσφέρει –
για να γελάσουμε...

—Το κοψα, του λέω.ʻ

78



—Μπράβο, γελάει αυτός ανάβοντας το δικό του μʼ
ένα αρχαίο τσακμάκι. Όταν μπορεί ο άνθρωπος καλό
είναι ν  αποφεύγει τις καταχρήσεις.ʼ

Κι ασυνήθιστα ομιλητικός ο  Μηνάς,  που με μου-
γκρητά επικοινωνούσε συνήθως μαζί μας. Τι διάολο!

—Είδα ότι με το εργαλείο είσαι  καλός,  μου λέει
(αναφερόμενος στο λάστιχο).

—Χτύπησα  δυο  γλόμπους  καθώς  ερχόμουν,  δεν
μπόρεσα να μην κοκορευτώ εγώ.

—Μπράβο, χαίρομαι, λέει ο Μηνάς. Το οποίον έχω
να σου κάνω μια πρόταση, αλλά πρώτα να συμφωνή-
σουμε ότι μιλάμε σαν άντρηδοι. Πόσω χρονώ είσαι, ρε
μορτάκι;

—Εννιά,  του λέω (προσθέτοντας τεχνηέντως μερι-
κούς κουτσούς μήνες).

—Οπόταν  άντρας  κανονικός.  Ότι  πούμε  δηλαδής
μένει συναμετάξυ μας. Κουβέντα πουθενά. Μπέσα;

Τώρα τι είναι «μπέσα»;

—Μπέσα,  λέω κι εγώ σοβαρά (ένεκα που προβι-
βάστηκα μόλις στην κατηγορία των αντρών).

—Όμορφα,  επικροτεί  ο  Μηνάς.  Το  οποίον,  φιλα-
ράκο, εγώ τυγχάνω, ως γνωστόν, εξόν από ποδηλατάς,
και τεχνίτης τζαμάς. Με πιάνεις;

—Βεβαίως,  λέω  εγώ,  που  ανάθεμα  κι  αν  κατα-
λάβαινα Χριστό!

—Κι ο τζαμάς, σε ερωτώ, πότε έχει δουλειά; Σου
απαντώ, όταν σπάνε τζάμια. Με πιάνεις;

79



—Στη γειτονιά όλο και σπάνε τζάμια, του λέω.

—Ψιλοπράματα, μου απαντάει ο Μηνάς. Γιατί, αν
περιμένουμε πότε θα πάει η μπάλα σας στο παράθυρο
της κυρα-Μαριγούλας ή του Μοίραρχου, πάει, το κλεί-
σαμε το μαγαζί!

Μου κλεισε το μάτι με σημασία.ʻ

—Με πιάνεις; μου κάνει.

Δεν τον έπιανα κι αυτό φάνηκε στην έκφραση του
προσώπου μου.

Ο ποδηλατάς-τζαμάς έδειξε με τα μάτια το λάστι-
χο.

—Το εργαλείο, λέει.

—Μάλιστα.

—Μ  έπιακες;ʼ

—Νομίζω..., του λέω διστακτικά.

—Α, μπράβο, μου λέει αυτός. Καλά το κατάλαβα
εγώ ότι είσαι ξύπνιος μόρτης.

Να σε αποκαλεί τώρα ο Μηνάς «ξύπνιο μόρτη» δεν
είναι μικρό πράγμα. Ψηλώνεις!

—Να ρίχνω στα τζάμια; ρωτάω.

Ο  Μηνάς  έκανε  «σσσστ»  κι  έριξε  ένα  ανήσυχο
βλέμμα ολόγυρα.

—Όχι, ρε παιδάκι μου, μου κάνει. Δεν λέμε αυτό...
Εσύ, όλως τυχαίως, θα σημαδεύεις τίποτις τσόνια, τίπο-
τις καλιακούδες... ότι σημαδεύετε τέλος πάντων εσείς
οι ειδικοί. Τώρα... αν σου ξεφεύγει καμιά και την πλε-

80



ρώνει κάνα τζάμι... τι να κάνουμε; Ατυχήματα συμβαί-
νουν καθημερινώς. Τόσα ακούμε και διαβάζουμε στις
εφημερίδες. Με πιάνεις;

Τώρα τον έπιανα.

—Ωραία, του λέω. Μου ξεφεύγει η πέτρα και σπάω
το τζάμι, όλως τυχαίως. Σωστά;

—Πάνσωστα, επιδοκιμάζει ο Μηνάς. Καλά το είπα
εγώ ότι είσαι ξύπνιος μόρτης.

Ο ξύπνιος μόρτης όμως είχε και μυαλό που δού-
λευε.

—Αλλά γιατί  να το κάνω;  του πετάω το εύλογο
ερώτημα.

Ο ποδηλατάς έδειξε έκπληκτος.

—Τι θα πει γιατί να το κάνεις; είπε. Για το κέφι
σου θα το κάνεις, ρε μαγκάκι. Και περιπλέον πουλάς
εξυπερέτηση στο φίλο σου τον Μηνά.

«Πουλάς» ήταν το κλειδί.

—Και πόσο ακριβώς την πουλάω την εξυπηρέτηση;
ρωτάω αθώα.

Ο Μηνάς με κοίταξε σκεφτικός. Υπήρχε μελαγχολία
στο βλέμμα του ανθρώπου.

—Πόσω χρονώ είπες ότι είσαι;  μου κάνει.  Εννιά;
Είσαι σίγουρος; Γιατί σαν να μου φαίνεσαι για πιο με-
γάλος.

Σηκώθηκα.

—Να πηγαίνω κι εγώ σιγά-σιγά, λέω.

81



Ο Μηνάς αναστέναξε.

—Μου βάνεις το μαχαίρι στο λαιμό, ρε μάγκα, μου
λέει. Ντάξει, το πιάκαμε το υπονοούμενο. Ένα δίφραʻ -
γκο το παράθυρο είναι καλά;

Περιουσία ολόκληρη ήταν, αλλά ένιωθα ότι ο συνε-
ταίρος κάπως πήγαινε να με ρίξει.

—Και τζάμπα ποδήλατο όταν μου κλειδώνουν το
δικό μου, του λέω.

Ο άνθρωπος σήκωσε τα μάτια στον ουρανό.

—Πού σε βρήκα, ρε μόρτη, εσένα! είπε. Ντάξει...ʻ
μέσα.

Να πω και του Τσίλα; ρωτάω. Αυτός κι αν είναι
μάστορας με το λάστιχο!

—Σε κανένα, τι είπαμε; φωνάζει ο Μηνάς. Εσύ κι
εγώ μόνο την ξέρουμε την εργολαβία.

—Καλά.
—Μπέσα;

—Μπέσα.
Κι έτσι  έκλεισε η καθ  όλα συμφέρουσα για αμʼ -

φότερα τα συμβαλλόμενα μέρη συμφωνία.

Σκέφτομαι μερικές φορές πόσο φυσιολογικά παρα-
βατικός είναι ο χαρακτήρας των παιδιών και πώς όλοι
οι «υπεύθυνοι» απέξω πέφτουν πάνω τους για να τους
το διορθώσουν. Όπως και τον τρόπο που βλέπουν τον
κόσμο, με τη δική τους, «παράλογη» προοπτική και τα
δικά τους χρώματα, όπου πραγματικό και φανταστικό
δύσκολα ξεχωρίζουν.

82



Αν ήμουν μεγάλος η εργολαβία του Μηνά θα μου
φαινόταν  (ενδεχομένως,  αλλά  όχι  αναγκαστικά  πιθα-
νώς) αδιανόητη και κατακριτέα. Θα υπεισέρχονταν ένα
σωρό προκατασκευασμένες αντιλήψεις περί σωστού και
λάθους, προπαγάνδα και φοβέρα –η προοπτική της τι-
μωρίας που σου κόβει τα φτερά και σε καθιστά έναν
άτολμο, νομοταγή και πειθήνιο πολίτη– και το αποτέλε-
σμα θα ήταν (μάλλον) να καταλήξω να πιστεύω πως η
«καταστροφή της περιουσίας» του Μοίραρχου, ας πού-
με, είναι πράξη αντικοινωνική και δικαίως ποινικά κο-
λάσιμη. Χωρίς καθόλου να υπολογίσω πώς φτιάχτηκε
αυτή η «περιουσία» και σε πόσων ανθρώπων τον πόνο
και  τα  δάκρυα  πάτησε  για  να  σηκωθούν  ντουβάρια,
πορτοπαράθυρα και κεραμίδια. Λεγόταν στη γειτονιά
ότι ο εν λόγω «καλός γείτονας» και φιλήσυχος συμπο-
λίτης επί Κατοχής ήταν στα Τάγματα Ασφαλείας και
πήρε στο λαιμό του κόσμο και κοσμάκη, προσφέροντας
ευσυνειδήτως  τις  υπηρεσίες  του  στην  τότε  «νόμιμη
εξουσία»,  τους  Γερμανούς  και  τους  συνεργάτες  τους
δηλαδή.  Δεν  ήξερα  κατά  πόσο  αλήθευε  αυτό,  εκείνο
που ήξερα εγώ ήταν ότι ο Μοίραρχος ήταν η αθλιότερη
φιγούρα ανθρώπου στη γειτονιά κι επομένως κάθε τι-
μωρία που θα επινοούσε κανείς γι  αυτόν του άξιζε.ʼ

Ξεκίνησα λοιπόν τη στοχευμένη και συμφωνημένη
δολιοφθορά απ  αυτόν –εξ  ου και ο πρόλογος, για ναʼ ʼ
προλάβω  τις  αναπόφευκτες  φιλησυχονοικοκυραίϊκες
επικρίσεις.

Μη νομίσει κανείς από σας, τους άσχετους, ότι το
σπάσιμο τζαμιού είναι εύκολη υπόθεση. Άντε, πετάμε
μια κοτρώνα και  τελειώσαμε.  Όοοοχι...  χρειάζεται  κι
εδώ τέχνη και γνώση του αντικειμένου, όπως σε όλα.

83



Και πρώτα απ  όλα να απαντήσω στην κουτή απορίαʼ
που βλέπω να έρχεται καλπάζουσα. Γιατί σφεντόνα κι
όχι μια ωραία πέτρα ριγμένη με το χέρι στο δοξαπατρί;

Ο λόγος είναι απλός και συγχρόνως σύνθετος. Όπως
σε κάθε έγκλημα το ιδανικό είναι να το κάνεις να φανεί
σαν «ατύχημα». Δεν έχετε πάει ποτέ σινεμά; Δεν έχετε
δει αστυνομικά; Γιατί ατύχημα; Διότι όταν η εγκλημα-
τική πρόθεση είναι πρόδηλη τότε η πολιτσία αρχίζει να
ψάχνει να βρει ποιος έχει «ίδιον όφελος». Ποιος έχει το
κίνητρο δηλαδή. Και ψάξε-ψάξε δεν ξέρεις ποτέ τι θα
βρεθεί.

Η πέτρα, η οποία θα κομματιάσει το τζάμι και θα
πέσει εντός του σπιτιού αποτελεί ατράνταχτο πειστήριο
εσκεμμένης πράξης. Κάποιος την πέταξε. Δεν σηκώθηκε
από κάτω μονάχη  της,  κοτζάμ κοτρώνα,  να  πάει  να
σπάσει  το  τζάμι  λες  και  είχαν  προηγούμενα.  Οπότε
έχουμε αμέσως πιστοποίηση ηθελημένης ενέργειας. Για
να  δούμε  τώρα...  Περί  την  ώραν  του  εγκλήματος...
ποιος εθεάθη στα πέριξ; Ε; Γιατί, δεν μπορεί, όλο και
κάποιο μάτι θα τον είδε. Όλο και κάποιος αυτόκλητος
μάρτυρας θα βρεθεί να πράξει το καθήκον του ως νο-
μοταγής πολίτης  και  ως  ρουφιάνος  (που συχνά είναι
συνώνυμα).

Ενώ με τη σφεντόνα...  αν ξέρεις να τη χειριστείς
σωστά... ρίχνεις ένα πετραδάκι τόσο δα, το οποίο, αν
βρει το αδύνατο σημείο που έχει το κάθε τζάμι (συνή-
θως στο κέντρο του), θα το κάνει θρύψαλα και θα εξο-
στρακιστεί, δεν θα πέσει μέσα, οπότε δεν υπάρχει πει-
στήριο του εγκλήματος. Κάτι συνέβη. Μπορεί να πέρα-
σε ένα αεριωθούμενο χαμηλά, μπορεί ένα αυτοκίνητο ή
μοτοσυκλέτα να σήκωσαν με τα λάστιχά τους ένα χαλί-

84



κι,  μπορεί  ένα  πουλί  πετάμενο  που έχασε  το  δρόμο
του... μπορεί χίλια φυσικά και μη φαινόμενα να ευθύ-
νονται,  οπότε  κανείς  δεν ψάχνει  για δολιοφθορέα.  Η
«κακιά ώρα», που την έχουμε πάντα πρόχειρη σαν εξή-
γηση κάποιου ατυχήματος την ευθύνη του οποίου δεν
μπορούμε να αποδώσουμε σε κάποιον.

Γι  αυτό κι ο Μηνάς, ως μάγκας που γνώρίζε αυτέςʼ
τις σημαντικές λεπτομέρειες, αλλά κι εγώ, που έμαθα
να σκέφτομαι αλλιώς,  προκειμένου να επιβιώσω στον
εχθρικό  κόσμο  των  μεγάλων,  επικεντρωθήκαμε  στο
λάστιχο ως εργαλείο και μέσον για τη δουλειά που μας
ενδιέφερε.

Βέβαια, θα έπρεπε κανείς να έχει το νου του... να
πάρει  προφυλάξεις.  Στη γειτονιά οι  τοίχοι  δεν έχουν
μόνο αυτιά, έχουν και μάτια, οπότε η όποια ενέργεια
θα έπρεπε να γίνει ταχύτατα, ώστε ακόμα κι ένας αυ-
τόπτης μάρτυς ν  αμφιβάλει γι  αυτό που είδε. Αν παςʼ ʼ
και  στηθείς  απέναντι  και  σημαδεύεις  με  την  ησυχία
σου... την έβαψες. Καμιά νοικοκυρά δεν βρίσκεται μα-
κριά από το παράθυρο που βλέπει στο δρόμο για πε-
ρισσότερο από ένα λεπτό –στην καλύτερη περίπτωση.
Οπότε, για να είσαι σίγουρος, θα πρέπει να κάνεις ότι
είναι να κάνεις μέσα σε 35 έως 40 δευτερόλεπτα, και
πολύ που λέω. Και με θέατρο.

Περπατάς, ας πούμε, αμέριμνος στο δρόμο, με το
λάστιχο στην κωλότσεπη, η πέτρα κλεισμένη στο αρι-
στερό χέρι. Φθάνοντας κοντά στον στόχο βεβαιώνεσαι
πως  τα  γύρω  γειτονικά  παράθυρα  είναι  κενά  ρου-
φιάνων. Προσπερνάς, τραβάς γρήγορα το λάστιχο, το-
ποθετείς την πέτρα και ρίχνεις, από λοξή θέση για να
εξασφαλίσεις  τον  εξοστρακισμό  του  βλήματος  κι

85



αμέσως,  στην  ίδια  κίνηση,  ξανατσεπώνεις  το  λάστιχο
και συνεχίζεις τον δρόμο σου σαν να μην συνέβη τίπο-
τα. Προσοχή! ΔΕΝ τρέχουμε. Ποτέ! Όποιος τρέχει είναι
αυτομάτως ένοχος –νόμος! Βαδίζουμε χαλαρά κι αμέρι-
μνα κι όταν γκρεμιστεί το τζάμι δείχνουμε έκπληκτοι –
just in case.

Σας τα λέω αυτά για να ξέρετε, αν τυχόν –ο μη
γένοιτο– σας χρειαστεί κάποια στιγμή. Δεν είναι  κα-
θόλου  απλή  υπόθεση  να  είσαι  hit-man.  Χρειάζεται
πλάνο, ψυχραιμία και κυρίως ψυχολογία –όχι τη δική
σας, του όχλου.

Ξεκίνησα το λοιπόν με το κάτω δεξί παράθυρο του
Μοίραρχου. Επιχείρηση που εστέφθη από απόλυτη επι-
τυχία. Ο παθός βγήκε έξω έξαλλος, έβρισε θεούς και
δαίμονες, απείλησε το σύμπαν, αλλά στο τέλος και κα-
τόπιν της επιμονής των γειτόνων, που επισήμαναν την
απουσία παιδιών στα πέριξ  κατά την ώρα του συμ-
βάντος, επείσθη ότι χτυπήθηκε από ένα ανεξήγητο φυ-
σικό  φαινόμενο  ή  από  την  κατάρα  του  Φαραώ  και
κάλεσε τον πρόθυμο Μηνά ν  αντικαταστήσει τον μυʼ -
στηριωδώς κατεστραμμένο υαλοπίνακα.

Άφησα να περάσουν δυο μέρες και  ξαναχτύπησα
ένα οικοδομικό τετράγωνο πιο μακριά. Και πάλι με την
ίδια επιτυχία.

Ωστόσο την ιδέα για την τέλεια κάλυψη μου την
έδωσε μια κουβέντα ανάμεσα στη μάνα μου και  την
κυρα-Μαρίκα, ένα απόγευμα.

Ήμουν στην αυλή με τον Γιώργο και πλανίζαμε σα-
νίδες για το καινούργιο πατίνι ενώ παραπέρα οι μα-
νάδες κουτσομπόλευαν (χωρίς να το θεωρούν κουτσο-

86



μπολιό  εννοείται),  όταν  ξαφνικά,  από  το  πουθενά,
διέσχισε τον ουρανό ένα σμήνος αεριωθούμενων σε χα-
μηλή πτήση κάνοντας απίστευτο σαματά.

—Χριστός και Παναγία! σταυροκοπήθηκε η κυρα-
-Μαρίκα. Καλέ αυτοί θα μας γκρεμίσουν το σπίτι!

—Τρίζουν τα τζάμια, πανάθεμα τους, σιγοντάρισε η
μάνα μου.

—Πάλι καλά που δεν σπάζουν. Προψές, στου Βασι-
λόπουλου, έγινε κομμάτια μια τζαμαρία που μόλις είχε
βάλει ο άνθρωπος!

Όπα  της!  Εγώ  πάντως  ανάμιξη  στο  συμβάν  δεν
είχα.  Πέρα  από  τη  δικαιοδοσία  μου  –ίσως  και  του
Μηνά.

—Πώς δεν χτύπησε κανείς χριστιανός!

—Άγιο είχαν!

Το σμήνος ξαναπέρασε, το ίδιο σαματατζίδικα και
το ίδιο χαμηλά.

Αυτή  η  δουλειά  γινόταν  πολλές  φορές  τη  μέρα,
πρωί κι απόγευμα. Ο Σταύρος, που ήξερε, όπως πάντα,
μας εξήγησε.

—Είναι τα καινούργια  Skyhawk  που πήραμε από
τους Αμερικάνους, είπε. Τα δοκιμάζουν.

—Και γιατί πετάνε τόσο χαμηλά; απόρησε ο Θυ-
μιάκης.

—Για να  κάνουν  φιγούρα στις  γκόμενες,  ρε,  του
λέει ο Τσίλας. Τι νόμιζες;

—Όταν πετάνε πάνω από την πόλη δεν έχουν στο

87



φουλ τις μηχανές, αλλιώς θα σπάγαν όλα τα τζάμια,ʻ
εξήγησε ο Σταύρος.

Κι  αυτό  έβαλε  την  αποφασιστική  πινελιά  στο
σχέδιο που ήδη είχε πάρει μορφή στο ατάσθαλο μυαλό
μου. Δεν είχα παρά να «επιχειρώ» όταν τ  αεριωθούμεʼ -
να έκαναν χαμηλή πτήση. Έτσι κανενός το μυαλό δεν
θα πήγαινε στη δολιοφθορά κι όλοι θα τα ριχναν στηνʻ
Αεροπορία και τους πιλότους που κάναν τα τσαλίμια
τους για να εντυπωσιάσουν τα κορίτσια. Επιπλέον τη
στιγμή  εκείνη  όλοι  θα  είχαν  τα  μάτια  στον  ουρανό,
οπότε ο σαμποτέρ θα πέρναγε εντελώς απαρατήρητος.
Αόρατος, όπως πάντα ήθελα να είμαι.

Κι έτσι περίμενα πότε θα γινόταν η πρώτη διέλευ-
ση  του  σμήνους  και  στην επιστροφή του  βρισκόμουν
ήδη στον προεπιλεγμένο στόχο κι έκανα τη δουλειά μου
ανενόχλητος.

Έπιασε!

Όλοι στη γειτονιά έπνεαν μένεα κατά των φιγουρα-
τζήδων αεροπόρων που τους είχαν ρημάξει τα τζάμια!
Άρχισαν να διαμαρτύρονται κι επισήμως στην Πτέρυγα
Μάχης, αλλά ο Διοικητής τους το ξέκοψε ξερά.

—Δεν θα θέσουμε σε κίνδυνο την άμυνα της χώρας
για δυο σπασμένα παλιοτζάμια, τους είπε.

Μέχρι κι ο Μηνάς αμφέβαλε αν η πανωλεθρία των
τζαμιών οφειλόταν στο ζήλον του συνεταίρου του.

—Ρε  πιτσιρικά,  μου  λέει  μια  μέρα.  Σαν  πολύ
πράμα δεν μου παρουσιάζεις για δικό σου; Εδώ όλοι
φωνάζουν για τ  αερόπλανα.ʼ

—Εντάξει, του λέω. Δεν κάνω τίποτα για μια βδο-

88



μάδα,  να δούμε πόσοι  θα σε φωνάξουν να τους αλ-
λάξεις τζαμιλίκια.

Του πήρε τρεις μέρες να το εμπεδώσει για καλά.

—Έλεος!  μου  λέει.  Τι  κάνουν  αυτοί  οι  μαλακι-
σμένοι οι αεροπόροι; Ούτε ένα τζάμι δεν μπορούν να
σπάσουν... την πίστη μου μέσα!

—Ίσως  χρειάζονται  βοήθεια;  λέω  εγώ  δήθεν
αδιάφορα.

— Νταξ , ρε μεγάλε, μου κάνει. Έχεις δίκιο και μεʼ ʼ
το μπαρδόν που σε αμφέβαλα. Πιάκε αμέσως δουλειά
γιατί χανόμαστε.

— Ντάξ , του λέω κι εγώ.ʼ ʼ

Στην πόρτα ο συνεταίρος με φώναξε.

—Ρε μαγκάκι,  μου λέει.  Έχω μια απορία. Μόνος
σου τη σκέφτηκες τη μηχανή με τ  αερόπλανα;ʼ

—Αμέ...

Κούνησε το κεφάλι του.

—Καλά σ  έκοψα εγώ οπού σαι  ξύπνιος μόρτης,ʼ ʻ
είπε. Άντε, αμολήσου.

Κι αμολήθηκα.

Και η Αεροπορία βρήκε το διάολο της. Μέχρι και η
εφημερίδα, η «Ελευθερία», η τοπική, την περιέλαβε.

«Χαμηλαί πτήσεις αεριωθουμένων της Πολεμικής μας Αε-
ροπορίας  προκαλούν  σοβαράς  βλάβας  εις  οικίας  συμπολιτών
μας. Και ερωτώμεν: Τις ευθύνεται; Ποία μέτρα προτίθεται να
λάβει η σεβαστή Διοίκησις της εδώ Πτέρυγος Μάχης;»

89



Η  σεβαστή  Διοίκηση  αναγκάστηκε  να  νουθετήσει
τους  τολμητίες  κι  ερωτιδείς  πιλότους  κι  έτσι  στην
πρώτη τουλάχιστον διέλευση πετούσαν κάπως ψηλότε-
ρα, στην επιστροφή όμως έκαναν ακόμα πιο τσίφτικα
τσαλίμια, οπότε όλα καλά.

Όταν όμως όλα πάνε ιδανικά καλά είναι απολύτως
σίγουρο ότι από κάπου θα ξεφυτρώσει ο πανταχού πα-
ρών διάολος, να βάλει το ποδάρι του εκεί που δεν το
περιμένεις.

Μόλις είχα κατεβάσει ένα τζάμι λίγο πιο κάτω από
το σπίτι του Βαγγέλη, όταν βλέπω ν  ανοίγει η πόρταʼ
της  κυρα-Αλέκας,  της  γειτόνισσας,  και  να  μου  κάνει
νόημα να πάω κοντά.

Τώρα... με είδε να ρίχνω; Δεν με είδε; Να το βάλω
στα πόδια θα ήταν να ομολογήσω ενοχή. Κι αν με είδε
δεν θα πήγαινε γραμμή να προφτάσει τα μαντάτα στη
μάνα μου;  Οπότε...  ζωή να χουμε να με θυμόμαστε.ʻ
Πάλι...  μπορεί απλά να ήθελε να με στείλει σε κάνα
θέλημα...

Φροντίζοντας να εξαφανίσω το λάστιχο ταχυδακτυ-
λουργικά κάτω από τη μπλούζα μου και κάνοντας την
καρδιά μου πέτρα πήγα κοντά.

—Σε είδα, μου λέει.

Και το χοντρό της μούτρο είχε μια τόσο μοχθηρή
και χαιρέκακη έκφραση που αν το έβλεπε ο Ντίσνεϋ θα
την έκανε μοντέλο για κακίστρω στα έργα του.

—Τι; κάνω χρέη κουτού εγώ.

—Να σπας τα τζάμια της κυρα-Ζηνοβίας.

90



—Ποιος, εγώ;

Οτιδήποτε για να κερδίσουμε χρόνο.

—Ναι, εσύ. Σε είδα με τα μάτια μου.

—Εγώ δεν έκανα τίποτα, δήλωσα με θράσος.

Και χωρίς να το ξέρω υιοθετούσα τον χρυσό κα-
νόνα των κατασκόπων, των δολιοφθορέων και των κάθε
λογής  παραβατικών,  οι  οποίοι,  όταν  συλλαμβάνονται
από τον εχθρό ή τις αρχές (που είναι το ίδιο) αρνούνται
τα πάντα. Deny everything είναι η επιταγή του συμπα-
ντικού αυτού νόμου.

—Σε είδα.

—Εγώ χτύπαγα τσόνια, είπα. Τα αερόπλανα έκα-
ναν τη ζημιά.

Η μέγαιρα γέλασε αντιπαθητικά. Πού σαι Ντίσνεϋ!ʻ

—Καλά, μου λέει. Να πω εγώ στη μάνα σου ότι σε
είδα να χτυπάς τσόνια κι άντε μετά εσύ να εξηγήσεις
πώς και γιατί την ίδια στιγμή έσπασε το τζάμι της κυ-
ρα-Ζηνοβίας.

—Να το πείτε, της λέω με θράσος. Εγώ δεν έκανα
τίποτα.

Deny everything, δεν είπαμε;

—Αλλά... μπορεί και να μην το πω...

Όπα της! Μια μικρή ελπίδα. Του είδους όμως που
ακολουθείται από ένα «αλλά».

—Αλλά...

Να το! Δεν το είπα;

91



—Αλλά,  αν σου  τύχει  να πας  να χτυπήσεις  κάτι
τσόνια εκεί που θα σου πω, μπορεί και να ξεχάσω τι
είδα, συνέχισε η καλή γειτόνισσα.

Μάλιστα.

—Άμα είναι για τσόνια... εντάξει, να πάω, λέω εγώ
συμβιβαστικά.

Η κυρα-Αλέκα με κοίταξε βλοσυρά.

—Δεν θα πεις τίποτα όμως, πουθενά, διευκρίνισε.

—Πουθενά, συμφώνησα.

—Φίλα σταυρό.

Από σταυρούς όσους θέλεις! Συμμορφώθηκα.

—Πρόσεξε γιατί αν παραβείς τον όρκο σου θα σε
καταραστεί ο καλός θεός και θα πεθάνεις.

Τόσο καλός ο θεούλης!

—Δεν θα πω, μουρμούρισα λίγο αγριεμένος, γιατί
δεν ξέρεις ποτέ με τις κατάρες.

—Ωραία. Το σπίτι της συννυφάδας μου της Γιωργί-
ας ξέρεις πού είναι;

—Ξέρω.

Ήταν ένα από τα σπίτια που έβλεπαν στο οικόπεδο
του Πέρπερα.

—Εκεί. Έχει κάτι τσόνια!... Μα κάτι τσόνια, να, με
το συμπάθιο.

—Καλά, είπα μουτρωμένος, γιατί καταλάβαινα ότι
είχα μπλέξει.

92



—Και πού σαι;...  Αν τώρα τα αερόπλανα τσακίʻ -
σουν δυο-τρία παράθυρα μαζί,  ε, τι να κάνουμε... τα
παράπονα στο Δήμαρχο.

—Στην Αεροπορία, διόρθωσα μηχανικά.

—Τι;

—Τίποτα. Εντάξει.

Κι έτσι έκλεισε η εκβιαστική συμφωνία. Δεν το ήξε-
ρα  τότε  αλλά  αυτού  του  είδους  η  εργολαβία  στον
υπόκοσμο  λέγεται  «συμβόλαιο».  Όταν  δηλαδή  ο  πε-
λάτης σου αναθέτει να κάνεις ζημιά σε κάποιον άλλο.
Χωρίς να το καταλάβω είχα περάσει από την άλλη με-
ριά της νομιμότητας. Ήδη μ  έβλεπα νοερά με ριγέ πυʼ -
τζάμες και σιδερένια μπάλα στον αστράγαλο. Αλλά τι
να κανα; Έμπλεξα!ʻ

Το μόνο που με προβλημάτιζε στην επικείμενη «επί
συμβολαίω» επιχείρηση ήταν ο τρελόγερος με το δίκαν-
νο,  στο  οικόπεδο  του  Πέρπερα.7 Άλλη  δυσκολία  δεν
υπήρχε.

Ευτυχώς  ο  παλαβός  απουσίαζε,  οπότε  μπόρεσα,
επωφελούμενος από τα χαμηλά περάσματα των λεβε-
ντόπαιδων  της  Αεροπορίας,  να  κατεβάσω ότι  τζάμια
του πίσω μέρους του σπιτιού της συννυφάδας έβλεπαν
στο οικόπεδο.

Ο Μηνάς, αντί να χαρεί, αγανάκτησε.

—Ρε μόρτη, είπαμε να κάνουμε ζημιά, όχι να δια-
λύσουμε όλα τα παράθυρα του σπιτιού των ανθρώπων,
είπε. Τέλος πάντων...  λάβε τα του κόπου σου κι όχι

7 Βλέπε «Θρύλοι της Γειτονιάς» –Τα Φαντάσματα.

93



άλλα τέτοια μελλοντικώς, γιατί θα μας πάρουν πρέφα,
δεν γλυτώνουμε.

Κι έκανε να μου δώσει το αντίτιμο.

—Άστο, του λέω. Αυτά τα κερνάει το κατάστημα.
Όσο για το «μελλοντικώς»... δεν θα υπάρξει καθόσον
αποσύρομαι.

Ο Μηνάς απόρησε.

—Στη  σύνταξη,  ρε  μάγκα  μου,  από  τώρα;  είπε.
Τόσο ολιγαρκής πια;

—Όπως είπες κι εσύ, μην μας πάρουν πρέφα, του
λέω. Άκουσα ότι ο Διοικητής της Αεροπορίας θ  απαγοʼ -
ρεύσει και τις πτήσεις πάνω από την πόλη, οπότε...

Ο συνεταίρος κούνησε το κεφάλι σκεφτικός.

—Σωστός, είπε. Άσε να περάσει λίγος καιρός και
μετά βλέπουμε.

Οι πτήσεις όντως απαγορεύτηκαν. Αλλά στο μεταξύ
ο  Μηνάς  φαίνεται  ότι  είχε  κάνει  μια  καλή  μπάζα
εφόσον αποφάσισε «να στεφανωθεί το αίσθημα».

—Μια γυνή μας πέφτει, ρε μάγκα, είπε όταν μου
ανήγγειλε το χαρμόσυνο. Να βάλουμε εκεί μια κουλού-
ρα με  το  Μαιράκι,  να  πάει  στο  διάολο.  Όχι  τίποτις
άλλο, να σταματήσουν να μιλάνε οι φαρμακόγλωσσες.

Κι έτσι καμάρωσα τον συνεταίρο και γαμπρό στον
Άγιο Κωνσταντίνο, νιώθοντας μια κρυφή ικανοποίηση,
ότι,  κατά κάποιον τρόπο, συνέβαλα κι ο ίδιος, με τα
πενιχρά μου μέσα, στην ευτυχία του ζεύγους. Το οποίο
απεχώρησε  επί  δεόντως  στολισμένου  ποδηλάτου,  εκ
των ενοικιαζομένων του γαμπρού.

94



Τα κουφέτα από τη μπομπονιέρα τα μοίρασα στα
αλάνια,  στη γειτονιά,  που  ήταν  απαρηγόρητα για  το
κλείσιμο  του  ποδηλατάδικου  «επή  τοελάχηστω  μηα
εβδομάς λόγο ανοτέρας βήας γάμου», όπως έγραφε η
πινακίδα από χαρτόνι στην πόρτα.

Κι από το σπίτι της τελευταίας μου εντολοδόχου,
της  κυρα-Αλέκας,  απέφευγα  πλέον  να  περάσω  –και
πολύ καλά έκανα.

Αν δε ρωτάτε για την περιουσία που έκανα από
την παράνομη, πλην θεάρεστη σε προσωπικό επίπεδο,
δραστηριότητά μου, πήγε όλη σε παλιά τεύχη Μικρού
Ήρωα  και  Γκαούρ-Ταρζάν,  σε  καραμέλες,  χαρτάκια
(απ  αυτά με τις τσίχλες μέσα, που υποτίθεται κέρδιζανʼ
μπάλα αν τα συμπλήρωνες όλα –απάτη!) καθώς και σε
εφεδρικά, τελειοτάτου τύπου λάστιχα για τη σφεντόνα
–το εργαλείο της δουλειάς μου.

95





Ευτυχώς Θεομηνίες





ίναι γνωστό τοις πάσι ελπίζω ότι διαφορετικά
αντιλαμβάνονται και βιώνουν τις καταστροφές
και καταστάσεις εκτάκτου ανάγκης οι μεγάλοι

κι αλλιώς εμείς τα παιδιά. Ο μεγάλος βλέπει την αρνη-
τική πλευρά του πράγματος,  το δράμα, τη σκοτεινιά,
ενώ ο πιτσιρίκος αντιθέτως βλέπει ακριβώς το αντίθετο.
Κάτι που σπάει την καθημερινή, αφόρητη ρουτίνα και
που  δημιουργεί  καταστάσεις  συχνά  αξιομνημόνευτες.
Κρατάει με άλλα λόγια την περιπέτεια. Να μια ακόμη
ένδειξη για το περίφημο «χάσμα των γενεών».

Ε

Το άλλο πρόβλημα με τους μεγάλους είναι ότι ζουν
μέσα σ  ένα διαρκή φόβο. Φοβούνται την αλλαγή, φοʼ -
βούνται το ξεβόλεμα, φοβούνται για τους δικούς τους,
για τα παιδιά, για τα ζώα τους, για την περιουσία τους
(όχι αναγκαστικά μ  αυτή τη σειρά), φοβούνται δηλαδήʼ
και τη σκιά τους. Τα παιδιά πάλι δεν φοβούνται τίπο-
τα. Ούτε καν την (συχνά ολεθρίων συνεπειών) ανάμιξη
των μεγάλων στη ζωή τους. Έχουν τέλεια άγνοια κινδύ-
νου  κι  αυτό,  μέσω  κάποιας  μυστήριας  μεταφυσικής
διεργασίας, τα προφυλάσσει.

Άνοιξη του 55 ήταν, στις έξι το απόγευμα όταν τοʻ
σπίτι πήγε και ήρθε με τρόπο που έθετε υπό αμφισβή-

99



τηση τους γνωστούς φυσικούς νόμους και δη αυτόν της
βαρύτητας.

Ακολούθησε πανδαιμόνιο. Οι γυναίκες να τσιρίζουν
και  να  τρέχουν από δώ κι  από κει,  σαν ζαλισμένεςʻ
κότες, οι άντρες, όσοι βρίσκονταν σπίτια τους, να δί-
νουν διαταγές  και  οδηγίες  που η μια αναιρούσε την
άλλη, οι καμπάνες των εκκλησιών να κάνουν πάρτυ...
Ένα κομφούζιο απερίγραπτο, όπως συμβαίνει συνήθως
σ  αυτές τις καταστάσεις.ʼ

Όλη  η  γειτονιά  ξεχύθηκε  στους  δρόμους,  μερικοί
κουβαλώντας και εικονίσματα, με την ενδόμυχη ελπίδα
να καλοπιάσουν τον θεό, να τους λυπηθεί. Πιο ψύχραι-
μοι οι γεροντότεροι, που έχοντας ζήσει κι άλλα τέτοια
ήταν  συνηθισμένοι.  Πιο  υστερικές  οι  μανάδες,  που
σταυροκοπιόντουσαν και κάθε τόσο έσκουζαν «το παι-
δί... το παιδί...», ενώ το παιδί, απορημένο με όσα συ-
νέβαιναν, βρισκόταν δίπλα τους.

—Αννούλα,  τη  γκαζιέρα  την  έσβησες;  ρώτησε  η
εντελώς  πελαγωμένη  μάνα  μου  την  πάντα  ψύχραιμη
Αννούλα.

—Ναι, μαρή. Τι, αναμέν η θα τ ν άφηνα;ʼ ʼ

—Το παιδί... Πού ναι το παιδί;...ʻ

—Ιδώ είν , μαρή. Σύχασι.ʼ

Η μάνα μου ησύχαζε για λίγο.

—Κι έχουμε σιδέρωμα να κάνουμε, μουρμούραγε.
Σήμερα βρέθηκε να γίνει κι αυτό; Τόσες δουλειές πότε
θα γίνουν;

Ο Γιώργος δίπλα μου χλαπάκιαζε μια μεγαλόπρεπη
φέτα ζυμωτό ψωμί με ζάχαρη βρεγμένη.

100



—Τι έγινε, ρε; τον ρωτάω.

—Τι να γίνει; μου απαντάει μπουκωμένος. Δεν εί-
δες το σπίτι πώς πήγαινε; Σεισμός.

—Θα πέσει το σπίτι δηλαδή;

—Άμα ξαναγίνει μπορεί και να πέσει.

—Και μεις πού θα κοιμόμαστε;

—Εδώ έξω, ρε. Στρωματσάδα.

—Φίνα!

Τι ωραία που θα ήταν να έπεφτε το σπίτι! Έτσι δεν
θα μπορούσαν να με κρατάνε αιχμάλωτο μέσα και θʼ
αλώνιζα όλη μέρα στη γειτονιά με τ  άλλα τα αλάνια.ʼ

Σε λίγο κατέφθασαν κι οι πατεράδες, οι οποίοι εις
μάτην προσπαθούσαν να καθησυχάσουν τις υστερικές
μανάδες.

—Μας τιμωράει ο θεός για τις αμαρτίες μας! τσίρι-
ζε η μια.

—Όχι, ρε παιδάκι μου... ένας απλός σεισμός είναι,
της έλεγε ο άντρας της.

—Η συντέλεια του κόσμου! Η Δευτέρα Παρουσία,
χτυπιόταν μια άλλη.

—Θα περάσει, δεν είναι τίποτις...
—Τι θα περάσει... εδώ γκρεμίζονται τα σπίτια μας.
—Πού γκρεμίζονται; Κανένα δεν γκρεμίστηκε.
—Θα γκρεμιστεί.
Είχαμε και τους μετασεισμούς, που κάθε τόσο μας

ταρακουνούσαν προκαλώντας άλλα σταυροκοπήματα κι
ολολυγμούς.

101



—Παναγιά μου βάλε το χέρι σου!

—Ιησούς Χριστός νικά κι όλα τα κακά σκορπά.

—Μας τιμωράει ο θεός!...

—Την εικόνα...  την εικόνα της Αγίας Θέκλας, της
θαυματουργής! Σήκωσέ την ψηλά, μάνα, να φαίνεται.

Η Θέκλα θα κάγχαζε βέβαια μ  όλο αυτό το τσίρκοʼ
από το συννεφάκι της, αλλά αυτό φτιάχνει από μόνο
του μια άλλη ιστορία.

Ο πατέρας μου με τον κυρ-Νίκο ανέλυαν την κα-
τάσταση παράμερα, με τον δικό τους ήρεμο τρόπο.

—Μάθαμε  πού  ήταν  το  επίκεντρο;  αναρωτήθηκε
φωναχτά ο κυρ-Νίκος.

—Εκεί στα Τέμπη λένε, αλλά κανείς δεν ξέρει με
σιγουριά, απάντησε ο πατέρας μου.

—Ήταν όμως δυνατός.

—Πολύ. Μου θύμισε τον περσινό, στους Σοφάδες.

—Θα έχουμε καταστροφές.

—Για την ώρα δόξα τω θεώ να λέμε. Δεν ακούστη-
κε να έπεσε σπίτι στην πόλη.

—Πάντως για να κοιμηθούμε μέσα απόψε αποκλεί-
εται.

—Ούτε συζήτηση!

Ο Γιώργος με σκούντηξε.

—Άκουσες, ρε; Στρωματσάδα, έξω.

—Θα περάσουμε φίνα!

102



Σιγά-σιγά οι  μετασεισμοί  κόπασαν,  οπότε  οι  μα-
νάδες άρχισαν να ηρεμούν κι εμείς επωφεληθήκαμε για
μια περιπολία στη γειτονιά, να βρούμε τους άλλους. Ο
Νικολάρας (που ήταν ακόμα «εν ενεργεία» αρχηγός)
ήταν άφαντος, αλλά στα σκαλιά του Αούτου βρήκαμε
τον Σταύρο, τα Κασσιανάκια και τον Θυμιάκη.

—Δεν πέσαν, ρε, τα σπίτια σας; τους ρωτάμε, με τη
γνωστή  λεπτότητα  που  χαρακτηρίζει  τα  παιδιά  σε
τέτοιες περιπτώσεις.

—Μπα, τίποτα... Κάτι σοβάδες μόνο...

—Και το δικό μας το ίδιο.

—Τα σπίτια μας δεν έχουν ανάγκη, είναι αντισει-
σμικά, μας εξήγησε ο Σταύρος (που φυσικά ήξερε). Οι
παλιοί  μαστόροι  τα  φτιάχναν  απέθαντα.  Εκείνα  που
πέφτουν είναι τα καινούργια.

—Είπαν ότι έπεσαν οι Πολυκατοικίες,8 πετάχτηκε
να μας πληροφορήσει περιχαρής ο Θυμιάκης.

—Έλα, ρε!... Σοβαρά;
—Δεν είναι σίγουρο, είπε ο Τσίλας.
—Κι αν δεν έπεσαν θα πέσουν.
—Κι ας έρθουν να μας κουνηθούν μετά!
—Κοίτα να δεις όμως ατυχία, ρε γαμώτη μου, είπε

σε μια στιγμή ο Σταύρος. Έπρεπε να γίνει τώρα που
είναι Πάσχα; Δεν μπορούσε να γινόταν μετά, να γλυ-
τώσουμε σχολείο;

8 Τα εκτρωματικά πολυώροφα καταλύματα για τις οικογένειες των
στρατιωτικών, που ήταν προάγγελοι των κουτιών-πολυκατοικιών
της  δεκαετίας  του  ʻ60.  Όπου  φυσικά  διέμεναν  οι  προαιώνιοι
εχθροί μας, οι ποταποί Πολυκατοικιώτες.

103



—Καλά,  μπορεί  να  χει  πέσει  το  σχολείο,  είπε  οʻ
Γιώργος, της Κασσιανής, αισιόδοξα.

—Μπα, αυτά κι οι φυλακές δεν πέφτουν ποτέ. Ένα
μυστήριο πράμα!

Και είναι αλήθεια.

Είπαμε  κι  άλλα  και  μετά  επιστρέψαμε  στις  μα-
νάδες που μας φώναζαν.

Εκείνη τη στιγμή περνούσε ο παπά-Δημήτρης, χο-
ντρός, επιβλητικός, περίφροντις, καθ  οδόν για το σπίτιʼ
του, εκεί παρακάτω.

Οι υστερικές κυράτσες τον περικύκλωσαν αμέσως
να χειροφιλούν και να επικαλούνται τη μεσολάβησή του
ώστε να εξασφαλιστεί η αρωγή του αφεντικού του.

—Ησυχάστε, τους είπε εκείνος με την ψαλμουδια-
στή χατζηαβάτικη φωνή, την τόσο χαρακτηριστική της
συντεχνίας  του.  Ησυχάστε  και  ο  Κύριος  δεν  θα επι-
τρέψει να συμβεί το κακό.

—Μας τιμωράει για τις αμαρτίες μας!...

—Φωτιά θα ρίξει να μας κάψει!...

—Πες  του  κι  εσύ  τίποτις  για  να  μας  λυπηθεί,
πάτερ.

—Μη θορυβείσθε, τέκνα μου και ηξεύρει ο Κύριος,
απάντησε φουσκωτός και πομπώδης ο πάτερ. Μετανο-
είτε και προσεύχεσθε, πηγαίνετε και εις την εκκλησίαν
ν  ανάψετε ένα κεράκι, μην το τσιγκουνεύεστε, και όλαʼ
θα υπάγουν καλώς.

Σταυροκοπιόντουσαν  οι  κυράτσες  κάτω  από  τα
επιτιμητικά βλέμματα των αντρών τους.

104



—Υπομονή και καρτερία, συνέχισε ο παπάς, πανευ-
τυχής που βρήκε πρόθυμο ακροατήριο επιτέλους. Αύριο
πρωί-πρωί θα κάμνωμεν παράκλησιν μετά αρτοκλασί-
ας. Να είσθε όλες και όλοι εκεί. Ο Κύριος να σας ευλο-
γεί.

—Αμήν, πάτερ μου!

—Πε κι εσύ τον Απάνω μια κουβέντα, παπά μ  ναʼ
περάσουμε τη νύχτα, τον προέτρεψε η κυρα-Σουλτάνα.

—Το καθήκον μας, κυρα-Σουλτάνα μου. Το καθή-
κον μας. Όλοι οφείλωμεν να προσευχηθώμεν εις την δύ-
σκολον αυτή συγκυρίαν. Κουράγιο, υπομονή κι εγκαρ-
τέρησις.

—Τώρα τα πιάκαμε τα λεφτά μας, μουρμούρισε ο
πατέρας μου που δεν χώνευε το παπαδαριό.

—Και στον «Κύριο» ρουσφέτι, ρε παιδί μου! γέλα-
σε ο κυρ-Νίκος. 

—Ως επί της γης κι εν ουρανώ, παρέφρασε ο πα-
τέρας το αγιωτικό τσιτάτο. Αν δεν πέσει μίζα η δου-
λειά δεν γίνεται.

Τα πράγματα καθώς έπεφτε η νύχτα ηρεμούσαν. Οι
μετασεισμοί ήταν πολύ αραιότεροι τώρα και φθίνουσας
ισχύος,  οπότε  οι  άντρες  έκαναν  την  παληκαριά  να
μπουν  στα  σπίτια  για  να  φέρουν  κουβέρτες  και  ότι
χρειαζούμενο πρώτης ανάγκης για τις οικογένειες που
βέβαια θα διανυκτέρευαν στο ύπαιθρο.

Εμείς,  μαζί  με  την  οικογένεια της  κυρα-Μαρίκας
φυσικά  –αφού  στην  ουσία  μια  οικογένεια  ήμασταν–
είχε  αποφασιστεί  να  κοιμηθούμε  στο  λεωφορείο  του
πατέρα  μου,  αυτό  που  οδηγούσε  ο  κυρ-Βασίλης,  με

105



βοηθό τον Οδυσσέα. Μόλις θα σχόλαγαν από το τελευ-
ταίο δρομολόγιο θα το φέρναν στο γκαράζ και θα με-
τατρεπόταν  σε  προσωρινό  μας  σπίτι,  προς  μεγάλη
αγαλλίαση  ημών  των  παιδιών  και  στενοχώριας  της
μάνας μου.

—Σαν τους γύφτους στα τσαντίρια, γκρίνιαζε.

—Πάψι, μαρή, την απόπαιρνε η Αννούλα. Τι θέλ ςʼ
δηλαδή, να σι πλακώσ ει του νταβάν ι καθώς θα κοιʼ ʼ -
μώσι στου βασιλ κό σ  κριβάτ ;ʼ ʼ ʼ

—Κουνήσου από τη θέση σου, χριστιανή μου! Όσα
φέρνει η ώρα δεν τα φέρνει ο χρόνος.

Ο κυρ-Βασίλης κατέφθασε με την αγαπημένη του
Σεβρολέτα (από κείνα τα λεωφορεία με τη μούρη και
την  ξεχωριστή  προσωπικότητα),  που  είχε  ονομάσει,
προς τιμή του, «Γερο-Βασίλη» και μας έφερε τα νέα
από τον έξω κόσμο.

—Στο Βόλο έγινε πάλι,  είπε.  Και λένε  ότι  είχαν
πολλές ζημιές.  Γκρεμίστηκαν σπίτια,  πλακώθηκαν αν-
θρώποι,  ρεύμα,  νερό  κομμένα,  ο  κόσμος  στο  δρόμο.
Αυτό το λίγο που κουνάει εδώ εκεί είναι άστα να πάνε.
Μόλις γύρισε ο Ντούλας από δρομολόγιο και μας τα
λεγε.ʻ

—Βρε τους φουκαράδες! είπε ο πατέρας μου. Μετά
από κείνο το περσινό στους Σοφάδες τους ήρθε τούτο
εδώ και τους αποτελείωσε.9

9 Στις 30 Απριλίου του 1954 σεισμός 7 ρίχτερ με επίκεντρο το χω-
ριό Σοφάδες έκανε 25 νεκρούς και 117 τραυματίες. Στην Καρδί-
τσα  το  32%  των  οικοδομών  κατέρρευσε  και  στα  Φάρσαλα  το
18%. Στον Βόλο περίπου 6.500 σπίτια έπεσαν και κάπου 9.000
έπαθαν σοβαρές ζημιές.

106



—Κάθε χρόνο κι από μια καταστροφή, είπε σκεφτι-
κά ο κυρ-Νίκος. Πρόπερσι η Ζάκυνθος κι η Κεφαλλο-
νιά, πέρσι η Θεσσαλία, τώρα αυτό εδώ...

—Λες και μας έχουν φτυσμένους, βρε παιδί μου!

—Πες το ψέματα!

Οπότε εγκατασταθήκαμε στο λεωφορείο. Άρχοντες!
Ο  καθένας  μας  από  ένα  κάθισμα  για  κρεβάτι.  Στα
μέτρα μας εμάς των παιδιών, κάπως πολύ στενόχωρα
για τους μεγάλους. Δέκα άνθρωποι. Ο πατέρας μου, η
μάνα μου, η Αννούλα, η Μερσίνα (η υπηρεσία), εγώ, ο
Γιώργος, ο Τάσος, η Βαγγελίτσα, η κυρα-Μαρίκα κι ο
κυρ-Νίκος.  Μια  οικογένεια  όπως  την  ονειρευόμουν!
Μακάρι να κρατούσε αυτό για πάντα.

Αφού μας τακτοποίησαν και φάγαμε ότι πρόχειρο
βρέθηκε οι πατεράδες μας πήγαν μια βόλτα στα πέριξ,
να δουν πώς εξελίσσεται η κατάσταση και να ελέγξουν
αν όλοι οι γνωστοί και οι φίλοι στη γειτονιά είναι καλά,
ειδικότερα ο Πάνος  κι  ο  Νικόλας,  τα ξαδέρφια μου,
που  θα  επέστρεφαν  από  δρομολόγιο  και  η  μαντάμ
Νίνα, που είχε πάει εκδρομή με κάτι φιλενάδες της.

Τους βρήκαν όλους καλά κι επέστρεψαν με καθη-
συχαστικά νέα.

—Όλοι έξω απόψε, είπε ο πατέρας μου. Αλλά απʼ
ότι  λέγεται  το  χειρότερο πέρασε.  Θα δούμε πώς  θα
πάει κι αύριο.

—Αυτούς  τους  φουκαράδες  τους  Αυστριακούς
σκέφτομαι, είπε ο κυρ-Νίκος.

—Είδες;  γέλασε  ο  πατέρας  μου.  Μια  ευρωπαϊκή
πόλη είχαμε κι εμείς και πάει.

107



—Γιατί  καλέ  τις  λέτε  «Αυστριακοί»;  απόρησε  η
Αννούλα.

—Α,  δεν την  ξέρεις  την  ιστορία;  είπε ο  πατέρας
μου. Να σας την πω.

Άλλο που δεν ήθελε κι άλλο που δεν θέλαμε.

—Όταν κατέρρευσε το μέτωπο...

—Χάρη στους προδότες που συνθηκολόγησαν, τσο-
ντάρισε ο κυρ-Νίκος.

—Α, γειάσου! Πίσσα στα κόκαλά τους... Όταν λοι-
πόν μπήκαν μέσα οι Γερμανοί και κατέβαιναν προς τα
κάτω  οι  Βολιώτες  φοβήθηκαν  και  κάθισαν  κάτω  να
σκεφτούν έναν τρόπο να τους καλοπιάσουν. «Βρε τι να
κάνουμε;... Τι να κάνουμε;...»

»Πετάγεται ένας και λέει:

«Να σηκώσουμε γερμανικές σημαίες».

»Τους  άρεσε  των  αλλουνών  η  ιδέα,  αλλά  ντρε-
πόντανε κιόλας. Πώς να σηκώσουν τον αγκυλωτό σταυ-
ρό όταν υπήρχαν οικογένειες με παιδιά σκοτωμένα στο
Ρούπελ;

«Δεν κάνει, ρε παιδιά, ντροπή», λέει ένας.

«Και τι θα κάνουμε;» λέει ένας άλλος. «Οι Γερμα-
ναράδες δεν αστειεύονται».

«Να σηκώσουμε  Αυστριακές  σημαίες»,  πετάγεται
ένας  έξυπνος.  «Τους  Αυστριακούς  τους  πήραν  μαζί
σχεδόν με το ζόρι,  οπόταν εμείς είμαστε εντάξει πα-
τριωτικώς και ηθικώς και τους δίνουμε να καταλάβουν
ότι όπως οι Αυστριακοί κι εμείς».

108



«Βρε καλά λες», του λένε οι άλλοι.

—Κι έτσι, όταν οι Γερμανοί μπήκαν στο Βόλο έτρι-
βαν τα μάτια τους να δουν την πόλη γεμάτη αυστρια-
κές σημαίες.

Οι μεγάλοι βάλαν τα γέλια. Εμείς δεν πολυκατα-
λάβαμε (το χιούμορ των μεγάλων μόνο αστείο δεν το
βρίσκαμε), αλλά όπως η ομαδάρα μας, ο ένδοξος Ηρα-
κλής,  είχε  ανοιχτούς  λογαριασμούς  με  τις  βολιώτικες
ομάδες,  προτευόντως  με  την  ξεφτιλισμένη  Νίκη  και
δευτερευόντως με τον κουρέλα τον Ολυμπιακό,  πολύ
μας άρεσε το ρεντίκολο με τις σημαίες κι ας μην το
πιάναμε επακριβώς.

—Ένα με στενοχωρεί, μου σφυράει ο Γιώργος από
το  διπλανό  κάθισμα.  Αυτό  που  είπε  κι  ο  Σταύρος
πριν...  Χάθηκε  να  γίνει  ο  σεισμός  μετά,  για  να  μην
έχουμε σχολείο;

—Σάματι τώρα έχουμε; του λέω εγώ.

—Δεν είναι το ίδιο, ρε βλάκα. Το Πάσχα αφού δεν
έχουμε έτσι κι αλλιώς.

—Πού ξέρεις... Μπορεί να ξαναγίνει σεισμός και να
μην πάμε όταν θα ναι να πάμε, τον παρηγορώ εγώ.ʻ

—Μακάρι Παναγία μου και τι!

Και ήταν ακριβώς η σκέψη που έκανε όλη η πιτσι-
ρικαρία στη γειτονιά.

Ο Νικολάρας εμφανίστηκε την επομένη και είχε νέα
συνταρακτικά.

109



—Μάγκες, μας λέει. Τα σχολεία κλείνουν για ένα
μήνα. Το γραψε η εφημερίδα.ʻ

—Αλήθεια, ρε Νικολάρα;

—Να, μα την Παναγία!

Ο Νικολάρας ήταν κλασικός ψευταράς και το ξέρα-
με,  αλλά αυτό  το  «νέο»  θέλαμε  διακαώς  να  το  πι-
στέψουμε.

—Το άλλο είναι, συνέχισε ο αρχηγός, ότι ο Βόλος
δεν υπάρχει πια. Τέρμα. Έγινε όλος σιάδι. Δεν υπάρχει
ούτε  ένα  σπίτι  όρθιο.  Θα  φέρουν  καράβια,  λέει,  να
πάρουν τον κόσμο να τους πάνε αλλού.

—Σιάδι εντελώς, ρε;

—Εντελώς! Σαν τη Σαχάρα.

—Οπότε πάνε και οι ομάδες, είπε σκεφτικός ο Τσί-
λας.

—Πάνε, πάνε.

—Το οποίον δηλαδή η Ηρακλάρα μας μπορεί  να
πάρει το Πανθεσσαλικό Πρωτάθλημα φέτος.

—Άνετα!

—Σίγουρα!

—Πω, ρε, μεγαλεία!

Ο Νικολάρας είχε κι άλλα συνταρακτικά νέα.

—Θα στείλουν, λέει, βοήθεια οι Αμερικάνοι.
—Τι βοήθεια;
—Ξέρω κι εγώ, ρε;... Αυτοκίνητα, ποδήλατα, τηλεο-

ράσεις...

110



—Τηλεοράσεις!

—Αλήθεια, ρε; Θα μας δώκουν κι εμάς;

—Ε, ναι, ρε. Σε όλους.

—Πώωωω, ρε μάνα μου! Θα βλέπουμε δηλαδή την
Ολυμπιακάρα (του Πειραιώς εννοείται, όχι την ξεφτίλα
του Βόλου) να παίζει;

—Ναι, ρε. Και μπάλα και έργα κι απ  όλα.ʼ

—Πότε, ρε;

—«Εντός της εβδομάδος» είπαν.

—Και πώς θα παίζει η τηλεόραση, ρε σεις; αναρω-
τήθηκε ο Σταύρος. Έχουμε κεραίες;

—Όπως το ραδιόφωνο,  ρε αγαθέ,  τον αποπήρε ο
Νικολάρας.  Τη  βάνεις  στη  μπρίζα  και  παίζει.  Δεν
χρειάζεται τίποτα.

—Πώωω!... Θα βλέπουμε και Χοντρό-Λιγνό!

—Τα πάντα όλα!

Εκείνη τη στιγμή υπήρξε ένα μικρό κούνημα. Κοι-
ταχτήκαμε αλαφιασμένοι.

—Α, ναι, είπε ο Νικολάρας. Ξέχασα να σας πω ότι
θα γίνει κι άλλος σεισμός, λέει, πολύ μεγαλύτερος. Θα
πέσουν, λέει, όλα τα σπίτια.

Αυτό δεν μας πείραζε πολύ, αλλά...

—Και πώς θα βλέπουμε τηλεόραση, ρε, χωρίς ρεύ-
μα; ρώτησε ο Θυμιάκης.

—Με μπαταρία, ρε. Θα τη βάζουμε στη μπαταρία
και θα παίζει.

111



—Και  μπαταρία πού θα βρούμε;  αναρωτήθηκε  ο
πάντα πρακτικός Αλέκος.

—Απ  τ  αυτοκίνητα, ρε, τον αποστόμωσε ο Νικοʼ ʼ -
λάρας.

—Και τ  αυτοκίνητα πού θα τα βρούμε;ʼ

—Θα μας τα στείλουν οι Αμερικάνοι, δεν είπαμε;

—Ναι, αλλά θα τα πάρουν οι πατεράδες μας.

Ο Νικολάρας το σκέφτηκε.

—Θα μας στείλουν και μπαταρίες χωρίς αυτοκίνη-
τα, είπε τέλος. Δεν μπορεί, θα το σκεφτούν.

Α, ήταν υπέροχα! Αλλά δεν κράτησε πολύ.10 Σε μια
βδομάδα μέσα επιστρέψαμε στα σπίτια μας  και  στη
βαρετή ρουτίνα. Και στο σχολείο, που δεν έκλεισε για
ένα μήνα, όπως μας είχε υποσχεθεί ο Νικολάρας.

Όσο για την Αμερικανική βοήθεια, με τα αυτοκίνη-
τα και τις τηλεοράσεις, φευ, δεν έφτασε ποτέ ως εμάς
–δεν ξέρω γιατί.

Ούτε ο Βόλος έγινε εντελώς σιάδι. Και το χειρότε-
ρο... ούτε οι ομάδες του εξαφανίστηκαν. Τουναντίον...
στο πρώτο ματς της ομαδάρας μας με την ξεφτιλισμένη
Νίκη φάγαμε πέντε και δεν βάλαμε κανένα.

10 Πρόκειται  για  τον  σεισμό  της  19ης  Απριλίου  1955,  δεύτερης
μέρας μετά το Πάσχα, ισχύος 6.2 ρίχτερ που προκάλεσε την κα-
τάρρευση 52 οικημάτων στο Βόλο ενώ 159 υπέστησαν σοβαρές
βλάβες και 254 πιο ελαφρές. Υπήρξε ευτυχώς μόνο ένας νεκρός
και 49 τραυματίες.

112



—Τους  λυπηθήκαμε  επειδής  ήτανε  σεισμοπαθείς,
μας εξήγησε ο Νικολάρας.

Κι  αυτό  μας  φάνηκε  όχι  μόνο  λογικό,  αλλά  κι
ανώτερο.

113





Κατάνυξη και Δυναμίτες





 δυναμίτης θέλει τέχνη, όπως θα σας βεβαίωνε
ο κάθε λαθραίος ψαράς που έχει χάσει δάχτυ-
λα από τη λάθος χρήση του. Ο δυναμίτης είναι

ένα υλικό που χρησιμοποιείται, εκτός από το ψάρεμα,
και στην ανατίναξη βράχων, τη διάνοιξη σηράγγων, την
κατάρρευση γεφυρών κι ενίοτε στο άνοιγμα χρηματοκι-
βωτίων.

Ο
Η ιστορία που ακολουθεί  θα σας  διαφωτίσει  και

για μερικές άλλες χρήσεις του εξαιρετικού αυτού υλι-
κού, ακόμα και στη μινιμαλιστική του μορφή ως στρα-
καστρούκα.

Η γειτονιά, όπως οι περισσότερες «ελληνο-ορθόδο-
ξες»11 κοινωνίες, δεν διακρινόταν ιδιαίτερα για το βαθύ

11 Το  κλείνω  σε  εισαγωγικά,  γιατί  ελληνισμός  και  χριστιανισμός
υπήρξαν πάντα έννοιες και τάσεις αντίθετες κι αντίπαλες. Αυτό
το «ελληνοχριστιανικό» είναι φυσικά επινόηση του παπαδαριού,
το  οποίο,  αφού  έκαψε  ανεκτίμητης  αξίας  αρχαιοελληνικά  χει-
ρόγραφα, κατέστρεψε αγάλματα και ισοπέδωσε ναούς, θέλησε
μετά  να  οικειοποιηθεί  έναν  πολιτισμό  με  τον  οποίο  ουδεμία
σχέση είχε –ούτε καν μακρινή. Η Γνώση και η Αισθητική υπήρξαν

117



θρησκευτικό της συναίσθημα, με την καθαρή και κυριο-
λεκτική έννοια του όρου. Διακρινόταν όμως και διεκδι-
κούσε επαίνους και βραβεία για την άκρατη δεισιδαι-
μονία, όπως οι περισσότερες κοινωνίες του είδους αυ-
τού.

Σε κάθε σπίτι  υπήρχε  βέβαια εικονοστάσι,  με το
«καντηλάκι» του και τους αγριωπούς αγίους και αγίες
του (που ήσαν φυσικά θαυματουργοί). Υπήρχαν όμως
και χάντρες για το μάτι, πέταλα και λαγοπόδαρα για
καλή τύχη, φυλαχτά με «τίμιο ξύλο», κομματάκια από
πασούμια και ζώνες αγίων κι άλλα τέτοια άκρως πνευ-
ματικά.

Η σχέση του απαίδευτου και υπό καθεστώς πλύσης
εγκεφάλου διαβιούντος πόπολου με τη θρησκεία ήταν
ίδια κι απαράλλαχτη μ  αυτή που είχε με την κοσμικήʼ
εξουσία.  Πελατειακή  δηλαδή.  Πήγαινε  στον  «θαυμα-
τουργό άγιο», να ζητήσει ρουσφέτι, όπως ακριβώς έκα-
νε  με  τον  βουλευτή  και  τον  «αρμόδιο».  «Κάνε  μου
αυτό κι εγώ, έννοια σου, δεν θα σ  αφήκω έτσι». Γιατίʼ
αν ο άγιος, η ανωτέρα επουράνια δύναμη, κι ο βουλευ-
τής, η ανωτέρα κοσμική δύναμη, δεν ήταν σε θέση να
σου  λύσουν  το  πρόβλημα  (με  το  αζημίωτο  πάντα
βέβαια) τότε ποιος θα στο έλυνε;

Καλά, για τα δύσκολα υπήρχαν πάντα οι καφετζού-
δες, οι χαρτορίχτρες, ακόμα και κάτι γριές που ήξεραν
να «κάνουν» και να «λύνουν» μάγια, δεν το συζητάω.

Από τις κυράτσες της γειτονιάς μόνο κάτι γριές, με
το  ένα  πόδι  στον  τάφο,  έτρεχαν  στις  εκκλησίες,  όχι
μόνο τις Κυριακές,  αλλά και τις καθημερινές,  σε όρ-

πάντα εχθρές του δόγματος –του όποιου δόγματος– και του «ιε-
ρού» σκοταδισμού.

118



θρους κι εσπερινούς, με την ελπίδα να ζήσουν φυσικά
τουλάχιστον άλλο τόσο ή και περισσότερο.

Όμως...

Αυτές οι συνήθειες άλλαζαν άρδην με το που ξεκι-
νούσαν οι Χαιρετισμοί. Όπου, ξαφνικά, όλη η γειτονιά,
κάθε Παρασκευή βράδυ, έτρεχε στον Άγιο Κωνσταντίνο
να απολαύσει  τις  ψαλμουδιές  των ψαλτάδων και  τις
μελίρητες  τζιριτζάτζολες  των  παπάδων,  οι  οποίοι,
βλέποντας το κοινό  να γεμίζει  τον  χώρο,  έδιναν πα-
ράσταση που τύφλα να χουν οι καλύτεροι ηθοποιοί τηςʻ
Επιθεώρησης στην Αθήνα.

Τι συνέβαινε; Είχαν λάβει όλως αιφνιδίως επιφοίτη-
ση  άνωθεν  οι  γείτονες;  Είδαν  το  φως  το  αληθινό  κι
έπιασαν  το  βαθύτερο  νόημα  της  θρησκείας;  Ποσώς.
Απλά αυτό είχε σταδιακά εξελιχθεί σε κοσμικό γεγονός
και τρόπος διασκέδασης σε μια εποχή που οι δωρεάν
διασκεδάσεις  (και  τα  θεάματα),  στην  επαρχία,  δεν
αφθονούσαν.  Πήγαιναν  λοιπόν στην εκκλησία,  «στους
χαιρετισμοί»,  όπως πήγαιναν την Κυριακή στη βόλτα
της Κεντρικής Πλατείας. Για να δουν κόσμο και για να
τους δει κόσμος. Κι αν προέκυπτε και κανένα τυχερό...
ε, εκ θεού ήταν κι αυτό.

Στα χρόνια που ήμασταν πολύ μικροί, στην προο-
δευτική ορθόδοξη εκκλησία, τα παιδιά και οι γυναίκες
παρακολουθούσαν τη λειτουργία πίσω από τα καφάσια
του γυναικωνίτη, όπως στα χαρέμια της οπισθοδρομι-
κής  Ανατολής  δηλαδή.  Αργότερα  και  «με  σπαραγμό
καρδίας» επετράπη και στα θήλεα να εκκλησιάζονται
κάτω, με τους κανονικούς ανθρώπους, αλλά και πάλι
όχι μαζί. Στην αριστερή –τη σκάρτη κοινωνικώς και πο-
λιτικώς– πτέρυγα, έχοντας κοντά τους και τα θήλεα εκ

119



των τέκνων τους. Τα άρρενα στέκονταν μαζί με τους
άντρηδοι, εκπαιδευόμενα να γίνουν κι αυτά μια μέρα
σωστοί άνθρωποι κι αφέντες. Βέβαια, ως πιτσιρικάδες,
είχαμε το  ελεύθερο να πεταγόμαστε  επ  ολίγον  στηνʼ
αριστερή πτέρυγα, στις μανάδες μας, να μας σκουπί-
σουν τη μύτη ή να μας δέσουν τα κορδόνια, ας πούμε,
αλλά  επ  ολίγον.  Μετά  επιστρέφαμε  στη  σωστή  μαςʼ
θέση,  στην  περιοχή  των  πατεράδων.  Αυτό,  όπως  θα
δούμε  συντόμως,  βόλευε  τα  σχέδια  που  το  ανήσυχο
μυαλό μας είχαν εκπονήσει τη χρονιά εκείνη.

Να κάνουμε εδώ μια μικρή παύση προκειμένου να
υπενθυμίσουμε  δυο μεγάλες  προαιώνιες  αλήθειες  και
να δώσουμε μερικές πληροφορίες τεχνικής φύσεως.

Η  πρώτη  από  τις  αλήθειες  είναι  ότι  στα  παιδιά
αρέσει η φασαρία. Όσο μεγαλύτερος ο σαματάς τόσο
περισσότερο διασκεδάζουν. Η ησυχία είναι για τους πε-
θαμένους ή για τους ετοιμοθάνατους –τους γέρους δη-
λαδή. Βέβαια μεγαλώνοντας ξεχνάμε, κατά ένα μυστη-
ριώδη τρόπο, την παιδική αυτή τάση και πιάνουμε να
κυνηγάμε «αυτά τα βρωμόπαιδα που κάνουν φασαρία
και δεν μας αφήνουν να ησυχάσουμε», αλλά αυτό είναι
κάτι που αρμόδιοι να εξηγήσουν είναι οι ψυχίατροι, όχι
οι παραμυθάδες.

Η δεύτερη αλήθεια είναι ότι τα παιδιά τρέφονται
από τις σκανδαλιές. Όσο πιο χοντροκομμένη η σκανδα-
λιά, τόσο επιτυχημένη θεωρείται και τόσο μεγαλύτερη η
απόλαυση που προκαλεί. Ξέρουν ότι διατρέχουν σοβα-
ρό κίνδυνο να τιμωρηθούν, αλλά δεν τα νοιάζει. Ίσως
αυτό να οφείλεται στο ότι έχουν άγνοια κινδύνου, ίσως
σε κάτι άλλο (πάλι οι ψυχίατροι θα μας διαφωτίσουν

120



επ  αυτού).  Μετά  βέβαια  μεγαλώνουν,  όπως  είπαμε,ʼ
και θεσπίζουν νόμους που τιμωρούν τις σκανδαλιές, δια
προστίμου τις ελαφριές και με ποινή φυλάκισης για τις
μεγαλύτερες (τις καλύτερες). Έτσι είναι φτιαγμένος ο
κόσμος και δεν αλλάζει (παρά μόνο ίσως αν τον ανα-
λάβουν παιδιά –πριν μεγαλώσουν).

Οι τεχνικές πληροφορίες τώρα που υποσχεθήκαμε.

Στρακαστρούκες!

Πρόκειται,  όπως  όλοι  πιθανώς  γνωρίζουμε  (πλην
των  λαπάδων),  για  φορητά,  άκακα  εκρηκτικά  που
κάνουν την εμφάνισή τους κατά την περίοδο του Πάσχα
και συνεχίζουν να διαολίζουν τους φιλήσυχους και νο-
μοταγείς πολίτες και για ένα διάστημα μετά, έως ότου
εξαντληθούν τα αποθέματα των ψιλικατζήδων.

Οι στρακαστρούκες είναι δύο ειδών.

Οι πιο γνωστές είναι αυτές που μοιάζουν με καρα-
μέλες, τυλιγμένες σε ροζ χαρτί και πρέπει να τις πε-
τάξεις κάτω με δύναμη για να σκάσουν.

Υπάρχουν όμως και οι άλλες, που μοιάζουν με μι-
κρά ασημένια κουμπιά και  σκάνε όταν τις  πατήσεις.
Αυτές είναι ελαφρώς ακριβότερες και πιο δυσεύρετες
από τις «πεταχτές».

Τις πρώτες τις βρίσκουμε στα ψιλικατζήδικα –δυο
δεκάρες τη μία– ενώ τις άλλες τις διέθεταν τότε τα ει-
δικά μαγαζιά με τρυκ και κόστιζαν τρεις με τέσσερις
δεκάρες εκάστη.

Κλείνει η εκπαιδευτική παρένθεση.
Ποιανού ήταν η ιδέα δεν θυμάμαι (μην με κοιτάτε

λοξά). Αλλά, όπως όλες οι μεγάλες ιδέες που είχαμε,

121



γεννήθηκε κι αυτή στα σκαλιά του αρχηγείου μας, στη
δίπλα πόρτα του μπακάλικου του Αούτου.

Και στην αρχή αντιμετωπίστηκε με δέος, ίσως και
με κάποιο φόβο.

—Στην εκκλησία, ρε; Θα μας κρεμάσουν!

—Και πού θα μας βρουν;

—Ε, δεν θα μας δει κάποιος;

—Αν το κάνουμε σωστά δεν θα μας δει κανένας.

—Δεν θα μας δουν να τις πετάμε, ρε;

—Δεν θα ρίξουμε απ  αυτές. Θα βάλουμε από τιςʼ
άλλες, που τις πατάνε.

—Και ποιος θα τις βάλει;

—Θα βάλουμε μία, για δοκιμή.

—Εγώ δεν μπορώ. Θα είμαι με τον πατέρα μου...

—Κι εγώ, ρε...

—Κι εγώ...

—Καλά, θα τη βάλω εγώ τότε, είπα (τώρα σωστά
με στραβοκοιτάτε).

—Και δεν θα σε δει ο πατέρας σου, ρε;
—Ο πατέρας μου δεν πάει εκκλησία. Λέει ότι οι

παπάδες είναι όλοι τους «αγύρτες».
—Τι θα πει αγρύτες;
—Ξέρω γώ, ρε;ʻ
—Κάτι σαν αλήτες, στην καθαρεύουσα.

Οπότε κλείσαμε!

122



Τώρα, αυτό μια κουβέντα είναι βέβαια, γιατί άλλο
να κάνεις τον καμπόσο και τον ήρωα εκ του ασφαλούς
κι  άλλο να διεκπεραιώνεις  τον  υποσχεθέντα ηρωισμό
όταν έρχεται η ώρα. Και μάλιστα όταν βρίσκεσαι μόνος
στα χαρακώματα, διότι οι άλλοι παληκαράδες φρόντι-
σαν εγκαίρως να κωλύονται, δήθεν ότι υποχρεούνται να
βρίσκονται κοντά σε πατεράδες και  μπαρμπάδες και
κανείς κοντά στη μάνα του. Πλην εμού του ιδίου φυσι-
κά, που δεν είχα καν μάνα στην εκκλησία, ούτε θειά,
ούτε γιαγιά, ούτε τίποτα. Απλά έπρεπε να προσποιού-
μαι πως βρισκόμουν εκεί με μια από τις θεοσεβούμενες
παριστάμενες και κατά προτίμηση μακριά από τις γει-
τόνισσες, μην τύχει και γίνει καμιά στραβή και με προ-
δώσουν.

Με τα λιβάνια, τις ψαλμουδιές και τα κυρ-ελέησον
ποτέ δεν τα πήγαινα καλά. Στα πέντε λεφτά μ  έπιανεʼ
πονοκέφαλος  και  στα  εφτά  μου  ρχόταν  να  ξεράσω.ʻ
Πάντα. Αν δεν έβγαινα να πάρω αέρα θα με μαζεύαν
από κάτω. Δεν μου καθόταν καλά το αγιωτικό και η
κατάνυξη, πώς να το κάνουμε!

Έτσι και τώρα. Ήξερα πως ότι ήταν να κάνω θα
έπρεπε να το κάνω πριν ο κόσμος άρχιζε να στριφογυ-
ρίζει κι αυτό δεν ήταν εύκολο. Δεν το παίρνεις έτσι εύ-
κολα απόφαση  να  βάλεις  δυναμίτη  στο  εκκλησίασμα
(ειδικά όταν έπρεπε να περάσεις απαρατήρητος).

Στεκόμουν δίπλα σε μια γρια που έψελνε μουρμου-
ριστά από την ανοιχτή της «Σύνοψη». Στην τσέπη μου
δυο στρακαστρούκες από τις πατητές. Γιατί μόνο δυο;
Πρώτον, διότι επρόκειτο περί δοκιμής, να δούμε αν γί-
νεται και –κυρίως– αν μας παίρνει και δεύτερον, αν γι-
νόταν καμιά στραβή και μας έψαχναν εμάς τους πιτσι-

123



ρικάδες, ως κυρίως ύποπτους, θα ήταν κάπως άβολο να
εξηγήσω πώς και γιατί βρέθηκαν «πυρομαχικά» στην
τσέπη μου.

Το ζητούμενο ήταν να βρω μια πρόφαση να σκύψω
για να τοποθετήσω τα εκρηκτικά χωρίς να γίνω αντιλη-
πτός από την ομήγυρη. Το πρώτο που μου ήρθε στο
μυαλό ήταν να κάνω ότι δένω τα κορδόνια των παπου-
τσιών μου. Κι αυτό ακριβώς έκανα. Στο δεξί κορδόνι
σπρώχνοντας τη μια πατητή πίσω από το παπούτσι της
μπροστινής δεξιάς κυρίας και στο αριστερό στης αντί-
στοιχης εξ  ευωνύμων. Κατόπιν υποχώρησα στρατηγικάʼ
προς τη μεριά των ανδρών και περίμενα το αποτέλε-
σμα της δολιοφθοράς.

Αυτό που θα μάθαινα (the hard way) και στην κα-
νονική ζωή αργότερα είναι ότι σπανίως τα πράγματα
εξελίσσονται όπως τα σχεδιάζουμε και πάντως καμιά
σχέση με το σινεμά, όπου η πλοκή εξυπηρετείται από
το σενάριο. Μια κίνηση χρειαζόταν να κάνουν οι παγι-
δευμένες κυράτσες, ένα βηματάκι προς τα πίσω, για να
έχουμε το ποθητό αποτέλεσμα. Την κίνηση την έκανε
πρώτη η αριστερή (μην το εκλάβετε πολιτικά παρακα-
λώ). Αλλά την έκανε σουρτά. Κι αντί να πατήσει το
εκρηκτικό κουμπί το κλώτσησε ακουσίως με το τακούνι
της και το στειλε κάτω από τα στασίδια. Αύριο κάποιαʻ
καθαρίστρια μάλλον θα είχε την έκπληξη της ζωής της.

Απόμενε η τελευταία ελπίδα, η κυρία εκ δεξιών (κι
εδώ δεν χρειάζονται λανθασμένοι πολιτικοί συνειρμοί).
Μια βολικά χοντρή, οπότε βαριά, νοικοκυρά με κάτι χο-
ντροπάπουτσα  που  υπόσχονταν  πολλά.  Είχε  αρχίσει
από ώρα να κάνει τον πελαργό, πότε στο ένα πόδι και
πότε στο άλλο, γιατί η αλήθεια είναι πως η ορθοστασία
δεν υποφέρεται, ούτε καν υπό κατανυκτικές συνθήκες,

124



και περίμενα πώς και πώς πότε θα έκανε το μοιραίο
βήμα.

Εντωμεταξύ και οι άλλοι μάγκες, διάσπαρτοι στο
χώρο, με παρακολουθούσαν και κάθε τόσο μου κάναν
νοήματα «τι γίνεται;», στα οποία απαντούσα με νοήμα-
τα καθησυχαστικά του τύπου «εντάξει».

Και ξαφνικά η κίνηση έγινε! Αλλά –φευ!– κι αυτή
συρτά.  Η  διαφορά  ήταν  πως  τη  φορά  αυτή  το
«κουμπί» έφυγε προς τον διάδρομο... Τη στιγμή ακρι-
βώς που περνούσε ο νεωκόρος με το θυμιατό που πή-
γαινε στους παπάδες. Και... το πάτησε!

Αλληλούϊα!

Αλλά...  τη στιγμή ακριβώς της επαφής της σόλας
του χοντροπάπουτσου του κυρ-Σωτήρη με το εκρηκτι-
κό, ο άλλος συνάδελφός του, απ  το καμπαναριό, άρχιʼ -
σε να βαρεί τις καμπάνες! Είχαμε έκρηξη; Δεν είχαμε;
Κανείς  δεν κατάλαβε Χριστό μέσα στην κατανυκτική
πλην  σαματατζίδικη  ορθόδοξη  κακοφωνική  καμπανο-
κρουσία.

Βγήκα έξω σκασμένος, μεταφορικά και κυριολεκτι-
κά, και σε λίγο συνέρρευσαν και οι υπόλοιποι της συμ-
μορίας.

—Τι γίνηκε, ρε;

—Τα βαλες;ʻ

Τους εξήγησα τι είχε γίνει. Απογοήτευση!

—Δεν τα βαλες καλά, μου λέει ο Σταύρος. Γι  αυτόʻ ʼ
τα κλώτσησαν.

—Δηλαδή πώς να τα βαζα, ρε;ʻ

125



—Πιο κοντά στα παπούτσια.

—Κοντά ήταν.

—Δεν ήταν. Την άλλη φορά θα το κάνω εγώ.

—Άϊ καλά... Να σε δούμε...

—Θα με δείτε.

Αυτή τη φορά πήγαμε καλύτερα προετοιμασμένοι.
Έχοντας ξεθαρέψει δεν κάναμε οικονομίες στα πυρομα-
χικά –μην κι έχουμε πάλι τα απρόοπτα της προηγούμε-
νης Παρασκευής. Οπότε σκορπίσαμε πάλι, μη δίνουμε
στόχο όλοι μαζί, κι ο Σταύρος γλίστρησε στην αριστερή
πτέρυγα και για λίγο τον χάσαμε ανάμεσα στις επιβλη-
τικές κυράτσες.

Μετά, ξαφνικά... πάνω σ  ένα «ευλογητός» του παʼ -
πά-Δημήτρη, ακούγεται το ξερό «μπαμ!» στης πατητής
ακολουθούμενο από την  υστερική τσιρίδα μιας γριάς
που της έπεσε ο κλήρος.

Σταματάει  τον  εξάψαλμο  ο  παπάς,  ενοχλημένος
που του χαλούσαν την παράσταση.

—Τι στην ευχή συμβαίνει; ψαλμουδιάζει με τη γνω-
στή χατζηαβάτικη φωνή των πνευματικών πατέρων του
σεπτού δόγματος.

—Με  βάναν  μπουρλότο!  Με  βάναν  μπουρλότο!
ωρύεται η γριά.

Τρέχει  ο  κυρ-Σωτήρης,  ο  καντηλανάφτης,  χωρίς
πολλά-πολλά, βουτάει τη γριά και την οδηγεί τσουβα-
λάτη  έξω.  Δεν  πρόλαβε  να  επιστρέψει  κι  ακούγεται
δεύτερο «μπαμ!» κι άλλη τσιρίδα κι αμέσως, κολλητά,
ένα τρίτο.

126



—Οι κομμουνισταί! φωνάζει ένας γέρος. Έρχονται
οι κομμουνισταί να μας σφάξουν!

Πανικός, φωνές, κλαυθμοί και οδυρμοί... Αλληλού-
ϊα!

Κι ο παπά-Δημήτρης να προσπαθεί να σώσει την
παράσταση.

—Απαράδεκτον!  αναφωνεί  στεντορείως  (πλην  χα-
τζηαβατικώς).  Εις τον ιερόν οίκον του Θεού! Μεγάλη
βλασφημία!

—Οι κομμουνισταί!... το βιολί του ο γέρος (καραε-
θνικόφρων σίγουρα).

—Τίποτις παλιόπαιδα! φωνάζει ένας άλλος.

Εμείς τώρα Παναγίες, ήσυχοι κι αθώοι, δίπλα στους
πατεράδες και τους μπαρμπάδες.

—Μα... στην εκκλησία!... Είναι δυνατόν;!!!

—Θα μας κάψει ο θεός!

—Αμαρτία μεγάλη, συνεχίζει ο παπάς. Να προσευ-
χηθώμεν όλοι ομού να μας συχωρέσει ο Κύριος. Και να
καταραστώμεν τους βλασφήμους.

΄Ήταν ώρα να το στρίβουμε.

Ξεπορτίσαμε ανάμεσα σε άλλους του ποιμνίου που
τα είχαν χρειαστεί και την έκαναν και σε λίγο είμαι σί-
γουρος πως ότι παιδιά είχαν παραμείνει στην εκκλησία
ήταν όντως αθώα.

—Ε;! μας κάνει με καμάρι ο Σταύρος, καθώς, με
βήμα ταχύ, επιστρέφαμε στη γειτονιά. Είδατε, ρε; Εί-
δατε;

127



—Είδαμε, λέει ο Τσίλας μουτρωμένος. Τα κατάφε-
ρες να μας καταραστεί ο παπάς.

Όπα της!... Αυτό δεν το είχαμε σκεφτεί.

—Ε, και; λέει ο Σταύρος με φωνή κάπως αβέβαιη.

—Τι και; Η κατάρα των παπάδων πιάνει.

—Όχι, ρε σεις... Αλήθεια;

—Ναι,  ρε.  Είναι  όπως  με  τους  Σαββατογεννη-
μένους.

—Ωχ!

—Και τι θα πάθουμε, ρε;

—Ξέρω γώ; Μπορεί να μας πέσουν τα δόντια.ʻ

—Όχι, ρε, μας καθησυχάζει ο Βάσος. Μόνο του Δε-
σπότη η κατάρα πιάνει, του παπά δεν πιάνει.

—Σίγουρα, ρε;
—Ναι, ρε...
Αλλά κανείς δεν ένιωθε απόλυτα καθησυχασμένος.
Οι μέρες που μεσολάβησαν μέχρι τους επόμενους

Χαιρετισμούς πέρασαν μέσα σε περισυλλογή κι ενδο-
σκόπηση. Η κατάρα του παπά, έπιανε-δεν έπιανε, μας
βάραινε.

—Μάγκες, αυτή τη φορά δεν θα κάνουμε τίποτα,
είπε ο Σταύρος. Μας πήραν πρέφα και θα βρούμε το
διάολό μας.

— Ντάξ , λέει ο Τσίλας ανακουφισμένος. Δεν πάμεʼ ʼ
εκκλησία.

—Α, όχι, τον αντικρούει ο Σταύρος. Τότε είναι που
θα μας ψυλλιαστούν. Δεν πήγαμε και δεν έγινε τίποτα,

128



άρα  εμείς  ήμασταν  την  άλλη  φορά  που  γίνηκε.  Θα
πάμε και θα καθίσουμε Παναγίες.

—Εγώ  ζαλίζομαι  στην  εκκλησία,  λέω  προσπα-
θώντας να τη γλυτώσω.

—Άπαξες και δεν έρθεις θα φύγεις απ  τη συμμοʼ -
ρία.

—Ναι, ρε, μ  αρπάει από τα μούτρα ο Γιώργος, οʼ
δικός μου. Γιατί, δηλαδή, εσύ είσαι μάγκας;

—Ναι, ρε, είμαι μάγκας.

—Φτου, κολύμπα...

Τα γνωστά.

Οπότε πήγαμε.

Και καλά που αποφασίσαμε να κάνουμε τις Πανα-
γίες. Γιατί προσέξαμε κάτι τύπους περίεργους ανάμεσα
στο εκκλησίασμα των οποίων το μάτι έπαιζε δεξιά-αρι-
στερά, σαν του τσακαλιού. Το καλό στα μικρά μέρη εί-
ναι ότι πολύ γρήγορα οι «μυστικοί» κάθε είδους δεν
παραμένουν για πολύ μυστικοί. Και τούτοι εδώ φώνα-
ζαν από μακριά: «ασφαλίτες».

Παναγίες το λοιπόν εμείς.

Αλλά στα δέκα λεπτά εμένα το κεφάλι μου είχε γί-
νει κουδούνι. Οπότε, για να μην έχουμε άλλου είδους
δράματα, την έκανα με πλάγια βηματάκια για τον κα-
θαρό αέρα.

Πλην όχι μόνος. Ένας από τους μυστήριους τύπους
με είχε ακολουθήσει.

—Για έλα εδώ εσύ, μου κάνει.

129



Υπάκουσα όσο πιο αργά γινόταν (αντίσταση κατά
της Εξουσίας, αν έχετε ακουστά).

—Γιατί βγήκες έξω; με ρωτάει.

—Ζαλίζομαι μέσα, του λέω.

—Α, μπα! Τι είσαι δηλαδή εσύ για να σε πειράζει η
εκκλησία; Άθεος;

—Το λιβάνι, του λέω. Με πειράζει.

—Και  τον  διάολο  τον  πειράζει,  μου  λέει.  Για
άδειασε τις τσέπες σου...

—Γιατί;

—Γιατί  έτσι  θέλω,  ρε  μούλικο.  Το  λόγο  θα  σου
δώκω; Άντε, σβέλτα.

Και η αντίσταση κατά της Εξουσίας, σε μερικές πε-
ριστάσεις, έχει όρια.

Στις τσέπες υπήρχαν μαντήλι, σπάγκος, τσίχλα και
μερικοί βώλοι.

Ο μπάτσος δεν επείσθη.
—Αναποδογύρισέ τες, με διατάζει.
Τις αναποδογύρισα. Μια εικοσάρα και μια πεντάρα

έπεσαν στο μάρμαρο. Αυτό κι αν δεν ήταν συμβολικό!
Το όργανο του Νόμου δεν καταδέχτηκε ν  ασχοληʼ -

θεί άλλο μαζί μου. Γύρισε και μπήκε πάλι στην εκκλη-
σία.

Όταν διηγήθηκα το περιστατικό στους μάγκες αρ-
γότερα δεν μπορώ να πω ότι το πήραν αψήφιστα.

—Ρε σεις...  μήπως κατάλαβαν ότι  ήμασταν εμείς
και μας παρακολουθούν;

130



—Όχι, ρε, αποκλείεται.

—Τότε γιατί τον έψαξε;

—Μπορεί να ψάχνουν όλα τα παιδιά...

—Εμάς γιατί δεν μας έψαξαν;

—Γιατί  νόμιζαν  ότι  ήμασταν  με  τους  πατεράδες,
ρε.

—Αν βγαίναμε κι εμείς έξω δηλαδή;...

—Θα μας ξετίναζαν τις τσέπες.

—Εγώ πάντως δεν έκανα τίποτα.

—Ούτε εγώ...

—Ούτε εγώ...

Αυτό λέγεται συντροφική σύμπνοια. Στα ζόρια τρα-
βιόμαστε απέξω κι αφήνουμε τους πιο ζωηρούς –αυ-
τούς που είναι της πράξης κι όχι της κουβέντας και της
θεωρίας– να κάνουν καλά.

Όπως και να χε το πράγμα, κατά τα φαινόμενα ταʻ
κόζα στένευαν και η κατάσταση ζόριζε, όπως σε κάθε
τι που επιχειρούσαμε να κάνουμε για τη διασκέδασή
μας, από τους γλόμπους και τα τσέρκια ως τα πατίνια
και τους κρυφτοντενεκέδες με ασετυλίνη. Και δεν ήταν
μόνο οι ασφαλίτες που μας τρόμαζαν... ακόμα χειρότε-
ρη ήταν η σκιά της κατάρας του παπά που «επικρέμα-
το της κεφαλής μας». Γιατί, εντάξει, δεν πιστεύαμε σʼ
αυτά  εμείς,  δεν  ήμασταν  τίποτα  υστερικές,  τρομαγ-
μένες  γυναικούλες...  αλλά  ξέρει  κανείς  καμιά  φορά
όταν μπλέκει με ανθρώπους που έχουν πάρε-δώσε με
το μεταφυσικό;

131



Να, ο Τσίλας προχθές στραμπούληξε το πόδι του
στα  καλά  καθούμενα.  Εμένα  μ  έπιασε  τσιρλιό...  Οʼ
Σταύρος έπεσε απ  το ποδήλατο και καταμακελεύτηκε,ʼ
ο Γιώργος, ο δικός μου, κρυολόγησε με σαράντα πυρε-
τό, ο Θυμιάκης έπαθε αναφυλαξία... Τυχαία όλα αυτά;
Δεν ξέρω...

Αν  δεν  ντρεπόμασταν  θα  πηγαίναμε  στην  κυρα-
-Χρυσή, που ήξερε από μαντζούνια και μαγικά, να μας
βγάλει  την  κατάρα –αν  υπήρχε  δηλαδή,  που  δεν  θα
υπήρχε, γιατί εμείς αυτά δεν τα πιστεύαμε... Αλλά...

—Τέρμα οι  στρακαστρούκες,  είπε ο Σταύρος.  Τη
γλυτώσαμε φθηνά μέχρι τώρα, αλλά θα βρούμε κάνα
διάολο στο τέλος.

—Ούτε στην Ανάσταση, ρε, δεν θα πετάξουμε; δια-
μαρτυρήθηκε ο Τσίλας.

—Άλλο στην Ανάσταση. Εκεί πετάνε όλοι.

—Και τις πατητές τι θα τις κάνουμε;

—Θα τις βάλουμε στο «Χριστός Ανέστη».

—Δεν θα χει πλάκα τότε...ʻ

—Όμως τώρα μας την έχουν στημένη, αφού.

Έπεσε μια στενάχωρη σιωπή.

—Υπάρχει ένας τρόπος..., λέω σε μια στιγμή διστα-
κτικά.

Στράφηκαν να με κοιτάξουν όλοι με ελπίδα. Γιατί,
ρε γαμώτη μου, εντάξει, σκιαζόμασταν μη μας πιάσουν
οι μπάτσοι και μην μας ξανακαταραστούν οι παπάδες,
αλλά από την άλλη η όλη φάση είχε μεγάλη πλάκα!
Αμαρτία δεν ήταν να τελειώνει έτσι, άδοξα;

132



—Τι τρόπος, ρε έξυπνε;

—Να βάλουμε τις πατητές έξω, στα σκαλιά, είπα.
Για όταν σκολάσουν οι Χαιρετισμοί. Θα τις πατήσουν
βγαίνοντας κι εμάς δεν θα μας δει κανείς.

—Ρε συ... Καλά λες...

—Και πότε θα τις βάλουμε;

—Προς το τέλος, όταν κοντεύει το σκόλασμα.

—Κι αν μας δουν;

—Τι θα δουν; Παιδιά που πάνε στην εκκλησία; Δεν
θα σκύβουμε, θα τις πετάμε με τρόπο όπως τις βγάζου-
με από την τσέπη.

—Κι αν σκάσουν;

—Σκάνε, ρε βλάκα, οι πατητές αν δεν τις πατήσεις;
Γιατί τις λέμε πατητές;

—Ναι, ρε! Έτσι να κάνουμε.

Αλλά όπως ξέρουμε, όσοι ξέρουμε, στις επαναστα-
τικές συνεδρίες όλοι είναι λαλίστατοι, όταν η κατάστα-
ση  βρίσκεται  στο  θεωρητικό  επίπεδο,  αλλά  όταν
φθάνουμε  στην  πράξη...  όλοι  εξακολουθούν  να  είναι
άριστοι θεωρητικοί.  Έτσι κι εμείς,  έπρεπε να βρούμε
ποιος θα έκανε το σχέδιο πράξη, γιατί –ως είθισται– οι
περισσότεροι δήλωσαν κωλυόμενοι.

—Εγώ τις έβανα μέσα στην εκκλησία, μας υπενθύ-
μισε ο Σταύρος. Διακινδύνευσα ήδη μια φορά.

—Εμένα, ρε, με κοίταζε περίεργα ο μπάτσος προ-
ψές...

—Κι εμένα!...

133



—Κι εμένα, ρε... Να, μα την Παναγία!

Η επαναστατική συζήτηση τραβούσε σε μάκρος κι
όσο περνούσε η ώρα τόσο πιο θεωρητικοί γίνονταν οι
σύντροφοι. Απαράλλαχτα όπως στην κανονική ζωή των
μεγάλων σας λέω! Στο τέλος αποφασίστηκε να ρίξουμε
κλήρο. Τα γνωστά ξυλαράκια.

Ο Γιώργος, ο δικός μου, κι εγώ τραβήξαμε τα μι-
κρότερα.

Τη  μοιραία  βραδιά  οι  σύντροφοι  συνωμότες  μας
όπλισαν. Τέσσερις πατητές για τον καθένα, τόσες κατα-
φέραμε να προμηθευτούμε. Μας ενθάρρυναν με ηρωικά
κι εμπνευσμένα λόγια και μας ξαπέστειλαν στο πεδίο
της  τιμής,  ενώ  εκείνοι  είχαν  κρυφτεί  πίσω  από  μια
μάντρα κοντά στο δρόμο, για να την κάνουν εύκολα σε
περίπτωση ανάγκης, και παρατηρούσαν.

Ανεβήκαμε  λοιπόν  τα  σκαλιά  εμείς,  με  την  ψυχή
στο στόμα, σκορπίσαμε τις πατητές όσο πιο κοντά στην
πόρτα τολμούσαμε και μετά, σαν κύριοι, με τις τρίχες
στο σβέρκο ολόρθες όμως, κατεβήκαμε πάλι, προσπα-
θώντας  να  φαινόμαστε  αμέριμνοι  και  σπεύσαμε  να
κρυφτούμε με τους άλλους.

Δεν χρειάστηκε να περιμένουμε πολύ. Σε λίγο χτύ-
πησαν οι καμπάνες λήξη και το εκκλησίασμα έβγαινε
στον καθαρό αέρα, ανακουφισμένοι όλοι που μια ακόμη
επίπονη και βαρετή αγγαρεία πήρε τέλος, έχοντας επι-
τελέσει το χριστιανικό τους καθήκον (βλαστημώντας εν-
δόμυχα) και ήταν πια ελεύθεροι να συνεχίσουν τη ζωή
τους όπως εκείνοι ήθελαν.

Ακούσαμε  το  πρώτο  «μπαμ»  συνοδευόμενο  από
την αναπόφευκτη τσιρίδα κι αμέσως ένα δεύτερο κι ένα

134



τρίτο! Κομφούζιο στα σκαλιά και δεν καθίσαμε να δού-
με περισσότερα, από τον φόβο μην βγει ο τραγόπαπας
να μας καταραστεί πάλι. Οπότε κόψαμε τα πόδια στον
ώμο για τη γειτονιά, σκασμένοι στα γέλια και κατευχα-
ριστημένοι  που επιτελέσαμε κι  εμείς  –όπως οι  καλοί
χριστιανοί– το δικό μας καθήκον ως αλάνια.

Για μέρες μετά αναβιώναμε την επική μας σκανδα-
λιά διανθίζοντάς  την  με  λεπτομέρειες  που μας  είχαν
διαφύγει κατά τη διάρκεια του συμβάντος.

—Τον είδατε, ρε, τον μπάτσο που έβγαλε το μπι-
στόλι;

—Ναι, ρε;

—Εγώ τον είδα!

—Και τη χοντρή που λιγοθύμησε...

—Ήρθε και την πήρε ασθενοφόρο, ρε!

—Κι ο καντηλανάφτης που μας κυνηγούσε...

—Εγώ του έβαλα μάρκα12 κι έπεσε.

—Ναι, ρε;...

—Να, μα την Παναγία! Εσείς τρέχατε μπροστά και
δεν είδατε.

Έτσι γράφεται η Ιστορία, για να ξέρετε εσείς οι ει-
δικοί.

Την επομένη τ  απόγευμα ήμασταν στην αυλή μεʼ
τον Γιώργο και κάναμε κάποιες απαραίτητες μετατρο-

12 Υπενθυμίζω πως «μάρκα» λέγαμε την τρικλοποδιά στη γειτονιά.

135



πές στο πατίνι μας, όταν μας προέκυψε η κυρα-Μαρί-
κα.

—Για ελάτε εδώ που σας θέλω, μας λέει.

Κι από την όψη της δεν προμηνυόταν τίποτα καλό.

Πήγαμε  σαν  βρεγμένες  γάτες,  γιατί  όλο  και  για
κάποιο παράπτωμα θα ήμασταν ένοχοι. Το ότι δεν το
θυμόμασταν εμείς δεν σήμαινε ότι είχε παραγραφεί και
για τις μανάδες.

—Χθες στην εκκλησία τι έγινε; μας ρώτησε ψυχρά.

—Τι να γίνει; απάντησε ο Γιώργος. Εμείς φύγαμε
πριν απ  το σκόλασμα.ʼ

—Οπότε  δεν  ξέρετε  για  τα  διαολοπράματα  που
κάνουν «μπαμ» και «μπουμ»... πώς τα λένε;...

—Πατητές,  προσφέρομαι να εξηγήσω εγώ (ενώ ο
Γιώργος  με  σκούνταγε  με  τρόπο).  Πατάς απάνω και
κάνουν έκρηξη.

—Έκρηξη,  επαναλαμβάνει  η  κυρα-Μαρίκα.  Κι  αν
είναι  κανείς  που υποφέρει  από την  καρδιά του,  τον
στέλνει κανονικά.

—Εεε...

Το διεισδυτικό της  βλέμμα πήγαινε  από τον ένα
στον άλλο.

—Κάποια παλιόπαιδα, λέει, βάλαν αυτές τις... πώς
τις είπαμε;...

—Πατητές...

—Τις πατητές στην έξοδο της  εκκλησίας.  Μήπως
ξέρετε εσείς ποια μπορεί να το έκαναν;

136



—Οι Παραγκιώτες, πετάγεται ο Γιώργος που είχε
το ψέμα στην τσέπη. Τους είδα εγώ, μαμά. Αυτοί, σί-
γουρα...

—Οι  Παραγκιώτες,  επανέλαβε  η  κυρα-Μαρίκα.
Εσείς, απλά κοιτάζατε. Δεν κάνατε τίποτα.

—Εμείς τίποτα, είπε ο Γιώργος (έτοιμος να ορκι-
στεί). Εμείς φεύγαμε.

—Και η κυρα-Μαριγούλα που σας είδε εσάς τους
δυο ν  ανεβαίνετε τα σκαλιά πριν από το σκόλασμα;ʼ
Ψέματα έλεγε;

Αυτό είναι! Πάντα θα υπάρχει ένας σπιούνος! Μα
πάντα!

Ο Γιώργος κόμπιασε.

—Αφού σου λέω... φεύγαμε..., είπε. Μπορεί να μας
είδε που φεύγαμε.

—Σας είδε ν  ανεβαίνετε τα σκαλιά και μετά ναʼ
κατεβαίνετε, χωρίς να μπείτε στην εκκλησία.

—Ναι... γιατί σκεφτήκαμε μην αργήσουμε και φω-
νάζεις...

Η  κυρα-Μαρίκα τον κοίταξε  με  κείνο  το  βλέμμα
που σου πάγωνε το αίμα.

—Ναι,  βρε  μαμά...,  μουρμούρισε  ο  Γιώργος.  Τι...
ψέματα θα σου πω;

—Εσύ ψέματα; Ποτέ!
Ο Γιώργος ξεροκατάπιε.
—Ε, ναι... αφού ξέρεις...
Συνήθως εδώ ήταν το σημείο που έπεφτε ο πρώτος

137



φούσκος.  Όμως σήμερα η μάνα μας13 δεν  έδειχνε να
έχει τέτοιες προθέσεις. Αντ  αυτού έβγαλε και του έδωʼ -
σε ένα δίφραγκο.

—Πετάξου μέχρι το φούρνο να πάρεις ένα ψωμί,
του λέει ξερά. Και τα ρέστα θα τα φέρεις σωστά. Δεν
έχει καραμέλες και τέτοιες αηδίες. Κατάλαβες;

— Ντάξει... να πάω με τον Πάνο..., απάντησε εκείʼ -
νος.

—Μόνος σου θα πας. Τον Πάνο τον χρειάζομαι για
μια άλλη δουλειά.

Όπως απομακρυνόταν ο Γιώργος μου έκανε απε-
γνωσμένα νοήματα του τύπου «κοίτα μην σε ψαρέψει
και της πεις τίποτα γιατί θα σε καρυδώσω».

Η κυρα-Μαρίκα με πήρε και καθίσαμε σ  ένα πεʼ -
ζούλι.  Χρειάζεται  να  πω  ότι  καθόμουν  σ  αναμμέναʼ
κάρβουνα; Γιατί τη «δουλειά» για την οποία με χρεια-
ζόταν την ήξερα.

Αλλά και πάλι με εξέπληξε.

—Το ξέρεις ότι έχω την καρδιά μου, ε; είπε.

—Ναι..., κατάφερα να ψελλίσω μη βλέποντας πού
το πήγαινε.

—Καταλαβαίνεις λοιπόν ότι αν πατούσα πάνω σε
μια απ  αυτές τις στρακαστρούκες –που δεν βάλατε– κιʼ
έκανε «μπαμ» ξαφνικά, εκεί που δεν το περίμενα, θα
έμενα ίσως στον τόπο, είπε.

13 Η  κυρα-Μαρίκα  και  οι  Αννούλα ήταν  οι  μανάδες  της  καρδιάς
μου. Μανάδες κατʼ επιλογή κι όχι από τύχη ή υποχρέωση. Υπήρχε
και μια τρίτη, αλλά αυτή είναι μια άλλη ιστορία.

138



Ένιωσα να κοκκινίζω ως τ  αυτιά. Αυτό δεν το είχαʼ
σκεφτεί.

—Για πες μου τώρα, συνέχισε ήρεμα η κυρα-Μαρί-
κα. Τα δυναμιτάκια εσύ κι ο Γιώργος τα βάλατε, έτσι
δεν είναι;

Ξεροκατάπια. Τώρα τι γίνεται;

—Όχι,  ακούω τον εαυτό μου να λέει.  Εγώ μόνος
μου τα έβαλα. Τον Γιώργο τον πήρα μαζί για παρέα,
να μου δίνει κουράγιο.

Με κοίταξε μ  ένα βλέμμα που ήταν χάδι.ʼ

—Γι  αυτό  σ  αγαπάω,  μου  λέει  μετά  χαμογεʼ ʼ -
λώντας. Όταν λες ψέματα το κάνεις πάντα για καλό
σκοπό. Και πάντα τα κάνεις θάλασσα.

Έσκυψε, μου έδωσε ένα φιλί στο μάγουλο και ση-
κώθηκε σιάζοντας την ποδιά της με τα χέρια, σε μια κί-
νηση συνήθειας.

—Να θυμάσαι, μου είπε πριν φύγει. Θα μπορούσα,
εκεί, στα σκαλιά της εκκλησίας να ήμουν εγώ.

Κι αυτό ήταν που έδωσε οριστικό τέλος στην κα-
ριέρα μου ως δυναμιτιστή –τότε.

139





Τα Καλά Παιδιά





ου  Γιώργου,  του  δικού  μου,  δεν  του  άρεσε
πολύ το διάβασμα. Τον ζάλιζε και τον διαόλιζε
να κάθεται σε μια γωνιά ήσυχος και να παλεύ-

ει με το τυπωμένο χαρτί –όχι του σχολείου, μην τρελα-
θούμε–  προσπαθώντας  να  κάνει  εικόνες  τα  άψυχα
γράμματα. Άντε, κανέναν Μικρό Ήρωα... κι αυτόν τον
βαριόταν στη μέση. Μ  έβαζε εμένα να του διηγηθώ τιʼ
γίνηκε παρακάτω.

Τ

—Τα βιβλία είναι για τους λαπάδες και τους σπα-
σίκλες,  έλεγε  μουτρωμένος  όταν  ερχόταν  η  κουβέντα
στο διάβασμα. Εγώ θα γίνω μουτζούρης στο συνεργείο
του πατέρα μου και θα την περνάω φίνα.

Οπότε  μου  ήρθε  σαν  έκπληξη  πρώτου  μεγέθους
όταν τον είδα μια μέρα να είναι χωμένος σ  ένα χοντρόʼ
βιβλίο και να μελετά εμβριθώς.

Τι  είχε  συμβεί;  Κάποιος  συγγενής  που,  προφα-
νέστατα, δεν τον ήξερε καλά, του χάρισε στη γιορτή του
τον  «Γεροστάθη»,  μια  σύγχρονη  διασκευασμένη  για
παιδιά και εικονογραφημένη έκδοση του γνωστού ηθι-
κοπλαστικού εκτρώματος του Λέοντος Μελά.

143



Ήταν ένα βιβλίο που εκείνη την εποχή έκανε θραύ-
ση, ακριβώς λόγω του χριστιανο-εθνικο-πατριωτκο-ηθι-
κολογικού του περιεχομένου, κι ως εκ τούτου οι γονείς
το αγόραζαν χωρίς δισταγμό, για να στραβώσουν πε-
ραιτέρω τα παιδιά τους, σαν να μην έφταναν οι φιλότι-
μες προσπάθειες σχολείου και οικογένειας.

Στην  πραγματικότητα,  μετά  τις  εγκυκλοπαίδειες,
ήταν το μοναδικό βιβλίο που οι πατεράδες αγόραζαν
αγόγγυστα.  Μου το είχε  αγοράσει  και  μένα ο  δικός
μου, αλλά με μια ματιά που του έριξα φρικάρισα τόσο
ώστε έσπευσα στον κύριο Παντελή,  τον φίλο μας βι-
βλιοπώλη, έναν χρυσό άνθρωπο, να μου το αλλάξει με
το «Μόμπυ Ντικ» (που κι αυτό μάπα ήταν, αλλά του-
λάχιστον όχι «διδακτικό»).

Του Γιώργου όμως, για κάποιον ανεξήγητο κι εντε-
λώς αδιευκρίνιστο λόγο, του είχε κάνει μεγάλη εντύπω-
ση και για καιρό δεν το άφηνε από τα χέρια του.

—Τα λέει όλα, τα πάντα, μου εξηγούσε με μεγάλη
σοβαρότητα.  Πώς  πρέπει  να  είσαι,  πώς  να  φέρεσαι,
πώς να μιλάς, πώς να σκέφτεσαι... Τα πάντα όλα!

—Και οι γονείς κι οι δάσκαλοι τι μας λένε, άλλα;
τον πρόγκηξα.

—Αυτοί τα λένε αλλιώς, ρε μάπα. Σου τραβάνε κι
ένα φούσκο άμα δεν ακούς. Ενώ ο Γεροστάθης στα λέει
με το σεις και με το σας. Σε πείθει παναπεί ο μπα-
γάσας!

—Δηλαδή;

—Σου λέει πώς πρέπει να είναι ένα καλό παιδί.

—Κι εμάς τι μας νοιάζει;

144



—Μας νοιάζει να γίνουμε, ρε...

—Τι, καλά παιδιά;

—Ναι, ρε.

—Σαν τον Σωτηράκη δηλαδή;

Ο Σωτηράκης ήταν ένα χοντρό, ήσυχο παιδί,  στην
ηλικία μας, που η μάνα του δεν άφηνε να βγαίνει από
το σπίτι μην και τον χαλάσουμε εμείς, τα αλάνια.

—Να σου βαρέσω μπουνιά  τώρα;  Τι  καταλαβαί-
νεις;

—Εσύ είπες «καλό παιδί».

—Όχι σαν τον λαπά το Σωτήρη, ρε. Σαν το Γερο-
στάθη.

—Δηλαδή πώς;

—Σου λέει...  το καλό παιδί ξυπνάει νωρίς, νίβε-
ται...

—Όπα! Τον σταμάτησα. Θες εσύ να ξυπνάς νωρίς;
Και να... νίβεσαι;

Με αγριοκοίταξε.

—Που λέει ο λόγος, μου κάνει.

Γιατί όταν μας στέλναν οι μανάδες το πρωί να πλυ-
θούμε  εμείς  ανοίγαμε  τη  βρύση  τέρμα  και  κάναμε
όλους τους θορύβους του πλυσίματος, χωρίς να μας αγ-
γίξει σταγόνα νερό.

—Τι άλλο; ρωτάω.

—Να έχουμε τα  ρούχα μας  καθαρά και  σιδερω-
μένα...

145



—Θα παίζουμε δηλαδή με τσάκιση στο παντελόνι;

—Ρε... θα σε βαρέσω... Κάτσε καλά.

—Εσύ είπες για ρούχα καθαρά και σιδερωμένα.

—Που λέει ο λόγος...

—Ωραία, τι άλλο;

—Να μιλάμε με ευγένεια στους μεγαλύτερους και
να βοηθάμε τους μικρότερους που έχουν την ανάγκη
μας...

—Όπως εμείς δηλαδή.

—Γιατί, ρε... εμείς τι;

—Θα βοηθάς τη Βαγγελίτσα στα μαθήματά της; τον
ρωτάω.

Το σκέφτηκε.

—Που λέει ο λόγος, είπε μετά μουδιασμένος.

—Και  στη  γεροντοκόρη  τη  Μπεμπέκα  που  μας
έσκισε τη μπάλα με το μαχαίρι... με το σεις και με το
σας, ε;

—Δεν  λέμε  για  όλους,  ρε  βλάκα,  αγανάκτησε  ο
οπαδός του Γεροστάθη. Μόνο για μερικούς.

—Όπως τον Μοίραρχο, για παράδειγμα.

—Θα φας μπουνιά...

—Το λέει κι αυτό ο Γεροστάθης;

Με είχε πρήξει με το ηθοπλαστογράφημα. Ποτέ δεν
τον είχα δει να ενδιαφέρεται τόσο για κάτι που δεν

146



ήταν μηχανές, γράσα, κατσαβίδια, στουπιά και γαλλικά
κλειδιά. Κάποια ευαίσθητη χορδή είχε αγγίξει φαίνεται
ο σοφός γέρων, ντελάλης και σημαιοφόρος του Συστή-
ματος.

—Να  δουλεύουμε  ακατάπαυστα  κι  ακούραστα
αγογγύστως (μάθαινε και λέξεις!) και να κάνουμε οικο-
νομίες, μου ανακοίνωσε με σοβαρότητα.

—Τι δουλειά να κάνουμε αγογγύστως δηλαδή;

—Εγώ στο συνεργείο... εσύ δεν ξέρω... να βρεις.

—Και οικονομίες πώς θα κάνουμε; Με τι;

—Απ  το κουλούρι, ρε βλάκα. Από τα ρέστα... απόʼ
τα κάλαντα...

—Και πες ότι κάνουμε οικονομία. Τι θα τα κάνου-
με τα λεφτά;

—Θα τα βάλουμε στην τράπεζα.

—Γιατί;

—Για να χουμε.ʻ

—Να τα κάνουμε τι;

Διαολιζόταν ο Γιώργος βλέποντας τον φαύλο κύκλο
του αδιέξοδου των «φρονίμων».

—Α στο διάλο, ρε, μου φώναξε. Όλα δύσκολα μου
τα βγάζεις.

—Δεν τα βγάζω εγώ, είναι δύσκολα.

—Εγώ θα κάνω οικονομίες.

—Και στα σουβλάκια;

147



Αυτό ήταν χτύπημα κάτω από τη μέση,  γιατί  τα
σουβλάκια ήταν η αδυναμία του Γιώργου. Δώστου σου-
βλάκι και πάρτου την ψυχή.

—Εξόν απ  τα σουβλάκια.ʼ

Τέλος μια μέρα ήρθε να με βρει με μια θριαμβευτι-
κή έκφραση ζωγραφισμένη ολούθε στο πρόσωπό του.

—Το βρήκα! μου ανάγγειλε θριαμβευτικά. Θα βοη-
θάμε τους γέρους.

—Γιατί; απόρησα εγώ.

—Γιατί  το  λέει  ο  Γεροστάθης.  Τα καλά  παιδιά
βοηθάνε τους γέρους.

—Ο Γεροστάθης τι θα πει; Τα γένια του ευλογάει. 

—Γιατί το λες αυτό;

—Γιατί κι αυτός γέρος είναι.

Με κοίταξε καχύποπτα.

—Πού το ξέρεις εσύ;

—Από το όνομα, ρε. Αν ήταν νέος θα τον έλεγαν
Γερο-στάθη;

Αυτό φάνηκε να τον κλονίζει. Αλλά όχι για πολύ.

—Το ίδιο κάνει, αποφάσισε. Εμείς θα βοηθάμε τους
γέρους.

—Δεν τους χωνεύω τους γέρους, είπα κοφτά.

—Άμα δεν έρθεις να τους βοηθάμε θα κόψουμε φι-
λία.

148



Αυτό  ήταν  όντως  σοβαρό.  Γιατί  όταν  ο  Γιώργος
έκοβε φιλία του έπαιρνε καμιά βδομάδα μέχρι να «ξα-
ναβάλει» τη φιλία εκεί που ήταν πριν.

—Καλά... καλά... έρχομαι, μουρμούρισα.

Σκεφτόμενος πονηρά ότι πού θα τους βρούμε τους
γέρους να τους βοηθήσουμε; Στη γειτονιά οι γέροι με
το που μας έβλεπαν μας προγκούσαν («να πάτε στα
σπίτια σας να παίξετε, παλιόπαιδα, αλήτες»). Όσο για
εκτός γειτονιάς... σιγά... πόσοι γέροι θα βρίσκονταν να
έχουν την ανάγκη μας;

Όμως, όπως γίνεται συνήθως, τη σκέψη μου άκουσε
ο γερο-διάολος κι ήρθε να βάλει το τραγοπόδαρό του.

Πηγαίναμε στο φούρνο για ψωμί, όταν περνώντας
μπροστά  από  το  καρβουνιάρικο-παγοπωλείο  μας
φώναξε ο κυρ-Ανέστης. Ένας από τους λίγους γέρους
που δεν νοιάζονταν για τη φασαρία που κάναμε. Όχι
επειδή ήταν καλύτερος  από τους  άλλους,  αλλά γιατί
συνήθως  διατελούσε εν ευθυμία,  που λένε και οι με-
γάλοι όταν κάποιος είναι σουρωμένος και δεν θέλουν
να το καταλάβουν τα παιδιά, οπότε δεν έδινε δεκάρα
τσακιστή για τίποτα.

—Πάτε,  ρε  σεις  λεβέντες,  μέχρι  το  περίπτερο να
μου πάρετε δέκα τσιγάρα χύμα; μας λέει.

—Αμέ, λέει ο Γιώργος ενθουσιασμένος που βρήκε
πελάτη.

—Και πείτε του Μήτσου να τα γράψει.
—Μάλιστα.
Το περίπτερο του Μήτσου βρισκόταν στην αντίθετη

κατεύθυνση από τον φούρνο, αλλά τον σύντροφο καλό
παιδί αυτό καθόλου δεν τον πείραζε.

149



Οπότε μια και δυο πάμε στον Μήτσο και του δί-
νουμε την παραγγελία.

—Του Ανέστη; ρωτάει αυτός.

—Μάλιστα.

—Να πάτε να του πείτε ότι δεν έχει τίποτις λαμ-
βάνειν από εδώ αν δεν εξοφλήσει πρώτα τα βερεσέδια
όπου μου χει βάνει, μας δηλώνει άτεγκτος ο περιπτεʻ -
ράς.

Επιστρέφουμε στον Ανέστη, άπρακτοι, με τη δήλω-
ση του Μήτσου.

—Να πάτε να του πείτε αυτού του (μπιπ) ότι θα
του το κάψω το (μπιπ) το περίπτερο κι ότι από τον
Ανέστη δεν πρόκειται να φάει φέσι να του πείτε.

Πίσω στον Μήτσο να μεταφέρουμε τα λεγόμενα του
κυρ-Ανέστη (μείον τα «μπιπ»).

—Να πάτε να του πείτε να πάει να (μπιπ), ωρύε-
ται ο Μήτσος. Και μην ξανάρθετε γιατί θα σας κόψω
τα ποδάρια.

Άντε πάλι στον Ανέστη. Το και το (χωρίς «μπιπ»
εννοείται).

Έξαλλος ο Ανέστης.

—Α,  τον  παλιομπίπ!  Να  πάτε  να  του  πείτε  ότι
(μπιπ) και (μπιπ) κι αυτόν και όλη του την (μπιπ) οι-
κογένεια και το (μπιπ) που τον ξεπέταξε. Και μη γυρί-
σετε  χωρίς  τα  (μπιπ)  τα  τσιγάρα.  Και  για  να  του
(μπιπ) του (μπιπ) να του πείτε δεκαπέντε (μπιπ) τσι-
γάρα να σας δώκει αντί για δέκα.

Τώρα; Ο Μήτσος το είχε ξεκαθαρίσει, θα μας έκοβε

150



τα πόδια αν ξαναπηγαίναμε. Ο Ανέστης ποιος ξέρει τι
θα μας έκανε; Τι κάνουμε;

—Πόσα λεφτά έχεις, ρε για το ψωμί; με ρωτάει ο
Γιώργος.

—Ίσα-ίσα για το καρβέλι, του λέω. Ένα φράγκο.

—Φτου, γαμώτη μου! Κι εγώ το ίδιο.

—Έχω  κι  ένα  πενηνταράκι  για  καραμέλες,  ομο-
λόγησα βλακωδώς πριν προλάβω να με σταματήσω.

—Φέρτα όλα, μου λέει.

—Γιατί, τι σκέφτηκες; των ρωτάω ανήσυχος.

—Φέρε εδώ τα λεφτά,  να πάρουμε τσιγάρα,  μου
λέει αυτός. Με το φράγκο το δικό μου θα πάρουμε ένα
καρβέλι και θα πούμε να μας το κόψουν μισό-μισό. Στο
σπίτι θα πούμε ότι είχε τελειώσει το ψωμί και μόνο
αυτό τους έμεινε.

—Και θα μας πιστέψουν, ρε;

—Άμα δεν πεις καμιά βλακεία εσύ γιατί να μη μας
πιστέψουν; Φέρε τα λεφτά τώρα να πάρουμε τα τσι-
γάρα.

—Αλλιώς κόβουμε φιλία;

—Επιτόπου.

Δεν υπήρχε λοιπόν επιλογή.

Ο Μήτσος δεν πέταξε από τη χαρά του να μας ξα-
ναδεί.

—Δεν σας είπα, ρε τσογλάνια, να μην ξανάρθετε;
φώναξε.

151



—Μας έδωσε λεφτά, τον πληροφορεί ο Γιώργος δί-
νοντάς του τη μιάμιση δραχμή. Να βάλεις δεκαπέντε
στούκας λέει.

Τα χύμα τσιγάρα, τα θρυλικά «στούκας» κόστιζαν
μια δεκάρα το ένα τότε.

Ο Μήτσος μέτρησε δέκα και μας τα έδωσε.

—Δέκα πείτε του του (μπιπ), μας λέει. Το πενη-
ντάλεπτο το κρατάω έναντι για το χρέος.

—Μα...

—Δρόμο, μην αρπάξω τη μανιβέλα!

Ο Ανέστης καθόλου δεν χάρηκε.

—Τι ναι αυτά; είπε. Δεκαπέντε δεν σας είπα;ʻ

—Τόσα μας έδωσε, απολογείται ο Γιώργος.

—Α, τον κερατά! φρουμάζει ο Ανέστης ανάβοντας
ένα από τα νεοαποκτηθέντα (από το υστέρημά μας)
στούκας. Καλά... αν ξαναδεί φράγκο από μένα αυτός ο
(μπιπ) να μου γράψει. Υπάρχουν κι άλλα περίπτερα.

Στο σπίτι οι μανάδες δεν το χαψαν το παραμύθιʻ
με το ψωμί, που τελείωσε δήθεν, και μας φιλοδώρησαν
με τους φούσκους που μας αναλογούσαν, για να μαστεʻ
καλά παιδιά και να βοηθάμε τους γέρους κατά τις επι-
ταγές του (μπιπ) του Γεροστάθη.

Το δεύτερο κάζο ήταν πιο επεισοδιακό.

Απόγευμα και μας είχαν στείλει στην αγορά, στα
εμπορικά,  για  κουβαρίστρες  κι  άλλα  ραφτικά,  όταν
βλέπουμε μια γριά με τσεμπέρι και μ  ένα κοφίνι στοʼ

152



χέρι να στέκεται στην άκρη του δρόμου σαν να δίσταζε
να περάσει απέναντι.

Πριν  προλάβω  να  φέρω  αντίρρηση  ο  Γιώργος
έσπευσε παρασύροντάς με με το ζόρι.

—Να σε  περάσουμε  εμείς  απέναντι,  γιαγιά,  λέει
της γριάς, που σίγουρα ήταν από χωριό γιατί μύριζε
σκόρδο και καυσόξυλα.

—Γιατί; του λέει αυτή. Κουλή είμι ιγώ για κουτσή
κι δεν μπουρώ να πιράσου μουνάχη μ ;ʼ

Σαστίζει ο Γιώργος.

—Όχι..., λέει. Είναι που έχει αυτοκίνητα...

—Κράτα του κουφίν ι, μου λέει εμένα επιτακτικά ηʼ
γριά και μου δίνει το καλάθι.

Ασήκωτο! Τι διάολο είχε μέσα;

Οπότε  μας  έκανε  τη  χάρη  να  την  περάσουμε
απέναντι. Ορίστε, την κάναμε την καλή πράξη! Όμως ο
οπαδός του Γεροστάθη είχε έμπνευση.

—Πού πας, γιαγιά; τη ρωτάει.

Η χωριάτα φάνηκε να το σκέφτεται. Αυτό δεν μʼ
άρεσε.

—Πού  πάου;  λέει  κακότροπα.  Στ  θυγατέρα  μʼ ʼ
πάου, στ  γαμπρού μ  του σπίτ .ʼ ʼ ʼ

—Πού δηλαδή; ενδιαφέρεται ο Γιώργος.

—Ξέρου κι ιγώ, έτσ  οπού νι οι δρόμ οι ιδώθι; Ανʼ ʻ ʼ
του δω θα του γνουρίσου... Ικεί, στ ν Άη Νικόλα κουʼ -
ντά...

153



Στου διαόλου το κάγκελο δηλαδή!

—Ξέρεις να πας; ρωτάω εγώ με κρυφή ελπίδα.

—Πού να ξιέρου, πιδάκι μ ; Σάματις έρχουμι κάθιʼ
μέρα απ  του χουριό;ʼ

—Και πώς θα το βρεις; απορώ.

—Άμα του δω θα τ  καταλάβου.ʼ

—Στον Άη Νικόλα;

—Στ ν Άη Νικόλα κουντά.ʼ

Κι έτσι, μπροστά ο Γιώργος με τη μανιά14 και πίσω
εγώ με το κοφίνι το ασήκωτο πήραμε το δρόμο για τον
Άη Νικόλα.

Στον οποίο φτάσαμε μετά από τρία τέταρτα μισο-
πεθαμένοι.

—Τώρα πού; ρωτάει ο εξυπηρετικός Γιώργος.

—Αμ ξιέρου; λέει η γριά κοιτάζοντας γύρω της με
βλέμμα θολό. Κάπ  ιδώ κουντά...ʼ

Κι αρχίσαμε μια αναζήτηση από δρόμο σε δρόμο.
Ώσπου σ  ένα σοκάκι της γριάς της ήρθε μια αναλαμπή.ʼ

—Ιδώ είνι! μας λέει θριαμβευτικά. Θ μώμι τη μουʼ -
σουκλέτα.

Με  τον  Γιώργο  ανταλλάξαμε  ένα  απελπισμένο
βλέμμα. Γιατί αν η μοτοσυκλέτα ήταν το σημάδι που
είχε βάλει η γριά ζήτω που καήκαμε!

—Πώς τον λένε το γαμπρό σου, γιαγιά; τη ρωτάω
εγώ, ελπίζοντας κόντρα σε κάθε λογική.

14 Μανιά: η γριά καραγκουνιστί.

154



—Πώς να τουν λιεν, πιδάκι μ ; λέει αυτή. Κώτσουʼ
δεν τουν λιεν;

—Το άλλο... το παράνομα, επιμένω εγώ.

Η μανιά έπεσε σε περισυλλογή.

—Ένα μι «καρά», μας λέει στο τέλος. Καραβασα-
ράς λιέγιτι;... Καραϊσκους λιέγιτι;... θα σι γιλάσου.

Για καλή μας τύχη –τρόπος του λέγειν– εκεί κοντά
ήταν  ένα  μπακάλικο.  Ρωτάμε  για  έναν  Κώτσο  από
Καρά... κι ευτυχώς πέσαμε σε ξύπνιο μπακάλη.

—Για  τον  Μπάμπη  τον  Καραμπίλια  λέτε;  μας
κάνει. Αλλά αυτόν δεν τον λένε Κώτσο...

—Καραμπίλιας, γιαγιά; ρωτάμε τη γιαγιά.

—Μπουρεί,  πιδάκι  μ ...  πού  να  θ μώμι  η  έρμ η;ʼ ʼ ʼ
Μπουρεί κι Καραφίλιας.

Το σπίτι του Καραμπίλια ήταν ένα χαμηλό πλίθινο
εκεί κοντά –ευτυχώς.

Χτυπάμε την πόρτα, βγαίνει μια αγριωπή χοντρή με
ρόμπα και παντούφλες. Η οποία, με το που βλέπει τη
γριά αγριεύει περισσότερο.

—Μάνα!  της  φωνάζει.  Τι  θες  πάλι  εδώ;  Δεν  σʼ
έστειλα εγώ στο ΚΤΕΛ να πας στο χωριό με το λεφω-
ρείο;

Η γριά κομπλάρισε.

—Ξιέρου κι  ιγώ,  πιδάκι  μ ;  της  λέει.  Μι  βρήκανʼ
αυτά τα πιδιά κι μ  έφιραν.ʼ

Γυρίζει η αγριωπή σε μας.

155



—Εσείς γιατί την ξαναφέρατε εδώ; μας αποπαίρ-
νει.

—Ρωτήσαμε πού πάει..., απολογήθηκε ο Γιώργος.

—Και δώσατε βάση στη μανιά, που το χει χαμένο,ʻ
μωρέ; Δεν καταλάβατε ότι μπάζει από παντού;

—Μα...

—Γλήγορα να την  πάτε  πίσω στο ΚΤΕΛ.  Να τη
βάλετε στο λεφωρείο για το Νιμπεγλέρ.15 Άντε και γλή-
γορα, μην το χάσει και τη φορτωθούμε ξανά.

Δίνω του Γιώργου το κοφίνι.

—Τι; μου κάνει αυτός ξινισμένος.

—Εσύ τώρα, του λέω. Εγώ θα πάρω τη μανιά.

Πώς φτάσαμε στο ΚΤΕΛ ένας θεός ξέρει. Κι ευτυ-
χώς πάνω που ετοιμαζόταν να φύγει  το «λεφωρείο»
για το Νιμπεγλέρ.

—Ιγώ θα ξανάρθου τ ν άλλ η Παρασκευή, πρώτα ουʼ ʼ
θιός, μας λέει η γριά. Να ρθείτι να μι πάρ τι απού ιδώ.ʼ
Δεν του κουνάου, θα σας πιριμένου.

Είδαμε το λεωφορείο να φεύγει και κατάλαβα πως
δεν ένιωθα μόνο εγώ άβολα.

—Εγώ τη μάνα μου, αν το χανε, δεν θα την άφηναʻ
μονάχη, άκουσα τον Γιώργο να μουρμουράει.

—Ούτε κι εγώ, είπα κι εννοούσα βέβαια την κοινή

15 Νίκαια  με  τον  εξελληνισμό  των  θεσσαλικών  χωριών,  αλλά  οι
ντόπιοι εξακολουθούσαν να χρησιμοποιούν τα οικεία τούρκικα
ονόματα για πολλά χρόνια (ακόμα και σήμερα σε μερικές περι-
πτώσεις).

156



μας μάνα,  την κυρα-Μαρίκα,  όχι  αυτή την άλλη που
μου τυχε.ʻ

Μέχρι  το  σπίτι  δεν  ανταλλάξαμε  κουβέντα.  Δεν
προλάβαμε  ούτε  τις  κουβαρίστρες  ν  αγοράσουμε.ʼ
Οπότε...  «παλιόπαιδα!...  ξεμυαλισμένα...  μια  δουλειά
της προκοπής δεν φτουράτε να κάνετε...». Τα γνωστά.
Συν την αναπόφευκτη χειροτονία.

Η τρίτη μας αγαθοεργία δεν ήταν τόσο επίπονη σαν
της μανιάς από το Νιμπεγλέρ, ήταν όμως στο έπακρο
τραυματική.

Σάββατο απόγευμα και είχαμε πάρει το λεωφορείο
της Αστικής για να πάμε στο Γυμναστήριο όπου είχαν
αγώνα μπάσκετ τα δυο Γυμνάσια της πόλης.

Λίγο πριν την Πλατεία ανεβαίνει μια κυρία πάρα
πολλών Μαΐων, απ  αυτές με το λουλακί μαλλί, στολιʼ -
σμένη σαν Χριστουγεννιάτικο δέντρο καθ  οδόν για επίʼ -
σκεψη ή κουμκάν με τα άλλα «κορίτσια». Γεμάτο το
λεωφορείο, με σκουντάει ο Γιώργος και σηκωνόμαστε
παραχωρώντας τη θέση μας στην νεοφερμένη.

Η οποία στραβώνει τα μούτρα.
—Γιατί  σηκωθήκατε;  μας  αρπάζει  απροσδόκητα

από τα μούτρα.
—Μα...
—Τι με περάσατε, για καμιά γριά που δεν μπορεί

να σταθεί στα πόδια της;
—Εμείς...
—Δεν ντρεπόσαστε λέω εγώ! Αυτά σας μαθαίνουν

στο σπίτι και στο σχολείο; Ε;

157



—Μα δεν...

—Δέξι και ξερό. Που θα μου βγάλετε και γλώσσα!
Αλήτες! Ε, αλήτες!

Οι  υπόλοιποι  επιβάτες  είχαν  γυρίσει  τα  κεφάλια
και παρακολουθούσαν τη σκηνή μ  ενδιαφέρον.ʼ

—Αυτή είναι η νεολαία της σήμερον!

—Τεντυμπόϋδες όλοι τους! Αχαΐρευτοι!

—Ου να χαθείτε, παλιόπαιδα.

—Ακούς εκεί, να με πουν γριά, φρούμαζε η κυρία
των πολλών Μαΐων με το λουλακί μαλλί.

—Αλητόπαιδα, κυρία μου, τι περιμένετε;

—Καλά, αυτοί οι γονείς... αυτοί οι δάσκαλοι...

Ο  σωφέρης  σταμάτησε  κι  άνοιξε  τις  πόρτες.  Δεν
είχε στάση.

—Κατεβείτε κάτω, ρε..., μας φωνάζει.

—Θα τα πούμε τη Δευτέρα στο σχολείο, φωνάζει κι
η δασκάλα του Γιώργου που τα φερε ο διάολος να βρίʻ -
σκεται στο λεωφορείο.

Κατεβήκαμε άρον-άρον.

Ο οπαδός του Γεροστάθη κόντευε να πάθει  απο-
πληξία.

—Μα τι κάναμε; αναρωτιόταν. Εμείς σηκωθήκαμε
να της δώσουμε τη θέση.

—Κι αυτή το εξέλαβε ότι το κάναμε επειδή ήταν
γριά.

158



—Ε, τι;.. δεν είναι;

—Είναι, αλλά η ίδια δεν το ξέρει.

—Κι εμείς τι φταίμε;

—Μήπως... λέω μήπως... δεν μας κάθεται και τόσο
να είμαστε καλά παιδιά; του λέω.

—Μα, ο Γεροστάθης...

—Ο Γεροστάθης είναι παραμύθι για τους κουτούς,
του λέω. Βλέπεις ότι η ζωή είναι αλλιώς.

—Ποιον είπες κουτό, ρε;

—Εσένα, ρε, άμα πιστεύεις αυτές τις κουταμάρες.

—Τι, μόνο εγώ τις πιστεύω;

—Εγώ εσένα ξέρω.

Περπατήσαμε για λίγο σιωπηλοί.

—Καλά κάνω εγώ που βαριέμαι το διάβασμα, τον
ακούω να μουρμουράει σε μια στιγμή.

—Άγια κάνεις, το παραδέχομαι, του λέω.

—Το λες κοροϊδευτικά.

—Άλλες  φορές μπορεί  να το  λεγα κοροϊδευτικά.ʻ
Τώρα όμως, μετά απ  όσα τραβήξαμε, το λέω πολύ σοʼ -
βαρά.

—Να στο δώσω εσένα το κωλοβιβλίο;

—Όχι, ευχαριστώ.
—Τι να το κάνω, να το πετάξω;
—Δεν τα πετάμε τα βιβλία, όσο χάλια κι αν είναι.

Τα δίνουμε.

159



—Να το δώσω στη Βαγγελίτσα.

—Να βάλουμε την αδερφή μας σε μπελάδες, ρε;

—Μπα, είναι και δικιά σου αδερφή;

—Εμ, αλλιώς πώς θα της τράβαγα τα κοτσίδια; Με
τι θάρρος;

Κούνησε  το  κεφάλι  του  μπροστά  σε  τέτοιο
ατράνταχτα λογικό επιχείρημα.

—Τότε;

—Δώστο στον Σωτηράκη, που έτσι κι αλλιώς είναι
«καλό παιδί», άρα χαμένος.

Ο Γιώργος έβαλε τα γέλια.

—Ρε, καλά λες!... του Σωτηράκη θα το δώσω!

Για μια φορά βρεθήκαμε σύμφωνοι.  Δεν ήμασταν
εμείς κομμένοι από τη στόφα των «καλών παιδιών».
Γι  αυτό  κι  όταν  το  προσπαθούσαμε  μας  έβγαινεʼ
ανάποδα. Καλύτερα λοιπόν στα σίγουρα. Σ  αυτά πουʼ
ξέραμε. Κι άμα με το καλό γερνούσαμε κάποτε –που
κάπως χλωμό φαινόταν αυτό– είχαμε καιρό ν  αλλάξουʼ -
με.

Όπως  οι  γριές  που  τρέχουν  στις  εκκλησίες,  να
σώσουν την ψυχή τους (την τελευταία στιγμή).

160



Πανωλεθρίαμβος





κούγεται κατά κόρον, από τους άσχετους, τους
επί παντός του επιστητού φερέφωνους φιλήσυ-
χους και νομοταγείς πολίτες, που δεν κλώτση-

σαν ποτέ  ούτε  ντενεκέ  από κονσέρβα στη ζωή τους,
πόσο  μάλλον  μπάλα,  ότι  το  ποδόσφαιρο  είναι,  λέει,
ομαδικό άθλημα! Δεν υπάρχει μεγαλύτερη πατατιά απʼ
αυτή! Μεγαλύτερη ασχετίλα!

Α
Μόνο όσοι έχουν μεγαλώσει σε ιστιοπλοϊκό όμιλο

και  παρακολουθούν  ανελλιπώς  αγώνες  μπάντμιγκτον
δικαιολογούνται να πιστεύουν κάτι τέτοιο. Όποιος έχει
κάνει σε αλάνα ξέρει.

Δεν  υπάρχει  ατομικότερο  άθλημα  από  το  πο-
δόσφαιρο! Το μπάσκετ, το δεύτερο πιο ατομικό, έρχε-
ται πολύ πίσω και καταϊδρωμένο. Γιατί, ναι μεν σ  ένανʼ
αγώνα  παίζουν  πολλοί,  αλλά  ο  μάγκας  είναι  ένας,
άντε... το πολύ δύο. Κι όλη η ομάδα οφείλει να παίζει
γι  αυτούς.ʼ

Γιατί, εντάξει, θα πάρεις τη μπάλα και σαν παιδί κι
εσύ θα κάνεις τα τσαλίμια σου, τις ντρίμπλες σου, τα
κόλπα  σου,  να  ξεφτιλίσεις  τον  αντίπαλο  και  να  σε
βλέπει στον ύπνο του, αλλά μόλις μπορέσεις θα δώσεις

163



πάσα  στον  μάγκα.  Ο  οποίος  θα  την  πάρει,  βλαστη-
μώντας σε που το καθυστέρησες,  θα περάσει  όποιον
αντίπαλο –και συμπαίκτη– βρει μπροστά του και δεν
θα  ησυχάσει  αν  δεν  σκοράρει.  Άλλος  μπάλα  δεν
πρόκειται να δει.

Και βέβαια ο πιο μάγκας ακόμα θα παραλάβει τη
μπάλα  από  τον  τερματοφύλακά  του,  θα  τους  ντρι-
πλάρει όλους, μέχρι και τον αντίπαλο τερματοφύλακα,
έτσι, για την ξεφτίλα, και θα βάλει γκολ.

Αν δεν βάλει γκολ ή αν του πάρουν τη μπάλα δεν
θα φταίει ποτέ αυτός, αλλά ο κόπανος που του κανεʻ
φάουλ ή μπενάλτυ, το γήπεδο που ήταν βαρύ, ο άνεμος
που ήταν αντίθετος,  ο ήλιος που τον είχε κόντρα, το
πόδι του που πόναγε, η γειτόνισσα που τον μάτιασε, ο
θεός που δεν του άδειασε τον χώρο όπως επέλαυνε κι
άλλα πολλά και σημαντικά, όλα εκ των οποίων ευστα-
θούν απολύτως ως δικαιολογίες στο μυαλό του μπαλα-
δόρου.

Στο ποδόσφαιρο πάσα δίνουν αυτοί που δεν ξέρουν
μπάλα κι οι ευθυνόφοβοι. Οι άλλοι δεν θα δώσουν ούτε
στο Χριστό τον ίδιο έτσι  και  τους βρεθεί  στα πόδια
τους.  Καθόσον απ  αυτούς  περιμένει  η  ομάδα να τηʼ
βγάλουν ασπροπρόσωπη, όχι από τον πάσα ένα τυχάρ-
παστο πασαδόρο.

—Μάγκες, θα παίξουμε αγώνα με τους Πολυκατοι-
κιώτες, μας ανήγγειλε ο Σταύρος.

Αίσθηση στο ακροατήριο. Ενθουσιασμός!
—Πότε, ρε; Πότε;
—Την Κυριακή που μας έρχεται. Μέσα;
—Μέσα δεν θα πει τίποτα!

164



—Με χίλια!

—Δώδεκα θα τους βάλουμε, στις κουφάλες, να τους
πάρουμε τα σώβρακα.16

—Την τελευταία φορά όμως φάγαμε δέκα, υπενθύ-
μισε ο Αλέκος που θυμόταν πάντα δυσάρεστα πράγμα-
τα σε λάθος στιγμή.

—Ναι,  αλλά τους  ρίξαμε πέντε,  τον  αποστόμωσε
ξερά ο Σταύρος. Κι αν παίζαμε ακόμα μια μισή ώρα
θα ρχόμασταν ισοπαλία.ʻ

—Άσε που μπορεί και να νικάγαμε, πλειοδότησε ο
Τσίλας.

—Σίγουρα!

—Καλά, τώρα πάει... δεν τη γλυτώνουν! Δώδεκα θα
φάνε.

—Θα  παίξουμε  στην  έδρα  τους,  διευκρίνισε  ο
Σταύρος ξεροβήχοντας.

Το ηθικό άλλαξε –άρδην.

—Ωχ!

—Πάει, θα μας πάρουν τα σώβρακα, δεν τη γλυ-
τώνουμε.

—Εμένα με πονάει το πόδι...
—Και μένα, ρε...
—Και μένα...
—Γιατί, ρε, στην έδρα τους; ρώτησε μουτρωμένος ο

Γιώργος, ο δικός μου.

16 Κατά τον άγραφο, πλην αδυσώπητο, νόμο της γειτονιάς η ομάδα
που βάζει 12 γκολ παίρνει τα σωβρακάκια των αντιπάλων.

165



—Γιατί την άλλη φορά ήρθαν αυτοί εδώ, ρε. Έτσι
πάει. Μια αυτοί, μια εμείς.

—Και θα μας αφήσουν οι μανάδες να πάμε, ρε;

—Εμένα δεν θα μ  αφήσει...ʼ

—Ούτε εμένα...

—Δεν θα τους πούμε ότι πάμε στις Πολυκατοικίες,
ρε  αγαθιάρηδες,  μας  αποπήρε  ο  Σταύρος.  Θα  τους
πούμε  ότι  πάμε  στο  οικόπεδο  του  Πέρπερα,  οπότε
εντάξει.

Οι  «Πολυκατοικίες»,  τα εκτρωματικά πολυώροφα
καταλύματα για τις οικογένειες των στρατιωτικών, δεν
βρίσκονταν μακριά, αλλά πάντως πέρα από τα όρια της
γειτονιάς και σίγουρα, για τις μανάδες, εκτός της επι-
τρεπτής ακτίνας δράσης των κανακάρηδων τους. Οπου-
δήποτε πέραν των ορίων που εκείνες είχαν χαράξει στο
μυαλό τους λογιζόταν «εξωτερικό».

—Θα έχουμε και διαιτητή; ρώτησε ο Βάσος.

—Αν δεν έχουμε διαιτητή θα σκοτωθούμε, ρε, είπε
ο Σταύρος.

—Γιατί, μήπως με διαιτητή δεν σκοτωνόμαστε;

—Σκέψου τι θα γινόταν χωρίς.

—Και θα τον βάλουν αυτοί, αν τύχει;

—Αφού θα παίζουμε στην έδρα τους, ρε... Την άλλη
φορά δεν είχαμε βάλει εμείς τον Θόδωρα;

—Ωχ, θα μας σφάξει. Τίποτα δεν θα μας σφυράει.

— Ντάξει. Άπαξες και δούμε ότι το χουν στημένοʼ ʻ
πάμε να φύγουμε.

166



—Αφού τους πλακώσουμε πρώτα στο ξύλο, δήλωσε
ο Γιώργος, ο δικός μου, που ήταν από τη φύση του πο-
λεμοχαρής.

—Στην έδρα τους, ρε; Θα μας κάνουν φέτες.

—Εγώ θα τους ρίξω μπουνιές, επέμεινε αυτός.

Προετοιμαστήκαμε όσο καλύτερα μπορούσαμε, ψυ-
χολογικά κυρίως, γιατί καλύτερη μπάλα δεν προφταί-
ναμε να μάθουμε, και Κυριακή απόγευμα κάναμε την
καρδιά μας πέτρα και ξενιτευτήκαμε στις Πολυκατοικί-
ες.

Το γήπεδο ήταν μια αλάνα, αλλού με ξερό χώμα,
αλλού με χορτάρι και χαμομήλια, στο μέγεθος του δι-
κού μας του «οικόπεδου» και βρισκόταν στην πίσω με-
ριά των κτισμάτων. Οι «εστίες», όπως και σε μας, ορί-
ζονταν  από  δυο  κοτρώνες,  δεξιά  κι  αριστερά,  κι  η
σέντρα ήταν μια γραμμή χαραγμένη με ξύλο στο χώμα.
Αυτό ήταν όλο. Το πεδίο της τιμής!

Οι Πολυκατοικιώτες μας περίμεναν παίζοντας πα-
σούλες και κάνοντας τσαλίμια με την αρχαία πέτσινη
μπάλα  τους  –που  ωστόσο  είχε  κανονική  σαμπρέλα
μέσα κι όχι κουρέλια, σαν τη δικιά μας, μετά το μαχαί-
ρωμά της από τη Μπεμπέκα.17 Αυτό που μας διέλυσε
το ηθικό όμως ήταν που όλοι τους φορούσαν φανέλες
και παντελονάκια του ξεφτίλα του Λαρισαϊκού. Μπρο-
στά τους εμείς, με τα άσπρα φανελάκια και τα μαύρα
και μπλε σωβρακάκια που μας έραβαν οι μανάδες μας,
μοιάζαμε φτωχοί συγγενείς.

—Καλώς  τους  πελάτες,  μας  φωνάζει  ένας  όταν
πλησιάσαμε.

17 Βλέπε «Θρύλοι της Γειτονιάς».

167



Κι όλοι τους ξέσπασαν σε γέλια, σφυρίγματα και
προγκαρίσματα.  Αλλά,  είπαμε,  παίζαμε  εκτός  έδρας,
στου λύκου το στόμα. Έπρεπε να κάνουμε το κορόϊδο –
κι υπομονή.

Διαιτητής ήταν ο πατέρας ενός από δαύτους. Ένας
κοντόχοντρος μονιμάς επιλοχίας, από κείνους που ανα-
κατεύονται παντού, στα παιχνίδια των παιδιών, τις εκ-
δρομές, τις δραστηριότητες... ένας τύπος που στη δική
μας γειτονιά εξέλειπε εντελώς.

—Θα με φωνάζετε «κύριε διαιτητά», μας το ξεκα-
θάρισε  ευθύς  εξ  αρχής.  Και  δεν  θέλω διαμαρτυρίες,ʼ
ούτε σκληρό παιχνίδι. Με το που θα σφυράω θα στα-
ματάνε τα πάντα όλα. Συνεννοηθήκαμε;

—Στα τρία κόρνερ μπέναλτυ, έτσι; θέλησε να σι-
γουρευτεί για τον κανονισμό ο Τσίλας.

Ο κύριος διαιτητής φάνηκε να εκπλήσσεται.

—Έτσι το χετε; ρωτάει.ʻ

—Ναι... ναι... Αφού...

—Τρία κόρνερ μπέναλτυ. Νόμος!

—Ναι, ρε μπαμπά, του λέει ένας κοντός Πολυκα-
τοικιώτης. Δεν ξέρεις τους κανονισμούς; Μας ξεφτιλί-
ζεις στους άσχετους.

—Ποιος είναι άσχετος, ρε ζουμπά; αγρίεψε ο Γιώρ-
γος.

—Εσείς, ρε.

—Α, ναι;

—Α, ναι.

168



—Είσαι μάγκας, ρε;

Ο επιλοχίας παρενέβη σφυρίζοντας δαιμονιωδώς.

—Ησυχία!  φωνάζει.  Δεν  θα  τσακωθείτε  πριν  καν
αρχίσει ο αγώνας. Ορίστε μας!

—Αυτός ξεκίνησε πρώτος αφού...

—Θα σας αποβάλω.

Οι πολεμοχαρείς μαζεύτηκαν.

Ο  κύριος  διαιτητής  μέτρησε  τους  παίκτες.  Οχτώ
εμείς, εφτά οι Πολυκατοικιώτες.

—Την τελευταία στιγμή ο Σάκης έπαθε τσιρλιό και
δεν μπορεί, εξήγησε ο αρχηγός τους.

—Οχτώ είχαμε πει, γκρίνιαξε ο Σταύρος.

—Κι αφού έπαθε τσιρλιό, τι να κάνουμε; Να παίξει
χεσμένος;

—Τότε να βγάλουμε κι εμείς έναν...

Ο Πολυκατοικιώτης γέλασε με κείνο το άθλιο γέλιο
που έχουν οι κακοί στο σινεμά και θες να σηκωθείς, να
ρίξεις μπουνιά στο πανί.

—Σας χαρίζουμε κι έναν, ρε, λέει. Έτσι θα σας ξε-
φτιλίσουμε χειρότερα.

—Όχι, θα βγάλουμε, επιμένει ο Σταύρος.

—Αν βγάλετε εμείς δεν παίζουμε, του λέει ο Πολυ-
κατοικιώτης.

—Γιατί,  ρε;  Ευκαιρία  ψάχνετε,  ε;  Να  σας  πάει!
Νάαα!

169



—Εγώ σου λέω ότι και μ  έναν λιγότερο το ελάχιʼ -
στο που θα σας βάλουμε είναι πέντε.

—Έτσι λες εσύ.

—Έτσι θα δούμε.

—Θα το δούμε, ρε.

Κι έτσι ο επιλοχίας σφύριξε κι ο επικός αγώνας ξε-
κίνησε. Εφτά αυτοί, οχτώ εμείς. Ο δικός τους ο τερμα-
τοφύλακας θα έπαιζε μπακότερμα.18

Στην πρώτη κατεβασιά φάγαμε γκολ.

—Δεν πάει, ρε! Δεν πάει! ωρυόταν ο Αλέκος που
τον είχαμε βάλει τέρμα. Αφού ήταν πολύ ψηλό. Στον
θεό πήγε η μπάλα.

—Κανονικό ήταν,  του λέει ο γκολτζής.  Εσύ είσαι
κοντός.

—Κι εσύ τι είσαι; αντιμίλησε θαρραλέα ο Αλέκος.

—Εγώ δεν παίζω τέρμα, βάζω γκολ, ήρθε η πληρω-
μένη απάντηση.

—Πάντως πέρασε πάνω από το οριζόντιο δοκάρι
(το ιδεατό). Ε, κύριε διαιτητά;

Ο κύριος διαιτητής όμως δεν συμμεριζόταν αυτή τη
γνώμη.

—Κατοχυρώνεται  ως  κανονικό,  δηλώνει.  Κάντε
σέντρα.

18 Άλλη μια πρωτοποριακή επινόηση της γειτονιάς. Μπακότερμα εί-
ναι θέση που δεν υπάρχει βέβαια στο επίσημο ποδόσφαιρο. Σε
μας,  αυτός που έπαιζε τέρμα είχε  το  δικαίωμα να παίξει  συγ-
χρόνως και σαν αμυντικός, μπακ δηλαδή. Εξʼ ου και ο όρος.

170



Ανταλλάξαμε ένα βλέμμα μεταξύ μας. Αυτό ακρι-
βώς που φοβόμασταν! Η διαιτησία θα μας έσφαζε.

Η αλήθεια είναι ότι παίζαμε τρακαρισμένοι. Αυτή η
σιγουριά  των  αντιπάλων  μας  είχε  τσακίσει.  Ίσως  να
έπαιρναν θάρρος κι από τις «αληθινές» φανέλες που
φορούσαν  (και  που  σίγουρα  είχαν  φιλήσει  κατουρη-
μένες ποδιές για να τις αποκτήσουν), ίσως πάλι επειδή
έπαιζαν στην έδρα τους και ίσως ακόμα επειδή ποτέ
στα χρονικά δεν τους είχαμε κερδίσει. Και δεν είναι ότι
χάναμε μ  ένα, δυο γκολ διαφορά... Εμείς ξεφτιλιζόμαʼ -
σταν κάθε φορά.

Κάνουμε σέντρα με τον Τσίλα, την παίρνει αυτός τη
μπάλα κι αρχίζει να πιλαλάει... «Πάσα, ρε» του φώνα-
ζε  ο  Σταύρος...  «πάσα,  ρε»  του  φώναζε  ο  Βάσος...
«πάσα, ρε» του φώναζα κι εγώ (χωρίς ελπίδα), αλλά ο
Τσίλας δεν άκουγε Χριστό. Περνάει έναν Πολυκατοι-
κιώτη, σπρώχνει έναν άλλο που πήγε να τον μαρκάρει,
αναποδογυρίζει έναν τρίτο... Να σφουράει ο επιλοχίας
και να μην του δίνει σημασία κανένας. Οπότε οι Πολυ-
κατοικιώτες το πήραν πατριωτικά, έπεσαν όλοι –και το
μπακότερμα– πάνω στον Τσίλα και τον καπάκωσαν –
όπως βλέπαμε στο σινεμά να γίνεται στο ράγκμπυ.

—Μπενάλτυ, ρε! φωνάζουμε εμείς. Μπενάλτυ!

—Μπενάλτυ, συμφωνεί κι ο κύριος διαιτητής. Αλλά
εναντίον σας.

Κάγκελο εμείς!
—Μα  πώς;  διαμαρτύρεται  ο  Σταύρος.  Εδώ  τον

σκότωσαν το παιδί.
—Πριν όμως τον σκοτώσουν τους σκότωνε αυτός,

λέει ατάραχος ο άρχων του αγώνος.

171



—Μα...  αν γίνηκε  φάουλ,  που δεν γίνηκε,  γίνηκε
πάνω από τη σέντρα, στη δική σας περιοχή, ωρύεται ο
Σταύρος.

Ο επιλοχίας τον ατένισε ψυχρά.

—Ε, και; του κάνει.

Και τον αποτελείωσε κι εκείνον κι εμάς.

«Μπενάλτυ» το λοιπόν και το χτυπάει ξαφνικά ο
Πολυκατοικιώτης  όπως  πήγαινε  ο  Αλέκος  να  πάρει
θέση... Γκολ!

—Δεν σφύριξε, ρε! φωνάζει ο αδικημένος γκολκή-
περ έξαλλος. Ούτε σφύριξε, ούτε εγώ ήμανε έτοιμος.

—Άλλη φορά να είσαι, του λέει διδακτικά ο κύριος
διαιτητής. Και το μπενάλτυ το σφυράμε μια φορά, δεν
το σφυράμε συνέχεια.

Να μαστε πάλι στη σέντρα.ʻ

Με πιάνει ο Σταύρος ιδιαιτέρως.

—Αυτοί  εδώ  είναι  καινούργιοι,  μου  λέει.  Δεν
ξέρουν ότι είσαι σαΐτα. Το λοιπόν, θα σου πετάξω τη
μπάλα μπροστά και θα φύγω κι εγώ από την άλλη με-
ριά. Αν τυχόν σε προκάνουν και σε κλείσουν την πετάς
σε μένα. Μπας και σκοράρουμε, εδώ που μπλέξαμε!

Κι έτσι έγινε. Αλλά δεν θα χα κάνει δέκα μέτραʻ
όπου ακούω το σφούριγμα. Σταματάει πάλι το παιχνίδι
και γυρίζουμε να δούμε τι έπαθε πάλι ο ρέφερης.

—Οφσάϊτ, λέει αυτός με μεγάλη σοβαρότητα.

—Τι οφσάϊτ;! φωνάζω εγώ. Αφού είχα τη μπάλα.

—Και τι σημασία έχει; Ήσανε οφσάϊτ.

172



—Ποιο οφσάϊτ, κύριε διαιτητά; αγανακτεί ο Βάσος.
Δεν υπάρχει οφσάϊτ στη γειτονιά.

—Δεν υπάρχει;!!!...

Αφού  κι  οι  Πολυκατοικιώτες  άρχισαν  ν  αγαναʼ -
κτούν.

—Ρε πατέρα, του λέει ο γιος του. Θα μας αφήκεις
να παίξουμε καμιά φορά;

—Δηλαδή τα οφσάϊτ να μην τα σφυράω;

—Δεν υπάρχει οφσάϊτ, ρε πατέρα, λέμε. Μόνο στο
γήπεδο.

—Καλά, δεν ξανασφυράω.

Ξανά στη σέντρα, ξανά το κόλπο. Μέχρι να κατα-
λάβουν τι συνέβαινε οι Πολυκατοικιώτες τους είχα ξε-
φύγει. Κάποια στιγμή μπερδεύτηκα με τη μπάλα, πήγε
να με κόψει το μπακότερμα, αλλά με τη φόρα που είχα
μπήκαμε αυτός, εγώ και η μπάλα μέσα στο τέρμα.

Ο  ρέφερης  απέμεινε  απαθής.  Κανένα  σφύριγμα.
Τον κοιτάξαμε απορημένοι.

—Τώρα αυτό εδώ ήταν γκολ κανονικό; μας λέει.

—Αμ δεν ήταν;

—Δεν ήταν μπενάλτυ;

—Ποιος έκανε μπενάλτυ; απορεί ο Τσίλας.

—Ο δικός σας, που έσπρωξε τον τερματοφύλακα.

—Στην περιοχή τη δική σας;!!!

—Τότε ήταν φάουλ.

173



—Δεν  τον  έσπρωξα,  διαμαρτύρομαι  εγώ.  Με  τη
φόρα που είχα τον πήρα παραμάζωμα.

—Α, ώστε το παραδέχεσαι;

—Αφού  μου  έκλεισε  το  δρόμο!  Προλάβαινα  να
στρίψω;

Ο ρέφερης αμόλησε μια σφουριξιά.

—Φάουλ! μας αναγγέλλει.

—Τι;;;!!!

—Δεν παίζουμε, λέει ο Σταύρος. Πάμε να φύγουμε.

Τα  χρειάστηκαν  οι  Πολυκατοικιώτες.  Σου  λέει,
τζάμπα μεταμφιεστήκαμε σε ποδοσφαιριστές;

—Σιγά, ρε, λέει του Σταύρου ο αρχηγός τους. Μπο-
ρεί να γινε ένα λάθος. Τι θα πει θα φύγετε;ʻ

—Τι λάθος, ρε; Εδώ μας σφάζει με τη σφυρίχτρα.

—Ήταν φάουλ, δηλώνει ο ρέφερης επιλοχίας. Επʼ
αυτού είμαι άτεγκτος.

—Εντάξει, λέει συμβιβαστικά ο αρχηγός τους. Να
πούμε ότι ήταν φάουλ αλλά ότι ήταν και γκολ.

—Αν η μπάλα πέρασε τη γραμμή του τέρματος προ
του φάουλ, τότε ήταν, λέει σοβαρά ο ρέφερης. Αν την
πέρασε μετά δεν ήταν.

Κι έγινε το αδιανόητο! Οι Πολυκατοικιώτες ήρθαν
όλοι αρωγοί μας, προκειμένου να διασωθεί ο αγώνας!

—Πέρασε πριν. Το είδα εγώ ο ίδιος, δήλωσε ο αρ-
χηγός.

—Κι εγώ το είδα, σιγοντάρησε ο γιος του ρέφερη.

174



—Κι εγώ...

—Κι εγώ.

Μπροστά σε τόσες αυθόρμητες μαρτυρίες ο κύριος
διαιτητής εκάμφθη.

—Έχει καλώς, λέει. Ήταν λοιπόν γκολ. Και τώρα
χτυπήστε το φάουλ.

—Ρε πατέρα!..., του κάνει απελπισμένος ο γιος.

—Τι;

—Είναι πιο κοντά στο τέρμα τους η σέντρα.

—Και τι, θα κάνουμε στραβά μάτια για το φάουλ;
Να  μάθετε  να  παίζετε  με  κανόνες.  Αύριο  θα  γίνετε
στρατιωτικοί, όπως οι πατεράδες σας. Μ  αυτά τα μυαʼ -
λά θα πάτε στον πόλεμο να υπερασπιστείτε τα δίκαια
της πατρίδος; Εμπρός, χτυπήστε το φάουλ.

Για ένα πεντάλεπτο παίξαμε χωρίς πρόβλημα. Οι
Πολυκατοικιώτες έβαλαν άλλα δύο γκολ κι εμείς αμυ-
νόμασταν όπως μπορούσαμε.

Μετά ο κύριος διαιτητής άρχισε φαίνεται  να βα-
ριέται. Κι όταν οι διαιτητές βαριούνται σφυράνε.

Φρρρρτ! Φάουλ.

Φρρρρρρτ! Αντικανονικό μαρκάρισμα.
Φρρρρρρρτττ!  Η  μπάλα  βγήκε...  μα  δεν  βγήκε...

βγήκε λέμε!
Φφφφρρρρρτ! Οφσάϊτ!...  είπαμε δεν έχει οφσάϊτ...

α, καλά...
Προσπαθήσαμε να κάνουμε κάτι κομπίνες... ο επι-

λοχίας μας σταματούσε με τη σφυρίχτρα. Αλλά δεν εί-

175



χαμε διαολιστεί μόνο εμείς, είχαν απαυδήσει και οι Πο-
λυκατοικιώτες.

Οπότε σ  ένα από τα σφυρίγματα έρχεται ο αρχηʼ -
γός τους και πιάνει τον δικό μας, τον Σταύρο.

—Αυτός εδώ μας έχει (μπιπ) το παιχνίδι, του λέει.
Δεν πρόκειται να φχαριστηθούμε μπάλα.ʻ

—Εσείς τον φέρατε.

—Σάματι ξέραμε;

—Και τώρα τι θα κάνουμε;

—Είσαστε,  ρε,  να  τον  σκολάσουμε;  Να παίξουμε
λίγο μπάλα, ρε γαμώτη μου!

—Αλλά θα συμφωνάμε στις φάσεις...

—Μπέσα.

—Έγινε.

Ο κύριος διαιτητής δέχτηκε ψύχραιμα την απόλυσή
του στη μέση του αγώνα.

—Δεν φταίτε εσείς, λέει. Εγώ φταίω που άφησα τα
πάντα για ν  ασχοληθώ με σας. Αχάριστα πλάσματα!ʼ

Κι απομακρύνθηκε όσο μεγαλόπρεπα του επέτρεπε
το κοντό του ανάστημα.

Για  τα  επόμενα  τρία  τέταρτα  ο  μαρκήσιος  του
Κουΐνσμπερυ κι ο βαρώνος Ντε Κουμπερτέν θα ήταν
υπερήφανοι  για μας.  Τέτοιος υποδειγματικός αγώνας
ούτε στο σινεμά!

—Ρε, φίλε, πρόσεχε... Με σκότωσες...

—Δεν το θελα, ρε φίλε, γλίστρησα...ʻ

176



—Καλά, να προσέχεις.

—Να μα την Παναγία αν σε ξαναχτυπήσω.

Υπήρχαν και οι αμφισβητούμενες φάσεις βέβαια.

—Ήταν άουτ.

—Όχι, ήταν κανονικό γκολ μιλάμε.

—Εγώ το είδα δοκάρι.

—Δοκάρι και μέσα.

—Αφού δεν έχουμε δοκάρια, ρε... χαχαχαχα...

—Χαχαχαχα... Που λέει ο λόγος, ρε...

—Τώρα τι ήταν;

— Ντάξ  μωρέ, δεν πειράζει. Θα σας βάλουμε άλλο.ʼ ʼ

Και μας βάλαν οχτώ συνολικά, όσοι ήμασταν, ένα
για τον καθένα. Και τους βάλαμε μόνο δύο. Αλλά, ένα
μυστήριο πράγμα, ρε παιδί μου!... Το ευχαριστηθήκαμε!

Και για πρώτη φορά στα χρονικά δεν πλακωθήκα-
με στο τέλος του αγώνα.

Και συμφωνήσαμε όταν θα έρχονταν να παίξουν σε
μας... χωρίς ρέφερη. Έτσι, να το απολαύσουμε.

Ήταν ένας αξέχαστος πανωλεθρίαμβος!

177





Η Αθηναία





ι σχέσεις μου με τους συγγενείς της μάνας μου
δεν ήταν αυτό που ένας ουδέτερος και καλόπι-
στος παρατηρητής θα μπορούσε να χαρακτηρί-

σει ως αγαστές. Για να το πω πιο συγκεκριμένα... (με
ελάχιστες  εξαιρέσεις)  δεν  τους  χώνευα  και  μου  το
ανταπέδιδαν στο πολλαπλάσιο.

Ο
Αμφότερα τα (μη) ενδιαφερόμενα μέρη είχαν δίκιο.
Εγώ μεν  τους  θεωρούσα  μικρούς  κι  ασήμαντους,

τσιγκούνηδες  στα  αισθήματα  και  στη  συμπεριφορά,
άνευ λόγου ψηλομύτες, θεοβάρετους και ιδιαζόντως συ-
ντηρητικούς. Εκείνοι πάλι με είχαν για ένα κακομαθη-
μένο  σκατόπαιδο,  ατίθασο  κι  άγαρμπο,  αυθαδέστατο
και  θρασύ.  Αν μπορούσαν  να κολλήσουν στα παιδιά
πολιτικά φρονήματα θα με χαρακτήριζαν «επικίνδυνο
κομμουνιστή» και θα μ  έστελναν να παραθερίζω επʼ ʼ
αόριστον με τους άλλους του ιδίου φυράματος σε κα-
μιά Μακρόνησο,  καμιά Γυάρο...  ότι υπήρχε πρόχειρο.
Αν τα παιδιά έκαναν κουμάντο στον κόσμο θα τους
μάζωνα όλους σ  ένα παπόρο μέσα και θα τους φουʼ -
ντάριζα μεσοπέλαγα. Τόσο καλά!

Η Κική ήταν από τις σπάνιες εξαιρέσεις. Όχι ανα-
γκαστικά καλύτερη από τους υπόλοιπους, όμως ασυζη-

181



τητί πιο ενδιαφέρουσα –κι απέναντί μου μέχρι συμπα-
θητική (με μέτρο βέβαια, μην τρελαθούμε).

Ήταν  ξαδέρφη,  κόρη  της  μεγάλης  αδερφής  της
μάνας μου. Μη φανταστεί όμως κανείς καμιά ηλικιακή
εγγύτητα, γιατί εκείνη και η αδερφή της ήταν σχεδόν
συνομήλικες με τη θειά τους, τη μάνα μου. Ανύπαντρη,
γιατί η μάνα της, που είχε μείνει χήρα είκοσι χρονών κι
ως εκ τούτου, μέσω του εγκαίρως δραπετεύσαντος συ-
ζύγου της, μισούσε σύμπαν το ανδρικό φύλο, την είχε
κατηχήσει, όπως και την αδερφή της, προς την κατεύ-
θυνση της «ελευθερίας».

—Τι ανάγκη έχετε; τους έλεγε. Το σπίτι σας εδώ
είναι, τη δουλειά σας την έχετε, τα λούσα σας... Τι τους
θέλετε τους άντρες;

Κάνα-δυο απόπειρες ανυπακοής από τα κορίτσια,
όταν  ήταν  πιο  μικρές  (κι  ευειδείς),  τράκαραν  πάνω
στον  φράχτη  Μάνα  και  κατεπνίγησαν  εν  τη  γενέσει
τους. Η άλλη, η μεγάλη, ψιλοβουρλίστηκε. Πενηντάρισε
και παρίστανε την παιδούλα. Η Κική είχε απλώς «τα
νεύρα της».

Κάθε χρόνο, όταν έπαιρνε την άδειά της, συνήθως
στην αρχή του καλοκαιριού, ερχόταν να κάνει τις δια-
κοπές μαζί μας. Αυτό ήταν για μένα από τα μεγάλα κι
αξεδιάλυτα μυστήρια. Γιατί κάποιος που κατοικεί στην
Αθήνα να διαλέξει  να περάσει  τις  διακοπές του στο
λιοπύρι και την ξεραΐλα του θεσσαλικού κάμπου ξεπερ-
νά κάθε προσπάθεια λογικής εξήγησης. Έτσι της είχε
καθίσει και κανείς δεν τόλμαγε να τη ρωτήσει, γιατί,
μην ξεχνάμε ότι «είχε τα νεύρα της».

Όμορφη δεν ήταν, ούτε θα υπήρξε ίσως ποτέ, αλλά
είχε προσωπικότητα και χαρακτήρα, ντυνόταν προσεγ-

182



μένα (και  «αθηναϊκά»),  μιλούσε  έξω από τα δόντια,
χωρίς  τις  συνηθισμένες  περικοκλάδες  και  υποκρισίες
των κυράδων, δεν σήκωνε αντίρρηση από κανέναν, σε
τίποτα, και... κάπνιζε! Ήταν η πρώτη γυναίκα στον κύ-
κλο μας που είδα να φουμάρει συστηματικά. Και να
πίνει τσίπουρο και κρασί με τους άντρες. Αδιανόητο!
Τις άλλες «τις ζάλιζε» και «τις ανακάτευε» και παπα-
πά... και πωπωπώ! Η Κική, αν ήθελε να πιει έπινε κι
αν ήθελε να καπνίσει κάπνιζε –σαν τορναδόρος. Νούμε-
ρο 5 Παπαστράτου –άφιλτρα!

Η μάνα μου σοκαριζόταν.

—Θα σε πειράξει, ευλογημένη, της έλεγε. Παφ και
πουφ όλη την ώρα!...

Η Κική την αγριοκοίταζε.

—Σε τι;

—Ξέρω  κι  εγώ;...  Στην  υγεία  σου...  Κάνε  κάτι
άλλο, για ν  απασχολείσαι.ʼ

—Όπως;...

—Κέντημα... πλέξιμο... ξέρω κι εγώ;...

—Να κεντήσω τα προικιά μου δηλαδή; Ή να πλέξω
ζιπουνάκια για τα παιδιά μου; Άσε μας, βρε Πιπή!

Κι άναβε άλλο ένα, έτσι, για να την πικάρει.

Ο πατέρας μου την εκτιμούσε απεριόριστα.

—Η Κική έχει αντρικό μυαλό, έλεγε.

Και την έπαιρνε στις παρέες με τους φίλους του,
όπου μιλούσαν μέχρι και πολιτικά!

—Άτυχο το καημένο, έλεγε η μάνα μου στην Αννού-

183



λα κουνώντας το κεφάλι της λυπητερά. Κι αυτή κι η
αδερφή της. Στο ράφι έμειναν...

—Για δεν παντεύτ καν; ρωτούσε η Αννούλα. Κουʼ -
σούρ  κανένα  δεν  έχ ει,  του  μυαλό  τ ς  κόβ ει,  δ λειάʼ ʼ ʼ ʼ ʼ
έχ ει... Τι τ ς λείπ ει;ʼ ʼ ʼ

—Τι ανάγκη έχουν τώρα να σκλαβωθούν τα κορί-
τσια; το γύριζε η μάνα μου μετανιωμένη που ξανοίχτη-
κε. Για μπελάδες; Να χουν την τύχη της μάνας τουςʻ
που χήρεψε είκοσι χρονών;

Η Αννούλα κάτι τέτοια τα πιανε στον αέρα.ʻ
—Α, η μάνα τ ς δεν τ ς φήν ει, είπε. Έτσ  πε μ  ναʼ ʼ ʼ ʼ ʼ

καταλάβου.
—Σσσστ!  έκανε η μάνα μου κοιτάζοντας αλαφια-

σμένη ολόγυρα. Ντροπή! Τ  είναι αυτά που λες; Ποιαʼ
μάνα δεν θέλει το καλό των παιδιών της;

Η Αννούλα κούναγε το κεφάλι της.
—Αμ ξιέρου γώ κάτ  μανάδις που μόνου για μαʻ ʼ -

νάδις δεν κάνουν, είπε.
—Σσσσστ!
Η  δική  μου  η  σχέση  πάλι  με  τη  μεγαλοξαδέρφη

ήταν ιδιότυπη. Τη συμπαθούσα και τη θαύμαζα για τον
αέρα της «Αθηναίας» που απόπνεε. Η ίδια πάλι δεν
μου κόλλαγε και  δεν  επιδιδόταν στα καραγκιοζλίκια
των  μουσαφιραίων  που  έδειχναν  (δήθεν)  ενδιαφέρον
για τα πιτσιρίκια ενός σπιτιού. Μάλλον με συμπαθούσε
–παρά τα όσα θα άκουγε από τους άλλους για ελόου
μου– αλλά, όπως και η Αννούλα, στα στραβά δεν μου
χαριζόταν. Και είχε έναν τρόπο να με βάζει στη θέση
μου παρόμοιο με κείνο (τον ψυχοβγαλτικό) του πατέρα
μου.

184



—Προσπάθησα να κοιμηθώ λίγο το μεσημέρι γιατί
ήμουν  κουρασμένη,  μου  έλεγε.  Άδικος  κόπος.  Ήταν
βλέπεις κάτι παιδιά που έκαναν μια φασαρία φοβερή,
ακριβώς έξω από το σπίτι.

—Εμείς ήμασταν... παίζαμε, ομολογούσα ντροπια-
σμένος.

—Αλήθεια; Νόμιζα πως θα ήταν από άλλη γειτονιά.
Γιατί  βέβαια  εσύ  δεν  θα  τους  άφηνες  σκέφτηκα  να
κάνουν φασαρία την ώρα του μεσημεριανού ύπνου.

—Δεν το σκέφτηκα..., μουρμούριζα συντετριμμένος
που δεν είχα προστατεύσει την ξεκούραση της μουσα-
φίρισσας.

—Δεν πειράζει. Θα κοιμηθώ το βράδυ.

Εννοείται  πως  δεν  ξαναπαίζαμε  μεσημέρι  κοντά
στο σπίτι. Γιατί και οι μάγκες ήταν εντυπωσιασμένοι
από την «Αθηναία» και δεν ήθελαν επ  ουδενί να τηνʼ
κακοκαρδίσουν.

Της έδειχνα πάλι τίποτα ζωγραφιές που είχα σκα-
ρώσει. Συνήθως όλοι έλεγαν «πολύ ωραία, μπράβο»...
«έχει ταλέντο αυτό το παιδί»... Όχι η Κική. Ότι ήταν
ζαβό το έβλεπε –και το λεγε.ʻ

—Τα χέρια αυτού εδώ είναι πολύ μακριά. Ούτε οι
χιμπατζήδες δεν έχουν τόσο μακριά χέρια. Και η προο-
πτική του σπιτιού είναι λάθος. Άσε που είναι σπίτι για
νάνους.

Είπαμε, δεν χαριζόταν.
Η μόνη σοβαρή κόντρα που είχαμε ήταν μια φορά

που μίλησα απότομα στη μάνα μου, λόγω κάποιας πα-
ράλογης απαίτησης, από τις πολλές που συνήθως είχε.

185



Η Κική με πήρε ιδιαιτέρως.

—Δεν μίλησες καλά στη μαμά σου και πρέπει να
ζητήσεις συγγνώμη, μου λέει.

—Κι αυτή δεν μου μίλησε καλά.

—Αυτή είναι μεγάλη, έχει σκοτούρες.

—Κι εγώ δεν έχω σκοτούρες;

—Τι σκοτούρες;

Τι να σου πω τώρα και τι να καταλάβεις, βρε ξα-
δέρφη; Να σου πω που κόψαμε φιλία με το Γιώργο και
διέλυσε –πάλι!– το πατίνι μας για να πάρει τα ρουλε-
μάν που ναι λέει δικά του, γιατί μας τα δωσε ο Τάσοςʻ ʻ
από το συνεργείο του μπαμπά τους; Να σου πω ότι
χθες που παίξαμε μπάλα μ  έβαλαν –πάλι!– τέρμα «γιαʼ
να μην μποδάω», λέει; Να σου πω για τη Φούλα, πουʻ
ήταν όλο αγάπες και λουλούδια μέχρι χθες και τώρα
κάνει ότι δεν μας γνωρίζει; Τι να σου πρωτοπώ;

—Έχω, μην κοιτάς που δεν μιλάω...

—Και γι  αυτό είσαι απότομος;ʼ
—Καλά, δεν θα ξαναείμαι.
—Να ζητήσεις όμως συγγνώμη.
—Γιατί;
—Γιατί έτσι κάνουν τα καλά παιδιά.
Άντε πάλι με τα «καλά παιδιά»! Μα πότε θα κα-

ταλάβουν  οι  μεγάλοι  ότι  κανείς  δεν  θέλει  να  είναι
«καλό παιδί»; Δεν συμφέρει. Σ  όλη τη γειτονιά μόνο οʼ
Σωτηράκης είναι «καλό παιδί». Και τι κατάλαβε; Τον
έχουν όλη μέρα μαντρωμένο και δεν τον αφήνουν να
παίξει μαζί μας, σαν άνθρωπος.

186



—Δεν θέλω να είμαι καλό παιδί, της δηλώνω ξερά.

Κι εκεί έκανε το λάθος.

—Τι θες δηλαδή, να γίνεις στριφνός σαν τη Σοφία;

Η Σοφία ήταν κι αυτή ξαδέρφη μας, αλλά στην ηλι-
κία μου εκείνη  και  ήταν το  δεύτερο μαύρο πρόβατο
στην οικογένεια. Τη λάτρευα!

—Η  Σοφία  δεν  είναι  καθόλου  στριφνή,  φώναξα
εκτός εαυτού. Η Σοφία είναι, αν θέλεις να ξέρεις, το
ωραιότερο κορίτσι στον κόσμο!

Με κοίταξε ξαφνιασμένη.

—Δεν είπα ότι δεν είναι..., είπε. Αλλά...

—Δεν έχει «αλλά», φώναξα κι αφήνοντάς την σύξυ-
λη βγήκα φουριόζος από το δωμάτιο.

Για μέρες μετά δεν της μιλούσα. Ούτε καλημέρα.
Τίποτα. Ακούς εκεί!... Η Σοφία μου στριφνή! Α, μα!...

Προς τιμή της δεν μου το κράτησε μανιάτικο. Ούτε
αναφέρθηκε ξανά στο ακανθώδες ζήτημα των «καλών
παιδιών».

Είπα ότι τα αλάνια στη γειτονιά ήταν εντυπωσια-
σμένα. Για μας όλους η Κική ήταν ο σύνδεσμος με τον
μαγικό κόσμο της πρωτεύουσας, όπως τον βιώναμε κι
ονειρευόμασταν μέσα από τις  τότε ελληνικές ταινίες.
Ήταν ο πολιτισμός που μας επισκεπτόταν, για λίγο, με-
ταφέροντας  κάμποση  από  τη  φινέτσα  του  «έξω
κόσμου».

—Ρε  συ,  η  ξαδέρφη  σου  καπνίζει,  μου  λέει  μια
μέρα ο Θυμιάκης εντυπωσιασμένος.

187



—Όλες καπνίζουν στην Αθήνα, έκανα τον πολύξερο
εγώ.

—Και μπροστά στον πατέρα σου, ρε;

Αυτό πάλι πού το βάζεις; Γυνή να καπνίζει μπρο-
στά στους άντρηδοι; Δηλαδή μιλάμε για τη συντέλεια
του κόσμου! Στη γειτονιά δεν υπήρχε ούτε μια να το
τολμήσει!  Θα της κρέμαγαν αμέσως τα κουδούνια οι
κουτσομπόλες. Εξ Αθηνών βέβαια ήταν αλλιώς.

Αφού έρχονταν οι φιλενάδες της μάνας μου με το
πρόσχημα της επίσκεψης για να χαζέψουν την Αθηναία!
Τι  φοράει,  πώς το φοράει,  πώς κρατάει  το φλυτζάνι
του καφέ, πώς μιλάει, τι λέει, πώς καπνίζει!...

Μόνο η Αννούλα δεν εντυπωσιαζόταν.

—Σιγά, μαρή,  κι δε σι προυκάνου μι τα τασάκια!
της έλεγε.

Τα βράδια κάθονταν όλοι τους, η πάνω και η κάτω
οικογένεια του σπιτιού, στη μπροστινή πόρτα, με λεμο-
νάδα ή βυσσινάδα για τις κυράτσες και τσίπουρο για
τους άντρηδοι και την Κική, για κουβέντα και ξεκούρα-
ση στο φρέσκο.

Κι  εμείς,  όλη  η  συμμορία,  έξω,  στο  «οικόπεδο»,
πάνω στο γρασίδι να κάνουμε καντάδα με ότι μοντέρνα
άσματα ξέραμε ή μισοξέραμε. Ο Σταύρος, που ήταν ο
πιο καλλίφωνος, έκανε χρέη σολίστ κι εμείς από κοντά
η χορωδία της συμφοράς.

Όταν πιάναμε κανένα τραγουδάκι που της άρεσε η
Κική ενθάρρυνε τους καλλιτέχνες.

—Αυτό να το προσέξετε ιδιαιτέρως,  μας φώναζε.
Μην το χαλάσετε.

188



Και δώστου εμείς τρίλιες και τσαλίμια.

Κάθε βράδυ πια είχε γίνει συνήθεια.

Κι όπως όλοι οι καλλιτέχνες, έτσι κι εμείς, δεν ικα-
νοποιούμασταν με την απόδοσή μας, αλλά αποζητούσα-
με το ακόμη καλύτερο, ώσπου να φτάσουμε στο τέλειο
και να αξίζουμε το μπράβο που θα εισπράτταμε.

—Να είχαμε ένα όργανο, ρε γαμώτη μου! λέει ένα
βράδυ ο Σταύρος.

—Τι όργανο;

—Ξέρω γώ; Ότι να ναι. Κιθάρα ας πούμε.ʻ ʻ

—Πού να τη βρούμε;

Αυτό να μου πεις! Σάματι ήμασταν στην Κέρκυρα,
όπου  όλοι  είναι  μουζικάντες;  Στη  Λάρισα  βρισκόμα-
σταν...  άντε,  το  πολύ  να  βρίσκαμε  κανένα  νταούλι.
Αλλά καντάδα με... νταούλι;!!!

—Να  φτιάξουμε,  προτείνει  ο  Γιώργος,  που,  ως
μάστορας, του άρεσαν οι κατασκευές.

—Πώς, ρε έξυπνε;
—Σιγά το δύσκολο! Τι είναι η κιθάρα, ρε; Ένα κου-

τί με μια τρύπα στην μέση, ένα μαρκούτσι για μπράτσο
και κάτι σύρματα για χορδές.

Δεν ήταν κακή ιδέα.
Αρχίσαμε να το ψάχνουμε. Στην αποθήκη ανακαλύ-

ψαμε ένα άδειο ξύλινο κουτί από σαπούνια. Καρφώσα-
με το καπάκι και με τα πριονάκια της ξυλογλυπτικής
ανοίξαμε  μια  τρύπα,  περισσότερο  πολυγωνική  παρά
κυκλική, αλλά τι πείραζε... τη δουλειά της θα την έκα-
νε.

189



Για  μπράτσο  βρήκαμε  μια  σανίδα  λεπτή  πλανι-
σμένη. Την καρφώσαμε κι αυτή στέρεα πάνω στο κου-
τί. Απόμεναν οι... χορδές.

Σύρματα βέβαια. Αλλά βρήκαμε μόνο δυο κουλού-
ρες με σύρμα, που είχε φυλαγμένες ο πατέρας μου. Χο-
ντρό και ψιλό.

—Οι  χορδές  πρέπει  να  χουν  διαφορετικό  πάχος,ʻ
λέω του Γιώργου.

—Πού το ξέρεις, ρε ξύπνιε;

—Το είδα στην εγκυκλοπαίδεια.

—Και τι ξέρει η εγκυκλοπαίδεια, ρε; Εμείς αυτά τα
δυο σύρματα έχουμε. Μια χαρά κάνουν.

—Καλάααα...

—Πόσες χορδές θα βάλουμε;

—Να πάω να κοιτάξω στην εγκυκλοπαίδεια;

—Έφυγες!

Έφυγα κι επέστρεψα πολύ πιο σοφός.

—Έξι, του λέω θριαμβευτικά.

—Σιγά μην είναι και δεκάξι! με πρόγκηξε ο μάστο-
ρας. Δεν χωράνε έξι.

Δοκιμάσαμε όπως-όπως τα σύρματα... Τέσσερα το
πολύ! Το μπράτσο ήταν στενό.

—Τέσσερα είναι καλά, αποφάνθηκε ο Γιώργος. Δυο
χοντρά και δυο λεπτά.

—Και πώς θα τα στερεώσουμε;

190



—Βίδες  με  πεταλούδες  στο  πάνω  μέρος,  για  να
σφίγγουμε όταν χαλαρώνουν και καρφιά κάτω που δεν
μας πειράζει.

—Και πού θα βρούμε πεταλούδες;

—Δεν έχουμε;

—Δεν.

Οπότε, ως συνήθως στις περιπτώσεις αυτές, κατα-
φύγαμε στον Τάσο, τον μεγαλύτερο αδερφό, που μας
ξελάσπωνε όταν συναντούσαμε δυσκολίες.

—Καλά, θα κοιτάξω στο συνεργείο, μας υποσχέθη-
κε.

Το ίδιο μεσημέρι είχαμε τέσσερις βίδες πεταλούδες
με  τα  παξιμάδια  τους.  Ήταν  διαφορετικού  μεγέθους
και πάχους, αλλά τι πείραζε;

Κι άντε πάλι με το τρυπάνι (χειρός) ν  ανοίγουμεʼ
τρύπες πλαγίως στο μπράτσο, άντε να σφηνώσουμε τις
βίδες,  να  μην  κουνιούνται,  και  μετά  τα  καρφιά  από
κάτω και τα σύρματα-χορδές.

Η πρώτη δοκιμαστική συγχορδία δεν ήταν ακριβώς
ουράνια. Ούτε οι επόμενες απόπειρες. Αλλά...

—Αφού θα τραγουδάμε κιόλας ποιος θα καταλάβει
αν την παίζουμε καλά την κιθάρα, επιχειρηματολόγησε
ο Γιώργος.

—Η Κική μήπως; αναρωτήθηκα εγώ.

Έξυσε το κεφάλι του.

—Ναι, ρε γαμώτη μου, είπε. Δεν της ξεφεύγει τίπο-
τα.

191



—Ίσως αν παίζαμε σιγά να μην ακουγόταν πολύ.

—Ναι, ρε συ, αυτό θα κάνουμε.

Και φτάσαμε στο κρίσιμο σημείο.

—Και ποιος θα την παίξει; ρώτησα (καθόλου ρητο-
ρικά).

Με κοίταξε έκπληκτος.

—Τι θα πει;... Εγώ.

—Γιατί, ρε, είσαι μάγκας;

—Ποιος έφερε τις βίδες;

—Ο Τάσος.

—Και ποιος τις μοντάρισε;

—Και το κουτί ποιος το φερε;ʻ

—Ε, και;

—Και την τρύπα ποιος την άνοιξε;

—Μισή εγώ και μισή εσύ.

—Τότε να παίξουμε λίγο εγώ και λίγο εσύ, πρότει-
να.

— Ντάξ . Εγώ πρώτος.ʼ ʼ

—Γιατί, ρε; Είσαι μάγκας;

—Ναι, ρε, είμαι μάγκας.

—Φτου, κολύμπα.

Ρίξαμε κλήρο –αναπόφευκτα. Ο Γιώργος βγήκε να
παίξει πρώτος.

192



Το βράδυ οι μάγκες μας είδαν να καταφθάνουμε
με το όργανο κι έμειναν με το στόμα ανοιχτό.

—Τι ναι αυτό, ρε;ʻ

—Κιθάρα, ρε. Τι να ναι;ʻ

—Σίγουρα;

—Να σου δώσω τώρα μια μπουνιά;

—Και παίζει, ρε;

Ο Γιώργος έκανε μια επίδειξη.

—Καλά, μουρμούρισε ο Σταύρος. Αλλά να την παί-
ζεις σιγά, να μην ακούγεται.

Από  το  πρώτο  άσμα  κιόλας  η  καινοτομία  μας
γνώρισε  μεγάλη επιτυχία.  Η Κική λύθηκε στα γέλια.
Μέχρι δακρύων σου λέω! Μέχρι που παρέσυρε και τη
μάνα μου! Ανήκουστο στα χρονικά!

—Τι φτιάξατε, βρε δαιμόνια πλάσματα, εκεί πέρα;
μας φώναξε (σκουπίζοντας τα μάτια της).

—Κιθάρα, απάντησε περήφανα ο Γιώργος δείχνο-
ντάς της το κομψοτέχνημα.

—Κιθάρα!!!

Άλλα γέλια ασυγκράτητα.

Άρα της άρεσε.

—Μπράβο, μας φώναξε όταν μπόρεσε να μιλήσει
ξανά. Μόνο παίξτε την πιο σιγά γιατί θα σηκώσουμε τη
γειτονιά στο πόδι.

Στο δεύτερο άσμα χάσαμε μια από τις «χορδές».
Μ  ένα σπαραξικάρδιο «γκλονγκ» το ένα από τα σύρʼ -

193



ματα έφυγε από τη θέση του, από κάτω, από τα καρ-
φιά. Κι όπως ήταν από τα χοντρά και δεν είχαμε πένσα
πρόχειρη να το σφίξουμε το βγάλαμε κι από πάνω.

Στη δική μου τη σειρά έσπασε κι ένα από τα λε-
πτά. Τ  αφήσαμε κι αυτό. Και με δυο χορδές μια χαράʼ
φασαρία έκανε το όργανο.

Ως το τέταρτο άσμα είχαμε χάσει όλες τις χορδές.

—Τώρα τι κάνουμε; λέω εγώ μ  απελπισία.ʼ

—Φέρτην εδώ και θα δεις, μου λέει ο Τσίλας.

Την παίρνει,  τη γυρίζει  ανάποδα και  την  κάνει...
ταμπούρλο!

—Μην σας πω ότι είναι και καλύτερα, φώναξε η
Κική γελώντας.

*  *  *

Δεν ήταν όμως μόνο της καλοπέρασης και της πα-
ρέας η μεγαλοξαδέρφη, είχε και κότσια.

Ένα χρόνο πριν πάω σχολείο είχαμε πάει ξεκαλο-
καιριό στη Σελίτσανη, ένα χαμένο χωριό πάνω στο Πή-
λιο, που βρισκόταν τεχνολογικά και πολιτισμικά ακόμα
στα πρώτα χρόνια του Μεσαίωνα –και πολύ λέω. Ένα
μυστήριο πράγμα, πού πήγαινε και ξετρύπωνε ο πα-
τέρας μου αυτές τις εξορίες του Αδάμ!

Μαζί μας και η Κική.
Μια μέρα λοιπόν κάτι κυνηγοί της συμφοράς κα-

τάφεραν να χτυπήσουν ένα αγριογούρουνο. Το πήγαν
λοιπόν στον Χαρίλαο, το αφεντικό του μοναδικού καφε-
νείου,  να  το  ψήσει  και  στήσαν  γλέντι  τρικούβερτο.
Φάγαν,  ήπιαν,  τραγούδησαν,  χόρεψαν,  ξαναήπιαν  κι

194



όπως συμβαίνει  συχνά στις  κοινωνίες  αυτές  και  στις
περιστάσεις σαν ετούτη, ένας αγωγιάτης ονόματι Μή-
τσος, πιο σουρωμένος από τους άλλους ή πιο βέρος Νε-
αντερτάλιος άρχισε, πάνω στο greek kefi,  να κάνει ζη-
μιές στο μαγαζί. Που είχε σαν συνέπεια βεβαίως την
κάπως  τσουβαλάτη  αποπομπή  του  από  τον  καφετζή
Χαρίλαο και την παρέα του.

Ο Μήτσος όμως το έφερε βαρέως.

Στήθηκε  λοιπόν  στην  «πλατέα»,  κοντά  στο  σπίτι
μας κι άρχισε να εγκαλεί, ομολογουμένως με περίσσια
λογοτεχνική ευρηματικότητα τον αψύ καφετζή.

—Ρε μονομάχε (πού το βρήκε αυτό;), γκάριζε. Αν
είσαι άντρας, ρε, βγέκα όξω να πάμε στο γεφύρι να μο-
νομαχήσουμε.

Και  δώστου φωνές  και  δώστου προκλήσεις,  ανα-
πάντητες, γιατί ο... «μονομάχος» τον έγραφε κανονικά.

Στο τέλος η Κική τα πήρε στο κρανίο! «Τα νεύρα
της»  που  λέγαμε.  Σηκώνεται  βλαστημώντας  (κατείχε
απταίστως την  τέχνη,  που ίσως έμαθε  από κάποιους
πλανόδιους χαμάληδες στην Αθήνα), ντύνεται «γκραν»
και παρά τις απελπισμένες εκκλήσεις της μάνας μου,
που είχε πανιάσει από το φόβο της, βγαίνει έξω κι εγώ
από κοντά, πριν προλάβει να με σταματήσει κάποιος.

—Τι φωνάζεις, βρε; αρπάει η Κική τον Μήτσο από
τα μούτρα.

Σαστίζει αυτός. Τι γένεται εδώ δηλαδής, ένα θήλεο
και μάλιστα ξένο του κάνει παρατήρηση, σ  αυτόν, τονʼ
Μήτσο, τον λεβέντη, τον καραμπουζουκλή; Σε περικα-
λώ!... Τι γένηκε, η συντέλεια του κόσμου;

195



—Φωνάζω, της λέει με μεθυσμένη αναίδεια.

—Δεν σε  ρώτησα τι  κάνεις,  του λέει  η  Κική.  Το
βλέπω ότι γκαρίζεις. Γιατί γκαρίζεις σε ρώτησα.

Μπερδεύτηκε ο μεγάλος.

—Γαρίζω  τον  μονομάχο,  να  βγει  όξω,  αν  είναι
άντρας, να μονομαχήσουμε, της λέει.

—Με τι θα μονομαχήσετε, τρομάρα σου, με σβου-
νιές;

Κώλωσε ο παληκαράς.

—Θα βρούμε με τι, της λέει στο τέλος με την πα-
ροιμιώδη αξιοπρέπεια των μεθυσμένων. Εσύ γιατί ανα-
κατώνεσαι;

—Γιατί μου πήρες τ  αυτιά τόση ώρα, γι  αυτό.ʼ ʼ

—Αααα... καλά τότενες... Με το μπαρδόν...

—Άντε, χριστιανέ μου, στο σπιτάκι σου να κοιμη-
θείς, να ξεμεθύσεις, τον προτρέπει η ξαδέρφη.

—Σάματις θυμώμαι κατά πούθε πέφτει; ομολογεί
με αφοπλιστική ειλικρίνεια ο Μήτσος. Αλλά και να θυ-
μώμανε σάματις θα φτανα μέχρι εκεί;ʻ

Και στρώνεται σ  ένα πεζούλι εκεί δίπλα να πάρειʼ
τον υπνάκο του. Σαν σε δεύτερη σκέψη ανασηκώνεται
μια στιγμή στον αγκώνα...

—Ρε, μονομάχε..., αρχίζει.

—Μην  τολμήσεις,  κακομοίρη  μου!  του  φωνάζει  η
Κική.

—Α, καλά... Με το μπαρδόν...

196



Σε δευτερόλεπτα μέσα ροχάλιζε.

Συνοφρυωμένη η ξαδέρφη στρέφεται σε μένα, τον
σιωπηρό μάρτυρα του δράματος. Μου δείχνει τον τε-
λειωμένο Μήτσο.

—Βλέπεις; μου λέει. Βλέπεις τι κάνει το αγριογού-
ρουνο; Πρόσεξε, καημένε μου,.. Ποτέ να μην το βάλεις
στο στόμα σου. Ακούς;... Ποτέ.

Εκεί, στην Τετάρτη Δημοτικού, η Κική ξαφνικά στα-
μάτησε να έρχεται για τις ετήσιες διακοπές της. Όταν
ρώταγα  μου  απαντούσαν  με  μισόλογα.  Υπέθεσα  ότι
μάλλον οι γονείς μου είχαν τσακωθεί με τους Αθηναί-
ους συγγενείς (τους οποίους δε παρέλειπαν,  σε κάθε
ευκαιρία, να σχολιάζουν δυσμενώς) και η Κική ήταν η
παράπλευρη απώλεια της ενδοοικογενειακής διαμάχης.

Αλλά δεν ΄ήταν αυτό.

Την ξαναείδα όταν πρωτοπήγα στο Γυμνάσιο. Με
είχαν στείλει στην Αθήνα για τα Χριστούγεννα, πρώτη
φορά μόνο μου. Την είδα την Κική και δεν τη γνώρισα!
Είχε «μπει», είχε πρηστεί (από τα φάρμακα όπως έμα-
θα),  είχε  ασχημίσει  μ  έναν τρόπο αρρωστημένο.  Ερʼ -
χόταν από τη δουλειά της, φορούσε κάτι αρχαίες νυχτι-
κιές  και  παντούφλες και  κλεινόταν στο δωμάτιό της,
ένα «καμαράκι υπηρεσίας»,  που είχε διαλέξει εκείνη
επίτηδες. Όταν η πόρτα του ήταν κλειστή όλοι στο σπί-
τι πατούσαν στα νύχια των ποδιών τους. Ο παραμικρός
θόρυβος προκαλούσε εκρήξεις επικές. «Η Κική έχει τα
νεύρα της» είχε αποκτήσει πλέον μια διαφορετική έν-
νοια.

197



Την είδα ελάχιστα όσο έμεινα εκεί και δεν μιλήσα-
με σχεδόν καθόλου, πέρα από τα τυπικά. Μόνο όταν
έφευγα ανοίχτηκε λίγο.

—Ξέρεις ποια ήταν η ωραιότερη ανάμνηση από τα
χρόνια που περνούσα τις διακοπές μου μαζί σας; είπε.
Τότε που μου κάνατε καντάδες με κείνη την ανεκδιήγη-
τη κιθάρα. Αυτή ήταν μια στιγμή πραγματικά ξεχωρι-
στή.

Γέλασε και για λίγο το πρόσωπό της έγινε όπως το
θυμόμουν.

Δεν έμαθα ποτέ τι της συνέβη. Κανείς στην οικο-
γένεια δεν ήθελε να μιλήσει γι  αυτό. Μόνο υποθέσειςʼ
μπορώ να κάνω.

198



Εμιγκρέδες και Κουμπάροι 





 πατέρας μου ήταν, θα μπορούσα να πω, άν-
θρωπος του κόσμου. Του άρεσε η καλή παρέα,
η  διασκέδαση,  το  γλέντι,  η  κουβέντα,  τα

αστεία, οι ιστορίες, το καλό πιοτί και το καλό φαγητό.
Κατά  συνέπεια  είχε  άπειρους  φίλους,  στους  οποίους
ήταν εξαιρετικά αγαπητός και οι οποίοι μαζεύονταν με
την παραμικρή ευκαιρία, αλλά και χωρίς ευκαιρία, στο
σπίτι μας.

Ο

Η μάνα μου αντιθέτως διαολιζόταν «με όλους αυ-
τούς που έχουν κάνει το σπίτι χάνι» και γκρίνιαζε για
όλη τη δουλειά που είχε να κάνει προκειμένου να τους
περιποιηθεί.

Ώσπου μια απ  αυτές τις φορές ο πατέρας μου, πουʼ
του άρεσε να διδάσκει με παραδείγματα κι όχι με πα-
ραβολές, όπως ο Χριστός, την έβαλε οριστικά στη θέση
της.

—Όλα από τα χέρια σου περνάνε είπες; τη ρωτάει
με κείνο το παραπλανητικά αθώο ύφος του.

—Φυσικά, ποιανού άλλου; πάτησε ανυποψίαστη την
πεπονόφλουδα εκείνη.

201



—Δηλαδή η Αννούλα και η Μερσίνα (η υπηρεσία)
δεν βοηθάνε καθόλου; τη ρωτάει (για σιγουριά).

—Κολοκύθια, έρχεται η αναμενόμενη απάντηση. Αν
δεν έβαζα το χέρι μου εγώ τίποτα δεν θα γινόταν.

—Ωραία, της λέει ο διάολος. Τότε δεν τις χρειάζε-
σαι, ε;

Μια και δυο πάει στην κουζίνα.

—Κορίτσια,  τους  λέει,  απόψε  σας  έφεξε!  Απόψε
έχει έξοδο μετά δημοσίων θεαμάτων.

Και δίνει από ένα εικοσάρικο στην καθεμιά.

—Για να πάτε σινεμά, που παίζει ένα ωραίο στον
«Ορφέα», απ  αυτά που κλαίνε, τους λέει. Και μετά ναʼ
φάτε μια πάστα στο «Πικαντίλλυ» που φτιάχνει κάτι
πολύ ωραίες.

—Κι ούλους αυτούνους ου κόσμους που μας κ βαʼ -
λήθ κι ποιος θα τουν φρουντίσ ει; απορεί η Αννούλα.ʼ ʼ

—Α,  μα  η  κυρία  Πιπή,  λέει  ο  πατέρας  μου  γε-
λώντας.  Όπως  πάντα.  Αντέστε  εσείς  και  καλή  δια-
σκέδαση.

Οπότε η μάνα μου βρέθηκε να ετοιμάζει μεζέδες,
να σερβίρει, να φέρνει κρασί και τσίπουρο, να πλένει
πιάτα και ποτήρια, να καθαρίζει φρούτα κι όλα αυτά
τέλος  πάντων  που  ισχυριζόταν  πως  έκανε  από  μόνη
της.

Δεν ξαναπαραπονέθηκε. Ποτέ. Ούτε γι  αστείο.ʼ

Οι θεραπευτικές μέθοδοι του πατέρα μου ήταν σε
τέτοιες περιπτώσεις άκρως θεραπευτικές.

202



Οι  χαρακτήρες  που  μαζεύονταν  ήταν  πολλοί  και
ποικίλοι κι απ  όλες τις κοινωνικές διαστρωματώσεις,ʼ
καθόσον για τον πατέρα μου δεν είχε καμιά σημασία
αν ήσουν γιατρός  ή  πλανόδιος  μανάβης.  Το κριτήριό
του ήταν αν ήσουν βαρετός ή ενδιαφέρων –σε αντίθεση
με τη μάνα μου βέβαια. Αν ανήκες στην πρώτη κατηγο-
ρία δεν υπήρχε περίπτωση να σε συναναστραφεί μα-
κάρι και να σουν ο Αγά Χαν ο ίδιος.ʻ

Κατά συνέπεια οι μούχλες που σύχναζαν στο σπίτι
σπάνιζαν. Όχι πως δεν υπήρχαν, υπήρχαν, αλλά ήταν,
ας πούμε, ότι ο Βέγγος κι ο Γκιωνάκης –τότε, στις ελ-
ληνικές  κωμωδίες–  το  συμπληρωματικό  καρύκευμα,
ποτέ το αλατοπίπερο.

Από τους άλλους τώρα, οι πιο συναρπαστικοί –για
μένα τουλάχιστον– ήταν οι εμιγκρέδες απ  την Παλιάʼ
Πατρίδα, όπως αναφέρονταν οι ίδιοι στην τσαρική Ρω-
σία. Αυτοί είχαν καταλήξει εδώ μετά από πολλές περι-
πέτειες,  τις οποίες δεν κουράζονταν ποτέ να διηγού-
νται, μετά τη... «Στάση των Μουζίκων», όπως ονόμα-
ζαν την  Οκτωβριανή Επανάσταση και  παρ  ότι  είχανʼ
αφομοιωθεί στα καθ  ημάς τη Ρωσία δεν έπαψαν να τηνʼ
κουβαλούν μαζί τους. Καθώς κι όλα τα προτερήματα κι
ελαττώματα, τόσο χαρακτηριστικά, της ράτσας μας.

Όλοι τους μίλαγαν πολύ καλά ελληνικά, μ  αυτή τηʼ
βαριά  και  διασκεδαστική  σλάβικη  προφορά,  που  τα
κανε ν  ακούγονται βλάχικα, αλλά μετά από κάμποσαʻ ʼ
ποτηράκια τσίπουρου ή βότκας (που έφτιαχναν μόνοι
τους σ  ένα αυτοσχέδιο αποστακτήριο) το γύριζαν σταʼ
ρώσικα και πιάναν και κείνα τα νοσταλγικά τραγούδια,
που πάντα κατέληγαν σε δάκρυα και που η μάνα μου
αποστρεφόταν θανάσιμα.

203



Όπως  απεχθανόταν  και  τους  ίδιους  τους  εμι-
γκρέδες, χωρίς να τολμάει να εξωτερικεύει τα αισθήμα-
τά της ωστόσο. Ίσως γιατί ένιωθε πως αυτοί αποτελού-
σαν για τον πατέρα μου τον συνδετικό κρίκο μ  ένανʼ
κόσμο στον οποίο εκείνη δεν είχε θέση, ούτε από κατα-
γωγή, ούτε από ιδιοσυγκρασία.

—Μόνο να μπεκρουλιάζουν και να γκαρίζουν σα-
χλοτράγουδα σ  αυτή τη βάρβαρη γλώσσα ξέρουν, σχοʼ -
λίαζε στην κουζίνα.

—Γιατί,  μαρή;  έλεγε  η  Αννούλα.  Πουλύ  ουραία
τραγουδάν... Τι σ  έκαναν ισένα;ʼ

—Σαν ζεματισμένα αρκούδια, γρύλιζε η μάνα μου.

—Ε, βούλουσι τ  αυτιά σ  να μην τ ς ακούς. Ιμένα μʼ ʼ ʼ ʼ
αρέσουν, την απόπαιρνε η Αννούλα.

Τρεις  ήταν  οι  κυριότεροι  πρωταγωνιστές  του
θιάσου των εμιγκρέδων. Ο Στεφάν, ο Λεονίντ κι ο Βλα-
ντιμίρ (που η μάνα μου επέμενε ν  αποκαλεί Σέφανο,ʼ
Λεωνίδα και Βλαδίμηρο). Οι δυο πρώτοι ήταν στα πε-
νηνταφεύγα τους, εικοσάχρονα παιδιά είχαν έρθει στην
Ελλάδα, ενώ ο Βλαδίμηρος κόντευε εβδομήντα και οι
άλλοι αποκαλούσαν «γκοσποντίν καπιτάν» (κύριε λο-
χαγέ) καθόσον είχε διατελέσει αξιωματικός του Ιππι-
κού και ήταν από τους τελευταίους που εγκατέλειψαν
την Παλιά Πατρίδα.

Και οι τρεις ήταν σπουδαίοι παραμυθάδες –με τον
πατέρα μου να συμπληρώνει το κουαρτέτο– και μπο-
ρούσαν να μετατρέψουν το πιο κοινό κι αδιάφορο περι-
στατικό σε συνταρακτικό μυθιστόρημα, συχνά πολλών
συνεχειών.

204



Διηγείται ο Βλαντιμίρ.

—Βρίσκουμαι  με  τουν  ουλαμό μου,  δέκα αλογα-
τάρηδοι,  έξου από του Νίζνι Νοβγκουρόντ. Γύρου τί-
πουτας...  ιρημιά! Κάτι κουράκια μόνου στουν ουρανό
να φέρνουν βόλτις...  ου κιρός γκρίζους, σαν τα γένια
του  Στεφάν  κι  πήγαινε  να  χιουνίσει.  Ξαφνικά...  κοι-
τάζου  γύρου  κι  τι  να  δω;!...  Ου  τόπους  είχι  γιμίσει
αγριεμένοι  μπουλσεβίκοι!  Μι  όπλα κι  τζουγκράνις  κι
ήταν έτοιμοι να πέσουν πάνου μας, να μας κάνουν μια
μπουκιά.

»Τότες ιγώ τραβάου... χραπ!... του σκιμιτάρ κι τις
φουνάζου: «Πίσου, ζαγάρια, στου όνουμα του πατιρού-
λη του Τσάρου, ου θιός ν  αναπάψει την ψυχούλα του.ʼ
Πίσου κι σας έφαγα!»

—Κι έκαναν πίσω, ρε Βλαντιμίρ; ρώτησε ο πατέρας
μου.

—Μπα...  Σήκουσαν  τα  ντουφέκια,  οι  αντίχριστοι.
Σι μένα, που η πατρίδα μ  έβαλι να τις προυστατεύουʼ
κι να τις φυλάου!

—Και τι κάνατε;
—Διάταξα τις δικοί μου, τις αλογατάρηδοι... «Καλ-

πασμός όπισθεν ουλουταχώς» τις είπα. Κι ευτυχώς που
είχαμι  τα αλόγατα κι  οι  Μουζίκοι  ήταν πιζοί  κι  δεν
μπόρουναν να μας προυκάνουν. Αλλιώς δεν θα μιλού-
σαμι τώρα.

Ο Λεονίντ κούνησε το κεφάλι του.
—Ούλα τα καταλαβαίνου, λέει. Αλλά την αχαριστία

τουν Μουζίκουν δεν την καταλαβαίνου. Σαν πιδιά μας
τις είχαμι. Σαν πιδιά μας! Κι ποιο ήταν του ιφχαριστώ;
Μας πιάκαν στου κυνήγι.

205



—Σηκώθκαν τα πουδάρια να βαρέσουν του κιφάλι,
φιλοσόφησε λυπημένα ο Στεφάν.

—Όλα τα  συχώρεσε  ο  θεός,  την  αχαριστία  ποτέ,
συμφώνησε κι ο πατέρας μου με την αγαπημένη του
ρήση.

Κι άντε ένα ποτηράκι ακόμα, να καταραστούν τους
άθεους μπολσεβίκους και να εκθειάσουν την Παλιά Πα-
τρίδα,  που ήταν ο επίγειος παράδεισος,  πριν φυσικά
«σηκωθούν τα πόδια να χτυπήσουν το κεφάλι».

Ο Στεφάν ήταν από την Αγία Πετρούπολη. Και για
κείνον καμιά πόλη, όχι στη γη, αλλά στο γνωστό σύ-
μπαν, δεν μπορούσε να συγκριθεί μαζί της.

—Οι χουροί που γίνουνταν, τα τσάγια, τα σουαρέ,
του  θέατρου,  τα  καμπαρέ...  Μια  ζουή  παραμυθένια!
Τέτοια γλέντια ούτι στου Παρίσι!

—Αμ η Οντέσσα; υποστήριζε τη δικιά του ο Λεο-
νίντ. Η Αλεξάνδρεια της Μαύρης Θάλασσας! Ούλες οι
φυλές του Ισραήλ ικεί! Ούλες οι γλώσσις! Τι καλούδια
ήθιλις κι δεν έβρισκις!

—Στουν Μιγάλου Πατριουτικό Πόλιμου όμως φου-
ρέσατι  γιρμανικές  στουλές  κι  πουλιμήσατι  μι  τουν
ιχθρό, παρατήρησε ο Βλαντιμίρ που δεν του συγχωρού-
σε την κατά ήμισυ Ουκρανική καταγωγή, από την πλευ-
ρά της μάνας του.

—Δεν πουλιμήσαμι την πατρίδα, αλλά τις Κόκκινοι
Μπουλσιβίκοι, διαμαρτυρήθηκε ο Λεονίντ. Μιτά θα τις
διώχναμι  ιμείς  τις  Γιρμανοί,  όπους  τότι  ου  μιγάλους
Αλεξάντρ Νιέφσκυ.

—Μωρέ καλά σας έκανι μετά ο Γεωργιανός, που
δεν σας άφηκι σι χλουρό κλαρί!...

206



Ο Λεονίντ άναψε και κόρωσε.

—Αυτή την κουβέντα μην τη λες, γκοσποντίν καπι-
τάν, φώναξε. Τι έπριπι να κάνουμι δηλαδή, να πάμι μι
τις Κόκκινοι, όπους ου Ιβάν απού ιδώ;

Ο Ιβάν ήταν ο πατέρας μου, που στην Κατοχή είχε
βγει στο βουνό με τους αντάρτες του ΕΛΑΣ.

—Αφού αυτοί ήταν οι μόνοι που πολεμούσαν,  ρε
Λεονίντ, επιχειρηματολόγησε ο... Ιβάν. Θα καθόμασταν
δηλαδή με σταυρωμένα χέρια να περιμένουμε πότε θα
βαρεθούν οι Γερμανοί να φύγουν από μόνοι τους;

—Άλλου ιδώ κι άλλου στην Παλιά Πατρίδα, επε-
νέβη συμβιβαστικά ο Στεφάν.

—Οι Ουκρανοί ξιφτίλησαν του όνουμα της Ρουσίας,
φώναξε ο Βλαντιμίρ χτυπώντας το χέρι στο τραπέζι.

—Οι Ουκρανοί ήσαντε πατριώτοι, αντέτεινε ο Λεο-
νίντ.

—Μωρέ καλά σας έκανε ο Ιωσήφ Βησσαριόνοβιτς...

—Πίσσα στα κόκαλά του, φώναξε ο Λεονίντ.

Εδώ βρέθηκε επιτέλους το σημείο σύγκλισης.

—Πίσσα στα κόκαλά του, συμφώνησε ο Στεφάν.

—Πίσσα,  πίσσα,  είπαν εν χορώ ο Βλαντιμίρ κι  ο
πατέρας μου.

Κι άντε άλλο ένα, για τον δρόμο.

Πιάναν μετά τα νοσταλγικά τραγούδια της Παλιάς
Πατρίδας  προς  μεγάλη  απελπισία  της  μάνας  μου.  Ο
Στεφάν ήταν μουσικός, έπαιζε κιθάρα σε μια ορχήστρα
και είχε καταφέρει, με τη βοήθεια ενός άλλου εμιγκρέ,

207



ξυλουργού,  να  φτιάξει  μια  μπαλαλάϊκα  που  συχνά
έφερνε μαζί του εξεπιτούτου. Και τότε όλη η Ρωσία
κατέβαινε  από  τις  στέπες  της  Κεντρικής  Ασίας  και
πλημμύριζε με καημό και νοσταλγία το σπίτι ολόκληρο.

—Θα ξεσηκώστε τη γειτονιά! γκρίνιαζε η μάνα μου.

Αλλά  ποιος  της  έδινε  σημασία;  Βρίσκονταν  όλοι
τους χιλιάδες  χιλιόμετρα μακριά κι  ένιωθαν πια στα
πρόσωπά τους τον κρύο, ξερό αγέρα του βορρά.

Έτσι έμαθα για την καταγωγή της οικογένειας, για
τον  ερχομό  τους  στην  Ελλάδα  του  Όθωνα  και  το
στέριωμα τους εδώ, για τις συμπτώσεις –αν ήταν συμ-
πτώσεις– των γάμων των αρσενικών παιδιών με Ρωσί-
δες, ως τον πατέρα μου, που –δυστυχέστατα– έσπασε
την παράδοση.

Ο ίδιος μιλούσε άπταιστα Ρώσικα, που είχε μάθει
από τους γονείς του, αλλά, για κάποιο ανεξήγητο λόγο,
δεν προσπάθησε ποτέ να μου τα διδάξει και είναι κρί-
μα, γιατί, όπως τα άκουγα, μου άρεσαν ασυγκρίτως πε-
ρισσότερο από τα καταραμένα τα γαλλικά.

Και μια και ήρθε η κουβέντα στις γλώσσες...
Είπαμε  πως  τα  ελληνικά  των  εμιγκρέδων  ήταν

εξαιρετικά,  με  τις  ιδιομορφίες  τους,  ν  αλλάζουν  τοʼ
φύλο και τις κλίσεις, μπερδεύοντας συχνά παρατατικό
με τον μέλλοντα και τον ενεστώτα (κάτι που στο μυαλό
τους υποπτεύομαι πως φαινόταν απολύτως φυσιολογι-
κό) καθώς και τη βαριά σλάβικη προφορά, που τα έκα-
νε ν  ακούγονται πιο βλάχικα –αλλά αλλιώς– κι από τηςʼ
Αννούλας.

Η μάνα μου είχε πάθει μαζί τους πνευματικό μπλο-
κάρισμα. Είχε αποφασίσει ότι δεν τους καταλάβαινε.

208



—Αυτό μου έλειπε, να μάθω και ρώσικα τώρα για
να συνεννοούμαι με δαύτους, έλεγε.

Όπου «ρώσικα» ήταν βέβαια τα ελληνικά των αν-
θρώπων. Τα οποία η οικοδέσποινα μας ισχυριζόταν ότι
δεν τα ξεχώριζε από τα άλλα ρώσικα, που ήταν τα κα-
θεαυτό ρώσικα. Έλεος!

Οπότε για να επικοινωνήσει μαζί τους επιστράτευε
τα άθλια γαλλικά της, γλώσσα την οποία οι εμιγκρέδες,
όπως όλοι οι προεπαναστατικοί Ρώσοι των «καλών οι-
κογενειών», χειρίζονταν αριστοτεχνικά.

—Ζε βου πρι νε φαιτ πα ταν ντε μπρουί, τους έλε-
γε σε αυστηρό τόνο. Λε βουαζεν βου σαβέ...

Κι  ο  Βλαδίμηρος,  ως  porte-parole της  παρέας,
έσπευδε να τη διαβεβαιώσει πως...

—Soyez assurée, chère madame, que nous seront dé-
sormais silencieux comme des poissons. Je vous présente
nos excuses les plus sincères.

Η μάνα μου εξακολουθούσε να προσποιείται πως
δεν καταλάβαινε (γιατί κι εδώ η προφορά τους ήταν
βαριά –αλλά σωστή) και γύριζε στη μαντάμ Νίνα.

—Κε σ  κ  ιλ ντι? τη ρωτούσε ξινισμένη.ʼ ʼ

—Ce que vous avez parfaitement bien compris,  της
απαντούσε ξερά η δασκάλα μου, που αντιθέτως μ  εκείʼ -
νη λάτρευε τους εμιγκρέδες. Qu ils s excusentʼ ʼ .

Εγώ φυσικά τις  γλένταγα αυτές  τις  καταστάσεις
και  για έναν επιπλέον λόγο. Όταν οι τρεις τους μας
επισκέπτονταν, μέσα στην αναμπουμπούλα και τη γενι-
κή ταραχή που επικρατούσε, εμένα με ξεχνούσαν και

209



πέραν της ώρας που έπρεπε να πάω για ύπνο. Στην
αναμπουμπούλα ο λύκος χαίρεται βλέπεις.

Οι ιστορίες τους όπως είπαμε ήταν συναρπαστικές.

Ένα ακόμα παράδειγμα.

Ο Στεφάν έφερε μια ουλή σαν κοψιά στο πάνω δεξί
μέρος του μετώπου του. Ο ίδιος μας διηγήθηκε τι είχε
συμβεί.

—Ήμαστε στου Παρίσι. Ιγώ, ου πρίγκηπας Αλεξέϊ
Ουλάνωφ, η κουντέσσα Καραβάγιεβα κι μιρικοί άλλοι
απού  την  Παλιά  Πατρίδα  κι  παίζουμι  πόκα.  Ιμείς
χάνουμι, η κουντέσσα κιρδίζει. Όπου σι μια στιγμή ου
πρίγκηπας,  που  έχανι  πουλλά  κι  που  είχι  κατιβάσει
κάμπουση βότκα πρωτού, λέει της κουντέσσας:

«Madame la comtesse... γαλλικά της το πι... Κλέβιʻ -
τι!»

—Ιξανίστατι  η  Καραβάγιεβα,  μια  κυρία  καθώς
πρέπει να τη λες χαρτουκλέφτρα... κι βάνει τα κλάμα-
τα.

«Ιμένα μι λέτι αυτό, πρίγκηψ;» λέει του πρίγκηψ.
«Ιμένα που δεν ξέρου τι θα πει κλέψιμου; Δεν ντρέπι-
στι;»

«Δεν ντρέπουμι», της απαντάει αυτός. «Κι θα στου
ξαναλέου: Madame la comtesse, κλέβ ς».ʼ

—Κλάμα, κακό η κουντέσσα... Τη λυπήθκι η ψυχή
μ . Μ  άριζι κιόλας... Σκέφτουμι κι λέου του ιαυτού μ :ʼ ʼ ʼ
«Στεφάν, πρέπει να υπιρασπιστείς αυτή την αδύναμη
κι αθώα γυναίκα. Έχ ς καθήκουν». Ουπότι σηκώνουμιʼ
πάν  κι λέου του πρίγκηψ Αλεξέϊ:ʼ

210



«Πρίγκηψ Αλεξέϊ, την κουβέντα απού είπις να την
πάρ ς πίσου. Είνι ντρουπή σ ».ʼ ʼ

«Δεν την παίρνου» μι λέει αυτός. «Ισύ γιατί ανα-
κατώνισι;»

«Ιγώ  δεν  ιπιτρέπου  να  προυσβάλουν  ανήμπουρις
γυκαίκις  κι  μάλιστα  απού την  Παλιά  Πατρίδα»,  του
λέου.

«Κι ιγώ θα προυσβάλου όποιουν θέλου»,  μι  λέει
αυτός.

«Τότι», του λέου ιγώ «θ  αναγκαστώ να σι ανακαʼ -
λέσου εις την τάξη».

«Όπουτι θέλ ς κι όπου θέλ ς», μι λέει ου πρίγκηψ.ʼ ʼ

—Κι  έτσι  κανουνίστηκιτην  του  ίδιου  ικείνου  του
προυί να μουνουμαχήσουμι στου δάσους της Βουλώνης,
όπου τότι γίνουνταν αυτές οι δουλειές.

»Για να μην τα πουλυλουγώ, παίρνουμι τις μαρτύ-
ροι μας ου καθένας κι πάμι στου δάσους, χαράματα.
Απού την πόκα στουν καυγά. Γι  αυτό λέει η παροιμίαʼ
«όσα φέρνει η ώρα».

—Και  λοιπόν,  μονομαχήσατε;  ρωτάει  ο  πατέρας
μου κλείνοντας  το  μάτι  στον Βλαδίμηρο που κρυφο-
γέλαγε κάτω από τα μουστάκια του.

—Αν μουνουμαχήσαμι λέει! Δυο ώρις κι δικαουχτώ
λιφτά, μι του ρουλόϊ.

—Τι, ρίχνατε μπιστολιές στον βρόντο;

—Νιέτ. Μι σπαθιά. Γιατί ου πρίγκηψ, μια κι τουν
είχα προυκαλέσει ιγώ, διάλεξι τα σπαθιά για όπλου.

211



Πού να ξερι ου έρμους ότ  ιγώ είχα δάσκαλου στην ξιʻ ʼ -
φασκία τουν μιγάλου Βασίλη Ποντουκάρεφ, ξακουστό
στουν κόσμου ούλο!

—Και τι  γίνηκε,  ρε Στεφάν; τον τσίγκλισε ο πα-
τέρας μου. Σε σκότωσε;

Αγανάκτησε ο Στεφάν.

—Ποιον,  ιμένα;  αναφώνησε.  Ιμένα  που  ήμανι  ου
καλύτιρους μαθητής του ξακουστού Ποντουκάρεφ;! Δεν
σι είπα προυτού; Τρεις ώρες ξιφουμαχούσαμι.

—Δύο και  δεκαοχτώ λεπτά,  διόρθωσε  ο  πατέρας
μου.

—Μπουρεί  κι  δύου,  μπορεί  κι  τρεις,  συνεχίζει
απτόητος ο Στεφάν. Τέτοια μουνουμαχία δεν είχι ξανα-
ματαγίνει λέμι. Να σκιφτείς ότι μαζώχτηκαν ανθρώποι
που είχαν βγει πιρίπατου στου δάσους κι μας χάζιβαν.

—Και λοιπόν;

—Λοιπόν  σι  μια  στιγμή  κάνει  ένα  κόλπου  ου
πρόγκηψ που παραλίγου να μι κόψει στα δυο.  Τουν
απουκρούου ιγώ... «Αχ, Στεφάν, πρόσιχι!» ακούου τη
φουνή της κουντέσσας. Γυρνάου να την πω να μην ανη-
συχεί κι τότινες βρίσκει την ευκιρία ου πρίγκηψ κι μι
δίνει μια ξώφαλτση στου κούτιλου. Να, ιδώ ακριβώς. Η
κουψιά απού βλέπιτι.

—Οπότε εσύ έπεσες κάτω;

—Νιέτ.  Μάτουσα...  έτριχι  του  αίμα  στα  μάτια,
αλλά μην ξιχνάμι ότ  είχα δάσκαλου τουν μιγάλου Ποʼ -
ντουκάρεφ! Βάνου τα δυνατά μ  λοιπόν κι στριμώχνουʼ
τουν πρίγκηψ ικεί σ  ένα δέντρου κι δεν μπόρουνι ναʼ

212



ξιφύγει.  Τουν Χάρου μι τα μάτια τ  είδι ου άνθρουʼ -
πους, καλή τ  ώρα όπου κι αν βρίσκιτι.ʼ

—Καλή του ώρα, σιγοντάρισε ο πατέρας μου.

—Καλός άνθρουπους κι καλός φίλους, συμφώνησε
ο Βλαδίμηρος.

Κι άντε ένα στην υγεία του πρίγκηπα,  καλή του
ώρα, όπου κι αν ήταν.

—Λοιπόν;

—Του  λέου,  συνεχίζει  ο  Στεφάν.  «Ιπιμέν ς,  υψηʼ -
λότατι, σ  αυτό που είπις για την κουντέσσα;».ʼ

«Ιντάξ » μου λέει αυτός. «Μπορεί να μην είδα κιʼ
καλά...»

«Αμ δεν είδις» του λέου ιγώ. «Είδις;»

«Δεν είδα» συμφουνάει κι αυτός, αφού είδι τα στι-
νά.

—Ουπότι  δώσαμι  τα  χέρια  κι  ζήτησι  συγγνώμη
απού την κουντέσσα κι του ιπεισόδιου έληξι ιδώ. Μι τη
γρατζουνιά όπου μου κανι.ʻ

—Και με την κοντέσσα τι γίνηκε; ενδιαφέρθηκε ο
πατέρας μου. Είχαμε τίποτις ευχάριστα;

Ο Στεφάν κούνησε το κεφάλι του μελαγχολικά.
—Παραλίγου,  είπε.  Αλλά  δεν  πρόκανα.  Γιατί  μι

πρόκανι ένας Αυστριακός τραπιζίτης που την ξιμυάλισι
κι πήγε μαζί τ . Καλή της ώρα της κοπέλας.ʼ

—Καλή της ώρα.
—Όμουρφη  γυναίκα  κι  καλή  φίλη,  επικρότησε  ο

Βλαδίμηρος.

213



Κι άντε ένα ακόμα για την κοντέσσα Καραβάγιεβα,
όπου κι αν βρίσκεται η γυναίκα.

Εγώ πια είχα εντυπωσιαστεί από τη διήγηση του
Στεφάν  και  ειδικότερα  από  τη  δεξιοτεχνία  του  στο
σπαθί.

—Μπαμπά, λέω του πατέρα μου την επομένη. Θα
πεις του Στεφάν να με μάθει και μένα ξιφομαχία;

Ο πατέρας μου έβαλε τα γέλια.

—Μα... σάματι ξέρει, ο άχαρος; μου κάνει.

—Πώς  δεν  ξέρει!  τον  υπερασπίστηκα  εγώ.  Δεν
άκουσες που έλεγε για τη μονομαχία;

—Εκεί που απέκτησε την ουλή, ε;
—Εμ ναι.
—Ξέρεις από πού είναι η ουλή του Στεφάν;
—Από τη μονομαχία με τον πρίγκηπα Αλεξέϊ.
Ο πατέρας μου έσκασε στα γέλια.
—Από την κώχη ενός τραπεζιού σ  ένα κρασοπουʼ -

λειό στον Τύρναβο, είπε. Τα πινε με κάτι χωριάτες, σηʻ -
κώθηκε να πάει προς νερού του,  του έφυγαν τα πο-
δάρια από κάτω, γιατί ήταν ντίρλα, και γκρεμίστηκε.
Δεν χτύπησε μόνο, κατουρήθηκε κιόλας.

Κι έτσι έχασα την ευκαιρία να μάθω τα μυστικά
του σπαθιού από έναν μαθητή του ξακουστού Βασίλη
Ποντουκάρεφ –καλή του ώρα, όπου κι αν βρίσκεται  ο
άνθρωπος.

*  *  *

Όμως  οι  Ρώσοι  εμιγκρέδες  δεν  ήταν  η  μοναδική
ατραξιόν της Αυλής των Θαυμάτων του πατέρα μου.

214



Είχε κι άλλους, ακόμα καλύτερους –και που έριχναν τη
μάνα μου σε ακόμα βαθύτερη απελπισία.

Μιλώ για  τους  κουμπάρους,  από  την  Αγία  Βαρ-
βάρα.

Η Αγία Βαρβάρα ήταν η μοναδική αγία που παρα-
δεχόταν ο πατέρας μου, η προσωπική του προστάτιδα
και στην οποία είχε «μεγάλη υποχρέωση», όπως έλεγε,
γιατί κάποτε του είχε σώσει, λέει, τη ζωή.

Έχουμε αναφερθεί στην επική αυτή συγκυρία αλ-
λού, εδώ θα τα πούμε επί τροχάδην. Συνέβη κατά τη
διάρκεια του Ελληνοϊταλικού Πολέμου, στα βουνά της
Αλβανίας.  Ο πατέρας  μου  με  μια ομάδα ανιχνευτών
περιπολούσαν αναγνωρίζοντας το έδαφος όταν ξαφνικά
εμφανίστηκαν ιταλικά αεροπλάνα και βλέποντάς τους
να παρουσιάζουν τόσο ωραίους στόχους από κάτω άρ-
χισαν να ρίχνουν ότι είχαν και δεν είχαν. Οι άλλοι κα-
τέφυγαν για κάλυψη κάτω από μια γέφυρα, ο πατέρας
μου  βρισκόταν  κάπως  μακρύτερα  και  δεν  πρόλαβε,
οπότε  καλύφθηκε  προχείρως  πίσω  από  έναν  βράχο.
Φαίνεται όμως ότι η γέφυρα ήταν ο αρχικός στόχος της
αποστολής των Ιταλών πιλότων, οι οποίοι, αν και δεν
φημίζονταν  για την  ευστοχία τους,  με  τα πολλά κα-
τάφεραν να την ανατινάξουν και μαζί της τους ανιχνευ-
τές που είχαν καλυφθεί εκεί. Μόνο ο πατέρας μου γλύ-
τωσε τελικά κι όπως τη μέρα εκείνη έτυχε να εορτάζει
η Αγία Βαρβάρα απέδωσε τη σωτηρία του σε δική της,
προσωπική παρέμβαση.

Έκτοτε, όπου κι αν βρισκόταν τη μέρα αυτή έβρι-
σκε μια εκκλησία αφιερωμένη στην προστάτιδα του και
πήγαινε να της ανάψει ένα κερί. Ήταν αυτή η μοναδική
σχέση που είχε με τη θρησκεία.

215



Σε μια λοιπόν από τις φορές αυτές βρέθηκε στην
Αθήνα, οπότε μετέβη στην Αγία Βαρβάρα προκειμένου
να επιτελέσει το καθήκον του. Εκεί, άνθρωπος ανοιχτός
και περιπετειώδης όπως ήταν, γνωρίστηκε με μια οικο-
γένεια  τσιγγάνων  και  με  τούτα  και  με  κείνα  τους
βάφτισε το κοριτσάκι τους δίνοντάς του το όνομα της
μητέρας  του:  Βασιλική.  Κουμπαριάσαμε  δηλαδή  με
τους γύφτους.19 Οι οποίοι...

—Καμιά σχέση με τους γύφτους που ξέρετε, έλεγε
ο πατέρας μου σε κάθε ευκαιρία που του δινόταν. Οι
κουμπάροι  είναι  τσιγγάνοι.  Κύριοι!  Δεν ξέρουν τι  θα
πει ζητιανιά και απάτη οι άνθρωποι! Έμποροι είναι και
γυρίζουν από πόλη σε πόλη πουλώντας υπέροχα χαλιά
που φέρνουν από την Ανατολή. Κύριοι σας λέω!

Η μάνα μου να σκάσει βέβαια για την αναπάντεχη
αυτή «συγγένεια», αλλά ποιος τη ρωτούσε.

—Όλα τα χαμε οι γύφτοι μας έλειπαν, γκρίνιαζε.ʻ

Και βέβαια, όπως κάποιος εκεί πάνω φαίνεται να
έχει το είδος του χιούμορ που τσακίζει κόκαλα, η γνω-
ριμία της με τους κουμπάρους υπήρξε επική.

Κυριακή απόγευμα και ψιλοβρέχει. Εγώ, πάλι αδί-
κως τιμωρημένος, βρίσκομαι υπό περιορισμό και δια-
βάζω Γκαούρ-Ταρζάν σε μια γωνιά, ενώ η μάνα μου κι
ο πατέρας μου παίζουν κοντσίνα –και η μάνα μου, κλα-
σικά, χάνει, οπότε, κλασικά, έχει νεύρα.

Ξαφνικά χτυπάει το μπατιδούρο20 της εξώπορτας.
Σηκώνεται ν  ανοίξει η μάνα μου, γιατί η Αννούλα έλειʼ -

19 Οι οποίοι δεν είχαν μετονομαστεί ακόμη στο πιο  politically cor-
rect «Ρομά».

20 Μπατιδούρο: το ρόπτρο κερκυραϊστί.

216



πε και η Μερσίνα είχε πάει στο χωριό της, με μένα νʼ
ακολουθώ ελπίζοντας να είναι καμιά επίσκεψη από τις
ενδιαφέρουσες κι όχι τίποτα φιλενάδες δικές της, βασί-
λισσες της βαρεμάρας, της υποκρισίας, του δήθεν και
του τάχαμου.

Ανοίγει  λοιπόν  την  πόρτα  και  τι  να  δει;  Μια
ολόκληρη οικογένεια «γύφτων»! Πατέρας, μητέρα και
τρία παιδιά μεγάλα, με μεγαλύτερη μια πολύ όμορφη
κοπέλα που εμένα μου θύμισε αμέσως την Ταταμπού –
αν φόραγε τιγρέ μαγιό ίδια θα ήταν!

Φρικάρει η μάνα μου.

—Τι θέλετε; τους λέει αγριεμένη. Άντε, πηγαίνετε
από δώ.ʻ

—Συγγνώμη, απαντάει σαστισμένος ο γύφτος. Μή-
πως είναι εδώ το σπίτι του κουμπάρου του Γιάννη;

Φρικάρει ακόμα περισσότερο η μάνα μου, που δεν
ξέρω αν κατάλαβε τι της έλεγε, γιατί το είχε αυτό...
τους «παρακατιανούς» να μην τους καταλαβαίνει.

—Δεν  είναι  κανείς  εδώ,  λέει  ξερά.  Εγώ  είμαι  η
υπηρεσία.

Ακούει ο πατέρας μου τις κουβέντες, βγαίνει από
την  τραπεζαρία,  βλέπει  τους  γύφτους,  φωτίζεται  το
πρόσωπό του.

—Βρε κουμπάροι!
—Κουμπάρε!
—Νονέ!
Αγκαλιές, φιλιά, χειροφιλήματα, γέλια... με τη μάνα

μου να χει μείνει κάγκελο και να βγάζει καπνούς απόʻ
τ  αυτιά.ʼ

217



—Περάστε, περάστε, τους λέει ο πατέρας μου. Πώς
και μας θυμηθήκατε; Χρόνια και ζαμάνια!...

—Περνούσαμε, κουμπάρε, και είπαμε να σου πού-
με μια καλησπέρα.

—Και πολύ καλά κάνατε!

Κοιτάζει την Ταταμπού... γελάνε τα μάτια του.

—Βρε, Βασιλική! της λέει. Πώς μεγάλωσες έτσι, κο-
ρίτσι μου; Εσύ είσαι πια σωστή γυναίκα!

—Σεβαστέ μου, νονέ!

Άρα αυτή ήταν η περιβόητη Βασιλική, η βαφτιστή-
ρα!

Την παρουσιάζει στη μάνα μου... «Η νονά σου»...
σκύβει η Βασιλική να της φιλήσει το χέρι, τραβιέται η
οικοδέσποινα απότομα.

—Δεν είμαι δεσπότης, λέει ξερά.

—Μα... εμάς μας είπε ότι είναι η υπηρεσία, λέει ο
κουμπάρος μπερδεμένος.

—Α,  μα της αρέσουν τα χωρατά,  κουμπάρε,  λέει
γελώντας ο πατέρας μου. Μη βρει ευκαιρία... όλο φάρ-
σες σκαρώνει.

Πέρασαν  μέσα  λοιπόν  οι  κουμπάροι,  τους  έβαλε
στο σαλόνι  ο  πατέρας  μου,  έστειλε  τη μάνα μου να
φέρει τσίπουρο και μεζέ για τους μεγάλους, λεμονάδα
για  τα  παιδιά  –μιας  και  ήταν  η...  «υπηρεσία»–  και
πιάσαν την κουβέντα, όπως είχαν καιρό να βρεθούν.

«Τι  χαμπέρια,  κουμπάρε;»...  «Ας  τα  λέμε  καλά,
κουμπάρε...»... «Δόξα τω θεώ...»... «Δύσκολα τα πράγ-
ματα...»... «Παλιοκατάσταση, τι περιμένεις;...».

218



Τους  κοίταζα και  είχα χαζέψει.  Καμιά  σχέση  με
τους λερούς και ταλαίπωρους γύφτους που βλέπαμε να
ζητιανεύουν στους δρόμους και τις εκκλησίες.  Τούτοι
εδώ ήταν ατσαλάκωτοι, πεντακάθαροι, ο κουμπάρος με
κοστούμι και γραβάτα, οι γυναίκες με ωραίες μακριές
φούστες και πολύχρωμες μπλούζες και τα παιδιά συγυ-
ρισμένα και προσεγμένα. Αν δεν ήταν κάπως πιο σκού-
ροι από μας ούτε που θα καταλάβαινες ότι ήταν τσιγ-
γάνοι. Και η... Ταταμπού, είπαμε, υπέροχη! Τη χάζευα
και δεν χόρταινα.

—Πώς πάει  λοιπόν κουμπάρε;  ρωτάει  ο πατέρας
μου τον κουμπάρο. Για πού με το καλό;

—Για Βόρειο  Ελλάδα,  κουμπάρε,  απάντησε  εκεί-
νος. Κι όπως θα περνούσαμε από εδώ είπαμε να έρ-
θουμε να σε δούμε.

—Και πολύ καλά κάνατε. Δεν ξέρετε τι χαρά πήρα
να δω τη Βασιλική ολόκληρη γυναίκα!

—Μεγαλώνουν τα παιδιά, κουμπάρε, είπε αναστε-
νάζοντας η κουμπάρα. Κι όσο μεγαλώνουν τόσο μεγα-
λώνουν και τα βάσανα των γονιών.

—Γιατί το λες αυτό, κουμπάρα;

Οι κουμπάροι αντάλλαξαν ένα βλέμμα μεταξύ τους.
Ανέλαβε να μιλήσει ο αρχηγός της οικογένειας.

—Η βαφτισιμιά σου, κουμπάρε, γνώρισε ένα παιδί,
είπε. Καλό παιδί, δεν λέω...

—Μπράβο, κουμπάρε, χαίρομαι που το ακούω, λέει
ο πατέρας μου.

—Πλην όμως, κουμπάρε, υπάρχει ένα πρόβλημα...

219



—Τι πρόβλημα;

—Να... το παιδί... καλό παιδί είπαμε και με δου-
λειά δικιά του κι απ  όλα... και τη Βασιλική τη θέλει ναʼ
την κάνει βασίλισσα... αλλά... δεν είναι δικός μας, κου-
μπάρε. Είναι... μπαλαμός.21

—Ωχ!

Η Βασιλική αμίλητη, τα μάτια στο πάτωμα.

—Ωχ, όπως το λες, κουμπάρε. Γιατί ξέρεις πώς εί-
ναι αυτά. Ο κόσμος δεν χρωστάει καλό... και οι δικοί
μας και οι δικοί σας έχουν σταματημένα μυαλά. Μόνο
προβλήματα θα βρουν μπροστά τους τα παιδιά. Τι να
σου πω... πάω να σκάσω! Δεν ξέρω τι να πω και τι να
κάνω!

Ο πατέρας μου κούνησε το κεφάλι του σκεφτικός.
Στράφηκε στη Βασιλική.

—Βασιλική;

—Νονέ μου;

—Εσύ τι λες, κορίτσι μου;

—Εγώ τι να πω, νονέ μου;...

—Είναι καλό αυτό το παιδί που μιλάμε;

—Πολύ καλό, νονέ μου. Ένα κομμάτι μάλαμα.

—Χμμ... δηλαδή, βρε Βασιλική... σαν να λέμε... σε
αγαπάει;

—Καλύτερα από τη μάνα του, νονέ μου. «Εσένα,
Βασιλική μου, θέλω και τίποτα στον κόσμο», μου λέει.

21 Μπαλαμός: ο μη τσιγγάνος.

220



Είδα τον πατέρα μου να βουρκώνει. Και θυμήθηκα
πως αυτά ήταν τα λόγια που είχε πει ο δικός του πα-
τέρας σε μια άλλη Βασιλική, τη γιαγιά μου, το ένα και
μοναδικό κορίτσι στον κόσμο.

—Κι  εσύ,  κορίτσι  μου,  τον  αγαπάς;  ρώτησε  με
φωνή ασυνήθιστα για κείνον ασταθή.

—Πιο πολύ κι απ  τη ζωή μου, νονέ μου.ʼ

Ο πατέρας μου σερβίρισε τσίπουρα για κείνον και
τους κουμπάρους.

—Τώρα  τι  κάνουμε,  κουμπάρε;  λέει  του  κου-
μπάρου.

—Έλα μου ντε! Τι κάνουμε, κουμπάρε;

—Εγώ λέω να τους δώκουμε την ευκή μας των παι-
διών, να πάει στο διάολο, λέει ο πατέρας μου (και ήταν
φανερά συγκινημένος).

Τα πρόσωπα του κουμπάρου, της κουμπάρας και
της Βασιλικής φωτίστηκαν.

—Ε, αφού το λες κι εσύ, κουμπάρε, ως νονός...

—Άντε, με το καλό. Να ευτυχήσουν.
—Με το καλό, κουμπάρε.
—Κι όταν έρθω με το καλό στην Αθήνα, θα ρθω ναʻ

τον δω τον λεγάμενο, που έχω να του πω...22

Και βέβαια δεν ήταν δυνατόν να λείψει  από μια
τέτοια  χαρμόσυνη  περίσταση  το  τραγούδι.  Ο  κου-

22 Αυτό που του είπε ήταν: «Αν μάθω ότι, έστω και μια φορά, την
έκανες να κλάψει τη Βασιλική μου, θα σε κυνηγήσω μέχρι να πα-
τήσεις μαύρο χιόνι». Ήταν ο δικός του τρόπος να δίνει την ευχή
του.

221



μπάρος είχε φέρει μαζί του το βιολί, που έπαιζε αρι-
στοτεχνικά ως απεδείχθη,  κι έπιασε όλη η οικογένεια
εκείνα  τα  παράξενα,  τα  νοσταλγικά  τραγούδια  στη
γλώσσα τους, με κείνες τις υπέροχες φωνές τους, που
ήταν  σαν  ταξίδι  σε  άλλους  κόσμους  –ομορφότερους
από τούτον εδώ, τον γκρίζο.

Δεν θέλησαν να μείνουν για φαγητό, γιατί είχαν τα-
ξίδι  να κάνουν,  αλλά υποσχέθηκαν  πως  την  επόμενη
φορά που θα ξαναπερνούσαν από εδώ να κάνουν ένα
γλέντι τρικούβερτο. 

Και κράτησαν τον λόγο τους.
Φεύγοντας μας άφησαν το ρεγάλο που είχαν φέρει,

γιατί  «ντροπή  πρώτη  φορά  σε  ξένο  σπίτι  με  άδεια
χέρια», ένα μακρόστενο υφαντό χαλί για τον διάδρομο,
από την Ανατολή. Το έχω ακόμα.

Κάνα-δυο φορές που συνέπεσε η επίσκεψή τους με
τους εμιγκρέδες έγιναν γλέντια επικά. Με την τσιγγάνι-
κη  μουσική  να  παντρεύεται  με  τη  ρώσικη  και  τα
δάκρυα να τρέχουν ποτάμι –βοηθούσε βέβαια η βότκα
και το τσίπουρο.

Η Βασιλική παντρεύτηκε τον καλό της κι  έζησαν
ευτυχισμένοι. Κι η μάνα μου, ένα μυστήριο πράγμα...
στο τέλος σχεδόν τους συνήθισε τους κουμπάρους, για
να μην πω ότι τους αποδέχτηκε και την διαολίσω εκεί
που βρίσκεται.

Την άκουσα μάλιστα μια μέρα να λέει της κυρα-
-Μαρίκας.

—Μα αυτοί, κυρία Μαρίκα μου, δεν έχουν καμιά
σχέση με τους γύφτους που ξέρουμε. Αυτοί είναι κύ-
ριοι.  Ούτε  ζητιανεύουν  να  φανταστείς,  ούτε  κλέβουν,
ούτε τίποτα. Σκέψου ότι φοράνε και παπούτσια!

222



Παγωτό Μισό-Μισό





να από τα πολλά πράγματα που συνέβαιναν
στη  γειτονιά  ήταν  που  μοιραζόμασταν  αυτό
που είχαμε. Και δεν το κάναμε μόνο εμείς, οι

μικροί, το κάναν κι οι μεγάλοι. Όμως τον τρόπο που
δουλεύει το μυαλό των μεγάλων ποιος μπορεί να τον
καταλάβει, οπότε ας τους αφήσουμε στην μπάντα κι ας
παραμείνουμε σ  αυτά που ξέρουμε και  κατανοούμε,ʼ
στον κόσμο των μικρών.

Έ

Τότε,  το  έχουμε πει  πολλές φορές,  τα πράγματα
δεν ήταν όπως τώρα. Ήταν ζόρικα για όλους. Τα παι-
διά  δεν  ήταν  βασιλιάδες  και  πριγκηπόπουλα,  ήταν
βάρος,  έγνοια και σκοτούρα. Προνόμιο δεν είχαν κα-
νένα  και  κανένα  δικαίωμα.  Θα  πορεύονταν  κι  αυτά
όπως όλοι και ναι μεν η μάνα θα τους έβαζε την καλύ-
τερη μερίδα στο τραπέζι, γιατί «ήταν στην ανάπτυξη»,
αλλά πέραν αυτού ουδέν. Από το φαγητό που ήταν για
όλους θα έτρωγες, δεν υπήρχε ιδιαίτερο. Τα λεφτά στην
οικογένεια ήταν μετρημένα και ξαναμετρημένα. Τόσα
για φαΐ, τόσα για το ρεύμα, τόσα για το νερό, τόσα για
ρούχα και για παπούτσια. Αν περίσσευε κάτι –δύσκο-
λα– θα έμπαινε στην άκρη για το «απρόοπτο», μια δυ-
σκολία, μια αρρώστια.

225



Τα λεφτά που έφταναν στα χέρια μας,  εμάς των
παιδιών,  ήταν  πενταροδεκάρες  –κυριολεκτικά–  ρέστα
που περίσσευαν από τα ψώνια που μας έστελναν να
κάνουμε οι δικοί μας ή οι γειτόνισσες. Και τα μαζεύα-
με μετά φόβου θεού για να συμπληρώσουμε το δίφρα-
γκο που κόστιζαν τότε οι «Μικροί Ήρωες» ή για καρα-
μέλες ή για το σινεμά την Κυριακή το πρωί (3 φράγκα
για μια εργάρα Ταρζάν ή Ερροφλύν ή Τζωνγουαίην ή
Ωντυμώρφυ ή κάνα ιπποτικό συν «Μικυμάου», συν Χο-
ντρό-Λιγνό ή Σαρλώ ή Τρίο Στούτζες).

Σοβαρό έσοδο ήταν η μπάζα που κάναμε από τα
κάλαντα, αλλά όπως συνεταιριζόμασταν, για να έχουμε
μεγαλύτερο πεδίο δράσης, η τελική μοιρασιά πάλι με
πενταροδεκάρες μας άφηνε.

Καμιά  φορά  οι  μανάδες  θυμόντουσαν  να  μας
δώσουν μια δραχμή για κουλούρι στο σχολείο, αλλά δεν
ήταν να υπολογίζει πολύ κανείς σ  αυτό, γιατί είχε ναʼ
κάνει με τα κέφια τους –κι ως γνωστόν οι μανάδες δεν
είχαν κέφια συχνά.

Που θα πει πως τον περισσότερο καιρό ήμασταν –
στην κυριολεξία– αδέκαροι. Όχι ότι μας πείραζε ιδιαι-
τέρως δηλαδή... εκτός όταν καλοκαίριαζε. Όπου εμφα-
νίζονταν οι παγωτατζήδες!

Και να πω εδώ ότι το παγωτό ήταν το δικό μας χα-
βιάρι Μπελούγκα (της Κασπίας) τότε.

Οι  παγωτατζήδες,  που διακινούσαν κατ  αποκλειʼ -
στικότητα αυτό το εκλεκτό είδος, ήταν άλλοι εποχούμε-
νοι, με καρότσια μονταρισμένα σε ποδήλατα δηλαδή, κι
άλλοι πεζοπόροι, που έσπρωχναν το «μαγαζί» τους βα-
δίζοντας. Χωρίζονταν δε σε δυο κατηγορίες, αναλόγως
του είδους του προϊόντος που προωθούσαν.

226



Η  πρώτη  κατηγορία  ήταν  οι  εποχιακοί,  όπως  ο
μπαμπάς  του  Θυμιάκη,  ο  κυρ-Αντώνης.  Τον  χειμώνα
πουλούσαν φυστίκια, πασατέμπο, στραγάλια, ηλιόσπο-
ρους, τέτοια. Το καλοκαίρι το γύριζαν σε παγωτατζήδι-
κο. Με παγωτό που κατασκεύαζαν οι ίδιοι και σέρβι-
ραν σε χωνάκια. Ήταν και φθηνό, εφτά δεκάρες αν θυ-
μάμαι καλά, και νόστιμο πολύ.

Στη δεύτερη κατηγορία ανήκαν οι εξειδικευμένοι.
Των εταιριών. ΕΒΓΑ και ΑΣΤΥ ήταν οι πιο διάσημες
τότε. Τα παγωτά τους ήταν «βιομηχανικά», τυποποιη-
μένα, σε ξυλάκια κι έρχονταν σε δυο ποικιλίες: βανίλια
και σοκολάτα. Η βανίλια κόστιζε μια δραχμή κι η σοκο-
λάτα μιάμιση.  Μια περιουσία!

Εννοείται πως τα προτιμούσαμε. Μας έκαναν πιο
επίσημα, πιο αριστοκρατικά από τα χωνάκια, τα σπιτι-
κά (κι ας ήταν αυτά τα τελευταία πιο νόστιμα).

Ναι, αλλά δεν ήταν για κάθε μέρα, γιατί πού να
βρεις  φράγκο και  μιάμιση  δραχμή να  διαθέσεις;  Δεν
άντεχε ο προϋπολογισμός.

Οπότε τι κάναμε; Συνεταιριζόμασταν. Από ένα πε-
νηνταράκι έκαστος, για τη βανίλια, και βάζαμε τον πα-
γωτατζή να το κόβει στη μέση μ  ένα σουγιαδάκι πουʼ
είχε εξεπιτούτου. Ένας λάβαινε το ξυλάκι κι ο άλλος
την πάνω μεριά. Ναι, αλλά ποιος θα παιρνε το ξυλάκι;ʻ
Ρίχναμε κορώνα-γράμματα.  Ή κανονίζαμε δημοκρατι-
κά, «τη μια εγώ, την άλλη εσύ». Κάτι όμως που, όπως
όλες οι δημοκρατικές διαδικασίες, δημιουργούσε συχνά
προβλήματα.

—Σειρά μου για το ξυλάκι.

—Γιατί, ρε, είσαι μάγκας;

227



—Αφού, ρε, την προηγούμενη φορά το πήρες εσύ...

—Ποιος, ρε, εγώ; Το πάνω μέρος πήρα.

—Ψέματα, ρε... Αφού το ξυλάκι πήρες...

—Θα φας μπουνιά, ρε... Εσύ το πήρες...

—Να ρωτήσουμε τον κυρ-Φάνη.

Κυρ-Φάνης ο Εβγατζής που ερχόταν κάθε μέρα στο
σχολείο απέξω.

—Εμένα μην μ  ανακατώνετε, έλεγε αυτός. Σιγά μηʼ
θυμάμαι. Ρίξτε το κορώνα-γράμματα.

Οπότε πάει η δημοκρατία και ζήτω ο τζόγος.

—Κορώνα! Εγώ το ξυλάκι.

—Γράμματα είχες πει...

—Κορώνα είπα...

—Είσαι μάγκας, ρε;

—Ναι, ρε, είμαι μάγκας.

Τα γνωστά.

Δευτέρα Δημοτικού, μετά το Πάσχα, με τον καιρό
να καλοκαιριάζει πρόωρα και τους πρώτους παγωτα-
τζήδες να σκάζουν μύτη έξω από το σχολείο, όταν, ξαφ-
νικά –κεραυνός εν αιθρία– πέφτει, ετσιθελικώ δικαίω, η
απαγόρευση.

—Από σήμερα απαγορεύεται  αυστηρώς  στα δια-
λείμματα να βγαίνετε από το προαύλιο του σχολείου,
μας  ανακοίνωσε  ο  διευθυντής  μας,  ο  κύριος  Χατζη-
πάπιας. Οι πόρτες θα κλειδώνουν και μόνον από το κυ-
λικείον θα επιτρέπεται να κάνετε αγορές φαγωσίμων

228



ειδών. Όποιος συλληφθεί να αγοράζει από τους εκτός
του σχολείου πλανοδίους μικροπωλητάς θα αποβάλλε-
ται αύθις και θα ειδοποιείται πάραυτα ο κηδεμών του.

Το «κυλικείον» ήταν μια τρύπα κοντά στ  αποχωʼ -
ρητήρια που δεν είχε ποτέ τίποτ  άλλο από μπαγιάτικα.ʼ
Εκείνο όμως που δεν ξέραμε εμείς ήταν ότι το εκμε-
ταλλευόταν ο μπατζανάκης του κυρίου Χατζηπάπια και
βλέποντας ότι δεν πουλάει τίποτα έβαλε σε ενέργεια τα
μεγάλα  μέσα.  Μπαγιάτικα  κουλούρια  και  τυρόπιτες
από την Κατοχή ποιος να θελε ν  αγοράσει;ʻ ʼ

—Τη βάψαμε, μάγκα μου, μου λέει ο Τσίλας. Τώρα
τι γίνεται;

—Τίποτα, του λέω. Θα περιμένουμε το σκόλασμα.

Σαν  να  διάβασε  τη  σκέψη  μου  ο  διευθυντής
πρόσθεσε:

—Απαγορεύεται κάθε αγορά από τους μικροπωλη-
τάς και προ της ενάρξεως των μαθημάτων και μετά το
πέρας αυτών. Τυχόν παραβάτες θα...

—Τι διάολο, σε άκουσε; μουρμούρισε ο Τσίλας.

Η πρώτη μέρα χωρίς  παγωτό πέρασε αναίμακτα,
γιατί ούτε εγώ, ούτε ο Τσίλας είχαμε δεκάρα τσακιστή
πάνω μας. Οπότε...  νομοταγείς από ανάγκη,  δεν μας
πείραξε.

Την τρίτη μέρα κατά τα γραφάς όμως είχαμε οικο-
νομήσει από θελήματα ένα πενηνταράκι έκαστος, οπότε
μας έφτανε μια χαρά για ένα μισό-μισό βανίλια. Πλην
οι πόρτες κλειστές κι οι δάσκαλοι να περιπολούν στον
φράχτη μην και τολμήσει κανείς παραπτωματίας να δο-
κιμάσει την τύχη του μέσα από τα κάγκελα.

229



—Άσε, λέει ο Τσίλας. Στο σκόλασμα. Ποιος θα μας
δει;

Στο  σκόλασμα  όμως  οι  κέρβεροι  δάσκαλοι  είχαν
στηθεί απέξω και παραμόνευαν μέχρι να φύγουμε όλοι.
Ο  κυρ-Φάνης  και  οι  άλλοι  διαμαρτύρονταν  εντόνως,
αλλά ποιος τους άκουγε!

Κάνα-δυο μέρες ακόμα η ιστορία τράβαγε έτσι. Το
θέμα έφτασε στο κοινοβούλιο της γειτονιάς, στα σκαλιά
του Αούτου, γιατί ήταν πολύ σοβαρό κι έπρεπε να βρε-
θεί λύση το συντομότερο.

Όλοι μας πηγαίναμε στο 5ο, πλην του Θυμιάκη, που
για κάποιον μυστήριο λόγο πήγαινε στο 10ο. Το 10ο
στεγαζόταν στο  ίδιο  κτίριο  με  το  5ο,  αλλά με  άλλο
προσωπικό και τα μαθήματα εκεί γίνονταν απόγευμα
όταν εμείς  ήμασταν πρωινοί  και  πρωί  όταν ήμασταν
απογευματινοί. Πατέντες της Ελληνικής Παιδείας.

—Εμείς τέτοιο πρόβλημα δεν έχουμε, μας πληρο-
φόρησε ο Θυμιάκης.

—Επειδή δεν έχει καντίνα ο μπατζανάκης του Χα-
τζηπάπια, γι  αυτό, εξήγησε ο Σταύρος (που ήταν φυσιʼ -
κά εν γνώσει των υπογείων μηχανισμών).

—Να του βάλουμε φωτιά, πρότεινε ο Τάκης.
—Τι λέει, ρε, ο άνθρωπος! Θα μας πιάκουν, ρε!
—Να πούμε ότι αγοράσαμε από το κυλικείο κι ότι

πάθαμε δηλητηρίαση, πρότεινε ο Αλέκος, που πήγαινε
στην Πρώτη.

—Και ποιος θα μας πιστέψει, ρε βλάκα;
—Να πούμε του κυρ-Φάνη να ρχεται από την πίσωʻ

μεριά, πρότεινε ο Βάσος.

230



—Θα μας πάρουν είδηση. Οι δάσκαλοι περιπολούν
ακατάπαυστα.

—Να πούμε στους πατεράδες μας να διαμαρτυρη-
θούν...

—Ποιος,  ρε;  Αυτοί  θα του πουν και μπράβο του
Χατζηπάπια.

—Και τι θα κάνουμε τότε;

Τη στιγμή εκείνη περνούσε από κει ο Θόδωρας. Ο
οποίος πήγαινε μεν στην Έκτη, αλλά είχε ρίξει δυο-τρία
κανόνια σε διάφορες τάξεις κι όπως ο θρυλικός Νικο-
λάρας θα τερμάτιζε τη σχολική του καριέρα λίγο αρ-
γότερα στη Δευτέρα Γυμνασίου, γιατί θα τον έπαιρναν
φαντάρο. Ο Θόδωρας ήταν μούτρο και δεν τον ένοιαζαν
οι τιμωρίες και οι φοβέρες. Σχολείο με το ζόρι πήγαινε.

—Τι γένεται, ρε μάγκες; μας λέει γελώντας βλέπο-
ντάς μας με κρεμασμένα μούτρα. Πάλι σας πλάκωσαν
οι Πολυκατοικιώτες;

Του  είπαμε  τον  πόνο  μας  και  τον  βάλαμε  σε
σκέψεις, που δεν του συνέβαινε και πολύ συχνά.

—Υπάρχει τρόπος, μας λέει στο τέλος. Αλλά όποιος
το κάνει μπορεί να βρει το διάολό του.

—Για πε...

—Να πάει να πάρει ένας τυρόπιτα απ  το κυλικείοʼ
και να βάλει μέσα μια κατσαρίδα, μας πετάει τη βόμπα
χαμογελώντας πονηρά.

—Ρε συ!... Αυτό είναι, ρε! Κατσαρίδα!

—Πώς δεν το σκεφτήκαμε πιο πριν;

231



—Δεν το σκεφτήκατε γιατί εισάστενε αγαθιάρηδες,
είπε  ο  Θόδωρας.  Θέλει  μαγκιά  για  να  το  σκεφτείς
αυτό.

—Κι εμείς δεν ειμάστενε μάγκες δηλαδή;

—Σκατά εισάστενε. Χεζόσαστε πάνω σας, ρε.

—Ποιοι, εμείς, ρε;

—Ναι, ρε... Φοβόσαστε μη σας διώξουν... Ε, και;

—Γιατί, εσύ δεν φοβάσαι; τον προκάλεσε ο Γιώρ-
γος της Κασσιανής.

—Εγώ, ρε, παρακαλάω μακάρι και να με διώξουν
για να πιάκω δουλειά στο συνεργείο, να τα κονομάω,
ρε κορόϊδα!

Κοιταχτήκαμε. Όλοι το ίδιο σκεφτόμασταν.

—Τότε γιατί δεν το κάνεις εσύ; του λέει ο Σταύ-
ρος.

Ο μάγκας κώλωσε.

—Ποιος, εγώ, ρε;

—Ναι, ρε, εσύ. Γιατί, χέζεσαι;

—Εγώ χέζομαι, ρε;

—Εμ τότε κάντο. Εδώ σε θέλω. Κι αν σε διώξουν τι
θα πάθεις; Θα πας στο συνεργείο.

Ο Θόδωρας έπεσε σε σκέψη (πάλι).

—Κι αν δεν με διώξουν; είπε μετά.

—Αν δεν σε διώξουν δεν σ  έδιωξαν. Αλλά έκανεςʼ
μια μεγάλη μαγκιά και θα χουμε να το λέμε.ʻ

232



Ο μάγκας το ξανασκέφτηκε. Φαίνεται ότι στις πο-
λύπλοκες πνευματικές διεργασίες συναντούσε κάποιες
δυσκολίες. Ίσως τα κανόνια που έριξε στις προηγούμε-
νες τάξεις να μην οφείλονταν μόνο στο ότι τον είχαν
άχτι οι δάσκαλοι.

—Και κατσαρίδα πού θα βρούμε; είπε τέλος.

—Θα σου βρούμε εμείς.

Τώρα τι να κανε; Πίσω; Θα του έπεφτε η μούρη σεʻ
μας, τους αγαθιάρηδες.

—Καλά, λέει. Βρείτε εσείς την κατσαρίδα και τα
ξαναλέμε.

Οπότε τώρα είχαμε άλλο πρόβλημα.

—Ποιος θα βρει την κατσαρίδα; ρωτάει ο Σταύρος
όταν ο Θόδωρας αποχώρησε.

—Εγώ τις σιχαίνομαι, δήλωσε ο Τάκης.

—Καλά, εσύ ξέρουμε, είσαι χέστης.

—Ποιος, εγώ, ρε;

—Ναι, ρε. Αν δεν είσαι χέστης βρες κατσαρίδα.

—Ότι άλλο πες να σου βρω. Τις κατσαρίδες τις σι-
χαίνομαι.

—Κι εγώ, πετάχτηκε ο Τσίλας,  για να εξασφαλι-
στεί.

—Κι εγώ...

—Κι εγώ...

—Θα ρίξουμε κλήρο.

233



Ορίστε πάλι οι τζογαδόρικες δημοκρατικές διαδικα-
σίες! Κι άντε πάλι τα ξυλαράκια! Όπου συνήθως, παρʼ
ότι Σαββατογεννημένος, ατυχούσα συστηματικά.

Πλην της φοράς αυτής!

Που  το  μικρό  ξυλαράκι  έπεσε  στον  Γιώργο,  τον
δικό μου.

—Πάλι εγώ, ρε γαμώτη μου; διαμαρτυρήθηκε αυ-
τός.

—Γιατί, ρε, πότε σου ξανάπεσε;

—Όλο σε μένα πέφτει...

Επιστρέφοντας στο σπίτι προσπάθησα να τον πα-
ρηγορήσω.

—Μια ιδέα είναι, του λέω. Πάρτο απόφαση.

Με κοίταξε έκπληκτος.

—Τι, μόνος μου θα το κάνω; είπε.

—Εμ... αφού σε σένα έτυχε...

—Και συ δηλαδή δεν θα βοηθήσεις;

—Ποιος, εγώ;

—Ναι, ρε, εσύ.

Μπλεξίματα πάλι,  από το τίποτα.  Από την  καλή
μου την καρδιά... Άτιμη κενωνία!

—Αφού...

—Άμα δεν βοηθήσεις κόβουμε φιλία.

Αναμενόμενο.

234



—Καλά, βρες την εσύ και σε βοηθάω, προσπαθώ να
ελιχθώ εγώ.

—Α, όχι. Μαζί θα τη βρούμε.

—Πού;

—Ξέρω κι εγώ; Κάτω σε σας δεν έχει;

—Ραντίσαμε με φλιτ... ούτε μυρμήγκι δεν υπάρχει.
Εξαφανίστηκαν τα πάντα. Σε σας;

—Ούτε σε μας.

—Και πού θα βρούμε;

Ο Γιώργος έπεσε σε σκέψεις.

—Και καλά..., μου λέει μετά. Πρέπει οπωσδήποτε
να είναι κατσαρίδα;

—Και τι να είναι;

—Μπορεί να είναι μπούρμπουλας.

—Αφού είπαμε κατσαρίδα, ρε...

—Κι  ο  μπούρμπουλας  σαν  κατσαρίδα είναι.  Και
δεν είναι και σιχαμένος...

Αμ έτσι πε μου! Τις σιχαίνεσαι τις κατσαρίδες, που
μας κάνεις και τον μάγκα! Προσπαθείς να τ  αποφύʼ -
γεις.

—Και μπούρμπουλα πού θα βρούμε;

—Γεμάτος μπούρμπουλες ο κήπος.

Οπότε βρήκαμε μπούρμπουλα. Τον κλείσαμε σ  έναʼ
σπιρτόκουτο  και  τον  παρουσιάσαμε  υπερηφάνως  στη
συμμορία την επομένη.

235



Ανοίγουν το κουτί, βλέπουν τον μπούρμπουλα. Ζω-
ντανό.

—Τι  είναι  αυτό,  μπούρμπουλας;  λέει  ο  Σταύρος
στραβομουτσουνιάζοντας.

—Αυτόν βρήκαμε.

—Δεν είπαμε κατσαρίδα;

—Το ίδιο είναι, ρε... Δεν βρήκαμε κατσαρίδα. Πού
να τη βρούμε;

—Αυτός είναι ζωντανός.

—Ε, και;

—Δεν κάνει ζωντανός. Πώς θα τον βάλεις στην τυ-
ρόπιτα; Θα φύγει.

—Να τον σκοτώσουμε.

—Πώς;

—Να τον πατήσουμε, ρε...

—Τότε θα φαίνεται πατημένος, ρε. Και μπορεί να
σκεφτούν ότι το κάναμε επίτηδες.

—Αφού επίτηδες το κάνουμε.

—Ναι, αλλά αυτοί δεν πρέπει να το ξέρουν.

Οπότε  δοκιμάσαμε  διάφορες  επιστημονικές  με-
θόδους. Τον ρίξαμε σε νερό. Τίποτα. Το ρίξαμε σε οι-
νόπνευμα. Τίποτα. Πετρέλαιο... χλωρίνη... Στο τέλος το
ανθεκτικό πλην άτυχο ζωύφιο μας έκανε τη χάρη και
παρέδωσε το πνεύμα.

Κι εμείς το παραδώσαμε στον Θόδωρα.

236



—Τι είναι αυτό; απορεί εκείνος.

—Δεν βρήκαμε κατσαρίδα, του λέμε. Το ίδιο κάνει.

—Αυτός βρωμάει πετρέλαιο... και χλωρίνη...

—Εκεί θα κολλήσουμε τώρα;

—Μα...

—Εξόν κι αν χέζεσαι.

—Ποιος, ρε, εγώ;

Και  παρέλαβε το  σπιρτόκουτο με  το  πτώμα του
μαρτυρικού μπούρμπουλα για τα περαιτέρω.

Δυο μέρες αργότερα, χωρίς να μας πει κανείς τίπο-
τα, οι πόρτες του σχολείου άνοιξαν πάλι. Και οι περι-
πολίες των δασκάλων σταμάτησαν.

Ο Θόδωρας έγινε ήρωας, πλην, φευ, δεν τον απέλυ-
σαν. Αντιθέτως, τον προβίβασαν εκείνη τη χρονιά –χα-
τηρικά.

Κι ο κυρ-Φάνης και οι άλλοι παγωτατζήδες πιάσαν
και πάλι δουλειά.

—Ένα ξυλάκι σοκολάτα μισό-μισό, κυρ-Φάνη.

—Μπα; Κραιπάλη βλέπω σήμερα!

—Ε, μια ζωή την έχουμε.

—Ποιος λαμβάνει το ξυλάκι;

—Εγώ...

—Εγώ...

—Γιατί, ρε, είσαι μάγκας;

237



—Την άλλη φορά το πήρες εσύ, ρε.

—Ποιος, εγώ, ρε;

—Ναι, ρε, εσύ.

—Κορώνα-γράμματα.

—Ρίχτο.

238



Ο Αποτυχημένος





 αποχώρηση  της  μαντάμ  Νίνας,  λόγω  ανω-
τέρας κοινωνικής βίας, του γάμου της με τον
πυροβολητή  δηλαδή,  στοίχισε  σε  όλους  στο

σπίτι, πλην εμού του ιδίου. Όχι επειδή δεν τη συμπα-
θούσα, κάθε άλλο, η παρουσία της ήταν στιγμές που
μου έλειπε, αλλά διότι για ένα διάστημα –που ήλπιζα
να είναι  απέραντο,  σαν το σύμπαν  (infini γαλλιστί)–
γλύτωνα  τα  μαθήματα  γαλλικών  και  την  καθημερινή
τριβή μ  αυτή την αχώνευτη γλώσσα καθώς και με τουςʼ
κανόνες των «καλών τρόπων».

Η

Γιατί, εδώ που τα λέμε, η ρημάδα η γλώσσα, μόνο
σε  μπελάδες  και  φασαρίες  με  είχε  βάλει.  Οι  μισοί
μώλωπες κι αμυχές στο κορμί μου, καθημερινής εσοδεί-
ας, σ  αυτό ακριβώς οφείλονταν.ʼ

—Πώς θα πει γαλλικά το «σίγουρα», ρε;
Την πάταγα πριν προλάβω να συγκρατηθώ.
—Certainement, έλεγα (και με προφορά, πανάθεμά

με, γιατί μου είχε κολλήσει, όχι σαν τους Έλληνες «δια-
νοούμενους» του Παρισιού που συνάντησα αργότερα).

Έπεφτε το γέλιο της αρκούδας στην ομήγυρη.
—Σεγ-τεν-μόοοον, παρωδούσε ο άθλιος Τάκης, που

ευκαιρία έψαχνε να μου την πει.

241



Και να πέφτουν οι άλλοι κάτω κρατώντας την κοι-
λιά τους! Με ποιον να πρωτοπλακωθείς; Με όλους! Και
πώς θα κατέληγες στο τέλος; Σαν σεισμόπληκτος που
μόλις ανέσυραν από τα ερείπια.

Υποσχόμουν στον εαυτό μου να προσέχω στο μέλ-
λον. Και το ξεχνούσα. Και την ξαναπατούσα.

—Πώς είναι το ντουφέκι, ρε, στα γαλλικά;

—Fusil,  έλεγα  εγώ  (φασκελώνοντάς  με  την  ίδια
στιγμή ενδομύχως, πλην κατόπιν εορτής).

—Φου-ζίιι, ρε! Φουζίιιι!

Και κάκακακα τα γέλια κι άντε μετά να το μα-
ζώξεις.

Πανευτυχής λοιπόν που γλύτωσα από την ταλαιπω-
ρία αυτή κι επίσης που μπορούσα τώρα ν  αρπάξω τοʼ
πηρούνι όπως με βόλευε, να ευχαριστηθώ το φαγητό,
μιας και δεν υπήρχε η άγρυπνη υπενθύμιση της μαντάμ
Νίνας... «Attention la fourchette! Elegament. Regardez-
moi...».

Υπολόγιζα όμως χωρίς την ευσυνειδησία της Αννού-
λας,  στην  οποία  η μαντάμ Νίνα  με  είχε  εμπιστευθεί
φεύγοντας.

—Ιέπ! Του περόν ι κράτα του καλύτιρα...  Ιλιγκαʼ -
μάν που λιγι η συχουριμέν η,ʻ ʼ 23 με πρόγκαγε.

Όμως η χαρά για τα μαθήματα που γλύτωσα δεν
κράτησε πολύ. Μια βδομάδα μετά την αναχώρηση της

23 Η Αννούλα αναφερόταν στη μαντάμ Νίνα ως «η συχωρεμένη»
και δεν κατάλαβα ποτέ αν ήταν εξʼ αιτίας του γάμου της ή επειδή
τη συχώρεσε για τις ταλαιπωρίες στις οποίες με υπέβαλε «μαθαί-
νοντάς με τρόπους».

242



μαντάμ Νίνας ο πατέρας μου κατέφθασε με «εξαιρετι-
κά νέα».

—Γαλλικό  Ινστιτούτο,  ανακοίνωσε  θριαμβευτικά.
Θα  πάει  στο  Γαλλικό  Ινστιτούτο.  Πρόκειται  για  μια
εξαιρετικά σοβαρή περίπτωση, όπου αποφοιτώντας θα
λάβει  το  γαλλικό  μπακαλωρεά.  Ένα  δίπλωμα  με  το
οποίο γίνεσαι δεκτός στα καλύτερα πανεπιστήμια του
κόσμου. Ομιλούμε περί κορυφαίου εκπαιδευτικού ιδρύ-
ματος.

—Τι, κι άλλο σχολείο; θορυβήθηκα εγώ.

—Τρεις φορές τη βδομάδα. Δευτέρα, Τετάρτη και
Παρασκευή, τέσσερις με έξι το απόγευμα, διευκρίνισε ο
πατέρας  μου.  Πήγα και  μίλησα με  τη διευθύντρια η
οποία μου είπε ότι πολύ ευχαρίστως να δώσει ο λού-
στρος (εγώ) εξετάσεις, για να δουν σε ποια τάξη θα τον
βάλουν. Οπωσδήποτε από την Τετάρτη και πάνω.

—Τι εξετάσεις; ρώτησα μουτρωμένος, γιατί τις εξε-
τάσεις, κάθε είδους, τις μισούσα ανέκαθεν (και δεν θε-
ραπεύτηκα ποτέ απ  αυτή την πάθηση).ʼ

—Προφορικές  και  γραπτές,  απάντησε  ο  πατέρας
μου.  Εντελώς  τυπικά.  Για  να  δουν  σε  τι  επίπεδο
γνώσης βρίσκεσαι. Σίγουρα θα σε βάλουν σε μια από
τις  μεγάλες  τάξεις.  Το  καλό  που  σου  θέλω...  να  με
βγάλεις ασπροπρόσωπο.

Δυο μέρες αργότερα ο πατέρας μου με συνόδευε
στο  Γαλλικό  Ινστιτούτο,  όπου  με  παρέδωσε  υπερη-
φάνως και βέβαιος για την επιτυχία μου στη φροντίδα
των ιεροεξεταστών. Της διευθύντριας, μιας αγέλαστης
κυρίας, και δυο καθηγητών, μιας ακόμα πιο αγέλαστης
κυρίας κι ενός σοβαρού κυρίου με γυαλιά και παπιγιόν.

243



Αυτοί  κάθισαν πίσω από ένα τραπέζι,  με χαρτιά
μπροστά τους, κι εμένα με έστησαν απέναντι,  σε μια
άβολη καρέκλα από φορμάϊκα. Δικαστές και κατηγο-
ρούμενος.

—Ici on ne parle que français,  με πληροφόρησε η
διευθύντρια. C est interdit de parler en grec. Vous comʼ -
prenez?

—Oui, oui, μουρμουράω κι εγώ –τι να λεγα;ʻ

Άρχισαν να με ρωτάνε, ο καθένας με τη σειρά, τού-
το και κείνο και τ  άλλο κι εγώ απαντούσα. Αλλά πώςʼ
απαντούσα;  Σε  κάτι  γαλλικά  χειρότερα  κι  από  της
μάνας μου και με προφορά που τύφλα να χουν οι Έλʻ -
ληνες «διανοούμενοι» του Παρισιού, που λέγαμε πριν.

Γιατί;

Μα είναι πολύ απλό. Σκέφτηκα ότι αν μ  έκρινανʼ
απαράδεκτο, τελείως στόκο, απλά θα μ  έκοβαν πανηʼ -
γυρικά και θα γλύτωνα από την ταλαιπωρία δια πα-
ντός. Τι να κάνουμε; Μια άτυχη στιγμή... Η ώρα η κα-
κιά. Με αδίκησαν. Εγώ τι φταίω;

Στο τέλος η διευθύντρια φρικάρισε η γυναίκα.
—Μα ποιος σας έμαθε αυτά τα γαλλικά; με ρώτη-

σε (γαλλιστί εννοείται).
—Ζε νε σαι πα, απαντάω εγώ ψύχραιμα και την

αποκουφαίνω.
Μετά με βάλαν να γράψω μια έκθεση –composition.
Εκεί να δεις μεγαλεία! Τι γραμματικό και συντα-

κτικό λάθος υπήρχε και δεν το έκανα! Ένα αριστούργη-
μα που  η  αδιαμφισβήτητη  υποκριτική  μου  δεινότητα
δημιούργησε με τρόπο επικό.

244



Την επομένη ο πατέρας μου επέστρεψε στο σπίτι
ράκος σωστό.

—Μη σε βλέπω στα μάτια μου, είπε μόλις με αντί-
κρισε.  Παλιόπαιδο!  Αχάριστε!  Αναίσθητε!  Βρε,  δεν
σέβεσαι τίποτα; Τίποτα δεν σέβεσαι; Τις θυσίες, βρε,
που κάνουμε για σένα... δεν τις σέβεσαι; Δεν ντρέπε-
σαι; Δεν κοκκινίζεις; Ου να χαθείς να χάνεσαι.

—Τι έγινε,  τι  έγινε; ρώτησε η μάνα μου θορυβη-
μένη.

—Τι έγινε; Ρώτα τον γιο σου τον προκομμένο να
σου πει τι έγινε. Τον αχάριστο! Πήγα στο Γαλλικό Ιν-
στιτούτο περιμένοντας να δεχτώ συγχαρητήρια κι αντί
γι  αυτό με πότισαν δηλητήριο. Αντί του μάννα χολή!ʼ
Βρε, σας το χω πει τόσες φορές... μη με στενοχωρείτε.ʻ

—Μα τι έγινε, χριστιανέ μου; Μην κάνεις έτσι... θα
πάθεις τίποτα.

—Θα πάθω.  Πώς να μην  πάθω με  τα φαρμάκια
που  με  ποτίζετε;  Στη  Δευτέρα  τον  βάλαν.  Ακούς;
Ακούω να  λες.  Και  χατηρικά  μου  είπαν,  γιατί  στην
Πρώτη πάνε τα νήπια.

Φτου, γαμώτη μου! Απέτυχε η επιχείρηση! Αντί να
με διώξουν με δέχτηκαν! Τώρα;

—Στη  Δευτέρα!  αναφώνησε  η  μάνα μου  με  ιερή
αγανάκτηση. Μα εσύ δεν έλεγες ότι τουλάχιστον στην
Πέμπτη;...

—Έλεγα, αλλά πού να ξερα με τι άχρηστο έχω ναʻ
κάνω! Με τι αχάριστο! Όλα, βρε, τα συχώρεσε ο θεός...
την αχαριστία ποτέ.

245



Κι έτσι βρέθηκα στο  Cours Préparatoire του Ινστι-
τούτου με δασκάλα μια γριά στριμμένη, η οποία από
την πρώτη στιγμή με αντιπάθησε ολόκαρδα.

Να κάνω μάθημα με εντελώς άσχετους και να βα-
ριέμαι θανάσιμα και τη ζωή μου ακόμα. Την πάτησα
και την πάτησα μεγαλοπρεπώς.

Το πρώτο τρίμηνο μας έδωσαν ελέγχους προόδου.

Conversation: bien. Composition: presque bien. Pro-
grès général: assez bien.

—Τι θα πει «μπιέν»; με ρωτάει ο πατέρας μου με-
λετώντας σκυθρωπός τον ξενόγλωσσο έλεγχο.

—Εεε... «καλά», λέω εγώ.

—Τι καλά;

—Αντί για βαθμό, εξήγησα. Βάζουν «καλά»...

—Κι αυτό το πρέσ... τι λέει;...

—Presque bien...

—Ναι, η προφορά σε μάρανε! Τι θα πει;

—«Σχεδόν καλά».

—ΣΧΕΔΟΝ!...

—Εεεε... ναι...

—Και το άλλο;

—«Αρκετά καλά».

—Και το άριστα πώς είναι;
—Excellent.
—Πού ναι το;ʻ

246



—Εεεε... δεν έχει...

—Δεν έχει;!!!

—Δεν...

—Φύγε  από  μπροστά  μου,  να  μη  σε  βλέπω στα
μάτια  μου!  Φαρμάκια  και  πίκρες  μόνο!  Χάσου  από
μπροστά μου. Αχάριστε!

Δεν γινόταν δουλειά έτσι. Κάθισα να δω τι μπορού-
σα να κάνω. Αλλά ότι κι αν έκανα η γριά με είχε βάλει
στο μάτι και δεν έλεγε να με ξεκολλήσει από το assez
bien κι αυτό με χίλια ζόρια.

Δεν φανταζόμουν ποτέ ότι θα χα πρόβλημα με μιαʻ
γλώσσα που έμαθα σχεδόν συγχρόνως με τη μητρική
μου και στην οποία σκεφτόμουν τον περισσότερο καιρό,
γιατί μου ερχόταν πιο εύκολα.

Και βέβαια όταν έχεις ν  αντιμετωπίσεις στο σπίτιʼ
μια νοοτροπία που θεωρεί οτιδήποτε κάτω από άριστα
παταγώδη και τραγική αποτυχία τα περιθώρια στενεύ-
ουν απελπιστικά.

Κείνη την εποχή διάβαζα τον «Χωκ Φιν» του Μαρκ
Τουαίην και ζήλευα την ανέμελη κι ελεύθερη ζωή αυτού
του παιδιού που ζούσε σ  ένα βαρέλι και πήγαινε όπουʼ
ήθελε κι έκανε ότι του κάπνιζε, χωρίς να έχει κανέναν
πάνω από το κεφάλι του να τον σκοτίζει και να τον
κάνει να νιώθει λιγότερο κι από τίποτας.

Σκεφτόμουν... δηλαδή τι θα γινόταν μεθαύριο που
θα μπαινα στο Γυμνάσιο, όπου τα κόζα είναι ζόρικαʻ
και οι βαθμοί δύσκολοι να τσιμπηθούν; Θα με αποκλή-
ρωναν; Θα μ  έδιωχναν από το σπίτι;  Ως...  αποτυχηʼ -
μένο; Και πού θα πήγαινα;

247



Εκεί ήταν νομίζω που κατάλαβα για πρώτη φορά
αυτό που από πάντα ήταν ξεκάθαρο. Οι γονείς μου δεν
με ήθελαν γι  αυτό που ήμουν, μ  αυτόν τον χαρακτήρα,ʼ ʼ
μ  αυτές τις ικανότητες και τις ελλείψεις, αλλά για κείʼ -
νο που οι ίδιοι πρόβαλαν πάνω μου. Αυτό που επιθυ-
μούσαν να είμαι,  για να ικανοποιηθεί  η  ματαιοδοξία
τους,  μέσω εμού,  οι  δικές τους  φιλοδοξίες.  Δεν τους
ένοιαζε  πώς  ένοιωθα  ο  ίδιος,  είχαν  καταρτίσει  έναν
κώδικα συμπεριφοράς  και  υποχρεώσεων  για  μένα κι
εννοούσαν να τον τηρώ πιστά και κατά γράμμα. Κάθε
παρέκκλιση από τη γραμμή που εκείνοι είχαν χαράξει
για λογαριασμό μου ήταν απαράδεκτη και χρεωνόταν
σαν προσωπική αποτυχία, όχι τόσο δική μου όσο δική
τους.

Όταν ένα παιδί, τόσο νωρίς, οδηγείται σε τέτοιου
είδους  διαπιστώσεις  αυτό  που  του  μένει  δεν  είναι
καλό. Κι ο ίδιος ναι μεν ένιωθα πάντα αποξενωμένος
από τους γονείς μου και σαν συνέπεια αυτού αναζη-
τούσα αλλού την αγάπη που εκείνοι αδυνατούσαν να
μου  προσφέρουν  (γιατί  κι  οι  ίδιοι  δεν  είχαν  βιώσει
τέτοιο  συναίσθημα),  αλλά  τούτο  εδώ  ήρθε  κι  έβαλε
τέλος σε ότι συναισθηματικά υπόλοιπα πιθανώς κουβα-
λούσα ακόμα γι  αυτούς.ʼ

Είχα να  κάνω με  ξένους  κι  έπρεπε  να  το  πάρω
απόφαση.  Αυτή  η  χρονιά  της  γαλλικής  πανωλεθρίας
έδειξε αυτό που αναπόφευκτα θ  ακολουθούσε μελλοʼ -
ντικά. Ήδη λοιπόν, νοερά, είχα αρχίσει να ετοιμάζω τα
μπαγκάζια μου. Και το συναίσθημα δεν ήταν καλό.

*  *  *

Κάποια  στιγμή  η  ταλαιπωρία  αυτή  έφτασε  στο
τέλος της. Προσωρινώς δηλαδή, για την τρέχουσα σχολι-

248



κή περίοδο, γιατί το γαλλικό βάσανο τέλος δεν είχε. Το
Ινστιτούτο  διοργάνωσε  μεγαλειώδη  γιορτή,  που  θα
λάβαινε χώρα στον κινηματογράφο «Παλλάς», με θεα-
τρικά  σκετσάκια   που  θα  παρουσίαζε  η  κάθε  τάξη
(κάτι  ηλιθιότητες  απερίγραπτες,  με  τραγουδάκια,  χο-
ρευτικά,  παντομίμες  κι  άλλα  τέτοια  ξεράσματα)  κι
όπου θα βραβεύονταν οι καλύτεροι μαθητές.

Έστειλαν φυσικά επίσημες προσκλήσεις στους γο-
νείς –δίγλωσσες παρακαλώ.

—Ποιος  ξέρει  τι  ρεζιλίκια  μας  περιμένουν  πάλι!
αναστέναξε  ο  πατέρας  μου  διαβάζοντας  το  ελληνικό
τμήμα της πρόσκλησης.

—Γιατί; απόρησα εγώ.

—Γιατίξι  και  ξερός,  πετάχτηκε  η  μάνα  μου.  Θα
βραβευτούν οι καλύτεροι γράφει εδώ.

—Ε, ναι...

—Ναίξι και ξερός. Θα σε βραβεύσουν εσένα, βρε
παλιόπαιδο; Ή θα μας πέσουν τα μούτρα και θα γίνου-
με ρεζίλι στον κόσμο; Ε;

Τώρα  για  βραβείο  κομμάτι  δύσκολο  το  έβλεπα,
αλλά από την άλλη...  ξέρεις καμιά φορά; Στο κάτω-
-κάτω στην τάξη μου ήμουν ο μόνος που μπορούσε να
μιλήσει  γαλλικά με  τη δασκάλα.  Και  ναι  μεν  η  πα-
λιόγρια δεν με χώνευε, αλλά μπορεί να εκτιμούσε την
ευχέρεια που είχα στη γλώσσα. Γιατί όχι και βραβείο
λοιπόν; Ποιος ήταν καλύτερος;

Και  βέβαια  οι  γονείς  ανησυχούσαν  μην  «τους
πέσουν τα μούτρα» στη βράβευση, δεν ήξεραν όμως και
το  άλλο...  Στο σκετς  που  παρουσίαζε  η  τάξη μου  ο

249



ρόλος  ο  δικός  μου ήταν  του κακού μαθητή που  τον
έχουν βάλει τιμωρία στη γωνία μ  ένα καπέλο σαν χωνίʼ
που έγραφε πάνω «idiot»  (ηλίθιος). Α, ναι...  ο ρόλος
ήταν απολύτως μουγκός!

Αν γλύτωναν το εγκεφαλικό απ  αυτό θα είχαν ίσωςʼ
την  ευκαιρία  να  βιώσουν  το  «πέσιμο  των  μούτρων»
τους μετά, κατά τη βράβευση.

Και ήρθε η μεγάλη μέρα. Και γέμισε το «Παλλάς»
περήφανους γονείς και η σκηνή από ταλαίπωρα παιδιά
και  δόθηκε  το σόου,  με  τα τραγουδάκια του και  τα
ποιηματάκια και τα σκετσάκια του και είναι κρίμα που
δεν μπορούσα να δω τις εκφράσεις των γονιών μου, αν
και τις μάντευα.

Μετά μας κράτησαν όλους τους «ηθοποιούς» στα
παρασκήνια  και  η  διευθύντρια  άρχισε  να  καλεί  τα
ονόματα των βραβευμένων. Όποιος άκουγε το δικό του
έβγαινε στη σκηνή,  λάβαινε τον έπαινο και το βιβλίο
που ήταν το δώρο, εισέπραττε το χλιαρό,  υποκριτικό
χειροκρότημα  κι  έτρεχε  ξαλαφρωμένος  στους  γονείς
του.

Περίμενα κι εγώ... ελπίζοντας παρ  ελπίδα... περίʼ -
μενα... Τίποτα! Η γριά δεν είχε εκτιμήσει τις γλωσσο-
λογικές μου ικανότητες. Και στο ενδεικτικό με το ζόρι
μου είχε βάλει «presque bien».  Πάλι καλά να λες που
δεν είχα βαρέσει κανόνι!

Οι γονείς είχαν φύγει χωρίς να με περιμένουν. Προ-
φανέστατα δεν ήθελαν να τους δει ο κόσμος μαζί μου,
να τους πέσουν κι άλλο τα μούτρα.

Για  πρώτη  φορά μπήκα σε  σκέψεις...  να  γυρίσω
στο σπίτι ή όχι; Ήταν αυτή η πρώτη από πολλές στη
μετέπειτα  ζωή  μου  και  το  συναίσθημα  είναι  άθλιο.

250



Αυτό  το  «πού  πάω  εγώ  τώρα;»  όποιος  δεν  το  χειʻ
βιώσει δεν ξέρει πόση απελπισία εμπεριέχει.

Επέστρεψα  με  το  κεφάλι  κάτω,  γιατί  ήξερα  εν-
δόμυχα πως δεν ήμουν καθόλου ευπρόσδεκτος.

Δεν  μου  είπαν  κουβέντα.  Ούτε  καν με  κοίταξαν.
Μιλιά! Τίποτα! Η απαξίωση σε όλο της το μεγαλείο!

Κάποια στιγμή τους άκουσα που κουβέντιαζαν με-
ταξύ τους.

—Φαρμάκι πάλι με πότισε το παλιόπαιδο, έλεγε ο
πατέρας μου φυσώντας και ξεφυσώντας.

—Μη  συγχύζεσαι  κι  ανεβαίνει  η  πίεσή  σου,  τον
συμβούλευε η μάνα μου.

—Άσε  με  και  συ.  Τον  βλάκα!  Ακούς  εκεί...  Να
βλέπω τα παιδιά των άλλων να αριστεύουν και το δικό
μου...  τίποτα! Τίποτα! Ο αχάριστος! Μετά από τόσες
θυσίες που έκανα γι  αυτόν!ʼ

—Ανάθεμα την ώρα και τη στιγμή, μουρμούρισε η
μάνα μου με ένταση.

Και ήξερα πια πολύ καλά τι εννοούσε μ  αυτό.ʼ
Την επομένη το πρωί δεν πήγα σχολείο.
Κατέβηκα στην οδό Βόλου και πήρα τον δρόμο που

οδηγούσε έξω από την πόλη. Το είχα αποφασίσει. Θα
πήγαινα αλλού,  ίσως και στο Βόλο. Θα έβρισκα εκεί
δουλειά,  να κάνω θελήματα ας πούμε,  και  θα ζούσα
μια χαρά, σ  ένα βαρέλι, σαν τον Χωκ Φιν. Μαζί μουʼ
είχα δυο μαντήλια (το ένα για τις κυρίες που θα έκλαι-
γαν  όταν  κάναμε  παρέα  –για  κάποιον  μυστηριώδη
λόγο) και μιάμιση δραχμή σε δεκάρες και εικοσάρες.
Αν πείναγα θα είχα ν  αγοράσω ψωμί.ʼ

251



Δεν θα έλειπα σε κανέναν και κανείς δεν θα μου
έλειπε... Καλά... εκτός φυσικά από τα παιδιά στη γει-
τονιά... και την Αννούλα... και την κυρα-Μαρίκα...

Πέρασα τις  γραμμές του τραίνου,  τη γέφυρα και
πήγαινα...  πήγαινα...  Τον  ατελείωτο  είχε  αυτός  ο
δρόμος!

Άρχισα να κουράζομαι, αλλά από την άλλη ένιωθα
καλά. Το μόνο που μ  ανησυχούσε ήταν αν θα έβρισκαʼ
εκεί που πήγαινα βαρέλι άδειο, αρκετά μεγάλο για να
με χωρέσει.

Λίγο  πριν  το  μεσημέρι  είδα  ένα  λεωφορείο  του
ΚΤΕΛ να έρχεται από απέναντι κι αμέσως αναγνώρισα
τη  Σεβρολέτα του  κυρ-Βασίλη,  του  οδηγού  μας.  Δεν
πρόλαβα να κρυφτώ.

Το λεωφορείο έκοψε ταχύτητα και σταμάτησε στην
άκρη του δρόμου. Με είδαν! Φτου, γαμώτο! Ο κυρ-Βα-
σίλης κατέβηκε από την πόρτα του οδηγού και ήρθε κο-
ντά μου ανήσυχος και μπερδεμένος.

—Πού πας, μανάρι μ ; με ρωτάει γεμάτος απορία.ʼ

—Στο Βόλο,  του λέω με όλη τη σοβαρότητα που
επέβαλε η περίσταση.

—Στο... Βόλο με τα πόδια;!!!

—Ε, ναι... Τι, είναι μακριά;

Στο  μεταξύ  είχε  κατεβεί  κι  ο  Οδυσσέας,  ο  ει-
σπράκτορας, τσίφτης κι αυτός και πολύ εντάξει παιδί.

—Είναι λίγο μακριά, λέει ο Οδυσσέας. Τι πας να
κάνεις στο Βόλο;

252



—Να δουλέψω, λέω.

Οι δυο τους κοιτάχτηκαν.

—Έγινε τίποτα στο σπίτι; ρωτάει ο κυρ-Βασίλης.
Σε μάλωσαν μήπως;

Έκανα «ναι» με το κεφάλι.

—Μπα, κι εμένα με μάλωναν  όλη την ώρα, είπε ο
Οδυσσέας. Αλλά μετά τους πέρναγε κι όλα καλά.

—Και σου λεγαν εσένα «ανάθεμα την ώρα και τηʻ
στιγμή»; ρώτησα έτοιμος να βάλω τα κλάματα (και να
γίνω ρεζίλι).

Οι δυο τους ξανακοιτάχτηκαν.

Ο κυρ-Βασίλης με πήρε από τους ώμους.

—Έλα, μου λέει μαλακά. Πάμε ν  αφήσουμε τουςʼ
επιβάτες και μετά θα σε πάω εγώ στο σπίτι.

—Θα με βοηθήσεις και μένα με τα πράγματα, είπε
γελώντας ο Οδυσσέας. Βοηθός βοηθού.

—Μα...
—Πάμε και τα λέμε στον δρόμο, είπε ο κυρ-Βασί-

λης.
Μέχρι το ΚΤΕΛ δεν είπαμε κουβέντα.
Ξεφορτώσαμε, βοήθησα τον Οδυσσέα, όπως είχαμε

συμφωνήσει, και μετά πήραμε τον δρόμο για το σπίτι
με τα πόδια.

—Τι θα πούμε του μπαμπά σου; με ρώτησε σε μια
στιγμή ο κυρ-Βασίλης.

Το σκέφτηκα. Τι να του λέγαμε; Ότι με βρήκε να
πηγαίνω στον Βόλο; Θα είχαμε άλλα.

253



—Μήπως να μη λέγαμε τίποτα; πρότεινα δειλά.

Κούνησε το κεφάλι του.

—Αν μου υποσχεθείς πρώτα κάτι, είπε.

—Τι;

—Αν θελήσεις να ξαναπάς στο Βόλο ή όπου αλλού,
θα μου το πεις. Όχι τίποτ  άλλο, να πάμε παρέα με τοʼ
«Γερο-Βασίλη»...  να  πούμε  και  κανένα  καλαμπούρι
στο δρόμο... Με τα πόδια δεν πάει...

—Εντάξει, είπα (και το σημείωσα).

Κι έτσι η περιπέτεια τύπου Χωκ Φιν ανεβλήθη, όχι
ενδεχομένως επ  αόριστον, αλλά για προσεχώς, όταν θαʼ
προέκυπτε και πάλι το πρόβλημα με τον αποτυχημένο
αχάριστο,  που άλλο δεν κάνει παρά να ποτίζει  φαρ-
μάκια τους γονείς του, που τόσες θυσίες κάναν γι  αυʼ -
τόν –ανάθεμα την ώρα και τη στιγμή.

254



Ο Ερροφλύν... Πάει!





λάχιστες είναι οι φορές που νιώθουμε αληθινά
συντετριμμένοι...  άντε,  έστω  στενοχωρημένοι,
από τον χαμό ενός ξένου, όσο σημαντικού κι

όσο επιφανούς... Θα αντισταθώ στον πειρασμό να ισχυ-
ριστώ  ότι  ακόμα  πιο  ελάχιστες  είναι  οι  φορές  που
νιώθουμε θλίψη για την (τελεσίδικη, δια του θανάτου)
απώλεια και «δικού μας»... Πάντως η περίπτωση που
θα  μας  απασχολήσει  εδώ  συμπεριλαμβάνεται  στις
ελάχιστες αυτές εξαιρέσεις.

Ε

Οκτώβριος του 1959. Τα σχολεία είχαν ανοίξει εδώ
και  κάμποσες  βδομάδες,  αλλά  το  μυαλό  μας  ήταν
ακόμη στο καλοκαίρι. Βοηθούσε κι ο καιρός, με ζέστες
και ξεραΐλα ασυνήθιστες για την εποχή.

Απόγευμα  και  η  συμμορία  βρίσκεται  συγκεντρω-
μένη κι αραχτή στα σκαλιά του αρχηγείου μας, στη δι-
πλανή πόρτα του μπακάλικου του Αούτου, όταν να σου
και καταφθάνει ο Σταύρος με κάτι μούτρα ως κάτω,
δεν μιλάει σε κανέναν και πάει να καθίσει σε μια άκρη
συννεφιασμένος και σκυφτός.

—Τι, ρε; τον ρωτάει ο Τσίλας.
—Σκατά!

257



Εδώ κάτι είχε γίνει! Τι έπαθε ξαφνικά ο συνήθως
λαλίστατος (άτυπος) αρχηγός;

—Τις έφαγες στο σπίτι, ρε; ρωτάει ο Θυμιάκης.

Θυμώνει ο Σταύρος.

—Σκάσε,  ρε  μαλακιασμένο,  του  λέει.  Άμα  δεν
ξέρεις να μη μιλάς.

—Να ξέρω τι; απορεί ο Θυμιάκης.

Έγινε μια δραματική σιωπή (απ  αυτές που οι βραʼ -
βευμένοι λογοτέχνες κόβουν με το μαχαίρι).

—Ο Ερροφλύν,  λέει  ο  Σταύρος  και  η  φωνή  του
ακουγόταν κάπως.

—Ε, τι;...

—Πάει!

Αν είχε σκάσει χειροβομπίδα ανάμεσά μας θα είχε
κάνει πολύ μικρότερη εντύπωση.

Πεταχτήκαμε όλοι πάνω, σαν συνεννοημένοι.

—Τι «πάει», ρε;

—Τι γίνηκε, ρε;

—Πάει;... Τι πάει;

—Πάει, ρε... Πέθανε.

Όταν σου πετάνε στα μούτρα ξαφνικά ότι κάποιος
που τον νοιάζεσαι πέθανε η πρώτη αντίδραση είναι να
μην το πιστέψεις.

—Άντε από κει, ρε!...

—Πλάκα κάνεις...

258



—Σιγά μην πέθανε!...

—Ολόκληρο θηρίο!...

—Δεν είναι αστεία αυτά, ρε...

—Σας  λέω  πέθανε,  είπε  ο  Σταύρος  σκυθρωπός.
Μόλις τώρα το είπαν στο ράδιο.

Η δεύτερη αντίδραση είναι η ελπίδα να μην είναι
ακριβώς έτσι τα πράγματα, τόσο οριστικά ανεπανόρθω-
τα. Να έγινε λάθος.

—Δηλαδή τι... εντελώς, ρε;

—Μπορεί και να μην...

—Λάθος θα κατάλαβαν στο ράδιο, ρε...

—Ναι, σίγουρα... Λάθος...

—Μπορεί ν  αρρώστησε...ʼ

—Ναι, αρρώστησε, φρούμαξε ο Σταύρος. Από συ-
γκοπή.

Το επόμενο στάδιο είναι ν  αρχίζεις να συνειδητοʼ -
ποιείς το τελεσίδικο του πράγματος.

—Όχι, ρε γαμώτη μου!

—Άει σιχτήρ!

—Αδικία, ρε σεις!...
Τον Αλέκο τον πήραν τα δάκρυα. Ίσως συνειρμικά

να σκεφτόταν πως και  η  μητέρα του,  που  ήταν κα-
τάκοιτη από καιρό, θα είχε την ίδια τύχη. Όχι ότι εμείς
οι άλλοι ήμασταν απολύτως ψύχραιμοι δηλαδή.

—Τι είπαν,  ρε, στο ράδιο; ρώτησε ο Γιώργος της
Κασσιανής.

259



—Τίποτα. Ότι έπαθε συγκοπή και πάει. Δεν ξέραν
ακόμα καλά.

—Μήπως δεν κατάλαβαν, ρε; αποπειράται να επα-
ναφέρει την ελπίδα ο Θυμιάκης.

—Τι να μην κατάλαβαν, ρε βλήμα;

—Από πού ήρθαν τα νέα; επιχειρηματολογεί ο Θυ-
μιάκης. Από την Αμερική. Πόσοι στο ράδιο ξέρουν εγ-
γλέζικα; Μπορεί να χε βάρδια κανένας που δεν ήξερε.ʻ

Ο Σταύρος το σκέφτηκε.

—Λες;  έκανε.  Να  έπεσε  το  νέο  πάνω  σε  κάναν
άσχετο κι αυτός να κατάλαβε άλλα αντ  άλλων;ʼ

—Ναι, ρε! Τι, πρώτη φορά θα είναι; Εδώ σου λένε
ότι αύριο θα βρέξει κι αύριο σκάει ο τζίτζικας.

—Με τι έρχονται τα νέα; ρωτάω εγώ.

Μόνο ο Σταύρος ήξερε (φυσικά).

—Με τηλεγράφημα, λέει. Κάνα-δυο φορές τη μέρα
τους στέλνουν όλα τα νέα σε τηλεγράφημα και...

—Αυτό είναι! ανέκραξα θριαμβευτικά.

Με κοίταξαν όλοι παραξενεμένοι.
—Πώς θα πει στα εγγλέζικα «ο τάδε πέθανε»; ρω-

τάω τον Σταύρο, ως ειδήμονα αγγλομαθή.
—Ο τάδε is dead, με πληροφορεί αυτός.
—Οπότε σκέψου ένα τηλεγράφημα με όλα τα νέα

της ημέρας που λέει, ας πούμε, «ο τάδε is dead ΣΤΟΠ.
Ο Ερροφλύν θα γυρίσει καινούρια ταινία...».  Σκέψου
να ξέχασε ο τηλεγραφητής να βάλει ΣΤΟΠ. Αυτός που
θα το διαβάσει, που είναι κι άσχετος από εγγλέζικα, θα

260



δει «dead»,  θα δει «Ερροφλύν» και θα βγάλει το συ-
μπέρασμα, ο μάπας, ότι πέθανε ο Ερροφλύν.

—Ναι, ρε, αυτό είναι! φώναξε ο Τσίλας ενθουσια-
σμένος.

—Σίγουρα!

—Δεν κατάλαβε, ρε, το βλήμα και τον πέθανε!

—Αυτό είναι!

—Μπορεί, είπε κι ο Σταύρος διστακτικά. Αν ξέχα-
σε το ΣΤΟΠ...

—Δεν υπάρχει περίπτωση! Το ξέχασε σίγουρα!

—Αν  τον  είχα  εδώ  τώρα  θα  τον  πλάκωνα  στις
μπουνιές, δήλωσε ο Γιώργος, ο δικός μου.

—Με μέσον, ρε, θα τον πήραν στη δουλειά.

—Σίγουρα. Ο βουλευτής θα τον διόρισε –νύχτα.

—Τι, πρώτη φορά είναι;

Ο Αλέκος εξακολουθούσε να είναι ανήσυχος.

—Και πώς θα μάθουμε σίγουρα; ρώτησε.

—Απ  την εφημερίδα, ρε. Αν δεν το γράψει η εφηʼ -
μερίδα δεν έγινε.

—Και πήρα μια τρομάρα!...

—Ο Ερροφλύν, ρε; Είναι δυνατόν;

—Σαν να λέμε «πέθανε ο θεός», ρε!
—Ναι, ρε. Πεθαίνει ποτέ ο θεός;
Το βράδυ στο τραπέζι  η  μάνα μου  είχε  κατεβα-

σμένα μούτρα κι αυτή, σαν τον Σταύρο.

261



—Πέθανε ο Έρρολ Φλυν, λέει του πατέρα μου.

—Μπα; Και πότε;

—Το είπε το ραδιόφωνο.

—Λάθος  έκαναν,  πετάχτηκα εγώ.  Δεν  κατάλαβαν
το τηλεγράφημα.

Στράφηκαν να με κοιτάξουν παραξενεμένοι.

—Δηλαδή πώς; ρώτησε ο πατέρας μου.

Του εξήγησα τη λεπτομέρεια με το ΣΤΟΠ.

—Οπόταν για άλλον ήταν το «dead», καταλήγω. Ο
Ερροφλύν ζει και βασιλεύει.

—«Οπότε»,  διορθώνει  μηχανικά η μάνα μου.  Όχι
«οπόταν». Έτσι μιλάνε οι χωριάτες.

Ο πατέρας μου το σκεφτόταν.

—Μπορεί,  είπε  στο  τέλος.  Δεν  αποκλείεται.  Μʼ
όλους αυτούς τους άχρηστους που διορίζονται χατηρικά
τι  να  περιμένεις;  Ορίστε,  πεθάναν  τον  άνθρωπο  στα
καλά του καθουμένου.

—Θα δείτε  αύριο  στην  εφημερίδα,  λέω  σίγουρος
για το αλάνθαστο της θεωρίας μου.

—Α, ρε Άρης που τους χρειάζεται! μουρμούρισε ο
πατέρας μου, ενώ η μάνα μου του κανε νοήματα «τοʻ
παιδί».

Το  πρωί  τινάχτηκα  από  το  κρεβάτι  μου  με  το
«φσσστ»  της  εφημερίδας  που  γλιστρούσε  στα  πλα-
κάκια κάτω από τη χαραμάδα της πόρτας.

262



Δεν χρειάστηκε να ψάξω καθόλου. Η φωτογραφία
του ήρωά μας μου χαμογελούσε (μακάβρια) από την
πρώτη σελίδα.

«Ο διάσημος ηθοποιός Έρρολ Φλυνν απεβίωσε»,
διατυμπάνιζε φαρδιά-πλατιά ο τίτλος.

Πήγα στην κουζίνα με το ηθικό διαλυμένο.

—Πώς έτσι πρωινός; απόρησε ο πατέρας μου.

Του έτεινα την εφημερίδα και κάθισα στο τραπέζι
να πιω το γάλα μου, να πάνε κάτω τα φαρμάκια.

—Πάει τελικά, σχολίασε ο πατέρας μου. Συγκοπή
καρδίας. Μπαμ και κάτω.

—Καλά, πόσων χρονών ήταν; ρώτησε η μάνα μου.

—Τι σχέση έχει η ηλικία, κυρία Πιπή; αγανάκτησε ο
πατέρας μου. Συγκοπή λέμε. Καρδιά. Δεν τη νοιάζει τν
καρδιά πόσο είσαι. Μπορεί να είσαι είκοσι και να πας
καλιά σου.

—Όσα φέρνει η ώρα δεν τα φέρνει ο χρόνος, φιλο-
σόφησε η μάνα μου.

—Σαρανταοχτώ χρονών, κυρία μου. Νεότατος!
Νεότατος; Αμ τότε ο γέρος πόσο είναι;
—Αποκλείεται,  λέω  εγώ.  Σαρανταοχτώ  ο  Ερρο-

φλύν;  Πέρσι  που είδαμε τον  Ρομπέν των Δασών στο
«Παλλάς» φαινόταν πιτσιρικάς.

—«Πιτσιρικάς»! Τι εκφράσεις! Αυτά σας μαθαίνουν
στο σχολείο; γκρίνιαξε η μάνα μου.

—Τον Ρομπέν των Δασών τον γύρισε όντως όταν
ήταν τζόβενο, εξήγησε ο πατέρας μου. Αλλά η ταινία
είναι παλιά. Προπολεμική αν ενθυμούμαι καλώς.

263



—Μα, μπαμπά, αφού πέρσι το φερε το «Παλλάς»,ʻ
διαμαρτυρήθηκα εγώ.

—Το  «Παλλάς»  φέρνει  παλιά  έργα  επειδή  είναι
φθηνά στην ενοικίαση. Να, το γράφει κι εδώ... Ρομπέν
των Δασών... το 1939. Καλά το θυμόμουν εγώ.

—Να είχε άραγε οικογένεια, παιδιά; αναρωτήθηκε
η μάνα μου στο τελείως άσχετο.

—Ναι, θα τ  άφησε ορφανά στους πέντε δρόμους,ʼ
σάρκασε ο πατέρας μου. Έννοια σου κι αν είχε οικο-
γένεια, που αμφιβάλω, γιατί δεν τον κόβω για κορόϊδο
τον συχωρεμένο, θα την είχε εξασφαλισμένη.

—Κορόϊδο  όποιος  κάνει  οικογένεια;  νευρίασε  η
μάνα μου.

—Αμ τι είναι, κυρία Πιπή; Κορόϊδο με περικεφα-
λαία. Πάρε εμένα για παράδειγμα. Απ  το πρωί μέχριʼ
το  βράδυ  αγωνίζομαι  να  μην  σας  λείψει  τίποτα,  να
κάνω οικονομίες και στο τσιγάρο, που λέει ο λόγος, για
να χετε το φρέσκο σας το βούτυρο, τις μπριτζόλες σας,ʻ
τα φρούτα σας τα εκλεκτά και όλα τα καλά και ποιο
είναι το ευχαριστώ στο φινάλε; Με στενοχωρείτε καθη-
μερινώς. Και σας το έχω πει... «βρε μη με στενοχωρεί-
τε»... Δες τι έπαθε ο συχωρεμένος για να στενοχωρεί-
ται. Μπαμ και κάτω! Συγκοπή καρδίας!

—Κούφια η ώρα που τ  ακούει, είπε η μάνα μουʼ
χτυπώντας το ξύλο του τραπεζιού.

—Μπαμπά;...
—Τι;
—Εσύ είπες ότι δεν τον κόβεις τον Ερροφλύν να

έχει οικογένεια, είπα. Αλλά αν δεν είχε οικογένεια τότε
ποιος τον στενοχώρησε για να πάθει συγκοπή;

264



Όπως κάθε φορά που τον έφερνα αντιμέτωπο με
μια λογική αντίφαση ο πατέρας μου έμεινε άναυδος.

Για λίγο.

—Μπορεί να είχε άλλες στενοχώριες, είπε. Τη δου-
λειά του φερ  ειπείν. Ή την εφορία. Ξέρεις τι εφορίαʼ
πληρώνουν οι ηθοποιοί; Μην σου πω και περισσότερο
από μας.

—Μπορεί να τον άφησε το κορίτσι του, πρότεινα
σκεφτικός (έχοντας υπόψη τα δικά μου δράματα).

Τους είδα ν  ανταλλάσσουν ένα αμήχανο βλέμμα.ʼ

—Μπα, είπε τέλος ο πατέρας μου. Ο συχωρεμένος
ήταν  σοβαρός  άνθρωπος,  δεν  έκανε  τέτοια.  Δουλειά,
σπίτι, σπίτι, δουλειά. Αριστούχος δε σε όλα. Να σκε-
φτείς ότι τον κάναν χρυσό οι φίλοι του να βγουν για
ένα τσίπρο κι αυτός τους έλεγε: «Δεν μπορώ, κωλύο-
μαι. Πρέπει να μελετήσω». Αδάμας!

Τον κοίταξα κατάπληκτος. Για τον ίδιο συχωρεμένο
μιλούσαμε; Γιατί ο δικός μου, το ξέραν κι οι πέτρες...
μόνο αριστούχος και μελετηρός δεν ήταν.

Αλλά δεν είπα τίποτα. Γιατί όταν μπλέκεις με τους
μεγάλους δεν βγάζεις ποτέ άκρη. Κι αν βγάλεις δεν θα
ναι για καλό.ʻ

Σχολείο  δεν  πήγα  κείνο  το  πρωί.  Δεν  μου  κανεʻ
καρδιά. Την έκανα λοιπόν κοπάνα κι ανέβηκα στο Αλ-
καζάρ. Εκεί, στο άλσος, μπόρεσα να φανταστώ για λίγο
ότι βρισκόμουν στο Σέργουντ. Κοίταξα γύρω για τίπο-
τα πλούσιους, να τους κλέψω για να δώσω στους φτω-
χούς (δεν ήξερα πώς, αλλά κάτι θα έβρισκα)... όμως το

265



είδος αυτό έτσι  κι  αλλιώς τα χρόνια εκείνα σπάνιζε.
Αντιθέτως το άλλο είδος δεν σπάνιζε καθόλου. Ούτε οι
κλέφτες σπάνιζαν.

Οπότε, αντί για υποψήφια θύματα, βρέθηκα ξαφνι-
κά αντιμέτωπος με δυο Ταμπακιώτες, κοντούς και κα-
κομούτσουνους, στην ηλικία μου ίσως, αλλά που έδει-
χναν πολύ μεγαλύτεροι.

Οι Ταμπακιώτες ήταν πολύ χειρότεροι κι απ  τουςʼ
δικούς μας, τους Παραγκιώτες. Από φτωχές εργατικές
οικογένειες που ζούσαν στα παλιά Ταμπάκικα, στο πο-
τάμι, δεν πήγαιναν σχολείο, αλλά τριγύριζαν όλη μέρα
από δώ κι από κει κλέβοντας απ  τα μανάβικα και ταʻ ʼ
μπακάλικα ή από τίποτα ξεμοναχιασμένα παιδιά, όπως
καλή ώρα.

—Έχεις τίποτις φράγκα; ρωτάει ο πιο κοντός.

—Έχω, του λέω.

—Φέρτα, μου λέει.

—Αμέσως, του λέω.

Κι αρπάζοντας τη σάκα απ  το λουρί, έτσι ασήκωτηʼ
όπως ήταν με τα βιβλία μέσα, του την αμολάω με φού-
ρια στη μούρη. Σέκος ο Ταμπακιώτης επίδοξος Ρομπέν.

Ο άλλος έπαθε ταράκουλο.

—Τι  κάνεις,  ρε  τρελέ;  φωνάζει  πανικόβλητος.
Πλάκα σου κάναμε.

—Κι εγώ πλάκα κάνω, του λέω και φέρνω τη σάκα
πίσω να την αμολήσω ξανά.

—Σταμάτα, ρε, φωνάζει ο ταλαίπωρος. Τον σκότω-
σες τον άλλο.

266



Ο σκοτωμένος ίσα που συνερχόταν.

—Τι... τι γίνηκε, ρε;..., ψελλίζει με κόπο.

—Σε βάρεσε ο τρελός με το μπαούλο, του εξηγεί ο
άλλος.

Και τον βοηθάει να σηκωθεί. Το αριστερό μάτι του
επίδοξου ληστή ήταν πρησμένο και κλειστό και το φρύ-
δι του είχε σκιστεί κι έτρεχε αίμα.

—Πλάκα κάναμε, ρε, ξαναλέει ο άλλος, ο ανέπα-
φος, ρίχνοντας κλεφτές ματιές προς τη σάκα.

—Σήμερα δεν έχει πλάκες, του λέω επίσημα.

—Γιατί, ρε; Τι είναι σήμερα;

—Πέθανε ο Ερροφλύν, του λέω.

Τι  κατάλαβε τώρα το κούτσουρο ο Ταμπακιώτης
είναι δική του δουλειά. Πάντως θεώρησε χρέος του να
κάνει τον έκπληκτο.

—Σοβαρά, ρε; λέει. Πώωωω!

Και υποβαστάζοντας τον άλλο απομακρύνθηκε ρί-
χνοντας ανήσυχες ματιές πίσω του.

Το απόγευμα στη γειτονιά η συμμορία δεν μου επι-
φύλαξε υποδοχή ήρωα –ήταν αναμενόμενο. Είχαν όλοι
τα μούτρα τους ως εκεί κάτω.

—Λάθος στο ΣΤΟΠ, ε; μου πέταξε ο Σταύρος με το
καλησπέρα. Δεν διάβασε σωστά ο άσχετος το «dead»,
ε;

—Υπέθεσα πως...

267



—Ωραίες υποθέσεις κάνεις, μου είπε ο Θυμιάκης.

—Κι εμείς που καθίσαμε και σε πιστέψαμε...

—Μα...

—Τι μα και ξεμά, ρε; Αφού φαινόταν το πράμα.

—Αλλά εσύ ήθελες να κάνεις τον μάγκα...

—Ορίστε τώρα. Ικανοποιήθηκες;

Λίγο από θέατρο του παραλόγου; Δικαιολογημένα.
Δεν ήταν και μικρό πράγμα... Εδώ χάσαμε τον άνθρω-
πό μας, το στήριγμά μας, τον πνευματικό μας πατέρα!

—Και τώρα τι γίνεται; είπε ο Βάσος. Ποιος θα παί-
ξει ξανά τον Ρομπέν των Δασών;

—Ποιος να τον παίξει, ρε; Κανείς. Κοτάει να τον
παίξει κανείς όταν τον έχει παίξει ο Μεγάλος;

—Εκεί,  ρε,  που του λέει το κορίτσι:  «Μα μιλάτε
προδοτικά!». Και της απαντάει ο Τεράστιος: «Απταί-
στως».24

—Τι είπε, ρε συ, ο άνθρωπας! Το συνειδητοποιείτε;
«Απταίστως»! Πώωωωω!

—Και η σκηνή με το ελάφι, ε;... Εκεί που μπαίνει
μέσα  στην  αίθουσα  του  κάστρου  και  το  έχει  στους
ώμους...

—Και στο ποτάμι;... Με τον Γιαννάκη, που παίζουν
ματσουκιές πάνω στον κορμό του δέντρου;...

—Αμ το βέλος που το σκισε στα δυο με το δικόʻ
του!...

24 Lady Marian: «Why, you speak treason!»
Robin Hood: «Fluently.»

268



—Ναι, ρε, πώς το κανε αυτό;ʻ

—Είχε μάθει καλή τοξοβολία, ρε, μας ενημερώνει ο
Σταύρος. Δεν υπήρχε δεύτερος στο σινεμά με το τόξο!
Τους έκανε να χαζεύουν κάθε φορά.

—Ψάρευε και  με το τόξο,  είπα (το χα διαβάσειʻ
στο «Θησαυρό» της μάνας μου).

—Αλήθεια, ρε; Και πώς;

—Από το σκάφος του, ρε. Έβλεπε ένα ψάρι και του
ριχνε απ  το κατάστρωμα. Δεν του ξέφευγε τίποτα.ʻ ʼ

—Σκάφος; Τι σκάφος;

—Ένα ιστιοφόρο  τρικάταρτο,  τη  «Ζάκα»,  είπε  ο
Σταύρος,  που  επίσης  ήταν  δεινός  Ερρολφλυνολόγος.
Έμπαινε μέσα και  χανόταν. Τον ψάχναν και  δεν τον
βρίσκαν. Ο καλύτερος καπετάνιος μιλάμε.

—Όπως στο «Γεράκι της Θάλασσας», ρε.

—Τεράστιος!

—Δεν υπάρχει άλλος, πάει τελείωσε!

—Αμ στην ξιφομαχία; Ποιος κόταγε να του κουνη-
θεί;

—Κι ο Τονυκέρτις καλός είναι, ρε, κι ο άλλος που
έπαιζε στο «Σκαραμούς»...

—Και συγκρίνονται, ρε, με τον δικό μας;

—Μη λέμε τώρα τρελά! Με το ένα χέρι δεμένο στην
πλάτη νίκαγε ο Ερροφλύν.

—Σε ένα μόνο υστερούσε, είπε ο Σταύρος ξαφνικά.

Τον κοιτάξαμε αγριεμένοι.

269



Υστερούσε σε κάτι ο Μεγάλος; Μη λέμε τώρα ότι
θέλουμε! Μας βλέπει κι ο θεός και θα ρίξει φωτιά να
μας κάψει.

—Σε τι, ρε;

—Στα εγγλέζικα, είπε ο Σταύρος (ως ειδήμων στη
γλώσσα). Τα μίλαγε φλώρικα, ρε γαμώτη μου. Όπως τα
μιλάν στην Αγγλία οι ξενέρωτοι οι Εγγλέζοι.

—Φλώρικα ο Ερροφλύν, ρε!

—Και πώς να τα μιλάει δηλαδή;

—Ξέρω γώ; Πιο ζόρικα. Σαν τον Τζωνγουαίην αςʻ
πούμε.

—Αυτά είναι αμερικάνικα, ρε.

—Δεν πάνε στα ιπποτικά.

—Ναι, αλλά... με το σεις και με το σας;...

—Με το σεις και με το σας, αλλά... μούτρο.

—Αυτό ναι. Καμιά αντίρρηση. Μεγάλο μούτρο.

—Μάγκας!

—Ο μεγαλύτερος!

Εκείνη  τη  βδομάδα ξεθάψαμε  ότι  ξύλινα  σπαθιά
και  τόξα  είχαμε  φτιάξει  κατά  καιρούς  κι  αναπαρι-
στάναμε ότι έργα είχαμε δει του συχωρεμένου. Βέβαια
όλοι θέλαμε να είμαστε ο Ερροφλύν και κανείς ο κα-
κός, αλλά αυτό ήταν αναμενόμενο.

Ήταν  στη  διάρκεια  αυτής  της  μνημόσυνης  εβδο-
μάδας που πήρα την απόφασή μου.

270



Εντάξει,  η  επιδίωξή  μου  –που  κρατούσα  φυσικά
μυστική απ  όλους– ήταν μόλις μπορέσω, αύριο, μεθαύʼ -
ριο, να πάω στο Χόλλυγουντ για να παίξω τον Ταρζάν.
Με τον Τζωννυβαϊσμύλλερ να έχει αποσυρθεί και τους
αντικαταστάτες του να είναι για τα μπάζα το πράγμα
δεν παρουσίαζε καμιά δυσκολία. Με ανοιχτές αγκάλες
θα με υποδέχονταν.

Αλλά τώρα που είχαμε χάσει και τον Μεγάλο, δη-
μιουργήθηκε ένα τεράστιο κενό.  Ποιος θα παιζε  Ροʻ -
μπέν των Δασών αν ήθελαν να γυρίσουν τη συνέχεια,
ποιος στα ιπποτικά, ποιος στα πειρατικά; Οπότε εγώ
κουτί θα τους ερχόμουν. Ούτε παραγγελία! Ξιφομαχία
ήξερα, στο τόξο ήμουν άσσος, μέχρι σαύρες που έτρε-
χαν χτυπούσα στον Αγιόκαμπο, ψηλός ήμουν (και θα
ψήλωνα,  εννοείται,  περισσότερο),  ωραίος...  ε,  καλά...
μην κοκορευόμαστε κιόλας... ένα μουστακάκι να άφηνα
και με ποιον θα έμοιαζα; Ε;

Έκανα τη δοκιμή.

Χτενίστηκα ωραία-ωραία, ζωγράφισα ένα μουστα-
κάκι με κάρβουνο, φόρεσα ένα φαρδύ πουκάμισο, να
φαίνεται  όπως  τα  ιπποτικά,  πήρα  και  το  σπαθί  και
πάω γραμμή στον πατέρα μου.

—Με ποιον μοιάζω; του λέω.

—Με τον Ερροφλύν, μου λέει αυτός χωρίς δισταγ-
μό. Φτυστός ο συχωρεμένος!

Οπότε; Τι σας έλεγα;

Με το ηθικό αναπτερωμένο πάω στον Γιώργο.

—Με ποιον μοιάζω; του λέω.
—Με ποιον μοιάζεις; μου λέει.

271



—Για κοίτα με καλά... Έτσι... από δεξιά...

Με κοίταξε ο Γιώργος...

—Με γύφτο μοιάζεις,  μου λέει  στο τέλος.  Αν σε
μαυρίσουμε λίγο με βερνίκι ίδιος θα σαι.ʻ

Ζήλευε, σίγουρα.

—Δεν μοιάζω με τον Ερροφλύν; τον βοηθάω.

Ο πατάτας ξεκαρδίστηκε.

—Σιγά μη μοιάζεις με τον Ερροφλύν, μου λέει. Με
την πορδή του Ερροφλύν μπορεί.

—Εγώ, ρε;

—Εσύ, ρε.

—Είσαι μάγκας;

—Είμαι, ρε.

—Πιάσε το σπαθί να δούμε πόσο μάγκας είσαι.

Καθόσον, εις μνήμην του Μεγάλου, δεν κανονίζαμε
πλέον τις διαφορές μας με μπουνιές και με λαβές, αλλά
ευγενώς, δια της ξιφασκίας.

Πιάνει  ο  Γιώργος  το  άγαρμπο  σπαθί  που  είχε
φτιάξει...  άσχετος  εντελώς  από  ξιφομαχία,  αμπλαού-
μπλας... μου αμολάει μια στο κεφάλι, με ξέρανε.

—Τι κάνεις, ρε βλήμα; του φωνάζω.

—Τι κάνω; απορεί εκείνος.

—Ξιφομαχία είπαμε.
—Ε, ξιφομαχία κάνω.
—Έτσι, ρε;

272



—Αμ πώς;

—Δεν έχεις δει, ρε, στο σινεμά;

—Άλλο στο σινεμά κι άλλο στη ζωή, μου απαντάει
και μ  έστειλε.ʼ

Κείνες τις μέρες οι παπάδες του Αγίου Κωνσταντί-
νου αποφάσισαν  να κάνουν  ένα  έξτρα ψυχοσάββατο,
για να κονομήσουν τον οβολό των πιστών δηλαδή, διαʻ -
βάζοντας δήθεν και τάχαμου ευχές υπέρ αναπαύσεως
της ψυχής των απονθαμένων.

Οι νοικοκυρές δεν θ  άφηναν μια τέτοια ευκαιρίαʼ
να πάει χαμένη, οπότε (και όχι «οπόταν») κάθισαν κι
έγραψαν σε χαρτάκια ότι όνομα μακαρίτη από το σόϊ
μπορούσαν να θυμηθούν κι αφού μας εφοδίασαν με το
απαραίτητο  συχωροτάληρο  για  τον  παπά  μας  εξα-
πόστειλαν στον εσπερινό της Παρασκευής για τα πε-
ραιτέρω.

Παπάς υπηρεσίας ο παπά-Βασίλης, βιβλική μορφή,
με τα άσπρα του γένια και την κόκκινη μύτη, από τις
δοκιμές του κρασιού για τη μετάληψη.

Ευτυχώς δεν είχα να περιμένω πολύ, γιατί με τα
λιβάνια και τα κεριά που με ζάλιζαν μάλλον εμένα θα
έπρεπε να διαβάσουν στο τέλος.

Πήρε πρώτα το τάληρο και μετά το χαρτί κι άρχισε
να  διαβάζει  ψαλμουδιαστά  κι  επί  τροχάδην,  για  να
προκάνει όλους τους πελάτες.

—«Υπέρ  αναπαύσεως  της  ψυχής...  μπλαμπλα-
μπλά...  του  Δημητρίου...  της  Αγγελικής...  του  Χαρα-
λάμπους... της Ευανθίας... του Ερροφλύν...»

273



Σταματάει  ξαφνικά  και  μου  ρίχνει  ένα  φονικό
βλέμμα πάνω από τα ματογυάλια του.

—Του...  Ερροφλύν;!!!...,  μου  λέει  με  βροντερή
φωνή.

—Θείος μου, του λέω.

—Α, καλά... Γιατί νόμισα... «Υπέρ της αναπαύσεως
του Ερροφλύν...»

Γιατί, εντάξει, είπαμε ότι θεός δεν υπάρχει. Αλλά
αν –μια στο δισεκατομμύριο– τα πράγματα είναι αλ-
λιώς, δεν θα πρεπε κάποιος να φροντίσει για την ψυχήʻ
του εκλιπόντος;

Ε, αυτό έκανα.

274



Γιατί αγάπησα τον Chopin





τη  γειτονιά  η  μουσική  ήταν  «ότι  παίζει  το
ράδιο».  Το  οποίο  φυσικά  στο  μεγαλύτερο
μέρος του προγράμματος του έπαιζε «ευρω-

παϊκά», αυτό που αργότερα ονομάστηκε ελαφρό ελλη-
νικό τραγούδι, άντε και τίποτα αρχοντορεμπέτικα του
Χιώτη και του Γούναρη και πέραν αυτών ελάχιστα δη-
μοτικά –που δεν τ  ακούγαμε ποτέ οι αστοί (και άριʼ -
στα πράτταμε)– και πού και πού κανένα «ξένο», κυρί-
ως εξ  Ιταλίας ή Γαλλίας –παλαιάς κοπής, μην φανταʼ -
στεί κανείς τίποτα μοντέρνο.

Σ

Μεγαλώσαμε λοιπόν με τις φωνές της Μαίρης Λω,
της Στέλλας Γκρέκα, της Βέμπο, του Γούναρη, του Μα-
ρούδα  κι  αργότερα  του  Βογιατζή  κι  ότι  σουξεδάκι
έβγαινε το τραγουδούσαμε όξω φωνή κι όποιον πάρει ο
Χάρος.

Το αυτό επικρατούσε και στο σπίτι. Το ίδιο ρεπερ-
τόριο. Μόνο καμιά φορά ο πατέρας μου, λόγω Κερκυ-
ραίας μάνας,  έψαχνε για τίποτα κλασικό και προκα-
λούσε την μήνι της δικής μου μάνας.

—Θεός  φυλάξοι,  καημένε!  του  φώναζε.  Λες  και
πέθανε κανείς –κούφια η ώρα που τ  ακούει.ʼ

277



Καθόσον για την ίδια,  όπως και για τους περισ-
σότερους νεοέλληνες,  η κλασική μουσική ήταν για να
κατευοδώσουμε τον συχωρεμένο. Άλλωστε μήπως και
το ραδιόφωνο όταν τεζάριζε κανένα σημαίνον πρόσωπο
τέτοια μουσική δεν έβαζε;

Ο πατέρας μου δεν επέμενε παρά μόνο όταν τύχαι-
νε να πέσει σε Μότσαρτ, ο οποίος, για κάποιο μυστη-
ριώδη λόγο, του άρεσε πολύ.

—Αυτός εδώ είναι, δήλωνε. Μεγαλοφυΐα ο άνθρω-
πος! Οι άλλοι απλώς βαρούνε κλαπατσίμπανα.

Και  ήταν  μυστήρια  αυτή  του  η  προτίμηση  γιατί,
κατά τα άλλα, οι μουσικές του προτιμήσεις ήταν εντε-
λώς διαφορετικού τύπου. Του άρεσαν, ας πούμε, κάτι
άγνωστα ρεμπέτικα (τότε ακόμα το ρεμπέτικο δεν είχε
γίνει μόδα) που ελάχιστες ορχήστρες στα κέντρα που
μας πήγαινε γνώριζαν και που απολάμβανε ο ίδιος να
άδει συντροφιά με  τον Ροκ, τον σκύλο του, που του
έκανε  δεύτερη  φωνή  με  μακρόσυρτα  μελωδικά  «ού-
ουου» –κάτι που, φυσικά, διαόλιζε ακόμα περισσότερο
τη μάνα μου, που το θεωρούσε γρουσουζιά.

Από τους σύγχρονους του άρεσαν ο Γούναρης κι ο
Χιώτης, τους οποίους γνώριζε προσωπικώς.

—Ο Νίκος είναι κύριος και με μια φωνή από εδώ
ως το Μεζούρλο, έλεγε. Αλλά ο Μανώλης, όταν πιάνει
το μπουζούκι στα χέρια του, βρε παιδί μου, κατεβαί-
νουν οι αγγέλοι να τον ακούσουν!

Όσο για μένα... δεν είχα καμιά απολύτως προτίμη-
ση. Στην πραγματικότητα η μουσική μ  άφηνε αδιάφοʼ -

278



ρο.  Έως  ότου  άκουσα  τη  Ροζίτα,25 εννοείται...  Αλλά
αυτό είναι μια άλλη ιστορία.

Ο πατέρας μου είχε ωραία φωνή και του άρεσε να
τραγουδάει, αλλά ότι και να πιανε, κατά έναν μυστήʻ -
ριο τρόπο, του έβγαινε ένα πράγμα μεταξύ γκρίνιας,
κλάψας κι ανάρρωσης από μακροχρόνια γρίπη. Αντι-
θέτως, όταν βρισκόταν με τους Ρώσους εμιγκρέδες, την
παρέα του,  και πιάναν τα δικά τους από την Παλιά
Πατρίδα, ήταν απόλαυση να τον ακούς (εκτός από τη
μάνα μου... καλά, αυτό εξυπακούεται, μην επαναλαμ-
βανόμαστε).

Ο καημός του όμως ήταν που δεν έπαιζε κανένα
όργανο.

—Κοίτα όμως πώς τα φέρνει καμιά φορά ο διάο-
λος,  έλεγε.  Εμείς  που διαθέτουμε φωνή καμπάνα να
μην  έχουμε  αξιωθεί  να  μάθουμε  ένα  ρημαδο-όργανο,
ενώ η κυρία Πιπή,  πιο  άφωνη κι  από τα ψάρια της
Κάρλας, να ξέρει μαντολίνο!

—Ουχ, καημένε, τι πας και θυμάσαι τώρα, του λεʻ -
γε εκείνη. Περσινά ξινά σταφύλια. Από το σχολείο έχω
να πιάσω μαντολίνο στα χέρια μου. Ούτε που θα το θυ-
μάμαι.

—Μην το λες... Το όργανο είναι σαν το ποδήλατο,
δεν το ξεχνάς ποτέ.

25 Πρόκειται για τη διάσημη τότε Ροζίτα Σεράνο, η οποία είχε κάνει
ένα πέρασμα από το Αλκαζάρ και την οποία γνώριζε (κι αυτή!) ο
πατέρας μου από τη Γερμανία. Είχα τότε αποφασίσει πως μάλλον
αυτή ήταν η πραγματική μου μητέρα και πως, για να μην δια-
κόψει την καριέρα της, μʼ έδωσε στον πατέρα μου για να με με-
γαλώσει.

279



—Εγώ το ξέχασα.

—Άλλο εσύ. Οι άλλοι δεν το ξεχνάνε.

Κάποια στιγμή, όπως θα πρεπε να το φοβάμαι, ηʻ
προσοχή του έπεσε πάνω μου.

—Εσύ πρέπει οπωσδήποτε να μάθεις ένα μουσικό
όργανο, μου δήλωσε μια μέρα.

—Μπα...

—Μπάξι.  Άνθρωπος  αγράμματος  μουσικώς,  ξύλο
απελέκητο. Το ερώτημα είναι... τι όργανο;

—Κιθάρα;

—Πάψε, βρε. Κιθάρα!... Η κιθάρα είναι για τους λι-
μοκοντόρους που μαθαίνουν για να κάνουν καντάδες
στις κοπέλες. Αυτό που σου χρειάζεται εσένα είναι ένα
όργανο σοβαρό. Βιολί ας πούμε.

Μισούσα το βιολί. Μισούσα τον ήχο του, μισούσα
αυτούς που το έπαιζαν (πλην των κουμπάρων από την
Αγία Βαρβάρα φυσικά), μισούσα το ίδιο το σουλούπι
του οργάνου.

—Βιολί εγώ ποτέ, δήλωσα.

—Ναι, σιγά μη σε ρωτήσουμε!...

Δεν θα με ρωτούσε βέβαια, αλλά πήγε και ρώτησε
τους  «ειδήμονες».  Κι  επέστρεψε  με  τις  πληροφορίες
που του χρειάζονταν.

—Πιάνο, δήλωσε θριαμβευτικά. Το πιάνο είναι το
απόλυτο όργανο, όχι μόνο του σοβαρού μουσικού, αλλά
και του συνθέτη. Όταν ξέρεις πιάνο, ξέρεις τα πάντα
για τη μουσική. Ο Μότσαρτ πιάνο έπαιζε.

280



Και μένα τι μ  ένοιαζε;ʼ

Δεν μ  ένοιαζε. Ένοιαζε όμως εκείνον. Κι όπως συʼ -
νέβαινε κάθε που του κατέβαινε μια ιδέα είχε οργα-
νώσει τα πάντα.

—Βρήκα μια εξαιρετική δασκάλα, είπε. Την κυρία
Χρυσούλα. Διδάσκει και στο Ωδείο να φανταστείς. Κο-
ρυφή στο είδος της! Θα πας να σε δει κι αν μας πει το
ναι αρχίζεις εντατικά μαθήματα.

—Μα...

—Μάξι. Αύριο το απόγευμα στις τέσσερις.

Τώρα σκέψου... Να παίρναν είδηση τα αλάνια ότι
έκανα μαθήματα...  πιάνου! Ε, ρε γλέντια! Δεν φτάνει
που είχα βρει το διάολό μου με τα γαλλικά, να προ-
σθέταμε τώρα και το πιάνο! Τους άκουγα ήδη να σχο-
λιάζουν  κακαρίζοντας:  «Κορίτσι  από  σπίτι!  Με  το
πιάνο του και τα γαλλικά του!».

Α, όχι, αυτή τη φορά δεν θα την πάταγα.

Αποφάσισα  ν  ακολουθήσω  την  ίδια  τακτική  τουʼ
ανεπίδεκτου μπουμπούνα που δοκίμασα στο Γαλλικό
Ινστιτούτο  (και  δεν  μου  βγήκε),  μόνο  που  τώρα  θα
ήμουν πολύ πιο ειλικρινής, απλά θα έσπρωχνα λίγο την
αλήθεια.

Η κυρία Χρυσούλα ήταν μια απ  αυτές τις αγέλαʼ -
στες κι αχώνευτες γριές που μυρίζουν ναφθαλίνη και
κρεμμύδι. Δεν μ  εντυπωσίασε και φαίνεται πως κι εγώʼ
δεν την άφησα μ  ανοιχτό το στόμα.ʼ

—Για να δω τα χέρια σου..., ήταν το πρώτο που
μου είπε.

281



Της τα δειξα.ʻ

—Είναι άπλυτα, παρατήρησε ξερά.

—Δεν πρόλαβα να τα πλύνω γιατί  βιαζόμανε  να
έρθω, της λέω.

—Βιαζόμουν, με διορθώνει.

—Ορίστε;...

—Βιαζόμουν, λέμε. «Βιαζόμανε» λένε οι αγράμμα-
τοι χωριάτες.

Αυτή θα έκανε πολύ καλή παρέα με τη μάνα μου
τελικά.

Επιθεώρησε  τα  χέρια  μου  κάνοντας  «χμμ»  και
«μμμ»...

—Κούνησε τα δάχτυλα ένα-ένα, με διέταξε.

Τα κούνησα όλα μαζί, ανοιγοκλείνοντας τα χέρια.

—Ένα-ένα είπα, με πρόγκηξε.

—Α, ένα-ένα δεν μπορώ, της λέω. Ή όλα μαζί ή δεν
κουνιέται κανένα.

Με κοίταξε κατάπληκτη.

—Το ξέρουν οι γονείς σου αυτό; με ρωτάει.

—Δεν με  ρώτησαν,  δεν  τους είπα,  απαντώ αθώα
εγώ.

—Καλά... Θα δούμε... Νότες διαβάζεις;

—Τς, της λέω.

—Δεν λέμε «τς», λέμε «όχι».
—Όχι, απαντώ εγώ προθύμως.

282



—Χμ... καλά... Για έλα στο πιάνο...

Με πάει στο πιάνο και με καθίζει στο σκαμπό δί-
πλα της.

—Λοιπόν, μου λέει. Δώσε προσοχή τι κάνω και θα
το επαναλάβεις μετά κι εσύ. Αυτό είναι το Ντο... αυτό
το Ρε... το Μι... το Φα... το Σολ... Λα... Σι. Ντο-ρε-μί-
-φα-σολ-λα-σί.  (πλινκ-πλονκ-πλανκ-πλινκ-πλονκ...)
Κάνε το όπως το έκανα, με την ίδια σειρά.

Το κάνω κι εγώ, αλλά με ανακατεμένη σειρά.

—Όχι,  όχι  έτσι!  φωνάζει  η πιανοδασκάλα.  Με τη
σειρά που τα κανα εγώ.ʻ

Ξανά εγώ... ξανά ανακατεμένος ο ερχόμενος.

—Αυτή είναι η σειρά; μου λέει κοιτάζοντάς με πα-
ράξενα.

—Δεν είναι; ρωτάω εγώ αθώα.

—Δεν μου λες;... Μήπως είσαι δυσλεξικός, παιδάκι
μου;

—Μάλιστα, ομολογώ εγώ ολοπρόθυμα. Αυτό!

—Και οι γονείς σου θέλουν να μάθεις πιάνο; Γιατί;

—Δεν ξέρω, ξαναομολογώ εγώ.

—Και καλά οι γονείς σου... αλλά εσύ; Γιατί θες να
μάθεις πιάνο, πουλάκι μου;

Στο τσακ ήμουν να της πω «δεν θέλω», αλλά τη
στιγμή εκείνη είχα μια μεγαλειώδη έμπνευση. Δηλαδή
το  είχα  δει  σ  ένα  έργο,  που  ένας  πιτσιρικάς,  όπωςʼ
καλή ώρα, ήθελε να τσαντίσει μια δασκάλα του πιάνου,
όπως κακή ώρα.

283



—Για να παίζω σαν τον Ντουκέλλιγκτον,  λέω με
αφοπλιστική ειλικρίνεια.

—Τον ποιόν;!!! τσιρίζει η δασκάλα.

—Τον Ντουκέλλιγκτον.

Τινάχτηκε πάνω κατακόκκινη, τέντωσε το χέρι της
και μου δειξε την πόρτα.ʻ

—Έξω από το σπίτι μου! ούρλιαξε. Έξω και να μην
τολμήσεις  να  ξαναπατήσεις  ποτέ  εδώ  με  τα  βρωμο-
πόδαρά σου.

Επιστρέφοντας στο σπίτι, από την έκφραση του πα-
τέρα μου κατάλαβα πως προηγήθηκε τηλεφωνική συν-
διάλεξη με την κυρία Χρυσούλα.

—Γιατί  με  στενοχωρείτε,  βρε;  μ  έπιασε  αμέσωςʼ
από τα μούτρα. Ε; Γιατί με στενοχωρείτε; Δεν σας έχω
πει να μη με στενοχωρείτε γιατί θα πεθάνω καμιά ώρα;

—Τι έκανα; απόρησα (δήθεν) εγώ.

—Τι  έκανες;!!!  Ρωτάς,  βρε  αχαΐρευτε,  τι  έκανες;
Ξέρεις τι μου είπε η δασκάλα; Ε; «Όχι πιάνο δεν θα
παίξει αυτό το παιδί, κύριέ μου, αλλά ούτε γκαζοντενε-
κέ». Μα τόσο αχάριστος είσαι πια; Τόσο αφιλότιμος;

—Φαίνεται πως δεν έχω ταλέντο, μουρμούρισα εγώ
συνεσταλμένα.

—Το κακό σου τον καιρό! Ένας βλάκας και μισός
είσαι, αυτό είσαι. Ένας άχρηστος. Που τι σου έλειψε,
βρε αχάριστε; Ε; Τι σου έλειψε;

Κι εδώ πήρε τέλος η μουσική μου παιδεία.
Κρίμα, γιατί αν επέμεναν λίγο... πού ξέρεις, μπορεί

να παιζα πιάνο σε κανένα μπαρ σήμερα.ʻ

284



*  *  *

Τα χρόνια περνούσαν και το μουσικό μου κριτήριο
(μάλλον  η  τέλεια  έλλειψή  του)  παρέμενε  το  αυτό.
Ήμουν  πανευτυχής  που  είχα  γλυτώσει  από  την  επι-
πλέον ξεφτίλα του πιάνου κι αν κατάφερνα να ξεφορ-
τωθώ και τον βραχνά των γαλλικών θα μπορούσα να
θέσω ενδεχομένως υποψηφιότητα για το Νομπέλ Ευτυ-
χίας.

Στο μεταξύ η κατάσταση στο Γαλλικό Ινστιτούτο
είχε αλλάξει και μάλλον προς το καλύτερο (το λέω με
μεγάλη  επιφύλαξη,  να  το  σημειώσετε  αυτό).  Η  γριά
που δεν με χώνευε βγήκε στη σύνταξη και τη θέση της
πήρε η Ελένη, η οποία εκ πρώτης όψεως (και με το δί-
κιο  της  εδώ  που  τα  λέμε)  δεν  με  χώνευε  κι  αυτή,
αλλά...  αλλιώς.  Δηλαδή...  εντάξει,  εγώ έφταιγα.  Είχα
όμως ελαφρυντικά. Και πρώτα απ  όλα τη θητεία στιςʼ
τάξεις της γριάς. Όπου, έχοντας αντιληφθεί πως ότι κι
αν έκανα, όσες προσπάθειες κι αν κατέβαλα, αυτή από
το «presque bien» δεν θα με ξεκολλούσε ποτέ, το πήρα
απόφαση κι έπαψα ν  ασχολούμαι. Μετά ήταν η έμφυτηʼ
απέχθεια που ένιωθα (παιδιόθεν) για κάθε μορφή εξου-
σίας –πόσο μάλλον την εκ των θηλέων εκπορευομένη.
Είχα απέναντί μου Αρχή; Αυτομάτως στο μυαλό μου
άναβαν  τεράστιες  φωτεινές  πινακίδες:  «Εχθρός».  Κι
όλη μου η έγνοια και η φροντίδα, όλη μου η δημιουργι-
κότητα και η ικανότητα επινόησης ξοδεύονταν στο να
βρεθεί τρόπος ν  αντισταθώ και –ει δυνατόν– να τηνʼ
εξουδετερώσω.  Οι  δάσκαλοι  ανήκαν  στην  κατηγορία
αυτή, οι γονείς το ίδιο. Τους είχα απέναντι κι ένιωθα
σαν τον  κομάντο που  τον έχουν ρίξει  μ  αλεξίπτωτοʼ
πίσω από τις γραμμές του εχθρού. Μέλημά του (του
κομάντο) είναι αφενός μεν η επιβίωση, να μην συλλη-

285



φθεί  (ζωντανός  τουλάχιστον),  κι  αφετέρου  πώς  θα
φέρει εις πέρας τη δολιοφθορά για την οποία βρίσκεται
εδώ. Ξεκάθαρα πράγματα. Εξουσία=Εχθρός.

Υπήρχε  κι  ένα  άλλο...  στην  περίπτωση  που  μας
αφορά  τουλάχιστον.  Η  Ελένη  –η  εχθρά  καθηγήτρια
θέλω να πω, μην νομίσετε πως υπήρχε πρόθεση συνα-
δέλφωσης με τον κατακτητή– δεν ήταν ούτε γριά, ούτε
άσχημη. Και το θέτω ήπια. Επιπλέον, να σημειώσουμε
εδώ ότι είχα πια μεγαλώσει και τα κορίτσια είχα αρχί-
σει να τα κοιτάζω... κάπως («κάπως» λέμε, όχι σε επί-
πεδο  ξεφτίλας)  διαφορετικά.  Είχα  κι  ένα  πρόβλημα
–«εξαπανέκαθεν»– με τις ηλικίες που δεν μπορούσα να
τις εκτιμήσω σωστά... 

Ας πούμε, ως πιτσιρίκος, υπήρχαν φίλες της μάνας
μου για τις οποίες έτρεφα κάποια τρυφερά αισθήματα
και ήλπιζα ότι μεγαλώνοντας εγώ κι εκείνες παραμένο-
ντας στάσιμες θα βρισκόμασταν κάποια στιγμή στο ίδιο
επίπεδο. Οπότε όλα γίνονταν εφικτά.

Το δυστύχημα ήταν ότι καμιά απ  αυτές δεν είχεʼ
την υπομονή να περιμένει και παντρεύονταν (ή ξανα-
παντρεύονταν)  πριν  προφτάσω  να  τις  φτάσω.  Ήταν
αυτή μια ένδειξη του επιπολαίου και του πρόσκαιρου
του γυναικείου χαρακτήρα, αλλά παρά τις αλλεπάλλη-
λες αυτές προδοσίες μυαλό δεν έλεγα να βάλω, ούτε τη
λογική –άλλο άχρηστο εργαλείο– είχα καμιά πρόθεση
να αφήσω να δουλέψει.

Έτσι και τώρα με την Ελένη (εννοώ... ξέρετε ποια...
την αντίπαλο εκπρόσωπο της Εξουσίας). Παρ  ότι είχαʼ
διανύσει κάποια διαδρομή από τα πέντε και τα εφτά
μου χρόνια, ωστόσο οι όποιες «λογικές» διεργασίες κα-
θώς και οι αναλυτικές μου δυνατότητες δεν είχαν μετα-

286



βληθεί  αισθητά.  Τα  δέκα,  ας  πούμε,  χρόνια  που  με
χώριζαν από τη δασκάλα τι ήταν;  Ένα τίποτα.  Ούτε
καν μια αναπνοή του Βράχμα (του μεγάλου θεού των
Ινδουιστών),  ούτε  καν  ένα  ανοιγόκλεισμα  των  βλε-
φάρων της Αστάρτης (της θεάς του Έρωτα, αν έχετε
ακουστά). Πριν καν το καταλάβει κανείς εγώ θα ενηλι-
κιωνόμουν –εκείνη εννοείται θα παρέμενε πάντα νέα κι
όμορφη– και σε μικρό χρονικό διάστημα θα βρισκόμα-
σταν  συνομήλικοι.  Κι  όταν  θα  βαδίζαμε  μαζί  στον
δρόμοι πιασμένοι από το χέρι οι περαστικοί θα στέκο-
νταν να μας χαζέψουν και θα έλεγαν: «Τι ωραίο ζευ-
γάρι αυτά τα παιδιά!». Καταλάβατε;

Εννοείται  πως  δεν  είχα  πει  κουβέντα  επ  αυτούʼ
πουθενά. Σε ποιον να το λεγα και τι θα καταλάβαινεʻ
δηλαδή...  Εκτός  από  κάτι  μέσες-άκρες  στον  Σταύρο,
ελπίζοντας  ότι  στην αναμφισβήτητη παντογνωσία  του
κάτι θα είχε ενδεχομένως να με συμβουλέψει. Και πολύ
σωστά το υπέθεσα.

—Μ  άλλα λόγια τη δάγκωσες τη λαμαρίνα, είπε.ʼ

Διέρρηξα  τα  ιμάτιά  μου.  Εγώ  λαμαρίνα;  Εγώ!!!
Απλά... το συζητάμε... Έτσι, εγκυκλοπαιδικά.

—Ποιος, εγώ; Δεν είμαστε καλά!... Εγώ, ρε, θα γίνω
ξεφτίλας, σαν κάποιους που βλέπουμε να τρέχουν πίσω
από τα κορίτσια και γελάμε; Εγώ; Εγώ που...

— Νταξ , ρε... Άραξε. Δεν είπαμε τίποτις... Εσύ δεν.ʼ ʼ
—Όχι... μην δημιουργούνται λάθος εντυπώσεις δη-

λαδή...
—Δεν σ  αρέσει παναπεί;ʼ
—Είπα εγώ ότι  δεν  μ  αρέσει,  ρε;  Άλλο αυτό κιʼ

άλλο η λαμαρίνα.

287



—Δηλαδή αν σου λεγε «και μένα μ  αρέσεις», εσύʻ ʼ
θα της έλεγες «άει πάαινε, κυρά μου»;

—Άλλο αν μου λεγε... Αλλά σε μένα θα λεγε;...ʻ ʻ

—Γιατί, μια χαρά είσαι. Ωραίο παιδί, φαίνεσαι και
μεγαλύτερος...  Σου κόβει κιόλας...  Έχεις και λέγειν...
Με τη γαλατική σου ευγένεια... το πιάνο σου και τα
γαλλικά σου...

—Ρε...

—Καλά,  ντε.  Μια  κουβέντα  είπαμε...  Στο  κάτω-
-κάτω καλύτερος είναι ο αρραβωνιαστικός της;

Πώς φοβόντουσαν οι Γαλάτες μην τους πέσει ο ου-
ρανός στο κεφάλι; Ε, εγώ ξέρω ακριβώς πώς είναι.

—Τι πράμα;..., κατάφερα να ψελλίσω.

—Τι,  δεν  το  ξερες;  Το κορίτσι  τυγχάνει  λογοδοʻ -
σμένο.

—Κι εσύ πού το ξέρεις;
—Τυχαία. Ο λεγάμενος είναι ασκούμενος δικηγόρος

στο γραφείο ενός μπάρμπα μου.
Όλο και καλύτερα!
—Δικηγόρος!...
—Ναι, μωρέ... Μη φανταστείς κανέναν παιδαρά δη-

λαδή. Ένα μπασμένο με γυαλάκια είναι... Χιλιάδες φο-
ρές καλύτερος εσύ. Να, μα την Παναγία.

Ναι, αλλά εκείνη τον μπασμένο γυαλάκια διάλεξε,
όχι τον χιλιάδες φορές καλύτερο. Ακριβώς όπως κι οι
άλλες!... Η ιστορία της ζωής μου! Πάλι αργά ερχόμουν
(θα μου γινόταν συνήθεια τελικά, όπως έδειξε και η συ-
νέχεια της ζωής).

288



—Και τώρα τι γίνεται; αναρωτήθηκα νοερά, αλλά
μου ξέφυγε και το είπα.

—Τι να γίνει; μου λέει ο Σταύρος. Εσύ δεν είπες
ότι δεν σε νοιάζει;

—Δεν  είπα ότι  δεν  με  νοιάζει.  Για  τη  λαμαρίνα
είπα.

—Και δεν είναι το ίδιο, ε;

—Όχι, ρε, δεν είναι. Γιατί εγώ δεν πρόκειται να ξε-
φτιλιστώ, να τρέχω και να παρακαλάω.

—Ναι, αλλά θα μας τη φάει ο άλλος.

—Φτου, γαμώτη μου!

Ο Σταύρος έπεσε σε βαθιά περισυλλογή.

—Άκου να δεις τι θα κάνουμε, είπε στο τέλος. Και
πρώτα απ  όλα οι μαγκιές στην τάξη και τα ζοριλίκιαʼ
κομμένα.

—Και να νομίσει ότι είμαι λαπάς;

—Γιατί αν της κάνεις το μάγκα θα σ  εκτιμήσει λες;ʼ

Δίκιο! Άπειρο δίκιο! Πώς δεν το είχα σκεφτεί μόνος
μου πιο πριν;

— Νταξ , είπα. Όχι μαγκιές.ʼ ʼ

—Ωραία. Το άλλο είναι να βρούμε τι της αρέσει,
ώστε να παραστήσουμε ότι αρέσει και σε μας.

—Στα ψέματα δηλαδή;
Μου έριξε μια λοξή ματιά.
—Δηλαδή άπαξες και της αρέσει το κέντημα... θα

σ  αρέσει και σένα στ  αλήθεια; είπε.ʼ ʼ

289



—Ρε... Θα σου ρίξω μπουνιά...

—Γι  αυτό σου λέω.  Ψάχνουμε να βρούμε τι  τηςʼ
αρέσει...  Ένα  βιβλίο  ας  πούμε...  και,  να...  τι
σύμπτωση!... που αρέσει και σε μας –δήθεν. Και φρο-
ντίζουμε να το δει...  «Α, σου αρέσει και σένα ο Ξε-
νόπουλος;» (ας πούμε)... «Μόνο Ξενόπουλο διαβάζω»,
λες εσύ. Και μπαίνει το νερό στ  αυλάκι, ρε. Ανταλλάσʼ -
σετε  Ξενόπουλους...  αποστηθίζεις  εσύ  σημαδιακά
εδάφια... Το κουφαίνεις το κορίτσι!

—Κι ο... γυαλάκιας;

—Αμ, εδώ είναι το ωραίο! Ο γυαλάκιας δεν κατα-
λαβαίνει Χριστό από Ξενόπουλο. Οπότε, μοιραία, η δι-
κιά σου τι θα κάνει; Θα κάνει τη σύγκριση ανάμεσα
στους δυο. Και μάντεψε ποιος νικάει!

Α, αυτό μου άρεσε. Μου άρεσε πολύ!

—Λες, ρε;

—Λέω για.

Κι όπως το έχω παρατηρήσει άπειρες φορές σε πα-
ρόμοιες περιστάσεις,  ο διάολος τα φερε έτσι που ναʻ
φανερωθούν οι προτιμήσεις της... χμμ... εν λόγω... χω-
ρίς να κάνω εγώ την παραμικρή προσπάθεια.

Στο μάθημα της Δευτέρας η Ελένη μας είπε πως το
μάθημα της Τετάρτης θα γινόταν Πέμπτη, αν όλοι συμ-
φωνούσαμε (συμφωνήσαμε), γιατί ήθελε να πάει στο...
κοντσέρτο.

—Τι κοντσέρτο είναι αυτό; ρωτάω εγώ.

Φάνηκε να ξαφνιάζεται. Πάλι μπορεί να σκέφτηκε
ότι κάτι πήγαινα να σκαρώσω...

290



—Μια  σπουδαία  πιανίστρια  θα  ερμηνεύσει  έργα
του Chopin, μου λέει επιφυλακτικά.

—Chopin! αναφωνώ εγώ. Ο αγαπημένος μου!

Την έστειλα την κοπέλα!

—Σας  αρέσει  ο  Chopin?  ρωτάει  ανοίγοντας  κάτι
(υπέροχα) μάτια πελώρια.

—Εντελώς,  τη διαβεβαιώνω εγώ. Τρελαίνομαι για
Chopin.

—Ε τότε πρέπει να πάτε κι εσείς στο κοντσέρτο,
μου λέει σαστισμένη (τι μαθαίνει ο άνθρωπος όσο ζει!).

Αν αυτό δεν ήταν έμμεση πρόσκληση, σας ερωτώ, τι
ήταν;

Το ίδιο βράδυ στο τραπέζι έκανα την ανακοίνωση
με κάθε σοβαρότητα.

—Έχει  ένα κοντσέρτο αύριο στο «Παλλάς»,  τους
λέω. Και θέλω να πάω.

Ο πατέρας μου στραβοκατάπιε τη μπουκιά του και
κόντεψε να πνιγεί.

—Σιγά, βρε παιδάκι μου, μου λέει όταν συνήλθε.
Θα με στείλεις! Τι είπες;...

—Κοντσέρτο, ξαναλέω εγώ. Στο «Παλλάς».

—Τι κοντσέρτο;

—Chopin, ανήγγειλα εγώ υπερηφάνως.

Οι γονείς μου κοιτάχτηκαν παραξενεμένοι.

—Και τι σε νοιάζει εσένα ο Chopin? απορεί ο πα-
τέρας μου.

291



—Πάντα  μου  άρεσε  ο  Chopin,  δηλώνω  εγώ  αφʼ
υψηλού.

—Και πότε έχεις ακούσει εσύ Chopin?

—Θ  ακούσω τώρα.ʼ

Ατράνταχτο επιχείρημα!

—Και το μάθημα στο Ινστιτούτο;

—Ανεβλήθη για την  Πέμπτη.  Εξ  αιτίας  του κονʼ -
τσέρτου.

—Α, θα πάτε δηλαδή όλη η τάξη;

—Όχι... μόνο όσοι θέλουν...

—Α, μάλιστα. Κι εσύ με ποιον θα πας;

—Με ποιον να πάω...

—Έλεγα μην κανόνισες να πας με καμιά... συμμα-
θήτρια...

Α, μάλιστα. Ρίχνουμε στα άδεια για να πιάσουμε
στα γεμάτα! Σε τα μας;

—Μόνος μου θα πάω, είπα.

—Μάλιστα. Δεν παίρνεις και τη μάνα σου μαζί; Να
θυμηθεί το μαντολίνο;

Ωχ!

—Άλλη όρεξη δεν είχα! γκρίνιαξε αυτή. Δεν με ξε-
φορτωνόσαστε λέω εγώ;...

Παρά λίγο! Παρά γουρουνότριχα!
—Να πάω; ρωτάω.
Ο πατέρας μου κούνησε το κεφάλι του.

292



—Να πας, μου λέει. Μακάρι πάντα τέτοια. Από το
να γυρίζεις από δώ κι από κει με τα αλάνια χίλιες φοʻ -
ρές καλύτερα το... κοντσέρτο.

Οπότε τακτοποιήθηκε κι αυτό. Απόμενε μια μικρή
λεπτομέρεια...  Από  Chopin  είχα  μαύρα  μεσάνυχτα
βέβαια. Δεν θα πρεπε να προσπαθήσω να μάθω κάτι;ʻ

—Μπαμπά;...

—Έλα.

—Για πες για τον Chopin...

—Για τον  Chopin?...  Χμμ...  Ένας  Πολωνός ήταν
εκεί...

Αυτό ειπώθηκε με άμετρη περιφρόνηση. Και τούτο
γιατί  με  τους  Πολωνούς,  λόγω  εκείνης  της  αρχαίας
ιστορίας του Ρωσο-Πολωνικού Πολέμου (1205-1218) και
την κατάκτηση από τους Πολωνούς τμήματος της Πα-
λιάς Πατρίδας, είχαμε ένα θέμα.

—Καλός;

—Καλός...  Τι  καλός;  Ένας  είναι  η  κορυφή,  ο
Μότσαρτ. Όλοι οι άλλοι...

—Βαρούσαν κλαπατσίμπανα...

—Α, γεια σου! Αυτό ακριβώς.

—Οπότε;

Ξερόβηξε  με  τον  τρόπο που  ξεροβήχει  ο  ψάλτης
όταν απορεί στη γνωστή παροιμία.

—Να ρωτήσεις τον Στεφάν, που είναι μουσικός κι
επομένως ειδικός σ  αυτά τα θέματα να σου πει. Εγώʼ
Πολωνούς δεν ακούω.

293



Μάλιστα.

Για καλή μου τύχη ο Στεφάν και η παρέα των εμι-
γκρέδων  μας  προέκυψαν  την  επομένη.  Πάραυτα
φρόντισα να τον ξεμοναχιάσω.

—Στεφάν, να σε ρωτήσω κάτι;

—Ντα.

—Chopin, του λέω.

Ο Στεφάν συνοφρυώθηκε.

—Ε, τι; μου κάνει.

—Πες τι ξέρεις.

—Τι να ξέρου; μουρμούρισε ο Στεφάν. Πουλουνός.

—Εκτός απ  αυτό.ʼ

—Πουλουνός μουζικός. Τι τουν θες τώρα; Τόσους
μιγάλους μουσικοί έχουμι ιμείς... Τσαϊκόφσκυ, Ραχνάνι-
νωφ... Μουσόρσκυ... Ρίμσκυ Κόρσακωφ...

—Για τον Chopin μου χρειάζεται να ξέρω, επιμένω
εγώ. Υπάρχει λόγος.

—Α, αν υπάρχει λόγους τότι καλά...

Κι άρχισε να μου μιλάει, με μισή καρδιά, για τον
Πολωνό, που τα φερε έτσι η άτιμη η μοίρα να μας προʻ -
κύψει μέγας μουσουργός.

Και σιγά μην καταλάβαινα εγώ τι μου λεγε!ʻ

—Πες  μου  κανένα  έργο  του,  λέω  απελπισμένος.
Κάτι που να σ  αρέσει εσένα.ʼ

Ο Στεφάν το σκέφτηκε.

294



—Ου κόσμους  τουν  ξέρει  για  τις  «Πουλουνέζες»
του κι τα «nocturnes» για πιάνου, είπε. Ιγώ θα έλιγα
ότι του αριστούργημά τ  ήταν η Μπαλάντα Νούμιρου 4.ʼ
Δηλαδή...  αν  δεν είχι  την ατυχία να ήταν Πουλουνός
μόνου κι μόνου απ  αυτό θα ήταν κουρυφή.ʼ

Πολωνέζες,  Nocturnes,  Μπαλάντα Νο 4 σημειώθη-
καν,  εμπεδώθηκαν  και  ήμουν  έτοιμος  για  τα  περαι-
τέρω. Γυαλάκια, φάε τη σκόνη μου!

Τετάρτη απόγευμα κουστουμαρίστηκα, γραβατώθη-
κα, χτενίστηκα στην τρίχα (φτυστός ο συχωρεμένος ο
Ερροφλύν), μέχρι που έπλυνα και τα χέρια μου και ξε-
πόρτισα μετά φόβου θεού, κάνοντας έναν τεράστιο κύ-
κλο μην τυχόν και πέσω πάνω στα αλάνια, να με δουν
έτσι και να χουμε άλλα.ʻ

Το «Παλλάς» ήταν σχεδόν γεμάτο. Είχα τρακ του
θανατά. Γιατί ξαφνικά σκέφτηκα ότι μπορεί η... τέλος
πάντων...  να  ερχόταν  με  τον  αντίζηλο  αρραβωνιάρη,
οπότε εμένα ν  ανοίξει η γη να με καταπιεί.ʼ

Ήμουν  ανάμεσα σε  δυο  σκέψεις  να  δραπετεύσω,
όσο ήταν ακόμα καιρός, όταν άκουσα να με φωνάζουν.
Γυρίζω και τι να δω; Η δασκάλα μου, πανέμορφη στο
βραδινό της φόρεμα να μου χαμογελάει! Δίπλα της μια
επίσης όμορφη ηλικιωμένη κυρία –η μητέρα της (και
πεθερά μου) υπέθεσα.

—Ήρθατε λοιπόν; μου λέει (για πρώτη φορά στα
ελληνικά). Ελάτε, καθίστε μαζί μας.

Κάθισα δίπλα της, αλύγιστος σαν κούτσουρο, ξερο-
καταπίνοντας,  αφού χαιρέτισα πρώτα τη μητέρα που
μου παρουσίασε επισήμως η Ελένη.

295



—Σας αρέσει λοιπόν η κλασική μουσική; με ρωτάει
χαμογελώντας ευχάριστα η μητέρα.

—Μάλιστα, πολύ, καταφέρνω εγώ ν  απαντήσω.ʼ

—Έχει πάθος με τον  Chopin,  της εξηγεί η Ελένη.
Ομολογώ ότι και μένα με ξάφνιασε όταν μου το είπε,
γιατί δεν είχα δείγματα...

Το άφησε ατελείωτο, αλλά μάλλον στην ευαισθησία
αναφερόταν.

—Είναι  υπέροχο να βλέπεις  νέους ανθρώπους να
αρέσκονται  στη  Μεγάλη  Μουσική,  σχολίασε  η  κυρία
μαμά (εξαιρετικά καλλιεργημένη κι ευγενική).

Ας ελπίσουμε ότι οι πληροφορίες του Στεφάν για
τον «Πουλουνό» δεν ήταν μούφα. Είχα προφτάσει να
ρίξω μια γρήγορη ματιά στο πρόγραμμα στην είσοδο
και είδα ότι το κοντσέρτο ξεκινούσε με Πολωνέζες, συ-
νεχιζόταν με Nocturnes  και τελείωνε με μπαλάντες, εκ
των οποίων η περίφημη Νο 4.

Ξεκίνησε  λοιπόν η  μουσική πανδαισία κι  εγώ να
μην σας πω σε τι ουρανούς ταξίδευα γιατί θα ξεφτιλι-
στούμε τελείως και δεν κάνει.

Η πιανίστρια ήταν εξαιρετική, ακόμα κι εγώ το κα-
ταλάβαινα, και οι νότες φεύγαν από τα χέρια της αβία-
στα, σαν νερό που έτρεχε σε βουνίσιο ρυάκι (τι λέω!).

Έπαιξε μια Πολωνέζα, έπαιξε μια δεύτερη, μια τρί-
τη... χειροκροτήματα... το κοινό μαγεμένο... εγώ... άσε!

—Πώς σας φαίνεται; μου ψιθυρίζει σε μια στιγμή η
δασκάλα (προσωρινώς δασκάλα δηλαδή, γιατί σιγά μην
την  άφηνα  να  ταλαιπωρείται  μετά  με  αλητάμπουρες
σαν ελόου μου!).

296



—Εξαιρετική  βιρτουόζα,  λέω  (είχα  αποστηθίσει
κάτι τέτοιους όρους εννοείται).

—Υπέροχες οι Πολωνέζες της, μου απαντάει.

—Ναι, βέβαια, λέω εγώ. Ωστόσο περιμένω με ανυ-
πομονησία τις Nocturnes.

—Ω, τις προτιμάτε, ε; Κι εγώ!

Γυαλάκια, σκάψε έναν λάκκο και μπες μέσα όπως
είσαι. Απόψε κηδεύεσαι συνοδεία πιάνου και τη ευγενή
χορηγία ενός Πολωνού.

Φοβόμουν  ότι  θα  σκυλοβαριόμουν,  αλλά,  πράγμα
περίεργο...  όσο  προχωρούσε  η  μουσική  τόσο  μα-
γευόμουν. Και δεν ήταν μόνο η γειτνίαση κι αυτό το
διακριτικό άρωμα βιολέτας που με ζάλιζε ευχάριστα...
η ίδια η μουσική με έπαιρνε και με σήκωνε! Ένα συναί-
σθημα άγνωστο σε μένα ως τότε.

Κατάλαβα πότε φτάσαμε στην περίφημη Μπαλάντα
Νο 4 χωρίς να μου το πει κανείς. Από τη συγκίνηση
που ένιωσα.

Και δεν ήμουν ο μόνος! Δίπλα μου ακουγόταν κάτι
πνιχτά «σνιφ». Στρέφομαι και τι να δω; Τα μάτια της
(τέλος πάντων) δασκάλας μου να τρέχουν ακατάπαυ-
στα.

Ήταν η στιγμή που ευχαρίστησα με όλη τη δύναμη
της ψυχής μου τη μαντάμ Νίνα για τις συνήθειες που
μου είχε επιβάλει. Ήταν η στιγμή του δεύτερου μαντη-
λιού, του καθαρού, αυτού που όφειλα να κουβαλώ για
τις κυρίες που θα συνόδευα –και που για κάποιον μυ-
στηριώδη σε μένα, τότε, λόγο θα... έκλαιγαν.

297



—Ευχαριστώ,  μου  ψιθύρισε  αχνά  παίρνοντας  το
μαντήλι που της έτεινα.

Πιο υπέροχη βραδιά, ακόμα κι εγώ, που δεν έπα-
σχα από φαντασία, δεν θα μπορούσα να περιμένω.

Ο  Chopin  έμεινε  μαζί  μου  και  με  συντρόφευσε
έκτοτε  σε  στιγμές  δύσκολες  και  σε  στιγμές  ευτυχι-
σμένες.

Πολλά-πολλά  χρόνια  αργότερα  το  πιο  σημαντικό
κορίτσι στον κόσμο αυτό, το ένα και μοναδικό, θα έψα-
χνε μέσα στη νύχτα το φωτισμένο παράθυρο απ  όπουʼ
θα ξέφευγαν κάποιες νότες της μουσικής του μεγάλου
Πολωνού.

Ήταν πάρα πολύ αργά, αλλά θα μπορούσε να μην
είχε συμβεί ποτέ.

Τ Ε Λ Ο Σ

298



H εποποιία «Οι Θρύλοι δεν Ξαποσταίνουν –Ποτέ» άρ-
χισε να γράφεται στην Κέρκυρα στις 7 Ιουλίου του ζο-
φερού  έτους  2018,  και  τελείωσε  τον  Αύγουστο  του
2018, στην ίδια έρημη πόλη, σε εικονογράφηση εμού
του ιδίου.


	ΟΙ ΘΡΥΛΟΙ ΔΕΝ ΞΑΠΟΣΤΑΙΝΟΥΝ - ΠΟΤΕ
	Οι Ιστορίες
	Να σας θυμίσω λίγο . . .
	Οι Άρχοντες των Τσερκιών
	Ζήτω ο Στρατός! (Αντίσταση κατά της Εξουσίας)
	Soyez Galant!
	Η Εργολαβία
	Ευτυχώς Θεομηνίες
	Κατάνυξη και Δυναμίτες
	Τα Καλά Παιδιά
	Πανωλεθρίαμβος
	Η Αθηναία
	Εμιγκρέδες και Κουμπάροι
	Παγωτό Μισό-Μισό
	Ο Αποτυχημένος
	Ο Ερροφλύν... Πάει!
	Γιατί αγάπησα τον Chopin

