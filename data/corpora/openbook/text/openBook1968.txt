
















































ΑΡΗΣ ΣΤΟΥΓΙΑΝΝΙΔΗΣ 

Της Πόπης 

ΤΑ «ΟΥ ΦΩΝΗΤΑ» ΤΩΝ ΝΕΟΕΛΛΗΝΩΝ 

ΕΤΥΜΟΛΟΓΙΚΗ ΚΑΙ ΛΑΟΓΡΑΦΙΚΗ ΜΟΝΟΓΡΑΦΙΑ ΓΙΑ ΤΟ ΠΟΡΝΕΙΟ  
ΚΑΙ ΤΙΣ ΣΥΓΓΕΝΕΙΣ ΛΕΞΕΙΣ 

 
ΕΚΔΟΣH 2α 

ΒΕΛΤΙΩΜΕΝΗ ΚΑΙ ΕΠΗΥΞΗΜΕΝΗ  

 

 



Της Πόπης 

πορνεῖον 

Εισαγωγή 
Το πορνείο  είναι ο στεγασμένος χώρος που προορίζεται για την άσκηση του αρ-
χαιότερου επαγγέλματος, της πορνείας. Στην μικρή αυτή πρωτόλεια μελέτη πα-
ρουσιάζονται οι σχετικές λέξεις και εκφράσεις για αυτό το ευαγές ίδρυμα. 

Ένα εκ των διασημότερων πορνείων υπήρξε το «της Πόπης»   που έμεινε στην ι-
στορία ως κατάδειξη της αναστάτωσης, της οχλαγωγίας και της αταξίας. 

Ειδοποίηση 
Το δημοσίευμα περιέχει φράσεις και λέξεις που μπορεί  να ενοχλήσουν τους  τα 
φαιά φέροντας και περί  ηθικής  λαλούντας. Αποκρύψτε το κείμενο από τα παιδιά 
σας, την γιαγιά σας και  τον παπά της ενορίας σας. 
Κάθε συσχετισμός των φράσεων με το ελληνικό Κράτος είναι σκόπιμος, ηθελημέ-
νος και εντός των κριτικών διαθέσεων του συγγραφέα. 

Σημασία 

 Κοινώς το μπουρδέλο  

 • Ή χαμαιτυπείο ή κασωρείον ἤ οίκος ανοχής ἤ πορνείον ἤ μαρτυλεῖον [7] ή  στε-
γύλλιον (υποκορ. στεγη)  1118.141 ἤ  οίκημα ἤ σεμνεἰον 

• Δες και ρουφιάνος για την χρήση του κόκκινου χρώματος. 
• Οίκος ανοχής στην Αγορά της Θεσσαλονίκης 2145  

Ομόηχα 

Πορνεία 
Η πορνεία το επάγγελμα της πόρνης, το εταιρίζεσθαι, το εκδίδεσθαι επί χρημασι 
ομόηχο με την ονομαστική πληθυντικού του πορνείο = τα πορνεία. 
Περισσοτερα για την πόρνη δες το δημοσίευμά μου «Η εν πολλαίς αμαρτιαις»  

http://www.stougiannidis.gr/AENAON/eb08/eb08.pdf


Της Πόπης 

Εικόνες 

   

   

  



Της Πόπης 

 Σκηνή από πορνείο του μεσαίωνα. 

Από το παρακάτω βιβλίο: 

 

 

  

  



Της Πόπης 

Εγκυκλοπαιδικά: 
 

Πορνείον 
δημόσιο και ιδιωτικό (με ιδιοκτησία η απλή διεύθυνση του πορνοβοσκού), γυναι-
κείο κυρίως (αλλά και ανδρικό, κίναιδων), του οποίου οι τρόφιμοι ήταν σχεδόν 
αποκλειστικά σκλάβες, απελεύθερες γυναίκες ή ξένες (καί στά ανδρικά, σκλαβά-

κια). Τό πορνικόν τέλος1 ήταν σημαντικότατο έσοδο του δημοσίου ταμείου. Τά 
πορνεία της Αθήνας βρίσκονταν έκτος πόλεως, έκεῖ πού τέλειωνε ό Κεραμεικός 
και άρχιζαν τα στρατιωτικά νεκροταφεία. Έκεῖ δηλαδή πού τά εγκατέστησε ο Σό-
λων, ο οποίος έκανε γι αυτά ειδική νομοθεσία. Το πορνικόν μίσθωμα ήταν από 
ένα οβολό (γιά τίς πόρνες τοῦ δρόμου) μέχρι 3 οβολούς (στά αξιοπρεπή πορνεία). 
Οί παλλακίδες (πού επισκέπτονταν τά σπίτια, όπως τά call-girls και τά escort-girls 
σήμερα) είχαν καλύτερη αμοιβή, γύρω  στίς 2 δραχμές, όσο καί οί καλές αύλητρί-
δες. Υπήρχε τιμάριθμος καί νόμος που απαγόρευε την... αισχροκέρδεια. 1148 

 
Παλαιότερα άφηναν το αποτύπωμα της ανοικτής παλάμης (αλειμμένης με καπνιά, 
μούντζα) στους τοίχους των οίκων ανοχής. 1111 
Πάντως το συχνότερο σήμα κατατεθέν ήταν το κόκκινο φανάρι.  
Οι περισσότερες συνήθιζαν να βάφουν τα μαλλιά τους ξανθά ἤ χρησιμοποιούσαν 
ξανθές περούκες. 2 
Το κόκκινο των ενδυμάτων των πορνὠν περιγράφει  ο Φ. Κουκούλες στο ΒΥΖΑ-
ΝΤΙΝΩΝ Βιος και πολιτισμός: «είναι γνωστόν ότι «αί Βυζαντινοί δημόσιαι γυναί-
κες, ούχί βεβαίως αί φαυλότεραι, έκαλλωπίζοντο, έφόρουν φορέματα όλοσήρικα, 

αλιπόρφυρα καί καθόλου πολυτελή καί φαιδρά ίμάτια καί χρυσά κοσμήματα καί 
δακτυλίους καί μαργαρίτας, καί άλλους πολυτίμους λίθους. Πρός τούτοις μετεχει-
ρίζοντο περιέργους τρόπους κομμώσεως φαιδρύνουσαι τάς χείρας καί κόπτουσαι 
«άκίδα ονύχων», δέν είχον κεκαλυμμένον τό πρόσωπον διά του προσωπιδίου , ώς 

αί σεμναί γυναίκες, ουδέ τήν κεφαλήν κεκαλυμμένην μέ μαφόριον (καλύπτραν)3. 
Πορφυροφοροὐσες πὀρνες παλαι1,2  τε και επ’ εσχάτων3 

 
 

                                                           
1
 Βλ. Sanger σ. 46 

2
 Βλ. Sanger σ. 47 

3
 Την κοινώς λεγόμενη τσίπαν. Ηταν δηλαδή ξετσίπωτη, χωρίς  μαφόριον 

http://www.stougiannidis.gr/AENAON/AS6/tsipa.pdf


Της Πόπης 

Η λεξη οἴκημα, -ατος, από τό αρχαίο ελληνικό ρήμα «οἰκέω» , λέγεται με την ειδι-
κή χρήση  ο οίκος ανοχής, πορνείο, χαμαιτυπείο, στον  Ηρόδοτο και  καπηλειό, 

μαγειρείο, στον Ισαίο.  
 

Θα πρέπει να παρατηρήσουμε ότι οι όροι:  καπηλείο και  μαγειριό α-
ντιστοιχούν προς το λατινικό ταβέρνα (taberna : καλύβα)  όπως και το 
μπορντἐλλο.  

 

Ετυμολογία: 
Δάνεια λέξη από το ιταλικό μπορντέλλο bordello  
Βλέπε αναλυτικές ετυμολογίες στα ξενόγλωσσα. 

Συνώνυμα  

ἀγωγεῖον 
το πορνείο, το σπίτι της μαστροπού, το ἀσωτεῖον  
Henry George Liddell. Robert Scott. A Greek-English Lexicon.Oxford. Clarendon Press. 1940.  σελ 18 

Να μην συγχέεται με το αγώγιον το κόμιστρο. 

Βατικανό  
(καλιαρντἀ) οικος ανοχης για ομοφυλόφιλους9798. Το Βατικανό ήταν προ Χρι-
στού κακόφημη συνοικία της Ρώμης,  μετά έγινε έδρα του ομώνυμου Κρά-
τους. Οι αισχρότητες του συνεχίζονται μέχρι σήμερα. 

Δικτήριον 
Η λέξη απαντάται μόνον στον Η. Πετρόπουλο και δεν αναφέρεται σε κανένα 

λεξικό. Ίσως πρόκειται για το αρχαίο ελληνικό ουσιαστικό δεικτἠριον : το μέ-
ρος όπου κάτι δείχνεται από το αρχαίο ρήμα δεἰκνυμι. Τουτέστιν show-
room. Φυσικά οι επισκέπτες των πορνείων δεν έκλειναν ραντεβού στα τυφλά. 
Έβλεπαν και επέλεγαν. Άρα το δεικτήριον ήταν το επιδεικτήριον το show-
room  των αρχαίων πορνείων. 
Κατά συνεκδοχή (pars pro toto) ονομάστηκε έτσι και όλο το πορνείο. Ο Πε-
τρόπουλος φαίνεται ότι το άκουσε και δεν το διάβασε και παρετυμολογώντας 
από το δίκη το έγραψε με ιώτα.  Πάλι καλά! θα μπορούσε, μέσα στην απλοϊ-
κότητά του, να πει και πηδηκτήριον. 
Υπάρχει τοπωνύμιο στη Σάμο «διότι έν αύτώ ή ’Αθήνα διέγραψε τήν κεφαλήν 
της Γοργόνος δεικνύουσα τω Περσεῖ, ότε αύτόν άπέστειλεν έπι τη  Γοργοτομίαν 

παρά του δεῖξιν εξ  ου Δεικτήριον» 
ΜΕΓΑ ΕΤΥΜΟΛΟΓΙΚΟΝ 

Ο Σόλων, για απαλύνει τη σκληρότητα των  δρακόντειων Νόμων, με  νόμο κα-
θιέρωσε  τυπικά σπίτια πορνεία στην Αθήνα, και τα  γέμισε με σκλάβες. Αυτα 

τα κτισματα εκλήθησαν  Δεικτήρια  και τα θηλυκά που φιλοξενούσαν ονομά-
στηκαν Δεικτηριάδες. Τελούσαν υπο την εποπτεία της τότε Δημοτικής Αστυ-
νομίας. Η θυρωρός του δεικτηρίου ηταν συνήθως Θρακιώτισσα δούλη και 
ταυτόχρονα εισπράκτωρ του τέλους { 1 οβολός προκαταβολικά}. Οι τιμες δεν 
ήταν σταθερές: ο ρήτορας Στρατοκλής ο Ευθυδήμου, Αθηναίος διέτρεφε μια 
πόρνη που λέγονταν Διδράχμα γιατί χρέωνε ένα δίδραχμο την επίσκεψη. (Αλ-
κίφρων Επιστολαί 46. Δηλ 18 φορές  την αξία του εισιτηρίου στο δεικτήριο!) 
William Sanger, History of Prostitution, σ. 51 και 55 κεφάλαιο THE DICTERIADES, OR COMMON PROSTITUTES OF ATHENS. 



Της Πόπης 

Καιάδας 
Πορνείο στα καλιαρντἀ. Καιάδας, ό οίκος άνοχής άπό τόν άρχαίο Καιάδα' ό 
παραλληλισμός ειναι άξιοπρόσεχτος άρκετά συνώνυμα,9798 

Παρομοιωση για χαινον καταγωγιον πβ. οικος απωλειας. 

Κασωρεῖον 
Και κατά τον Στέφανον τον Βυζάντιον : Κασώριον 

Κασώριον 
τό πορνεῖον. Αριστοφάνης έν' κασωρίοισι (367.) λείχων ,  ό οικήτωρ κασωρί-
της, καί θηλυκώς κασωρϊτις και ήκασωρίς. Η κασωρίς η πόρνη.  Λεξη πιθανον 

προερχομενη από το  καστορνῦσα = καταστρωννύουσα . 
τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται, ἐν κασωρείοισι λείχων 
τὴν ἀπόπτυστον δρόσον, καὶ μολύνων τὴν ὑπήνην καὶ κυκῶν τὰς ἐσχάρας, καὶ 
Πολυμνήστεια ποιῶν καὶ ξυνὼν Οἰωνίχῳ.  

Γιατί πραγματικά ή περιφερόμενη, άστεγος πόρνη στρώνει κάτω (κατα-
στρώνει) ένα κασά4 για να συνουσιασθεί :  είναι καταστρωννύουσα >καστορ-
νύουσα> κασσορνύσα> κασόρνυσα > κασορνυς > κασορνις> κασωρίς  -ιδος . 

κασαυρεῖον , τό, 
A.πορνειον, Ησύχιος. (pl.), ισως κασαυρίοισι Αριστοφάνους Ιππῆς  
βλ.κασώριον.  

Καταγώγιον 
κατᾰγώγιον, τό, μέρος στο οποίο μπορεί κάποιος να καταλύσει, στο οποίο 

μπορεί να διαμείνει, πανδοχείο ἤ πανδοκείον, ξενοδοχείο, σε Θουκ., Ξεν. 

κ.λπ.  
Το καταγώγιο σήμερα σημαίνει οινοπωλείο, καπηλειό, ταβέρνα 
 με μάλλον υποτιμητικό χαρακτήρα.  
 Ίσως κάτι σαν την υπόγεια την ταβέρνα των Μοιραίων του Βάρναλη.  
Στην αρχαιότητα  σήμαινε και ξενώνα σε τόπους λατρείας όχι κατ΄ ανάγκην κα-
κόφημο. 
Κατά τον Προκόπιο:  επίσημη κατοικία του δικαστή, Ανέκδοτα 29, 

 
 

Κερχανές  
Από το τουρκικο Kerhane : πορνειο. 
Ker Κερ: πορνη, - hane,  -χ̄ανέ: επιθημα όπως το ελληνικο -ειον   
Πβλ. Kahvehane καφενειον , hastane νοσοκομειο, patrikhane Πατριαρχείο, χά-
νι 

Η λέξη χρησιμοποιείται ελαφρώς παραποιημένη με την ιδία σημασία κερχα-
νάς. 

Κλισίον 
κλισίον, το, πορνειον  
κλισία, -η (τη συνανταμε στον Ομηρο και στους ποιητες αλλά οι τραγικοι δεν το 
χρησιμοποιουν) . Χώρος που κάποιος κατακλίνεται αλλά και ταβέρνα, καλυβη, 

                                                           
4
 κασάς =  πίλημα, τσόχα, κετσές, τσουλί , κάσας, -ου ή κασᾶς, -οῦ, ὁ, χαλί ή δέρ-

μα για κάθισμα, σέλα, σε Ξεν. (πιθ. περσική λέξη). Πβλ τσούλα και τσούλι λεμε την 
γυναίκα υπόπτου ηθικής, την πόρνη. Ετυμολογία:  από το τουρκικο çul. 



Της Πόπης 

παράγκα και σκηνή (πβλ. Σκηνικές ονομαζονταν οι πορνες) πβλ. κλισία : «κλι-
νη, ανακλιντρον, ξαπλώστρα, chaise longue». Αλλά και «τάφος, ακούβιτον» 
(μεταγενεστερο); 

Κλίσιον 
ηταν το «καλυβι οπου κοιμώντουσαν οι δούλοι  στον περίβολο του σπιτιού»  
οικημα   
(Od. 24,208), στοα ή αιθουσα με κολωνες, προστῷον. Αργοτερα η  κλεισία ση-
μαινει « πανδοχειο» και το κλεισίον «υποστεγο, παραπηγμα, παραγκα». 
9314 
Σημασία: το κλινω = γέρνω [εννοείται για να κοιμηθώ] . πβ. Γ.  Σκαριμπα «Σπα-
σμενο καράβι» : «… και με πλώρη εκεί που θα γείρω» από όπου η κλίνη το κλι-
ναρι, το κλινοσκεπασμα, ο κλινηρης, κ.α.  

Κοινείον 
Επειδή εστέγαζε κοινἐς γυναίκες, πόρνες.  
Αρτεμιδώρου Ονειροκριτικόν 

Κωλοχανείο 
 

Από το το κωλος και το τουρκικό επιθημα  –hane  αντιστοιχο του ελληνικου 
ειον (πχ νοσκομειον:  hastahane, kerhane : κερχανες )  

Λουπανάριον 
Από το λατινικό lŭpānar , āris, από το lupa που σήμαινε την πόρνη , II. A., 
I.κακοφημος οικος, πορνειο: “qui in lupanari accubat,” Πλαυτος. Bacch. 3, 3, 
50: “deprehensus in lupanari cum alienā uxore,” Quint. 7, 3, 6: “intrare,” Juv. 6, 
121: “virorum, Mos. et Rom. Leg. Coll. 5, 3, 2.—As a term of reproach: O lutum, 
lupanar, aut si perditius potest quid esse,” Cat. 42, 13. 

Μαστρύλλιον ἤ ματρυλεῖον ἤ ματρύλλιον  
Προφανης  η συγγενεια προς το μαστρωπος. 

Μιμαρειον 
Το μερος οπου διαμενουν οι μιμάδες (πορνες) κι ισως και οι μιμοι.713.34 

Μπορντέλλο και Μπουρδέλλο 
Βλ. ιταλικα 

Οίκημα 
Μεσαιωνικός ευφημισμός όπως και στα νεωτέρα ελληνικά «σπίτι»  

Οίκος ανοχής 
Ευφημισμός δια περιφράσεως.  Συνώνυμα οίκος απωλείας, οίκος ακολασίας,  
κακόφημο σπίτι κλ.π. 
Ανάλογα το ιταλικό casa di tolleranza   < Λατινικό tolerare : ανέχομαι  
Επειδή κατά παραχώρηση, ανεχομένη, χωρίς να εγκρίνει ἤ να επικροτεί,   η 
κοινωνία επιτρέπει την ύπαρξή του. 

πορνοβοσκεῖον 
από  το αρχαίο ελληνικό ουσιαστικό ο  πορνοβοσκός, ὁ, αυτός που διατηρεί 
οίκο ανοχής, σε Αισχίνη, Δημοσθένη.  
 



Της Πόπης 

Πολιτικαρεῖον 
Οικημα οπου στεγάζονται οι πολιτικάς (πόρνες). 
Στεφ. Σαχλικη, Διγησης παιδιοφραστος των τετραπόδων ζώων.   

Πουταναριό 
Πέραν από τη σημασία  πορνείο,  η λεξη εχει και την σημασια του συνολου, 
της ομαδας των  πορνων. (πβλ. Τσιγγαναριό, γυφταριό). 
 

Σεμνείον 
Κυριολεκτικά σημαίνει μοναστήρι. Ευφημισμός για το πορνείο. (Κουκουλές). 
Ανάλογος ευφημισμός απαντά στον Λυκόφρονα «σεμνώς κασωρεὐουσα» αντι 
«αισχρώς»642.   
Εκ του σεμνός, -ή, -όν (από το ρήμα σέβομαι), σεβάσμιος, αξιοσέβαστος, ιε-
ροπρεπής, άγιος, αυτός που προκαλεί δέος· I. 1. κανονικά λέγεται για συγκε-
κριμένους θεούς· στην Αθήνα λέγεται ιδίως για τις Ερινύες, σεμναὶ θεαί ή Σε-
μναί, σε Τραγ.· σεμνὰ τέλη, οι ιερές τελετουργίες τους, στους ίδ. 2. ακολού-
θως, λέγεται για τα θεία πράγματα, σε Ομηρ. Ύμν., Τραγ.· σεμνὸς βίος, η ζωή 
που είναι αφιερωμένη στη λατρεία των θεών, σε Ευρ.· σεμνὰ φθέγγεσθαι = 
εὔφημα, σε Αισχύλ.· τὸ σεμνόν, αγιότητα, ιερότητα, σε Δημ. II. 1. λέγεται για 
ανθρώπους, σεβάσμιος, αξιοσέβαστος, σπουδαίος, αρχοντικός, μεγαλοπρε-
πής, σε Ηρόδ., Αττ. 2. λέγεται για πράγματα, σε Αισχύλ. κ.λπ.· οὐδὲν σεμνόν, 
τίποτε το ιδιαίτερα αξιοθαύμαστο, σε Αριστ.· σεμνόν ἐστι, με απαρ., είναι κάτι 
το ευγενές, το εξαίρετο να..., σε Πλάτ. III. με αρνητική σημασία, αλαζόνας, υ-
περοπτικός, σε Τραγ.· με περιφρόνηση ή ειρωνεία, σοβαροφανής, πομπώδης, 
μεγαλομανής, σε Αισχύλ. κ.λπ.· σεμνὸν βλέπειν, φαίνομαι σοβαρός και σε-
μνοπρεπής, σε Ευρ.· ὡς σεμνὸς οὑπίτριπτος, πόσο τεράστια αθλιότητα! σε Α-
ριστοφ.· ὡς σεμνὸς ὁ κατάρατος, στον ίδ. IV. επίρρ. -νῶς, σε Ευρ. κ.λπ.· συγκρ. 
-ότερον, σε Ξεν.  

Χαμαιτυπείον 
Οἱ πόρνες στὴν ἀρχαία Ἑλλάδα, ἀγωνιζόμενες νὰ ἁλιεύσουν πελάτες, χάραζαν 
«ΑΚΟΛΟΥΘΙ» ἤ  «ΕΠΟΥ» ἤ τὸ ὄνομά τους στὸ πέλμα τοῦ σανδαλιοῦ τους. 
Τὸ ἀποτέλεσμα ἦταν νὰ λειτουργεῖ τὸ σανδάλι ὡς σφραγῖδα ποὺ τύπωνε την 
προσκληση στὸ χῶμα. 
Ἐκ τοῦ « χαμαὶ»  (χάμω) + τυπώ,  προῆλθε τὸ ἀρχαιοελληνικὸν ὄνομα τοῦ 

οἴκου ἀνοχῆς «χαμαιτυπεῖον».  Χαμαιτύπη ηταν το συνώνυμο της πόρνης.  
Σημερα εκφερεται ως ευπρεπής κακοχαρακτηρισμός κτηρίου, οργανισμού 
κλπ. Ο Κων. Μητσοτάκης είχε χαρακτηρίσει ως χαμαιτυπείο τον «ΣΚΑΙ» από 
του βήματος της Βουλής.  

χαμαιταιρείον 
Το χαμαιτυπείον απαντάται και ως χαμαιταιρείον σε Βυζαντινά κείμενα. 



Της Πόπης 

 Βιος Ανδρέου του κατά Χριστόν Σαλοὐ (Νικηφρος πρεσβ. Κωνταντινουπόλεως).  

Μας μιμούνται αλλ' υπερέχομεν   … χρονικώς τουλάχιστον 
 

Σημειωση 
Παρατηρούμε ότι η λέξη εταίρα δεν έχει δημιουργήσει κανένα συγγενικό οί-
κημα (όπως η πόρνη το πορνείο, η πουτάνα το πουταναριό, και η αρχαία κα-
σωρίς το κασωρείον κλπ). Η λέξη δεν είχε τόσο κακή σημασία ούτε ήταν ανυ-

πόληπτες οι εταίρες. Η ύπαρξη των ρημάτων εταιρίζομαι και η νεώτερη 
προσεταιρίζομαι σημαίνει κάνω κάποιον φίλο. Η εταίρα ίσως δεν ζούσε σε 
πορνείο μαζί με άλλες. Ήταν κάτι το πιο σικ. Σήμερα θα  την λέγαμε μαιτρέσα 
ἤ σπιτωμένη ἤ παλλακή ἤ call-girl πολυτελείας.  

Ξενόγλωσσα  

Λατινικά 

Ganea  
Πορνειο αλλά και διαπομπευση .  από το γανά =γυνά δηλ γυνή ἤ από το γα-
νος5 ἤ από το γηινος =υπογειος όπως το χθονιος εκ του υποχθόνιος. 

Lupanar 
Γενική :  lupanaris, από το lupa που σήμαινε την πόρνη. Κακόφημος οι-
κος, πορνειο: ύποτιμητικος ορος. από εδώ και το λουπανάριον. 
Όπως  τοσα Λατινογενη σε -αριον : σουδάριον, ροζάριον, βεστιάριον, 
σολάριον, σενάριον , σεμινάριον, οραριον, ασσάριον, ακουάριον ετσι 
και λουπα > λουπανάριον.  

 

                                                           
5 γάνος[ᾰ], -εος, τό, στιλπνότητα, λαμπρότητα, φωτεινότητα· χαρά, ευθυμία, φαιδρότητα, υπερηφάνεια, υψηλοφρο-
σύνη, σε Αισχύλ.· λέγεται για το νερό, διόσδοτον γάνος, καθώς και για την αναζωογονητική βροχή, στον ίδ.· γάνος 
ἀμπέλου, λέγεται για το κρασί, στον ίδ.  

 



Της Πόπης 

prostìbulum  
 

 

Fornix 
Γενικη:Fornicis. Άλλη λέξη για το πορνειο. Απαντα στον Ιουβενάλη και 
τον Οράτιο.  Αρχικα σημαινε θόλος, θολωτή αιθουσα, κάμαρα, καμάρα, 

στοα. Πιθανον κατ’επεκταση λόγῳ εμφανισεως προς το fornus (και 
furnus)  = φουρνος από τουβλα, καμινι. Βλέπε εικόνα παρακάτω. Η 
λεξη πηρε την σημασια «πορνειο» επειδή οι πόρνες της Ρώμης  ψάρευ-
αν τους πελάτες τους στις στοές διαφόρων κτισμάτων. 
Είτε (κατ΄ εμέ) από την εικόνα της εισόδου του φουρνόξυλου στον 
φούρνο που θυμίζει την συνουσία. Ο φούρναρης μάλιστα κάνει μια τε-
λική απότομη κίνηση, ώστε λόγῳ αδρανείας, το καρβέλι ναι ξεφύγει 
από το φουρνόφτυαρο που θυμίζει τον σπασμό του οργασμού.  

                                                           
6
 Απ’οπου και το στάβλος  

Από το αρχαίο  Λατινικό ρήμα prostàre : προΐσταμαι, στέκω εμπρός και 
επομένως φανερώνομαι, εκτίθεμαι, εκτίθεμαι προς πώληση ,σύνθετο 
από το pro εμπρός και  stìbulum = STÀBULUM6 από το ρήμα  stare ί-
στημι, στέκομαι, ακινητώ. Σημαίνει και  ταβέρνα   αλλά και  πορνείο,  
bordello.  
Στα μεσαιωνικά ελληνικά ο όρος προϊσταμένη δήλωνε τη πόρνη. 
Προϊσταμένη είναι μετοχή του ρήματος προϊσταμαι που εκλαμβάνεται 
κυριολεκτικώς = Στέκομαι μπροστά από τον οίκο ανοχής. Θέαμα σύνη-
θες ακόμα και σήμερα σε πολιτισμένα κράτη ( βλ. εικονα).  Σημερα η 
λεξη σημαινει την επικεφαλης καποιας ομαδας εργαζομενων (νοση-
λευτριων, γραμματέων κλπ). 

 
 

Η επικεφαλής των νοσηλευτριών αποκαλείται σήμερα «αδελφή-
προϊσταμένη» και ίσως να καμαρώνει για τον τίτλο, που αποτελείται 
όμως από δυο κακόσημες λέξεις: ομοφυλόφιλος και πόρνη. 
Το ρήμα prostare εδωσε τα  prostitute, prostitution κλπ. 

Εικόνα  1 Προϊστάμενες  σε οδό πορνείων 

 



Της Πόπης 

 

Το fornus έδωσε τον όρο   fornicatio που πέρασε στα γαλλικά ως 
fornicacion και το αγγλικό fornication. Οι λέξεις σημαίνουν: εξώγαμος 
οικειοθελής συνουσία ετερόφυλων. Εάν ένας από τους δυο είναι έγγα-

μος τότε λέγεται μοιχεία (adultery). Αν γίνεται δια της βίας ἤ δια α-
πειλών σπουδαίου και άμεσου κίνδυνου τότε λέγεται βιασμός (rartus, 
rape, viol), .   
Συνώνυμο ακολασία, συνουσία.  

Ιταλικά 

bordello,  
I bordèllo 1. prov. efr.bordel; sp. burel; port, bordél: da un 
b.lat.  
Η λέξη έδωσε το ελληνικό μπορντέλο, ἤ μπουρδελο. 
Καποιοι το παρετυμολογησαν από το πορτάκι , πορτέλλο, Por-
tello. 
 

borda = 
 
prov. e cat. borda, a.fr. borde {ingl. bord) capanna, baracca, 
tugurio di tavole [melante una forma dimin. *bordèllum] ed 
esso dal germanico: a. nord ted. e ang. Sass *bord {ingl. board) 
= a. a. ted. bort, (mod. reft), got. baijrt che cfr. col celto: 

irl.hògael. bòrd, cimb. brwdd asse, tavola [che ài dipartono da 
una radice affine a quellalei escr. pimi-u = zend. ferethu, 
ted.BREIT largo, steso]: quasi tugurio fatto dissi, taberna (v. 
Piatto e cfr. fiordo).  

Lupanare, Postribolo, e fig. Vitupèro, ed anche Chiasso, 
Frastuono, quale suol farsi  neluoghi di mala vita, onde il modo 
« Far bordello » per Fare gran rumore. — « Avere un pie in 
bordello e l’altro allo spedale » dicesi di chi è vituperoso e 
mendico. Si disse anche « Andare al bordello *per Andare in 
malora: lo che risponde a una frase plebea tuttora in uso nel 
medesimo significato. 

 

Εικόνα  2 fornax 



Της Πόπης 

 

 

casa di tolleranza  
Οίκος ανοχής . Απὀ το Λατινικό tolerantia παραγωγο του tolerare υπο-
φερω, αντέχω, ανέχομαι.  

 

casino 
Υποκοριστικό του  casa : οικος , οικημα, «σπίτι»   
Ειδικότερα οίκος ανοχής 

Οι Ιταλοί λένε τη φράση "Far casino" που μεταφράζεται "[τα] κανω  
μπουρδέλο" δηλ. άνω κάτω. 
Και αυτός που τα κάνει μπουρδέλο λέγεται casinista. (πβλ. μανικιουρί-
στα, μοδἰστα, κλπ) 

 



Της Πόπης 

 

Αγγλικά 

brothel  
"bawdy house," 1590s, συντμηση  από το brothel-house, από το  brothel 
"πορνη" (τέλη 15ου αι.), παλαιοτερα  "κακο ,αναξιο ατομο" ανεξαρτητως φυ-
λου  (14ος αι.), από το αρχαιο Αγγλικο broðen μετοχή αοριστου του breoðan 
"υποβαθμιζω, ερημώνω"  από]το Πρωτογερμανικη ριζα breuthan "σπασμε-
νος,-η, -ο," σχετικο με το  *breutan "to break, σπάω" (see brittle). Κατά το  16ο 
αι.. το συνεχεαν το  brothel-house με ασχετο bordel (ορα bordello ελληνικά 
μπουρδελο) και η λεξη μετεβαλε την ιδιοτητα του προσωπου σε κτισμα, οικη-
μα. 

bordello  
c.1300, bordel "house of prostitution," από το αρχαίο Γβαλλικό bordel "μικρή 
καλύβα, παράγκα, παράπηγμα, brothel" (12ος αι.), υποκοριστικό του  borde 
"καλύβα από σανίδια" από το  Φραγκονικο *bord "ξύλινη σανίδα" ή ίσως άλλη 
σχετική με τη σανίδα Γερμανική λέξη. Η σύγχρονη μορφή είναι απότοκο της 
Γαλλικής λέξης  που το πήραν οι ιταλοί και επέστρεψε στα γαλλικά με ιταλική 
κατάληξη και  υιοθετήθηκε από τους άγγλους στα 1590. 

house of tolerance 
κρλ. Οίκος ανοχής 
Ετυμολογία:  από το ανέχομαι  παθ. Του ανέχω 

ἀνοχή, ἡ (ἀνέχω), I. αναχαίτιση, σταμάτημα, κατάπαυση, ιδίως λέγεται 

για εχθροπραξίες· πληθ., όπως το Λατ. induciae, ανακωχή, κατάπαυση 

του πυρός, σε Ξεν. II. (ἀνέχομαι, συγκρατοῦμαι
7
) μακροθυμία, ανοχή, σε 

Κ.Δ.  
 Liddell, & Scott  : ΕΠΙΤΟΜΗ ΤΟΥ ΜΕΓΑΛΟΥ ΛΕΞΙΚΟΥ ΤΗΣ ΕΛΛΗΝΙΚΗΣ ΓΛΩΣΣΗΣ : ΠΕΛΕΚΑΝΟΣ :2007  

 
 

house of  prostitution 
Οίκος πορνείας. Ευφημισμός.  Λόγια και σχετικώς κόσμια λέξη. 
 

 

Massage parlor 
Έτερος Ευφημισμός.  Λόγια και σχετικώς κόσμια λέξη. Προφανώς υπονοεί ότι 
εκεί  το μασάζ  (χειρομάλαξη) δεν γίνονταν για θεραπευτικούς λογούς. 

hothouse  
Από τα μέσα του 15ου αιώνα c., "bath house," from hot + house (n.). In 17c. a 
euphemism for "brothel" (similar to massage parlor); the meaning "glass-roofed 
structure for raising plants" is from 1749. Figurative use by 1802. 
 

  

                                                           
7
 Ξενοφωντα - ΚΥΡΟΥ ΑΝΑΒΑΣΙΣ [26] σὺν τούτοις δὲ ὢν καθορᾷ βασιλέα καὶ τὸ 

ἀμφ᾽ ἐκεῖνον στῖφος: καὶ εὐθὺς οὐκ ἠνέσχετο, ἀλλ᾽ εἰπὼν τὸν ἄνδρα ὁρῶ  ἵετο ἐπ᾽ 
αὐτὸν καὶ παίει κατὰ τὸ στέρνον καὶ τιτρώσκει διὰ τοῦ θώρακος, ὥς φησι Κτησίας 
ὁ ἰατρός, καὶ ἰᾶσθαι αὐτὸς τὸ τραῦμά φησι.  



Της Πόπης 

Λοιπα συνωνυμα σπανιότερα 

 bawdyhouse  

 bordello  

 cathouse  

 den of vice  

 whorehouse  

Περιφρασεις 
 house of ill fame  

 house of ill repute  

 joy house  
 public house  

Γαλλικά   

bordel  
 1. Av. 1105 ιουδαιο-γαλλικο bodel «καλυβα, σπιτι» (Lévy Trésor, p. 42); 1160-74 
bordel (Wace, Rou, éd. Andresen, II, 1019 dans T.-L. : un bordel ... U uns fuluns 
maneit) − 1590 bordel sing. στο Gdf.; − 1611 bordieux plur. Στο  Cotgr.; 
 2. a) γυρω στα  1200 bordel σημαινε «τόπος πορνείας» (J. Bodel, Saxons, éd. Fr. 
Michel, I, 131 dans T.-L.); 1ο τέταρτο του 1700. bordiaus πληθ. (Renclus, Carité, 
LXXII, 7 στο  Gdf. Compl.); 1537 bordeau sing. (Des Periers, Cymbalum, Dial. 1, I, 18 
dans Hug.), forme du sing. encore notée dans Cotgr., considérée comme ,,vieillie`` 
de Fur. 1690 à Littré; b) 1585 bordels plur. (Mont., II, 350 dans Littré); Fur. note 
,,on dit maintenant bordel``. Dér. de l'a. fr. borde (borde*); l'a. prov. bordel « το-
πος πορνειας »  υποκοριστικο του  borda μια παραλληλη μορφη; l'ital. το ιταλικο 
bordello με την ιδια σημασια (από τα 1300). 

 

Τουρκικά 

Kerhane 
Kerh8 Κερ: πορνειον, - hane,  - 
χ̄ανέ: επίθημα όπως το ελληνικό -ειον  Πβλ. Kahvehane καφενειον , hastane νο-
σοκομειο, patrikhane Πατριαρχείο, χάνι.  Η λήξη χρησιμοποιείται ελαφρώς παρα-

ποιημένη και στα ελληνικά με την ιδία σημασία κερχανάς.  

                                                           
8
 Η λεξη  kerh προερχεται από το Αραβικο  karh  

http://www.thesaurus.com/browse/bawdyhouse
http://www.thesaurus.com/browse/bordello
http://www.thesaurus.com/browse/cathouse
http://www.thesaurus.com/browse/den%20of%20vice
http://www.thesaurus.com/browse/whorehouse
http://www.thesaurus.com/browse/house%20of%20ill%20fame
http://www.thesaurus.com/browse/house%20of%20ill%20repute
http://www.thesaurus.com/browse/joy%20house


Της Πόπης 

Εικόνες: 

Salon De La Rue Des Moulins – Henri De Toulouse-Lautrec 

 
Figure 1 Τουλούζ Λωτρέκ 
 

Οι πόρνες Παρισινού πορνείου 

 



Της Πόπης 

Φάση σε πορνείο πολυτελείας 

 

Φράσεις 

 Το κάναμε μπουρδέλο εδώ μέσα 
Άνω κάτω, χώρος ανεξέλεγκτος, ακατάστατος, βρώμικος. Φράσις η οποία κατα-
φώρως αδικεί τα μπουρδέλα . Πέραν του ηθικού ρύπου υπήρχε καθαριότητα,  τά-

ξη  και οργάνωση. Ανάλογη και η φράση «εγινε της Πὀπης » που η Πόπη θα ήταν 
κάποια διάσημη πόρνη και το «της» αφορά το πορνείο της Πόπης. 

Σκυλάδικο 
Ο όρος ξεκίνησε από την Τρούμπα και τα χαμαιτυπεία στα Βούρλα . 
Στην περιοχή Αγίου Διονυσίου Πειραιά υπήρχε ένα μεγάλο και κακόφημο οικοδο-
μικό συγκρότημα, με το όνομα «Βούρλα». Γνωστό και ως το «Χαμαιτυπείον».  
Λίγο μετά μετασκευασμένο, λειτούργησε ως φυλακή, η περίφημη φυλακή των 
Βούρλων, η οποία έμεινε στην ιστορία γιατί από εκεί, το 1955, ανοίγοντας υπό-
γεια σήραγγα πενήντα μέτρων, απέδρασαν μέρα-μεσημέρι περίπου τριάντα πολι-
τικοί κρατούμενοι, στελέχη του τότε παρανόμου ΚΚΕ. 
Το κτίριο λοιπόν αυτό πριν από τον πόλεμο νοικιαζόταν σε ωραίες και λιγότερο 
ωραίες κυρίες, οι οποίες στα μικρά δωμάτια (που κατόπιν έγιναν κελιά φυλακής), 
ασκούσαν το αρχαιότερο των επαγγελμάτων. Υπήρχαν όμως και οι άλλες, εκείνες 
που με την πάροδο του χρόνου, τον μόχθο και τις άλλες ταλαιπωρίες του επαγ-
γέλματος, είχαν χάσει τα νιάτα και την ομορφιά  και αναγκάζονταν να δουλέψουν 
με τη φτωχή πελατεία σε τιμές τόσο χαμηλές, που δεν επέτρεπαν ενοικίαση στέ-
γης και κρεβατιού στο συγκρότημα των Βούρλων. Θεωρούνταν δευτέρας και τρί-
της κατηγορίας και μαζί με τη φτωχή ανδρική πελατεία περιφέρονταν στα γύρω 

σοκάκια του «χαμαιτυπείου», όπως οι αγέλες των αδέσποτων σκύλων. Γι' αυτό 
και τους κόλλησαν το προσωνύμιο «σκύλες» και «σκύλους» τους πελάτες. Με-
ταστάθμευσαν στα διάφορα ύποπτα «καμπαρέ» που από τους τροφίμους-
πελάτες  και προσωπικό-πόρνες ονομαστήκαν «σκυλάδικα».  



Της Πόπης 

Ασπασία το μπουγέλο 

 

Η Ασπασία, υπηρέτρια του χαμαιτυπείου, εκ-
καλείτο να προσκομίσει το μπουγέλο ,  ειδικό 
ξύλινο δοχείο για πυγόλουτρον (μπιντέ) της 
πόρνης ή και του πελάτη. 
 Από το ιταλικό bugliolo < bollire < λατινικά 
bullio < bulla < ινδοευρωπαϊκή (ρίζα) *vhal- 

 

 Ως   (ναυτικός όρος) το μπουγέλο  = κουβάς 
(συνήθως ξύλινος με σχοινί, με τον οποίον α-
δειάζουν τα νερά από ένα πλεούμενο) σημαί-
νει και κάδος,  κομοδίνο,   ουροδοχείο φυλακι-

σμένων ἤ βούτα. Από εδώ και το μπουγέλω-
μα, μπουγελώνω : κατάβρεγμα, καταβρέχω. 

Παροιμίες: 
 Οι περισσότερες αφορούν την πουτάνα και όχι το μπουρδέλο. 

Παραδείγματα ευφημισμών9 

ἄσεμνος τόπος 
μη σεμνος, αναισχυντος τοπος.  
Κατά τον Θεόδωρο τον Στουδίτη (Patrologia Graeca 99.809)  

Οίκος ακολασίας 
Κατά το Μεγα Ετυμολογικόν 
 

                                                           
  
9
 Ευφημισμός:σχήμα του λόγου που χρησιμοποιούμε (από πρόληψη ή φόβο ή σεμνότητα), 

για αποτροπή του κακού, λέξεις ή φράσεις που έχουν καλή σημασία αντί για άλλες που 
έχουν κακή. Π.χ.: Ευξεινος αντί: Άξενος,  ευήθης αντί: μωρός 
(Νεοελλ.: γλυκάδι = ξύδι, ευλογιά =κακιά αρρώστια) κ.ά. 



Της Πόπης 

Το επάγγελμα του μαστροπού είναι η διευκόλυνση αλλότριας ακολασίας και 
αποτελεί ποινικό αδίκημα. 
Σημερα ο όρος σημαινει: τρόπος ζωής χωρίς ηθικούς φραγμούς, συνήθ. σε ό,τι 
αφορά τη σεξουαλική συμπεριφορά, ακόλαστη ζωή: Άντρο ακολασίας, τόπος όπου 
γίνονται όργια. || (πληθ.) πράξεις ανήθικες: H ζωή του είναι γεμάτη ακολασίες. 
Κυριολεκτικα η ακολασία σημαίνει παραλυσία, ασωτία, ακράτεια, έλλειψη εγκρά-
τειας, σε Θουκυδίδη. κ.λπ.εκ του κολάζω  1. κυρίως, κολοβώνω, περικόπτω, κλα-
δεύω· έπειτα, όπως το Λατ. castigare, κρατώ εντός ορίων, περιορίζω, αναχαιτίζω, 
τιμωρώ, σε Πλάτ.· μτχ. Παθ. παρακ., περιορισμένος, σε Αριστ. 2. κολάζω, διορθώ-
νω, τιμωρώ, σε Σοφ., Ευρ. κ.λπ. — Μέσ., τιμωρώ κάποιον, σε Αριστοφ., Πλάτ. — 
Παθ., τιμωρούμαι.  

Στην φρασεολογια της Παλαιας Διαθήκης ο ορος «ακολασια» εχει ευρυτερη ση-

μασια από την σημερινη πχ. ἀκόλαστον οἴνος10 και ὑβριστικόν μέθη. Παρ 20:1 

ετοιμάζονται ἀκολάστοις μάστιγες και τιμωρίαι ὥμοις ἀφρόνων  Παρ 19:29 

Οίκος ανοχής 

Κακόφημο σπίτι 

Μνημείο κακίας  
ο Βουλγαριας Θεοφυλακτος κατά τον Φ. ΚΟΥΚΟΥΛΕ στο  ΒΥΖΑΝΤΙΝΩΝ ΒΙΟΣ ΚΑΙ ΠΟΛΙΤΙΣΜΟΣ  

 

Αναφορές 
  
 Βλ. η εν πολλαις αμαρτιαις ...  
 
 
Στη μεσαιωνική Γαλλία όπως και στο Βυζάντιο το πανδοχείο, καπηλειό, και 
μπουρδἐλο θεωρούνταν όροι ισάξιοι και συνώνυμοι βλ. κατωτέρω ένα διάταγμα 
του Λουδοβίκου ΙΧ : 

  

                                                           
10

 Βλ. αντιφαση στους Ψαλμούς : «και οινος ευφραινει καρδιαν ανθρωπου του ιλαρυναι 
προσωπον εν ελαιω και αρτος καρδιαν ανθρωπου στηριζει». 

103:15 

https://www.scribd.com/doc/244463243/%CE%B7-%CE%B5%CE%BD-%CF%80%CE%BF%CE%BB%CE%BB%CE%B1%CE%AF%CF%82-%CE%B1%CE%BC%CE%B1%CF%81%CF%84%CE%AF%CE%B1%CE%B9%CF%82


Της Πόπης 

Ποίηση 

Σαββόπουλος , Παράγκα  
Όπου κοιτάζω να κοιτάζεις 

όλη η Ελλάδα ατέλειωτη παράγκα 
παράγκα, παράγκα,  παράγκα του χειμώνα 
κι εσύ μιλάς σαν πτώμα 

 https://youtu.be/v8OB_OLphk8 
 

Αν θυμηθούμε τα αναφερθέντα στην αρχική σημασία του μπουρδέλου : καλύβα, 
παράγκα μάλλον ο Σαββόπουλος επέτυχε διάνα στο χαρακτηρισμό της Ελλάδας  

  

https://youtu.be/v8OB_OLphk8


Της Πόπης 

Βιβλογραφία 
 

Κωδ: 72 
Συγγραφέας: Π. ΚΥΡΙΑΚΟΠΟΥΛΟΣ 
Τίτλος: Η ΑΠΟΚΑΛΥΨΗ ΤΗΣ ΑΡΧΑΙΑΣ ΕΛΛΗΝΙΔΑΣ 
Εκδότης:  ΕΥΑΝΔΡΟΣ 
Ετος: 2006 

 

Κωδ:2370 
Συγγραφέας: ΗΛΙΑΣ ΠΕΤΡΟΠΟΥΛΟΣ 
Τίτλος: ΤΟ ΜΠΟΥΡΔΕΛΟ 
Εκδότης: ΝΕΦΕΛΗ 
Έτος:1980 
Θέση:41 
 

Κωδ: 9798 
Συγγραφέας: ΗΛΙΑΣ ΠΕΤΡΟΠΟΥΛΟΣ 
Τίτλος: ΚΑΛΙΑΡΝΤΑ 
Εκδότης: ΝΕΦΕΛΗ 
Έτος:1971 
 

Κωδ:1111 
Συγγραφέας: ΘΕΟΔΩΡΟΣ ΜΩΥΣΙΑΔΗΣ 
Τίτλος: ΕΤΥΜΟΛΟΓΙΑ -ΕΙΣΑΓΩΓΗ ΣΤΗ ΜΕΣΑΙΩΝΙΚΗ ΚΑΙ ΝΕΟΕΛΛΗΝΙΚΗ ΕΤΥΜΟΛΟΓΙΑ 
Εκδότης: ΕΛΛΗΝΙΚΑ ΓΡΑΜΜΑΤΑ 
Έτος:2005 

 

Κωδ:9314.905 
Τίτλος: DICTIONAIRE ETYMOLOGIQUE DE LA LANGUE GRECQUE - HISTOIRE DES 
MOTS 
Συγγραφέας: PROFF. PIERRE CHANTRAINE 
Εκδότης:KLINCKSIECK 
Έτος:1968 

 

Κωδ:  1026 
Τίτλος: ΑΠΑΓΟΡΕΥΜΕΝΗ ΙΣΤΟΡΙΑ ΤΗΣ ΕΛΛΑΔΑΣ 
Συγγραφέας: ΣΥΛΛΟΓΙΚΟ  
Εκδότης:ΑΡΧΕΤΥΠΟ  
Έτος:2010 

 

Κεφἀλαιο  Εταίρες και Πόρνες στην Εξουσία., της Μαρίας Σταματιάδου 

Κωδ.: 2084 
Τίτλος: ΑΠΟΚΡΥΦΕΣ ΙΣΤΟΡΙΕΣ - ΜΥΘΟΙ ΚΑΙ ΘΡΥΛΟΙ ΑΠΌ ΤΟ ΚΟΣΜΟ ΤΩΝ ΠΡΩΤΩΝ 
ΧΡΙΣΤΙΑΝΩΝ 
Συγγραφέας: ΔΗΜΗΤΡΗΣ ΚΥΡΤΑΤΑΣ 
Εκδότης: ΑΓΡΑ  



Της Πόπης 

Έτος:2006 
Σελ.109-121,180,196-8 

 

Κωδ.:2019 
Τίτλος: ΕΠΙΣΤΟΛΑΙ ΕΤΑΙΡΩΝ  
Συγγραφέας: ΑΛΚΙΦΡΩΝ 
Εκδότης:ΠΟΝΤΙΚΙ 
Έτος:2007 

 

Κωδ.:1111 
Συγγραφέας: ΘΕΟΔΩΡΟΣ ΜΩΥΣΙΑΔΗΣ 
Τίτλος: ΕΤΥΜΟΛΟΓΙΑ -ΕΙΣΑΓΩΓΗ ΣΤΗ ΜΕΣΑΙΩΝΙΚΗ ΚΑΙ ΝΕΟΕΛΛΗΝΙΚΗ ΕΤΥ-
ΜΟΛΟΓΙΑ 
Εκδότης: ΕΛΛΗΝΙΚΑ ΓΡΑΜΜΑΤΑ 
Έτος:2005 

Κωδ.:713.  
Φαίδων Κουκουλές  
Βυζαντινών Βίος και Πολιτισμός. Τομος Β-ΙΙ –Αι πάνδημοι Γυναίκες 
 
 

Κωδ.:281 
Τίτλος: ΛΕΞΙΛΟΓΙΟΝ ΕΛΛΗΝΙΚΩΝ ΛΕΞΕΩΝ ΠΑΡΑΓΟΜΕΝΩΝ ΕΚ ΤΗΣ ΤΟΥΡΚΙΚΗΣ 
Συγγραφέας: Κ.ΚΟΥΚΚΙΔΗΣ 
Εκδότης: ΕΤΑΙΡ.ΘΡΑΚ.ΜΕΛΕΤΩΝ 
Έτος:1960 
Κωδ: 
 
Στέφανος Σαχλίκης - Αφήγησις παράξενος στ.831 
Στέφανος Σαχλίκης - Γαδάρου, Λύκου κι΄ αλωπούς Διήγησις ωραία στ.509 

Κωδ:1148 
Τίτλος: ΑΡΧΑΙΟ ΕΡΩΤΙΚΟ ΚΑΙ ΣΥΜΠΟΣΙΑΚΟ ΛΕΞΙΛΟΓΙΟ 
Συγγραφέας: ΡΟΒΗΡΟΣ ΜΑΝΘΟΥΛΗΣ 
Εκδότης: ΕΞΑΝΤΑΣ 
Έτος:1999 
 

Κωδ:2017 
Τίτλος: ΓΑΜΟΣ, ΕΤΑΙΡΕΣ ΚΑΙ ΠΑΙΔΕΡΑΣΤΙΑ ΣΤΗΝ ΑΡΧΑΙΑ ΕΛΛΑΔΑ 
Συγγραφέας: CAROLA REINSBERG 
Εκδότης:ΠΑΠΑΔΗΜΑΣ 
Έτος:2008 



Της Πόπης 

Κωδ:2036 
Τίτλος: Η ΠΟΡΝΕΙΑ ΣΤΗΝ ΕΛΛΑΔΑ ΚΑΙ ΣΤΗ ΡΩΜΗ  
Συγγραφέας: VIOLAINE VANOYEKE 
Εκδότης: ΠΑΠΑΔΗΜΑΣ 

Έτος:2006 

ΣΥΝΔΕΣΜΟΙ 

Αρη Στουγιαννίδη , η εν πολλαις αμαρτιαις … 

Αρη Στουγιαννίδη, Περι πολιτικἠς 
 

Leah Lydia Otis, Prostitution in Medieval Society 
Auguste Rabutaux, Lacroix, De la prostitution en Europe depuis l'Antiquité jusqu'à 
la fin du XVIe siècle 

 
 
Copyright© 2015 by Aris Stougiannidis  ΑΕΝΑΟΝ 
Τελευταία ενημέρωση 20 Δεκεμβρίου 2016 
 

https://www.scribd.com/doc/244463243/%CE%B7-%CE%B5%CE%BD-%CF%80%CE%BF%CE%BB%CE%BB%CE%B1%CE%AF%CF%82-%CE%B1%CE%BC%CE%B1%CF%81%CF%84%CE%AF%CE%B1%CE%B9%CF%82
http://www.stougiannidis.gr/hypoglossal/29.htm

