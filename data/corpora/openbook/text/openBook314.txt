





































 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

ΤΑΚΗΣ ΚΟΥΦΟΠΟΥΛΟΣ 

 

 

 

 

 

 

 

ΨΗΓΜΑΤΑ 
 

 

 

 

 

 

 

 

 

 

 

 

 

 

ΑΘΗΝΑ 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

ΨΗΓΜΑΤΑ 

 

 

 

 

 

 

 

 

 

 

 
 



 

 

 

 

 

 

 

 

 

 

 

 

 

 

 

 

 

 

 

 

 



 

 

ΤΑΚΗΣ ΚΟΥΦΟΠΟΥΛΟΣ 
 

 

 

 

 

ΨΗΓΜΑΤΑ 
 

 

 

 

 

 

 

 

 

 

 

 

 

 

ΑΘΗΝΑ 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

ΠΕΡΙΕΧΟΜΕΝΑ 

 

 

Προς ακουσματικούς 

 Πώς έγινα μυθιστοριογράφος 13 
 Το ραντεβού  22 
 Μαριόνη 27 

 Το σωτήριον έτος 1950 33 

 

Προς μαθηματικούς 55 

 Οι φίλοι 56 
 Η διαθήκη 63 

 Επτά ημέρες 77 

 Η εκδρομή 86 

ΣΗΜΕΙΩΣΕΙΣ 92 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

Προς ακουσματικούς 
 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



13 

 

Πώς έγινα μυθιστοριογράφος 
 

 

 

 

 

 Η ιδέα να αφήσω τα διηγήματα, που δεν τραβιού-

νται πια, και να γράψω μυθιστόρημα γύριζε στο 

μυαλό μου αρκετό καιρό, ίσως από τότε που ο Γιώρ-

γος, ο φίλος και συνάδελφος στο Υπουργείο, πιά-

νοντας μολύβι στο χέρι του πρώτη φορά, έγραψε ένα 

δίτομο, και έγινε πλούσιος. Άντε, μου έλεγε, τι 

κάθεσαι, εδώ χαλάει ο κόσμος, η Μαρία (η γυναίκα 

του, οικιακά) τελειώνει το δικό της.  

 Θυμάμαι λοιπόν ότι εκείνο το πρωινό είχα σηκω-

θεί με όρεξη και, ώριμος πια,  είπα να αρχίσω να 

γράφω, αυτή τη φορά ένα μυθιστόρημα. Ταχτοποίη-

σα  τα χαρτιά, τα μολύβια, έβαλα πίσω στην πλάτη 

μου ένα μαξιλάρι –η ίσια πλάτη φέρνει ιδέες– και 

στρώθηκα στη δουλειά. Η διαδικασία μού ήταν 

γνωστή –και σε ποιον δεν είναι. Παίρνεις πρώτα τα 

πρόσωπα, Α1, Α2, Α3 κ.λπ. άντρες, Γ1, Γ2, Γ3  κ.λπ. 

γυναίκες και μερικά παιδιά, πάντως όχι περισσότερα 

από τρία. Αυτά όλα τα σημειώνεις σε ένα χαρτί,  στις 

κορυφές ενός ιδεατού πολυγώνου, πιθανώς και δύο 

πολυγώνων, που το ένα είναι μέσα στο άλλο. Τα 

κύρια πρόσωπα τα γράφεις με κόκκινο μελάνι, τα 



14 

 

δευτερεύοντα με μπλε. Έπειτα αρχίζεις και ενώνεις 

τα πρόσωπα με ευθείες, οριζόντιες κάθετες και δια-

γώνιες γραμμές. Σε κάθε ευθεία γράφεις, κατά μήκος 

της, την σχέση που συνδέει τα δύο πρόσωπα, π.χ. 

«γυναίκα του», «φίλη της», «εραστής του» και άλλα. 

Μετά κάνεις μια στάση για ν' αποφασίσεις πόσες 

σελίδες θα έχει το μυθιστόρημα, συνεπώς πόσα από 

τα προηγούμενα πρόσωπα θα χρειαστείς, έχοντας 

υπόψη σου ότι τα δευτερεύοντα θα καταλάβουν, 

συνολικά το καθένα, κάπου τρεις σελίδες και τα 

πρωτεύοντα, κάπου τριάντα –μιλάμε πάντοτε για 

μέσους όρους. Φυσικά, υπάρχουν και οι περιγραφές 

της φύσης, όπως «η θάλασσα ήταν τόσο καθαρή που 

μπορούσες να διακρίνεις τα βότσαλα και τα μικρά 

ψαράκια...»,  ή «η άσφαλτος είχε κάψει από τον ήλιο 

και, καθώς περπατούσες, αισθανόσουνα μια ζέστη 

να σου ανεβαίνει στα μπατζάκια», όμως οι περιγρα-

φές είναι σαν την φυσαρμόνικα, τις ανοίγεις και τις 

κλείνεις όπως σε βολεύει. Στο πλήθος των σελίδων 

δύο παράγοντες θα παίξουν ρόλο. Πρώτα ο χρόνος 

που μεσολάβησε από το προηγούμενο βιβλίο σου, 

που σημαίνει, σε πόσο χρόνο πρέπει να τελειώσεις 

αυτό, με την γνωστή ταχύτητα γραψίματος –και όχι 

σαν τον Ισοκράτη που έκανε δώδεκα χρόνια να γρά-

ψει τον Πανηγυρικό του. Συνήθως, δύο χρόνια με-

ταξύ δύο βιβλίων είναι καλά –στα τρία χρόνια ρω-

τάνε ποιος είναι αυτός, στα τέσσερα έχεις μπει στην 



15 

 

ναφθαλίνη και δεν βγαίνεις ούτε με Άμλετ. Το ένα 

λοιπόν αυτό. Το άλλο είναι πόσες σελίδες τραβάει η 

αγορά. Βέβαια θα κάνεις μια βόλτα στα βιβλιοπω-

λεία, στους ορόφους των μυθιστορημάτων –αν και 

τα περισσότερα βιβλιοπωλεία έχουν μόνο μυθιστο-

ρήματα σε όλους τους ορόφους–, να πάρεις μια ιδέα, 

αλλά γενικώς, να μην ξεχνάς ότι ένα μυθιστόρημα 

διακοσίων σελίδων είναι τελείως ανυπόληπτο. Ο 

αγοραστής θέλει να πάρει πράμα άξιο των χρημάτων 

του, που να μπορέσει να περάσει μ' αυτό –με τα α-

ναγκαία διαλείμματα για μπάνιο, εκδρομές και νυ-

χτερινές ταβέρνες– ολόκληρο το καλοκαίρι. Τριακό-

σιες με τριακόσιες πενήντα σελίδες είναι ένα αξιο-

πρεπές μυθιστόρημα, μεταφέρεται εύκολα, και δι-

πλώνει στα δύο ώστε να μπορείς να το διαβάζεις ξα-

πλωμένος, κρατώντας το με το ένα χέρι. Στις τετρα-

κόσιες σελίδες το δίπλωμα στα δύο αρχίζει να δυ-

σκολεύει, στις τετρακόσιες πενήντα σελίδες όχι μόνο 

δεν διπλώνει αλλά δεν μπορείς και να το κρατήσεις 

στο ένα χέρι γιατί είναι βαρύ, στις πεντακόσιες 

χρειάζεσαι πια τραπέζι να το ακουμπάς, άσε που σ' 

αυτό το μέγεθος αρχίζεις και ξεχνάς ποιος κοιμήθηκε 

με ποια ή με ποιον και πότε.  

 Αυτά για τα πρόσωπα και το μέγεθος. Το επόμε-

νο στοιχείο είναι η εποχή που εκτυλίσσεται η υπόθε-

ση. Εδώ είσαι ελεύθερος να διαλέξεις. Πρώτα έχεις 

να εξαντλήσεις τα παιδικά και εφηβικά σου χρόνια 



16 

 

–αν είσαι κάποιας ηλικίας και τα νεανικά– με ό,τι 

θυμάσαι από αυτά. Έπειτα έρχεται η Ιστορία. Εδώ 

προτίμησε την μεσαιωνική και την βυζαντινή, για τις 

οποίες δεν υπάρχουν πολλά βιβλιογραφικά στοιχεία 

κι έτσι μπορείς να γράψεις ό,τι θέλεις.  

 Τώρα για τον ίδιο τον μύθο δεν υπάρχει θέμα. 

Ούτε με τα πρόσωπα έχει σχέση ούτε με την έκταση. 

Έρωτες, γάμοι, διαζύγια, απάτες (ερωτικές ή άλλες), 

πράξεις ερωτικές (ετεροφυλικές, ομοφυλοφιλικές, 

νορμάλ ή παρά φύσιν), αυτοκτονίες, θάνατοι, πλού-

σιοι, φτωχοί, καλοί κακοί και άλλα, ένα σωρό πράγ-

ματα αιώνια, που ταιριάζουν με όλες τις εποχές (δι-

αχρονικά, τα λένε τώρα) για να διαλέξεις. Μόνο, 

προσοχή σε κάποιες μικρές τεχνικές λεπτομέρειες 

που σχετίζονται με την εποχή. Μοντέρνα πάθη είναι 

τα ναρκωτικά, ενώ παλιότερα ήταν το κρασί, τα 

χαρτιά, οι γυναίκες, μοντέρνα αντισυλληπτικά είναι 

τα χάπια και τα προφυλακτικά ενώ παλιότερα έχω-

ναν μέσα στο αιδοίο μια σκελίδα σκόρδο κ.ά.  

 Αυτά όλα τα είχα βέβαια υπόψη μου, άλλωστε 

μας τα είχαν πει και στη σχολή δημιουργικής γραφής 

που φοίτησα. Το ζήτημα ήταν ν' αποφασίσω τις λεπ-

τομέρειες. Μια και ήταν το πρώτο μου μυθιστόρημα 

σκέφτηκα ν' αρχίσω με μια σεξοϊστορία, εφόσον 

τελευταία αυτές οι ιστορίες –λόγω της γενικής α-

ναφροδισίας– σπάνε ρεκόρ πωλήσεων –όλοι τις α-



17 

 

γοράζουν και τις διαβάζουν μήπως και ερεθιστούν. 

Τότε λοιπόν μου ήρθε μια ιδέα που αποδείχτηκε θη-

σαυρός: Να γράψω πώς με βίασε η θεία μου όταν 

ήμουν δεκατριών χρονών. Θεία, εγώ δεν γνώρισα –η 

μάνα μου είχε κάποια ξαδέλφη που χάθηκε μικρή κι 

έπειτα από χρόνια μάθανε πως ήταν καλόγρια σε 

κάποιο νησί–, ούτε βέβαια με βίασαν δεκατριών 

χρονών. Αλλά αυτό θα πει μυθιστορηματική φαντα-

σία. Αμέσως αμέσως λοιπόν δύο κύρια πρόσωπα, η 

θεία μου κι εγώ. Γράφω στο χαρτί δύο τελείες σε 

απόσταση, με κόκκινο, πάνω από τη μία  γράφω «Ε-

γώ», πάνω από την άλλη, «Θεία». Ονόματα θα βάλω 

μετά, αφού ανοίξω το «Λεξικό προσωπικοτήτων» 

και διαλέξω κάποια μικρά ονόματα σεξουλιάρικα. 

Συνδέω και τις δύο τελείας με μια ευθεία γραμμή και 

γράφω, κατά μήκος της «βιασμός». Τώρα, για να 

φαίνεται ποιος βίασε ποιον, κοπανάω πάνω στη 

γραμμή και ένα βελάκι που δείχνει από τη θεία προς 

εμένα. Δεν θα παραλείψω βέβαια να περιγράψω τη 

θεία (δηλαδή τις θηλές της, τους γλουτούς, το αιδοίο 

της) φυσικά, σε σύγχρονη ζωντανή λογοτεχνική 

γλώσσα («τις σκληρές ρόγες της», «τα σφιχτά κω-

λομέρια της», το «αρωματισμένο μουνάκι της»), ού-

τε θα παραλείψω ότι στην κορύφωση των πολλα-

πλών οργασμών της  έβγαζε αγριοφωνάρες («πάλι 

χύνω, πάλι χύνω»), όπως απαιτεί ο μοντέρνος λογο-



18 

 

τεχνικός κώδικας –μπας και ερεθίσουμε λίγο τους 

αναγνώστες που είναι όλοι αναφρόδιτοι. Δύο λοιπόν 

πρόσωπα, ένα αρσενικό ένα θηλυκό. Ζητούνται και 

άλλα. Ε, μια και η υπό-θεση αρχίζει οικογενειακά, 

πατάω και δυο τελείες, «Πατέρας», «Μητέρα». Ο 

πατέρας μπορεί να είναι εκείνος που τσάκωσε τη 

θεία πάνω μου, στο πάτωμα της κουζίνας, και την 

πέταξε έξω από το σπίτι με κλωτσιές. Μπορεί όμως 

να μην την πέταξε έξω αλλά να την πήγε στο δωμά-

τιό του και να την καπάκωσε. Ή μάλλον –όπως είδα 

από την κλειδαρότρυπα–, αυτή να τον καπάκωσε, 

όπως έκανε και μ' εμένα. Με μόνη τη διαφορά ότι, 

ενώ σ' εμένα είχε κατεβάσει μόνο την κιλότα της, 

τώρα είχε γδυθεί τσίτσιδη. Και μάλιστα όχι μόνο τον 

καπάκωσε αλλά τον ξετίναξε, γιατί ενώ είχε περάσει 

πολλή ώρα –τα γόνατά μου είχαν πονέσει μπροστά 

στην κλειδαρότρυπα– κι εκείνος ψιθύριζε «δεν μπο-

ρώ άλλο», εκείνη αναστέναζε «μπορείς μπορείς» και 

δεν έλεγε να κατέβει από πάνω του (βρε για σκέψου, 

δεν είχα φανταστεί πως έχει τόσο γούστο το γράψι-

μο μυθιστορήματος). Τραβάω λοιπόν τώρα και μια 

ευθεία που ενώνει τις τελείες «Πατέρας» «Θεία» και 

γράφω πάνω της «ξεζούμισμα». Και μια και έ-

τσι έχουν τα πράγματα, πατάω και μια άλλη τελεία 

–μαύρη αυτή τη φορά– «Φίλος της οικογένειας» 

(ονόματα, είπαμε, μετά) και μια ευθεία με την θεία 



19 

 

με αναγραφή «καπάκωμα» και το βέλος να δείχνει 

προς τον φίλο, δηλαδή ότι η θεία καπάκωσε και τον 

φίλο της οικογένειας. Είχα πράγματι όρεξη εκείνο το 

πρωί, γιατί πριν κλείσω τα χαρτιά μου και βγω για το 

πατάρι του βιβλιοπωλείου που συγκεντρωνόμαστε οι 

συγγραφείς και λέμε τα δικά μας –εκείνη την ημέρα 

επρόκειτο να εγκρίνουμε την πορεία προς το 

Υπουργείο Πολιτισμού για τα συνδικαλιστικά μας 

αιτήματα, που ήταν περισσότερες επιχορηγήσεις για 

συγγραφή έργων, αύξηση των συντάξεων, μορφωτι-

κά ταξίδια, ελεύθερη είσοδο στα θέατρα, τα νυχτε-

ρινά πολιτιστικά κέντρα, τους οίκους ανοχής κ.ά.–, 

μου ήρθε η άλλη καταπληκτική ιδέα ότι η θεία ήταν 

η χαμένη καλόγρια, που μας βρήκε και ήρθε για 

πρώτη φορά να μας επισκεφθεί. Και αφού έμεινε 

μαζί μας δέκα μέρες και ξαλάφρωσε από τις αμαρτί-

ες, συγγενείς και φίλους, μας άφησε δώρο μια 

σκλήθρα από το τίμιο ξύλο του φυλαχτού, που κρε-

μόταν απ' τον λαιμό της, και μας αποχαιρέτισε. Πιο 

πολύ φαίνεται πως ξαλάφρωσε από τις αμαρτίες της 

τη μάνα μου, γιατί πολλά απογεύματα, έβαζε λιβάνι 

στο λιβανιστήρι και κλειδωνόταν στο υπνοδωμάτιο 

μαζί της, εξομολογώντας την, με πολλούς αναστε-

ναγμούς.  

 Το πώς μου βγήκε αυτό το μυθιστόρημα δεν 

λέγεται. Μονοκοντυλιά. Είκοσι πέντε πρόσωπα, ανά-



20 

 

μεσά τους και η Νίτσα η πρώην συμμαθήτριά μου, 

που ενώ τόσον καιρό δεν μ' άφηνε να της αγγίξω την 

κιλότα, όταν της έμαθα τα κόλπα της καλό-γριας ζουρ-

λάθηκε, και ανοίξαμε φροντιστήριο –με πρακτικές 

ασκήσεις– για τους άλλους πρώην συμμαθητές. Τρι-

ακόσιες σαράντα σελίδες καυτό υλικό, σε τέσσερις 

μήνες. Ο σύμβουλος του εκδότη μου –μυθιστο-

ριογράφος και ο ίδιος, και φίλος– δεν έκρυβε τη χα-

ρά του. Μόνο κάτι μικροδιορθώσεις μου πρότεινε. 

Εγώ, λέει, να μην είμαι δεκατριών αλλά δεκατεσσά-

ρων χρονών και με κάποια πρόωρη ανάπτυξη, ώστε 

να δικαιολογείται το ότι η θεία, κάθε πρωί και πριν 

ξυπνήσουν οι άλλοι, ερχόταν στο κρεβάτι μου να της 

πω το μάθημα της μέρας. Και ακόμη, λέει, εκτός από 

εμένα που κοίταζα στις κλειδαρότρυπες, κανείς δεν 

είχε αντιληφθεί τις σχέσεις της θείας με τους άλλους. 

Και στο κεφάλαιο όπου η μάνα μου μας  ξεφούρνισε 

πως αποθύμησε τη θεία και θα πάει στο νησί να την 

δει, λέει, να μην πω ότι μας έστειλε γράμμα πως θα 

μονάσει δίπλα στη θεία, αλλά την απόφασή της  να 

μας την ανακοινώσει η ίδια η θεία, που ήρθε σπίτι γι' 

αυτό το σκοπό και, με την ευκαιρία, έκανε ακόμη 

έναν κύκλο εξομολογήσεων. Και εκεί που έγραφα 

πως και εγώ και ο πατέρας ήμασταν απαρηγόρητοι 

που χάσαμε τη μάνα, εκείνος είπε να συμπληρώσω 

πως παρηγορηθήκαμε και οι δυο από την νεαρή 

αλλοδαπή που μας φρόντιζε το σπίτι. 



21 

 

 

 Από τότε, έκανα πολλά μπεστ σέλερ και μάζεψα 

πολλά λεφτά. Όμως ακόμη θυμάμαι πόσο διασκέδα-

σα με το πρώτο εκείνο μυθιστόρημα. Όχι ότι δεν 

διασκέδασα και με τα επόμενα –το γράψιμο μυθι-

στορημάτων έχει μεγάλη πλάκα. Αλλά αυτή η υπό-

θεση της αχόρταγης θείας καλόγριας με τα απίθανα 

κλινικά κόλπα, που κάθε φορά όταν τέλειωνε χούφ-

τωνε το φυλαχτό του τίμιου ξύλου στο λαιμό της κι 

έλεγε «Θεούλη μου, να κάνω ακόμη μία φορά;» και 

ο Θεός πάντοτε συγκατένευε –κι εμείς ρέβαμε–, ή-

ταν το κάτι άλλο. 

 
 
 
 
 
 
 
 
 
 
 
 
 
 



22 

 

Το ραντεβού 
 

 

 

 

 

 Μόλις είχα σπρώξει στο πλάι το άδειο φλιτζάνι του 

καφέ και είχα βάλει μπροστά μου την εφημερίδα 

σχεδόν στο κέντρο του τραπεζιού ώστε να φαίνεται 

καθαρά ο τίτλος, όταν άκουσα δίπλα μου τη φωνή 

 «Με συγχωρείτε, μπορώ να καθίσω;» 

 Και πριν προλάβω να γυρίσω το κεφάλι, τράβηξε 

την καρέκλα και κάθισε  απέναντι . Το θαλασσί φου-

λάρι που είχε τυλιγμένο στο λαιμό βάθαινε περισ-

σότερο τα γαλανά της μάτια. 

 «Και του το είπα. Του λέω αυτή η καφετέρια έχει 

λίγα τραπεζάκια, δεν θα βρω άδειο.  Όχι μου λέει, 

μόνο εκεί, στο διπλανό οικόπεδο, μπορώ να παρκά-

ρω εύκολα. Να λοιπόν που βγήκα αληθινή.  'Όλα τα 

τραπέζια είναι πιασμένα από παρέες ή ζευγάρια. 

Τώρα τι να τους πω, θα καθίσω μαζί σας αλλά δεν θ' 

ακούω τι λέτε; Αν είναι δυνατόν! Ούτε μπορώ, μ' 

αυτό το διαβολόκρυο να περιμένω άλλο έξω στο πε-

ζοδρόμιο». 

 Κι όμως εγώ που περιμένοντας κοίταζα συνεχώς 

από την τζαμαρία της καφετέριας το πεζοδρόμιο, δεν 

την είχα δει να περιμένει έξω. 



23 

 

 «Καταφεύγω λοιπόν σε σας που είστε μόνος. Με 

την υπόσχεση ότι δεν θα σας ενοχλήσω καθόλου. Τι 

λέτε;» 

 «Τι να πω. Να πω να σταθείτε όρθια τιμωρία στο 

διάδρομο; Θα ήμουνα πολύ βάρβαρος. Και νομίζω 

πως πριν καθίσετε θα με παρατηρήσατε και θα βεβαι-

ωθήκατε ότι δεν φαίνομαι τόσο βάρβαρος». 

 Κάθισε καλύτερα, έβαλε και την τσάντα στο τρα-

πέζι. 

  «Ναι, σας παρατήρησα, και μου έκανε εντύπωση 

ότι ενώ έχετε την εφημερίδα μπροστά σας, δεν δια-

βάζετε αλλά κοιτάτε έξω.» 

 Παρατηρητική λοιπόν, λογική και αποφασιστική.  

  «Ναι, ναι.  Άλλωστε δεν θα μείνω πολύ, του τηλε-

φώνησα πριν μπω, μου λέει είναι στο δρόμο. Και 

ούτε θα σας ενοχλήσω. Εσείς θα διαβάζετε κι εγώ θα 

μισοχαζεύω». 

 «Γίνονται τώρα αυτά τα πράγματα; Όλα τα τραπε-

ζάκια βουίζουν από κουβέντα. Στο απέναντι τραπέζι 

το ζευγαράκι φιλιέται κάθε τόσο. Στο δίπλα, της 

κρατά το χέρι, κάτι της διηγείται και γελάνε συνε-

χώς. Και στο δικό μας, εγώ θα διαβάζω εφημερίδα 

και απέναντί μου η όμορφη κοπέλα θα μένει βουβή, 

σαν άγαλμα;». 

 «Ε, θα σκεφτούν ότι είμαστε ένα τσακωμένο ζευ-

γάρι. Από τέτοια, άλλο τίποτα». 

 Έβγαλε τον χρυσό ντάνχιλ αναπτήρα και τα τσι-

γάρα της, έβαλε ένα στο στόμα και προσπάθησε να τ' 



24 

 

ανάψει, αλλά ο αναπτήρας δεν άναβε. Τον τίναξε 

δυο τρεις φορές. 

 «Ακόμη με βενζίνη;» 

 «Α, ναι. Μου αρέσει αυτός ο αναπτήρας, Είναι 

δώρο». 

 «Αυτού που περιμένουμε;». 

 «Όχι, του άντρα μου». Και τίναξε τα μαλλιά της 

πίσω. «Τον βρήκα χτες στο συρτάρι μου. Ξεχασμένο 

χρόνια. Φαντάζομαι ούτε εκείνος θα τον θυμάται. 

Ήταν πριν παντρευτούμε». 

 Το γκαρσόνι πλησίασε και την κοίταξε. 

 «Θα πάρετε τίποτα;» 

 «Ε… ένα καπουτσίνο» και αναστέναξε. 

 «Μα… θα προφτάσετε να τον πιείτε;» την ρώτησα. 

 «Τι είναι ο καπουτσίνο, δύο γουλιές».  

 Δεν την έπιανες από πουθενά. 

 «Οπότε, όλα  καλά. Μόνο ένα πράγμα σας διαφεύ-

γει. Ότι όπως εσείς περιμένετε κάποιον ίσως έτσι 

περιμένω κι εγώ. Κι όπως εσείς τηλεφωνήσατε και 

σας είπε ότι έρχεται, ίσως έτσι τηλεφώνησα και εγώ 

και μου είπε ότι έρχεται». 

 Μισόκλεισε τα μάτια –εκείνο το γνωστό βλέμμα 

της μισοαπορίας και της μισοέκπληξης– και σούρω-

σε τα χείλια. 

 «Μπα; Ε, καλά. Αν έρθει πρώτη η δική σας θα ση-

κωθώ». 

 «Ναι αλλά θα μας έχει δει. Ζευγαράκι, με τα καφε-

δάκια μας, την κουβεντούλα μας…» 



25 

 

 «Μα, αστείο πράγμα. Θα της εξηγήσω… Πολιτι-

σμένοι άνθρωποι είμαστε». 

 «Μμμ… δεν ξέρω αν είμαστε όλοι τόσο πολιτι-

σμένοι. Παραδείγματος χάριν, αν ήσασταν εσείς στη 

θέση της τι θα κάνατε;» 

 «Δεν θα έκανα τίποτα, αν μου εξηγούσαν…» 

 «Και αν ήταν το πρώτο σας ραντεβού μετά από 

κάποια γνωριμία σ’ ένα πάρτι, ας πούμε;» 

 Εδώ ξεροκατάπιε, αλλά συνέχισε με τον ίδιο στόμ-

φο. 

 «Πάλι τίποτα. Και μάλιστα, επειδή, βέβαια, για να 

έρθω στο ραντεβού σημαίνει ότι θα μου αρέσατε, θα 

σας διεκδικούσα». 

 «Κατάλαβα». 

Δεν έμενε πια παρά να χρησιμοποιήσω τα μεγάλα 

μέσα: την αλήθεια. Ξέροντας πόσο αυτό θα μου 

κόστιζε. 

 «Και αν δεν με ξέρατε παρά μόνο από την αλληλο-

γραφία μας στο διαδίκτυο; Και θα με συναντούσατε 

για πρώτη φορά εδώ που θα σας περίμενα –μόνος 

βέβαια– έχοντας μπροστά μου αυτή την εφημε-

ρίδα;». 

 Δεν πρόφτασε να αντιδράσει γιατί εκείνος στάθηκε 

δίπλα της, έσκυψε και την φίλησε στο μάγουλο. Νε-

αρός. Χυμώδης. 

 Γύρισε και τον κοίταξε. 



26 

 

  «Α, ήρθες; Επί τέλους. Ευτυχώς που με φιλοξένησε 

ο κύριος, αλλιώς θα περίμενα όρθια». 

  «Με συγχωρείς αγάπη μου. Έπεσα σε μποτιλιάρι-

σμα. Πλήρωσες τον καφέ σου;» 

  «Όχι». 

  «Καλά, θα τον πληρώσω εγώ». Και πήγε προς το 

ταμείο. 

 Άνοιξε την τσάντα της, έβαλε μέσα τα τσιγάρα και 

τον αναπτήρα, τίναξε πάλι πίσω το μαλλιά και ση-

κώθηκε. Εκείνος γύρισε κι έβαλε το χέρι του γύρω 

από τη μέση της. 

 Δεν άντεξα άλλο. 

  «Θα έρθεις το βράδυ;» την ρώτησα. 

  Χαμογέλασε, με τον γνωστό ειρωνικό της τρόπο, 

κοιτώντας με στα μάτια. 

 «Ε-ξαρ-τάται… Πάντως έχει φαΐ στο ψυγείο. Και 

για τα παιδιά». 

 Κι έβαλε κι εκείνη το χέρι της γύρω από τη μέση 

του και απομακρύνθηκαν προς την έξοδο. 

 

 

 

 

 

 



27 

 

Μαριόνη 
 

 

 

 

 Δύο νέοι περίπου 25 χρονών που συναντιούνται 

ένα βράδυ στην κουπαστή ενός μεγάλου κρουαζιε-

ρόπλοιου, ενώ κοιτάζουν το φεγγάρι που ανακλά 

στην ήσυχη θάλασσα. Είναι αργά, οι άλλοι επιβάτες 

κοιμούνται, μερικοί χορεύουν ακόμη στο σαλόνι απ’ 

όπου ακούγεται μια χαμηλή μουσική. Λεν μόνο τα 

μικρά τους ονόματα. Εκείνη λέγεται Μαριόνη, εκεί-

νος λέγεται Ίστωρ. Εκείνη λέει πως για τις δέκα με-

ρες που διαρκεί η κρουαζιέρα ήθελε να μείνει μόνη, 

χωρίς τους φίλους της ή τους συγγενείς. Εκείνος λέει 

πως εχθές στον Πειραιά ανέβαιναν σχεδόν μαζί στο 

πλοίο και πως στο δεύτερο λιμάνι όπου το πλοίο θα 

σταθεί για δύο μέρες, θα κατέβει, θα πάρει το λεω-

φορείο για μία διπλανή κωμόπολη όπου έχει κάποια 

δουλειά, και θα ξαναγυρίσει. Είπαν και άλλα, μετά 

εκείνος την συνόδεψε στην καμπίνα της, την καλη-

νύχτισε και έδωσαν ραντεβού την άλλη μέρα το πρωί 

στην ίδια θέση της κουπαστής.  

 Το ίδιο επαναλήφθηκε και τις άλλες μέρες. Έκα-

ναν μπάνιο στην πισίνα μαζί, χόρευαν μαζί, πήγια-

ναν στον κινηματογράφο μαζί, καταστρώνοντας κά-

θε πρωί το πρόγραμμα της μέρας που άρχιζε με την 



28 

 

συνάντηση στην κουπαστή και τέλειωνε με το καλη-

νύχτισμα έξω από την καμπίνα εκείνης.  Βέβαια εί-

χαν καταλάβει πως είχε αναπτυχθεί μεταξύ τους ένας 

ερωτικός δεσμός, αλλά δεν τον εξεδήλωναν,   συμπε-

ριφέρονταν σαν φίλοι.  

 Όταν το πλοίο έπιασε το δεύτερο λιμάνι κατέβη-

καν από το πλοίο μαζί, πήγαν στον σταθμό λεωφορεί-

ων, εκείνος ανέβηκε σε κάποιο επαναλαμβάνοντας 

ότι θα γύριζε την επομένη να συνεχίσουν την κρουα-

ζιέρες τους. Όταν το λεωφορείο ξεκινούσε εκείνη 

του έδωσε από το παράθυρο ένα σημείωμα και του 

είπε να το διαβάσει στο δρόμο. Ήταν ένα φλογερό 

ερωτικό γράμμα.  

 Όταν εκείνος γύρισε την άλλη μέρα το πρωί και 

ανέβηκε στο πλοίο την βρήκε να περιμένει στην κου-

παστή και έπεσαν ο ένας στην αγκαλιά του άλλου. 

Το βράδυ κοιμήθηκαν στην ίδια κουκέτα.   

 Έκτοτε περνούσαν τη μέρα μαζί, έτρωγαν στο 

εστιατόριο μόνοι τους, δεν μιλούσαν σε κανέναν 

άλλον, άλλωστε δεν αισθάνονταν πως υπάρχει κα-

νείς άλλος στο πλοίο. Μιλούσαν μόνο για το παρόν, 

ποτέ για το παρελθόν, το μέλλον την οικογενειακή 

τους κατάσταση, το επάγγελμά τους, είχαν συμφω-

νήσει πως γεννήθηκαν την ώρα που πρωτοσυναντή-

θηκαν στην κουπαστή, και πως θα πάψουν να υπάρ-

χουν όταν τελειώσει το ταξίδι. Γι’ αυτό και δεν ζή-



29 

 

τησαν τα επίθετά τους, δεν χρησιμοποίησαν  τα κι-

νητά τους τηλέφωνα, ούτε και ζήτησαν τους αριθ-

μούς τους. Για το προσωπικό του πλοίου ήσαν ο κύ-

ριος της καμπίνας 12 και η κυρία της καμπίνας 20.  

 Σε δέκα μέρες η κρουαζιέρα τελείωσε, το πλοίο 

έδεσε πίσω στον Πειραιά. Οι επιβάτες κατέβαιναν, 

κατέβηκαν και αυτοί σέρνοντας τις βαλίτσες τους. 

Μπήκαν  στο παρκινγκ  που είχαν αφήσει τα αυτοκί-

νητά τους και εκεί σταμάτησαν, ο ένας απέναντι 

στον άλλον.  Εγώ «έχω το αμάξι μου στη δεξιά με-

ριά» είπε η Μαριόνη, «εγώ το έχω στην αριστερή» 

είπε ο Ίστωρ. Κοιτάχτηκαν για λίγο στα μάτια, εκεί-

νος πήγε κάτι να πει αλλά σταμάτησε, εκείνη ρίχτη-

κε στην αγκαλιά του, νομίζω πως δάκρυσε, έπειτα 

γύρισε πήρε τη βαλίτσα της και άρχισε να περπατά 

προς την δεξιά μεριά, εκείνος πήρε την δική του και 

γύρισε προς την αριστερή μεριά. 

Πέρασαν 50 χρόνια, η ιστορία τους ξεχάστηκε.   

 Ένα βράδυ, η Μαριόνη, γερασμένη πια,  μαζί με 

την γυναίκα που ζούσε μαζί της και την φρόντιζε  

από τότε που τα παιδιά της παντρεύτηκαν και έφυ-

γαν απ’ το σπίτι, έστρωναν το τραπέζι και ετοίμαζαν 

τα φαγητά. Ήταν η μέρα των γενεθλίων της και όπως 

κάθε χρόνο, τα παιδιά της με τις γυναίκες τους και 

τα μικρά εγγόνια της  θα έρχονταν, μαζί και με δυο 



30 

 

φίλες  της από το γυμνάσιο, χήρες πια, να φάνε μαζί. 

Όταν τέλειωσε το φαί, τα μικρά πήγαν στο σαλόνι 

και έβλεπαν τηλεόραση, και στο τραπέζι άρχισε η 

συζήτησα για τις εκλογές που θα γίνονταν σε λίγες 

μέρες. Ο μεγάλος της γιος υποστήριζε το ένα κόμμα, 

ο άλλος έλεγε πως θα ψήφιζε ένα μικρό κόμμα, το 

μόνο που, όπως έλεγε, δεν είναι διεφθαρμένο. Τότε 

πετάχτηκε η γυναίκα του και είπε «μην ξεχνάς τι λέει 

ο Ίστωρ. Πως ο αρχηγός αυτού του κόμματος είχε 

δικαστεί στο παρελθόν για κάποια κατάχρηση». 

 Στο άκουσμα του ονόματος Ίστωρ η Μαριόνη 

ταράχτηκε και ρώτησε ποιος είναι αυτός με το περί-

εργο όνομα. Η νύφη της είπε πως είναι ένας στενός 

φίλος του πατέρα της. 

 Την άλλη μέρα, η Μαριόνη ζήτησε από τη νύφη 

της, με κάποιο πρόσχημα, το τηλέφωνο αυτού του 

φίλου με το περίεργο όνομα και εκείνη της το έδωσε. 

 Η Μαριόνη πέρασε μέρες δισταγμού.  Δεν είχε 

αμφιβολία για το ποιός θα ήτανε ο Ίστωρ αλλά τι θα 

του έλεγε και τι θα της απαντούσε; Θα της έλεγε να 

συναντηθούν; Θα ήτανε στητός και ωραίος όπως 

τότε, ή με φαλάκρα, προγούλι, στομάχι και κυρτός;    

Τέλος, με χέρια τρεμάμενα σήκωσε το ακουστικό 

και πάτησε τα πλήκτρα. Ακούστηκαν αρκετά κουδου-

νίσματα και τέλος της απάντησε μια κοριτσίστικη 

φωνή. 

 «Θεία, είμαι η Μαριόνη. Η μαμά μου βγήκε». 



31 

 

 Η Μαριόνη αποσβολώθηκε. Σ’ όλη της τη ζωή 

δεν είχε φανταστεί ότι υπάρχει άλλη με τ’ όνομά της. 

 «Δεν είμαι η θεία σου» είπε διστακτικά. «Μόνο 

παραξενεύτηκα με το περίεργο όνομά σου.»  

 «Συγγνώμη, αλλά έχετε τη φωνή της θείας μου 

που μιλούσε με τη μαμά πριν λίγο. Όσο για τ’ όνομά 

μου πολλοί παραξενεύονται. Μια τρέλα του παππού 

μου που μένει μαζί μας και που επέμεινε σ’ αυτό το 

όνομα παρά τις αντιρρήσεις του νονού μου. Εγώ το 

μισώ. Όλες οι συμμαθήτριές μου κάνουνε πάρτι στην 

ονομαστική τους εορτή εκτός από εμένα. Τέλος πάν-

των, τι θέλετε;» 

 Ήθελα να μιλήσω στον κύριο Ίστωρα»  

 «Τώρα μάλιστα» είπε η μικρή Μαριόνη. «Άλλη 

μια τρέλα του παππού μου που φαίνεται πως δεν τον 

ξέρετε. Από τότε που θυμάμαι τον εαυτό μου κάθε 

δεκαπενταύγουστο αρμενίζει». 

 «Δηλαδή;» 

 «Απ’ το Γραφείο ενός κρουαζιερόπλοιου, που τον 

γνωρίζουν πια, κάθε αρχές Αυγούστου του στέλνου-

νε το εισιτήριο μιας κρουαζιέρας στα νησιά του Αι-

γαίου. Η κρουαζιέρα αρχίζει στις 13 και είναι δεκα-

ήμερη, αλλά ο τρελός παππούς μου, μετά το δεκα-

πενταύγουστο, σ’ όποιο λιμάνι στέκεται το πλοίο 

που έχει πλοίο της γραμμής ή αεροπλάνο, κατεβαίνει 

και γυρίζει πίσω. Ένα σωρό λεφτά πεταμένα. Η μα-

μά μου λέει πως αυτό το κουσούρι το έχει από νέος, 



32 

 

ακόμη πριν παντρευτεί. Σε δυο τρεις μέρες λοιπόν θα 

είναι εδώ. Θέλετε να του πω τίποτα;» 

 «Ναι, πες του ότι τηλεφώνησε η… κυρία Παπα-

δοπούλου» είπε η Μαριόνη με βραχνή φωνή σκου-

πίζοντας τα μάτια. 

 Την άλλη μέρα, που ο παππούς της γύρισε, η μι-

κρή Μαριόνη του είπε για το τηλέφωνο. 

 «Δεν ξέρω καμιά κυρία Παπαδοπούλου» είπε 

εκείνος και γύρισε στην εφημερίδα του.  

 

 

 

  

                                    

 

 

 

 

 

 

 

 

 

 

 

 

 



33 

 

Το σωτήριον έτος 1950 
 

 

 

 

 (Η επίσκεψη της γηραιάς κυρίας, για πρώτη φορά,   

στο σπίτι του γηραιού κυρίου, με τον οποίο είχε, πριν 

από 60 χρόνια, μια σύντομη αλλά έντονη προσωπική 

σχέση.}  

 

 Το αυτοκίνητο μπήκε στον ήσυχο πεζόδρομο και 

σταμάτησε στην καγκελόπορτα της μονοκατοικίας. 

Ο οδηγός βγήκε, πήγε στην πίσω πόρτα και βοήθησε 

την γηραιά κυρία να βγει από το πίσω κάθισμα και 

να καθίσει στο πτυσσόμενο αναπηρικό καροτσάκι. 

Έπειτα χτύπησε το κουδούνι. 

 Ο γηραιός κύριος, ανοίγοντας την εξώπορτα του 

ισογείου που ήταν στο ίδιο επίπεδο με τον πεζόδρο-

μο, βάδισε γρήγορα τον πλακόστρωτο διάδρομο του 

κήπου, ξεκλείδωσε και άνοιξε διάπλατα την καγκε-

λόπορτα για να περάσει το καροτσάκι. 

 «Θα τηλεφωνήσω στο κινητό σου πότε να έρθεις 

να γυρίσεις την κυρία σπίτι της» είπε στον οδηγό του. 

Μετά, φίλησε την κυρία στο μέτωπο, της είπε καλω-

σόρισες, έσπρωξε το καροτσάκι στο χολ, κλείνοντας 



34 

 

την εξώπορτα, και από εκεί στο Γραφείο του, δίπλα 

σε μια πολυθρόνα. 

 «Κανονικά, μια και έρχεσαι πρώτη φορά σπίτι 

μου, θα έπρεπε να σε πάω στο σαλόνι  που είναι ε-

πάνω, μαζί με τα υπνοδωμάτια την κουζίνα και τα 

λοιπά, αλλά θα έπρεπε να ανέβεις τα λίγα ξύλινα 

σκαλιά που είδες στο χολ. Καλύτερα όμως είναι εδώ 

που μπορείς από την τζαμαρία να βλέπεις και τον 

κήπο. Μπορώ να σου φέρω και ένα χαμηλό σκαμνά-

κι για το πόδι σου.» 

 «Δεν είμαι δα και ανάπηρη, απλώς χτύπησα το 

πόδι μου σε μια καρέκλα, όπως σου είπα στο τηλέ-

φωνο,  και ο γιατρός μού είπε να μην το κουράζω για 

λίγες μέρες. Το σκαμνάκι δεν το χρειάζομαι. Όσο για 

το σαλόνι, νομίζω πως δεν είμαι ξένη. Άλλωστε δεν 

μου αρέσουν τα σαλόνια. Προτιμώ τα δωμάτια που 

είναι ποτισμένα με το χνώτο των ενοίκων τους». Και 

σηκώθηκε από το καροτσάκι και κάθισε στην πο-

λυθρόνα. 

 «Ωραία. Κι εμένα δεν μου αρέσει το σαλόνι αν 

και το έχω διακοσμήσει με πίνακες και γλυπτά φί-

λων μου καλλιτεχνών. Ακόμη και όταν ζούσε η 

γυναίκα μου ανέβαινα μόνο στην τραπεζαρία για φα-

γητό και στο υπνοδωμάτιο για ύπνο. Τώρα που λεί-

πει πια, δεν ανεβαίνω  ούτε για ύπνο. Δίπλα έχω άλ-

λα δύο γραφεία με σχεδιαστήριο, άλλες βιβλιοθήκες  

εκτός από αυτές που είναι εδώ, υπολογιστές και ένα 



35 

 

ντιβάνι. Εκεί κοιμάμαι. Το μπάνιο είναι απέναντι. 

Και έτσι τον επάνω όροφο τον χρησιμοποιεί μόνο ο 

γιός μου όταν έρχεται τα βράδια, μόνος ή με την κο-

πέλα του. Αυτά για το σπίτι.  

 Τώρα για τα δικά μας. Ασφαλώς, αν με έβλεπες 

στο δρόμο έπειτα από τα εξήντα χρόνια που έχουμε 

να ιδωθούμε, δεν θα με αναγνώριζες. Με τα λίγα 

άσπρα μαλλιά, με τις βαθιές ρυτίδες στο μέτωπο, και 

τις δυο σακούλες κάτω απ’ τα μάτια.» 

 «Ναι αλλά τα μάτια σου είναι ακόμη γαλανά και 

ζωντανά, όπως τότε που σε γνώρισα, στην Δράμα. 

“Ο Ανθυπολοχαγός με τα γαλανά μάτια”, έτσι δεν σε 

έλεγαν τα κορίτσια στον παραλιακό δρόμο του από-

γευματινού περίπατου, που γινόταν το νυφοπάζαρο; 

Δεν έχεις κοιλιά ούτε στομάχι και, απ’ ό,τι βλέπω, 

περπατάς σταθερά». 

 «Πού το θυμήθηκες το “Ανθυπολοχαγός με τα 

γαλανά μάτια”. Τότε, λόγω του εμφυλίου, η Μακε-

δονία ήταν στρατοκρατούμενη και όλοι οι νεαροί 

αξιωματικοί ήταν περιζήτητοι γαμπροί, άσχετα με το 

χρώμα των ματιών τους. Όσο για την κοιλιά και το 

στομάχι, αυτή είναι η εξωτερική εικόνα. Στην πραγ-

ματικότητα είμαι ένα παθολογικό μουσείο, μετά από 

όσα πέρασα στο Στρατό, τις περιπέτειές  μου στις 

ασιατικές χώρες που δούλεψα όταν απολύθηκα, αλ-

λά κυρίως από το έμφραγμα που έπαθα όταν το ’73 

γύρισα στην Ελλάδα. Έμφραγμα πρόσθιο, δηλαδή 

στην κύρια αρτηρία της καρδιάς, που τότε το θεωρού-



36 

 

σαν θανατηφόρο.» 

 «Έκανες εγχείρηση;» 

 «Α, έχει γούστο η ιστορία. Τότε τα εμφράγματα 

ήταν άγνωστα στην  Ελλάδα. Ήμουνα πρωτοπόρος. 

Ξαφνικά, ένα βράδυ με μετέφεραν ημίγυμνο στον 

Ερυθρό Σταυρό που διανυκτέρευε, με έβαλαν σε ένα 

ράντζο και μαζεύτηκαν όλοι οι γιατροί του νοσο-

κομείου όχι πάνω μου αλλά στον καρδιογράφο δίπλα 

μου, να δουν πώς κάποιος πεθαίνει από πρόσθιο έμ-

φραγμα. Δεν ήξεραν  ούτε πώς γίνεται ο καθετηρια-

σμός, (άλλωστε δεν υπήρχε και καθετήρας) ούτε τι 

φάρμακα χρειάζονται. Δίπλα μου ήταν  η γυναικά 

μου στην οποία έδινα οδηγίες πώς θα αποζημιώσει 

τους υπαλλήλους της εταιρείας που είχα τότε, και 

πώς θα εισπράξει χρήματα από εκείνους που μου 

χρεωστούσαν. Όταν η νύχτα πέρασε  δεν είχα πεθά-

νει, με έβαλαν σε ένα δωμάτιο και με κράτησαν ένα 

μήνα τελείως ακίνητο, από φόβο –όπως έλεγαν–

μήπως μετακινηθεί κάποιος θρόμβος και κλείσει και 

άλλη αρτηρία. Όταν έφευγα από το νοσοκομείο μού 

είπαν να πάω αμέσως στην Αμερική να κάνω εγχεί-

ρηση. Αν θέλεις τώρα την συνέχεια, πήγα στην Αμε-

ρική, και μόλις είδε ο γιατρός τα καρδιογραφήματα 

της Αθήνας, αλλά και εκείνα που έκανε ο ίδιος μαζί 

με άλλες εξετάσεις,  μου είπε πως ένα τρίτο της καρ-

διάς μου είναι νεκρό και πως πρέπει να πάω αμέσως 

δίπλα στο χειρουργείο, –αφού πρώτα μου έδωσε να 

υπογράψω  κάτι χαρτιά που έλεγαν, μεταξύ των άλ-



37 

 

λων, πώς δέχομαι να εγχειριστώ,  παρότι η πιθανό-

τητα θανάτου μου στην εγχείρηση ήταν 20%. Την 

ιδέα του θανάτου την είχα πια συνηθίσει απ’ τον 

στρατό. Εκείνο που δεν μπορούσα να συνηθίσω ήταν 

η ιδέα ότι θα μου έκοβαν τα οστά του θώρακα, θα 

μου έβγαζαν έξω την καρδιά και θα την έπαιζαν στα 

χέρια τους κόβοντας και ράβοντας. Ρώτησα τότε τον 

γιατρό αν υπάρχει εναλλακτική λύση. Μου είπε ναι, 

μπορεί να μου δώσει χάπια που ρευστοποιούν το 

αίμα, που αποτρέπουν τον σχηματισμό θρόμβων 

κ.λπ. αλλά δεν μου εγγυάται ζωή πέρα των πέντε 

χρόνων. Προτίμησα αυτή την λύση. Έχουν τώρα 

περάσει τόσες δεκαετίες και εξακολουθώ να ζω παίρ-

νοντας βέβαια δέκα χάπια την ημέρα. Ο καρδιολόγος 

μου εδώ, λέει πώς η πίεση του αίματος δημιούργησε 

λεπτές παρακαμπτήριες αρτηρίες που τροφοδοτούν  

το υπόλοιπο της καρδιάς. Σου είπα, ένα παθολογικό 

μουσείο.» 

 «Και ποιος δεν είναι στην ηλικία μας. Ο Αδάμ, ο 

άντρας μου, που θυμάσαι από τότε πόσο φρόντιζε 

την υγεία του, έπαθε έμφραγμα  το 1990, και πήγαμε 

όλοι, οικογενειακώς, και τα δυο μας παιδιά και τα 

δυο μας μικρά εγγόνια στην Αγγλία για εγχείρηση. 

Τον έβγαλαν από το χειρουργείο νεκρό.» 

 «Ναι, έμαθα τον θάνατό του από ένα τηλεφώνη-

μα του Γιάννη, τον θυμάσαι, τον ξανθό ανθυπολοχα-

γό που ήταν κι αυτός στην παρέα μας, “την παρέα 

των πέντε αθηναίων” όπως μας έλεγαν οι ντόπιοι 



38 

 

τότε στην Δράμα. Με ρώτησε μάλιστα και τι κάνεις 

εσύ. Βλέπεις όλοι τότε στην παρέα είχαν αντιληφθεί 

πως υπήρχε μια ιδιαίτερη σχέση μεταξύ μας. Βέβαια, 

του απάντησα πως δεν σε έχω δει έκτοτε και ούτε 

ξέρω την διεύθυνσή σου για να σου στείλουμε συλ-

λυπητήρια». 

 « Αλλά ας αφήσουμε τις αρρώστιες» είπε εκείνη 

και ανακάθισε. «Ξέρεις, σήμερα κλείνει ακριβώς 

ένας χρόνος απ’ την ημέρα που πρώτος μου τηλεφώ-

νησες. Πες μου, αλήθεια, πώς έμαθες το τηλέφωνό 

μου». 

 «Καλά λες, ένας χρόνος! Που με παίρνεις, πάντοτε 

βράδυ πριν κοιμηθείς  –μου είχες πει να μη σε παίρνω 

εγώ– και μιλάμε σαν φίλοι». Είπε και για λίγο στα-

μάτησε, κοιτάζοντας σκεφτικός το ταβάνι. «Το τη-

λέφωνό σου λοιπόν. Από σύμπτωση. Έψαχνα τότε το 

τηλέφωνο μιας μαθήτριάς μου που είχα κάποτε στο 

Γραφείο μου, με  επώνυμο  ίδιο με το δικό σου, και ο 

ΟΤΕ κατέβασε στον υπολογιστή μου ένα μακρύ κα-

τάλογο με αυτό το επώνυμο –βλέπεις είναι συνηθι-

σμένο. Ψάχνοντας μέσα εκεί είδα το σπάνιο όνομά 

σου Ινώ. Τότε θυμήθηκα όλη την παλιά σύντομη 

αλλά τόσο έντονη ιστορία μας και είπα να δοκιμάσω. 

Η φωνή σου δεν έχει αλλάξει πολύ, αλλά για να βε-

βαιωθώ, σου ζήτησα να μου δώσεις τον Αδάμ. Μου 

είπες, “ο άνδρας μου έχει πεθάνει πριν από χρόνια 

κύριε, εσείς ποιος είσθε”;  Ε, αυτό ήταν». 

 «Και όταν μου είπες ποιος ήσουν» είπε εκείνη 



39 

 

«αμέσως θυμήθηκα όλη την ιστορία της Δράμας. 

Την μονοκατοικία όπου είχε εγκατασταθεί η μονάδα 

σας, με τον συνταγματάρχη τον Διοικητή και τους 

τρεις άλλους έφεδρους Ανθυπολοχαγούς πολιτικούς 

μηχανικούς, που με τον Αδάμ τέταρτο, επιβλέπατε 

κάποια έργα –ποτέ δεν είχα ρωτήσει λεπτομέρειες. 

Και δεν ξεχνώ πόσο κολακευόμουν όταν ερχόμουνα 

στο Γραφείο σας να πω κάτι στον Αδάμ, και όλα τα 

μολύβια σταματούσαν, όλοι έσπευδαν να μου δώ-

σουν καρέκλα και άρχιζε το κουβεντολόι. Νέοι όλοι, 

βλέπεις, και εκτός από τον Αδάμ, όλοι ανύπαντροι.» 

 «Μα ήσουν ωραία κοπέλα…» 

 «Και το εκμεταλλευόμουν. Ιδίως τα μεσημέρια 

που τρώγαμε όλη η παρέα στο εστιατόριο της στρα-

τιωτικής Λέσχης. Εσύ ήρθες  στην Δράμα τελευταί-

ος». 

 «Ναι, ήρθα τελευταίος και στο τέλος της θητείας 

μου, πριν απολυθώ. Ήταν νομίζω Φεβρουάριος ή 

Μάρτιος και απολύθηκα πρώτος στο τέλος Σεπτεμ-

βρίου». 

 «Ξέρεις, όταν σε πρωτοσυνάντησα στο Γραφείο 

και ο Αδάμ μας σύστησε και κάθισα στην καρέκλα, 

ενώ όλοι πάλι άφησαν τα μολύβια και άρχισαν την 

κουβέντα, εσύ εξακολούθησες να γράφεις ή να σχε-

διάζεις και πότε πότε πέταγες και κάποια λέξη. Αυ-

τό με πεισμάτωσε. Αισθάνθηκα σαν να μην ήμουνα 

–όπως πριν– το αφεντικό της παρέας.» 

 «Μόλις είχα τσακωθεί με την κοπέλα μου, και 



40 

 

είχα τις μαύρες μου» 

 «Αυτό το ακούω τώρα για πρώτη φορά. Δεν μου 

το είχες πει τότε.» 

 «Γιατί να στο έλεγα. Στο Γραφείο γνωριστήκαμε 

όλοι μας για πρώτη φορά, από διαφορετικές στρατι-

ωτικές μονάδες ο καθένας, η δουλειά πολλή, κανείς 

δεν είχε μιλήσει για την προηγούμενη πολιτική  του 

ζωή. Μας συνέδεε μόνο το ότι ήμασταν όλοι αθη-

ναίοι, σε μια ξένη πόλη χωρίς καμιά σχέση με τους 

ντόπιους, κάτι σαν εξόριστοι.» 

 «Έχεις δίκιο. Κι εγώ και ο Αδάμ δεν γνωρίζαμε 

παρά μόνο τον σπιτονοικοκύρη μας. Άλλωστε όλοι 

δεν βλέπατε την ώρα να απολυθείτε να γυρίσουμε 

πάλι πίσω στην Αθήνα, στον κύκλο μας. Όμως εγώ, 

κακομαθημένη από την Αθήνα όπου όλοι με πρόσε-

χαν –για να μην πω, με θαύμαζαν– πειράχτηκα που 

εσένα δεν σου έκανα εντύπωση».  

 «Εντύπωση μου έκανες και μάλιστα έσπαγα το 

κεφάλι μου να θυμηθώ πού σε είχα συναντήσει στο 

παρελθόν. Πέρασαν αρκετές μέρες, όταν διαβά-

ζοντας  μια αθηναϊκή εφημερίδα είδα ότι στο Ζάππειο 

γινόταν, όπως κάθε χρόνο εκείνη την εποχή, έκθεση 

έργων ζωγραφικής και γλυπτικής. Τότε θυμήθηκα 

ότι πριν χρόνια σε μια τέτοια έκθεση του Ζαππείου, 

είχα δει το άγαλμά σου, ολόσωμο, έργο του σπου-

δαίου γλύπτη Φωτόπουλου.   

 «Το άγαλμα είχε γίνει όταν ήμουν 18 χρονών. 

Πώς σου φάνηκε;» 



41 

 

 «Ε, τίποτα καταπληκτικό. Το προσπέρασα.  Έδει-

χνε απλώς μια ωραία κοπέλα. Ήξερα  τότε και άλλες 

κοπέλες πιο όμορφες. Χρειάστηκε κάπου ένας μήνας 

εδώ, με τις συγκεντρώσεις μας και τις κουβέντες μας 

στο εστιατόριο και στα καφενεία της πλατείας, για 

να καταλήξω  ότι εκείνο το άγαλμα ήταν ένα ψέμα». 

 «Τι εννοείς;» 

 «Εννοώ ότι η φύση σε είχε προικίσει με ένα θε-

σπέσιο πλάσμα, που φοβισμένο από την βαβούρα 

του κύκλου που σε περιτριγύριζε στην Αθήνα, όπου 

ο καθένας προσπαθούσε να σε προσεταιριστεί, άλ-

λος για να σε βάλει εξώφυλλο στο περιοδικό του, 

άλλος για να σε ανεβάσει στην πασαρέλα να δείχνεις 

τα μοντέλα του κ.λπ. αυτό το πλάσμα, φοβισμένο, 

είχε καταχωνιαστεί μέσα σου. Όταν όμως βρέθηκες 

επάνω, στην Δράμα, εκτός αυτού του κύκλου, εκείνο 

το πλάσμα, ελεύθερο πια και με την… συνδρομή τη 

δική μου, αναθάρρησε, αναδύθηκε και άνθησε, με 

μια παιδική αθωότητα, μια εγκάρδια φωνή, ένα 

κρυστάλλινο γέλιο, και ιδίως με ένα  εκθαμβωτικό 

φως που έλαμπε στο πρόσωπό σου. Ήταν ένα θαύμα. 

Μια μαγεία που μας άφησε όλους, και τον Αδάμ α-

κόμη, άφωνους. Τόσο που ακόμη και ο άξεστος Μι-

χάλης της παρέας μας –τον θυμάσαι, ο Κρητικός  με 

το μουστάκι– που έβλεπε, όπως και οι άλλοι, ότι 

μεταξύ μας υπήρχε κάποια… ιδιαιτερότητα, δεν μου 

έκανε ούτε μία νύξη. Ήταν μια ιεροτελεστία που 

κανένα μάρμαρο Φωτόπουλου και κανένας πίνακας 



42 

 

ζωγράφου δεν θα μπορούσε να αποτυπώσει. Το α-

πλώς όμορφο κορίτσι είχε μεταμορφωθεί σε μια έκ-

παγλη γυναίκα, μια ακτινοβολούσα θεά που προκα-

λούσε σεβασμό και δέος. Γι’ αυτό και όπου μπαίνα-

με, οι θαμώνες που μας ήξεραν πριν σαν μια χαρού-

μενη αθηναϊκή παρέα Ανθυπολοχαγών, τώρα, μας 

έριχναν πρώτα ένα βλέμμα και μετά γύριζαν και συ-

νέχιζαν να μιλούν με χαμηλότερη φωνή, όπως και το 

γκαρσόνι που στεκόταν πια ένα βήμα μακριά από το 

τραπέζι μας για να πάρει παραγγελία.  

 «Δεν το θυμάμαι αυτό». 

 «Περίεργο. Σε όλους μας είχε κάνει εντύπωση. 

Αυτά, βέβαια, όσο βρισκόμασταν στην Δράμα. Με-

τά, όταν απολυθήκαμε όλοι  και γυρίσαμε στην Αθή-

να, ο καθένας στον κύκλο του –και εσύ στον δικό 

σου, των θαυμαστών–, αυτό το θεσπέσιο πλάσμα, 

φοβισμένο πάλι, καταχωνιάστηκε μέσα σου. Το κα-

τάλαβα όταν μετά από λίγο καιρό, πριν φύγω για το 

εξωτερικό, σου τηλεφώνησα. Το θαύμα είχε τε-

λειώσει, η μαγεία είχε σβηστεί. Και έκτοτε δεν σε 

ξαναενόχλησα». 

 «Έλα τώρα. Αυτά όλα είναι η φαντασία σου, από 

τα λογοτεχνικά βιβλία που γράφεις, μου είπαν μάλι-

στα ότι είσαι πολύ γνωστός συγγραφέας.  Απλώς, 

κάτι συνέβη μεταξύ μας. Κάτι που συμβαίνει –ίσως 

σπάνια, αν θέλεις– μεταξύ μιας γυναίκας και ενός 

άντρα». 

 «Κοίταξε, είμαστε πια σε μεγάλη ηλικία, εσύ με 



43 

 

παιδία και εγγόνια, εγώ, όπως σου έχω πει, μόνος 

πια μετά τον θάνατο της γυναίκας μου, σ’ αυτή την 

τεράστια μονοκατοικία των διακοσίων πενήντα τε-

τραγωνικών με κήπο γύρω γύρω, ο γιος μου, σαρά-

ντα πέντε χρόνων πια, φεύγει νωρίς το πρωί και έρ-

χεται αργά το βράδυ κατευθείαν στο δωμάτιό του 

στον επάνω όροφο. Βλεπόμαστε μόνο κάθε Κυριακή 

μεσημέρι που τρώμε μαζί. Δεν κινδυνεύουμε εδώ 

ούτε να μας δει  ούτε να μας ακούσει κάποιος. Ας 

πούμε λοιπόν την αλήθεια. Δεν συνέβη απλώς κάτι 

μεταξύ μας. Συνέβη κάτι πολύ μεγάλο.  

 « Ήμασταν τότε νέοι και άμυαλοι.» 

 «Όχι άμυαλοι, αλλοπαρμένοι. Και όχι νέοι. Ή-

μασταν είκοσι πέντε χρονών έχοντας ζήσει μια κα-

τοχή και ένα εμφύλιο. Κοίταξε, όπως είπα και πριν, 

η δουλειά στο Γραφείο ήταν πολλή, κι έτσι τις ελεύ-

θερες ώρες μας κοιτάζαμε πώς θα διασκεδάσουμε, 

με το καφενείο, το ζαχαροπλαστείο, το σινεμά, ή 

καμιά εκδρομή. Δεν μιλούσαμε για το παρελθόν μας 

και τα οικογενειακά μας. Λοιπόν εγώ, από επτά χρό-

νων, τότε που πέθανε ή μάνα μου αυτοκτόνησε ο 

πατέρας μου και έτσι διαλύθηκε το μεγαλοαστικό 

σπίτι μας, έζησα μόνος, μια περιπετειώδη ζωή, γνώ-

ρισα πολλές γυναίκες, ελληνίδες και ξένες,  και παν-

τρεύτηκα δύο φορές, δύο καλλονές. Αυτό όμως που 

συνέβη με εσένα τους λίγους εκείνους μήνες εκεί, 

δεν το ξανάζησα ποτέ. Καθόμασταν και οι πέντε γύ-

ρω από δύο ενωμένα τραπέζια, στο εστιατόριο ή τα 



44 

 

καφενεία, εμείς οι δύο πάντα απέναντι, εσύ κοιτού-

σες εμένα και εγώ εσένα βαθιά στα μάτια. Κουβε-

ντιάζαμε για τα επεισόδια της μέρας, πειράζαμε ο 

ένας τον άλλον, λέγαμε αστεία, ιστορίες, αλλά ουσι-

αστικά, εμείς οι δυο, με ό,τι λέγαμε απευθυνόμασταν 

ο ένας στον άλλον.  Δεν ξεχνώ την πρώτη φορά που 

ακούμπησαν τα πόδια μας κάτω απ’ το τραπέζι. Και 

εκείνη  που ακούμπησαν τα χέρια μας σε μιαν αλατι-

έρα. Και ακόμη μια, σε κάποια εκδρομή που έτρεξα 

πρώτος και σου έπιασα το χέρι για να πηδήξεις ένα 

ρυάκι… 

 «Υπήρξε ακόμη μία» τον διέκοψε. «Όταν είπες 

πως θα πας με το τζιπ έξω σ’ ένα στρατιωτικό κτίριο 

σε κάποιο χωριό και πετάχτηκα και είπα θα έρθω και 

εγώ. Και είπε ο Αδάμ πού θα πας μέσα στη ζέστη; 

Και είπα θέλω να δω λίγο ύπαιθρο. Και στο τζιπ δεν 

κάθισες δίπλα στον οδηγό, όπως έπρεπε σε έναν α-

ξιωματικό, αλλά ήρθες πίσω, δίπλα μου. Και σ’ όλη 

τη διαδρομή μιλούσαμε για τα δέντρα και τα χωρά-

φια που συναντούσαμε, ενώ το ένα σου χέρι κρατού-

σε σφιχτά το δικό μου, χαμηλά κάτω από το κάθισμα 

για να μην μας βλέπει από το καθρεφτάκι ο οδηγός. 

Ήταν η πρώτη φορά που βρεθήκαμε μόνοι μαζί».  

«Ναι. Το θυμάμαι κι αυτό. Ζούσαμε μία σχέση, 

θα έλεγα υπαρξιακή. Χωρίς λόγια. Σαν να βρισκό-

μασταν οι δυο μας σε άλλον πλανήτη, όπου ο ένας 

διάβαζε νοερά την σκέψη του άλλου. Αυτά μέχρι 

που έγινε εκείνη η έκρηξη.  



45 

 

 «Έκρηξη, πια έκρηξη;» 

 «Η αποκαλυπτική έκρηξη. Είχα φύγει για ένα 

τριήμερο στη στρατιωτική Μονάδα της Ξάνθης για 

να δω ένα κτίριο που ήθελε επισκευές. Ημέρα Τρίτη, 

πρωί. Την Πέμπτη το  απόγευμα, και ενώ ετοίμαζα 

τη βαλίτσα μου να γυρίσω πίσω, μου έφεραν δύο 

γράμματα. Χωρίς αποστολέα. Τα άνοιξα. Ήταν γραμ-

μένα με τρεμάμενο χέρι σε μπλε τετρασέλιδο επι-

στολόχαρτο εκείνης  της εποχής, που είχε γραμμές, 

και που αν το δίπλωνες και το τσάκιζες στη μέση 

έμπαινε ακριβώς στον φάκελο. Το ένα έγραφε πάνω, 

αντί ημερομηνίας, Τετάρτη πρωί, το άλλο Τε-τάρτη 

βράδυ. Και τα δύο  περιείχαν τις ίδιες λέξεις που 

επαναλαμβάνονταν ανάκατες και στις τέσσερις σελί-

δες του κάθε επιστολόχαρτου, και μετά συνέχιζαν 

στα περιθώρια γύρω γύρω, χωρίς υπογραφή. Οι λέ-

ξεις ήταν “αγάπη μου… είμαι μια τρελή… γιατί να 

υποφέρω τόσο… δεν μπορώ να αναπνεύσω… χωρίς 

τα μάτια σου… δεν μπορώ να ζήσω… η φωνή σου… 

αγάπη μου… μοναδική αγάπη μου… δεν ξέρεις… 

περιμένω να ξημερώσει… σαν τρελή… δεν υπάρχω 

όταν δεν με βλέπεις… γλυκέ μου… σαν υστερική… 

γιατί μου λείπεις… δεν είναι έρωτας αυτός…”, και 

πάλι τα ίδια, ανακατεμένες ασύνταχτες κραυγές. 

Έχω αυτά τα γράμματα στο συρτάρι μου όλα αυτά 

τα χρόνια και όταν γράφω στα βιβλία μου ερωτικές 

σκηνές, τα ξαναδιαβάζω και εμπνέομαι. Μαζί με ένα 

μικρό κουδουνάκι που μου είχες χαρίσει στη γιορτή 



46 

 

μου, και που μέσα του υπήρχε ένα μικρό σφαιρίδιο, 

δεν ξέρω πώς το είχαν βάλει. Από αυτά τα μικροα-

ντικείμενα που πουλούσαν τότε στα πανηγύρια, για 

να το κρεμάς στο λαιμό. Μου είχες πει, “για να σε 

ακούω όπου κι αν βρίσκεσαι”.   

 «Δεν τα θυμάμαι αυτά». 

 «Θέλεις να σου τα δείξω; Και τα γράμματα και το 

κουδουνάκι;» 

 «Όχι, όχι. Φοβάμαι… Θυμάμαι μόνο ότι όσο έλει-

πες ήμουνα στο κρεβάτι με ψηλό πυρετό. 

 «Και έτρεχαν όλοι να σου βρουν γιατρό και τους 

είπες δεν θέλω γιατρό, θέλω μόνο να με αφήσετε να 

κοιμηθώ. Μου τα είπαν όταν γύρισα. Βλέπεις ήσουν 

η ψυχή της παρέας. Πάντα παρούσα, πρόσχαρη, μ’ 

εκείνο το εξωγήινο φως στο πρόσωπό σου, που όταν, 

σε κάποια  ομαδική εκδρομή μας σε έβαλα και γονά-

τισες στο χώμα με λίγα αγριολούλουδα στα χέρια, 

γελαστή,  και σε φωτογράφησα,  φοβήθηκα ότι εκεί-

νο το εκτυφλωτικό φως θα έκαιγε το φιλμ και την 

μηχανή. Ήσουν η Μασκότ και η Μούσα μας. Εσύ 

διάλεγες σε ποιο μέρος θα πάμε, σε ποιο καφενείο θα 

καθίσουμε, εσύ άρχιζες την κουβέντα…» 

 Εκείνη σταύρωσε στο στήθος τα χέρια, σήκωσε 

το βλέμμα της στο ταβάνι και με βραχνή φωνή είπε. 

 «Έχουν περάσει τόσα χρόνια, δυο γενιές, κι έτσι 

μπορώ τώρα να σου εξομολογηθώ. Ήσουνα ο μονα-

δικός στη ζωή μου. Ποτέ μου δεν αισθάνθηκα τόσο 

ευτυχισμένη που σε είχα και συγχρόνως τόσο δυστυ-



47 

 

χισμένη μήπως σε χάσω, τόσο ελεύθερη να πω και 

να κάνω ό,τι θέλω και συγχρόνως τόσο δεσμευμένη 

μήπως αυτό που θα πω ή θα κάνω σε δυσαρεστήσει, 

τόσο χαρούμενη και ομιλητική τις ώρες που  σε έ-

βλεπα απέναντί μου και τόσο λυπημένη και σιωπηλή 

τις ώρες της μέρα και της νύχτας, ιδίως της νύχτας, 

που δεν σε έβλεπα.  Εγώ δεν ξέρω τι θα πει έρωτας 

και όσα λένε γι’ αυτόν. Ξέρω μόνο ότι δεν μπορούσα 

να μην σε βλέπω, να μην σε ακούω να μιλάς, να μην 

σε ακουμπώ. Έπεφτα το βράδυ να κοιμηθώ και πε-

ρίμενα πότε θα ξημερώσει, να πλυθώ να ντυθώ και 

να έρθω στο Γραφείο να πω καλημέρα σ’ όλους, δη-

λαδή σ’ εσένα, κι έπειτα πήγαινα στο καφενείο που 

είχαμε καθίσει την προηγούμενη μέρα  και περίμενα 

πότε θα έρθει μεσημέρι να μαζευτούμε όλη η παρέα 

πάλι μαζί στο εστιατόριο της  Λέσχης, να βρεθώ πά-

λι απέναντί σου, δεν με ένοιαζαν οι άλλοι ούτε πα-

ρακολουθούσα τι έλεγαν, ήταν σαν σκιές , μόνο εσύ 

υπήρχες, παρακολουθούσα τα μάτια σου πότε θα με 

δουν ότι υπάρχω εκεί,  τα χείλη σου να μιλούν, τα 

χέρια σου να κινούνται. Ήταν μια εμμονή που δεν 

μπορούσα ούτε ήθελα να ερευνήσω,  μια τρέλα απ’ 

την οποία δεν ήθελα ν’ απαλλαγώ. Αν με ρωτούσαν 

αν σ’ αγαπώ δεν θα ήξερα τι να απαντήσω. Εγώ α-

γαπούσα τον άντρα μου που καθόταν δίπλα μου στο 

τραπέζι. Εσύ ήσουν κάτι άλλο. Ένα κομμάτι του εαυ-

τού μου. Ζούσα μόνο την ημέρα, όσο σε έβλεπα. Δεν 



48 

 

μ’ ενδιέφερε τι έκανες την νύχτα. Είχα ακούσει πως 

κάθε τόσο ερχόταν μια κοπέλα από την Αλεξαν-

δρούπολη και κοιμόσασταν σ’ ένα Ξενοδοχείο μια 

δυο νύχτες μαζί. Δεν μ’ ένοιαζε, αρκεί που την ημέρα 

ήσουν απέναντί μου, δικός μου. Ήταν μια τρέλα, ένα 

πάθος, δεν ξέρω τι άλλο να πω». 

 «Τώρα να σου εξομολογηθώ και εγώ. Για την 

κοπέλα. Πράγματι, ήταν αλήθεια. Στην Δράμα είχα 

έρθει παρασημοφορημένος παλαίμαχος, πριν απολυ-

θώ, τότε στο τέλος του Εμφυλίου. Υπηρέτησα δυό-

μισι χρόνια, ως έφεδρος Ανθυπολοχαγός Μηχανικού 

ειδικευμένος στον ναρκοπόλεμο.  Η διμοιρία μου, 

τριάντα στρατιώτες, ξεκληρίστηκε, άλλοι με κομμε-

να πόδια άλλοι νεκροί, σηκώνοντας νάρκες πρώτα 

από τα βουλγαρικά και μετά από τα αλβανικά σύνο-

ρα. Στο τέλος, στη υψηλότερη κορυφή του Γράμ-

μου, σε υψόμετρο 2520 μέτρα,  είχαμε απόμείνει 

δύο στρατιώτες ακέραιοι και εγώ που εκεί τραυμα-

τίστηκα στο πόδι. Με πήγαν στο στρατιωτικό Νοσο-

κομείο στα Γιάννενα, όπου και έμεινα δύο μήνες. 

Τότε ήρθε και με περιποιόταν όλο αυτό το διάστημα, 

μένοντας σε ένα ξενοδοχείο, μια κοπέλα που είχα 

γνωρίσει στην Αλεξανδρούπολη, σε μια αποστολή 

μου, όπου και είχαμε ζήσει μια εβδομάδα μαζί. Έκ-

τοτε, σε όλο το διάστημα της θητείας μου, άλληλο-

γραφούσαμε. Ήτανε μια σχέση περισσότερο φιλική 

και στοργική και λιγότερο ερωτική, που διατηρήθη-

κε με αλληλογραφία και όταν απολύθηκα και κατέ-



49 

 

βηκα στην Αθήνα. Όταν της έγραψα ότι μετατίθεμαι 

στην Δράμα, ενθουσιάστηκε, και ερχόταν από την 

Αλεξανδρούπολη κάθε δεύτερο Σαββατοκύριακο.  

Είχα λοιπόν σεξουαλικό σύντροφο, όπως είχες και 

εσύ τον άντρας σου. Άρα δεν ήταν η σωματική επα-

φή που μας συνέδεε. Ήταν κάτι άλλο βαθύτερο. Εγώ 

σε θεωρούσα δημιούργημά μου κι εσύ δημιουργό 

σου. Δεν ήταν έρωτας, δεν ήμασταν εραστές. Δεν 

ήταν ερωτική  η σχέση μας αλλά, όπως είπα, υπαρ-

ξιακή, πέρα από φυσικούς νόμους και κοινωνικούς 

θεσμούς. Πολύ αργότερα έγραψα ένα δοκίμιο σχετι-

κό με την διαφορά της ερωτικής σχέσης από την υ-

παρξιακή, χρησιμοποιώντας και τα λόγια που έγρα-

φες και στα  δύο γράμματα που μου είχες στείλει 

στην Δράμα . Το δοκίμιο λέει, με λίγα λόγια, ότι  και 

οι δύο σχέσεις εκφράζονται με την λέξη «αγάπη», 

αλλά με αυτή τη λέξη εκφράζεται κάθε συναισθημα-

τικός δεσμός. Λέμε π.χ. πατρική αγάπη, μητρική α-

γάπη, αδελφική, φιλική, συγγενική αγάπη, αγάπη για 

τις τέχνες, την φύση, τα ζώα, «τον πλησίον», τους 

αλλοδαπούς, κ.λπ. Η ερωτική σχέση  εξαντλείται με 

την σεξουαλική επαφή, και στην περίπτωση που α-

κολουθήσει γάμος, μετατρέπεται σε ενδιαφέρον και 

στοργή του ενός προς τον άλλον. Στην υπαρξιακή 

σχέση η σεξουαλική επαφή παρέλκει. Σ’ αυτήν προ-

έχει η αδήριτη ανάγκη του ενός να βρίσκεται κοντά 

στον άλλον, να τον βλέπει, να τον ακούει, να του 

μιλά, να τον αγγίζει, να τον αναπνέει. Περίπου ό,τι 



50 

 

έγραφες στα δυο γράμματά σου. Δεν μπορεί να ζήσει 

ούτε στιγμή χωρίς αυτόν. Τον αισθάνεται σαν μέρος 

του εαυτού του που πρέπει συνεχώς να βρίσκεται 

δίπλα του. Όταν αυτό δεν συμβαίνει, υποφέρει νοιώ-

θει ένα εσωτερικό κενό, δεν ενδιαφέρεται για τίποτα, 

πέφτει σε κατάθλιψη, δεν μπορεί να αναπνεύσει, να 

εξακολουθεί να ζει. Μαζί του βρίσκεται σε έναν άλ-

λον κόσμο, ιδιωτικό, όπου οι άλλοι άνθρωποι, ακόμη 

και οι συγγενείς ή φίλοι,  φαίνονται παρείσακτοι. 

Μπορεί να μιλά σ’ αυτούς αλλά ό,τι λέει απευθύνε-

ται αμέσως η εμμέσως σε εκείνον. Πρόκειται για 

σχέση αρχετυπικής μορφής. Πέρα από την ανθρώπι-

νη βούληση και συνείδηση. Μια ορμέμφυτη τάση 

επανενσωμάτωσης μετά την επέμβαση του καλού 

Θεού στην πλευρά του Αδάμ. Ερωτική ήταν η σχέση 

της λαίδης Τσάτερλευ (του Ντέιβιτ Λώρενς) για τον 

κηπουρό της. Υπαρξιακή ήταν η σχέση του Μπραμς 

για την Κλάρα Σούμαν.  

 «Ενδιαφέρον. Θα  ήθελα να το διαβάσω. Τώρα να 

σου πω ότι όταν έγινε εκείνος ο μεγάλος σεισμός τα 

μεσάνυχτα του καλοκαιριού, και πεταχτήκαμε όλοι 

απ’ το κρεβάτι, ο Αδάμ έτρεξε κάτω απ’ το δοκάρι 

της πόρτας κι εγώ έτρεξα στο ανοιχτό  παράθυρο και 

φώναζα τ’ όνομά σου, λες και το σπίτι σου ήταν δί-

πλα και όχι πολλά τετράγωνα μακριά. Δεν ξέρω αν 

φώναζα για να με σώσεις ή για να ιδωθούμε για τε-

λευταία φορά.» 

 «Κι εγώ πετάχτηκα απ’ το κρεβάτι και μισόγυ-



51 

 

μνος έτρεχα κάπου ένα τέταρτο μέχρι να φτάσω σπί-

τι σας. Όταν το είδα ακέραιο και το φώτα αναμμένα, 

γύρισα πίσω ήσυχος. Τι τα θες. Η ζωή μας είναι μια 

σειρά ανεπανάληπτες στιγμές. Και εμείς εκείνες τις 

στιγμές δεν τις εξαντλήσαμε. Έλεγα μέσα μου “αύ-

ριο”.  Αλλά το “αύριο” δεν ήρθε ποτέ. Αυτό για μένα 

ήταν ένα τραύμα που σημάδεψε την υπόλοιπη ζωή 

μου, μέχρι σήμερα. Από την άλλη σκέφτομαι πως αν 

τις είχαμε εξαντλήσει, αν σε είχα σφίξει επάνω μου 

να γίνουμε ένα σώμα όπως ήθελα, ίσως συνέβαινε 

μια άλλη παγκόσμια αντιστροφή. Σοφή η διαίσθηση 

του Μιχαήλ Άγγελου, που εκεί στον τρούλο της Κα-

πέλα Σιξτίνα, το απλωμένο δάχτυλο του Θεού δεν 

ακουμπά το απλωμένο δάχτυλο του ανθρώπου.  Και 

όταν, τέλος, έφευγα πολίτης πια, στο σταθμό του 

τρένου, και ήρθε όλη η παρέα να με αποχαιρετίσει 

γιατί ήταν γνωστό ότι είχα κλείσει ένα πολυετές 

συμβόλαιο, ως μηχανικός,  με μια πολυεθνική Εται-

ρεία για έργα στο εξωτερικό, εσύ δεν ήρθες. Σε κα-

τάλαβα. Ούτε εγώ θα άντεχα να σε αποχαιρετίσω για 

πάντα.» 

 Χτυπά το τηλέφωνό της. Το ανοίγει 

 «Είναι η κόρη μου. .. “Ναι, τι θέλεις… Είμαι σε 

ένα γνωστό μου σπίτι… Δεν θα σας δίνω και αναφο-

ρά… Ο ψυχίατρος μού είπε ναι έχω κοινωνικές σχέ-

σεις… Με όποιον θέλω… Με πήραν με αυτοκίνητο 

και θα με φέρουν με αυτοκίνητο… Ναι, καλά…”.»  

 Το κλείνει.  



52 

 

 «Ανησύχησε. Όταν δεν έρχονται σπίτι, εκείνη ή ο 

γιος μου, με παίρνουν τηλέφωνο. Πρώτη φορά βγαί-

νω χωρίς να με συνοδεύει ένας από τους δυο. Αυτή η 

υπερπροστασία με ενοχλεί. Θα τα βάλουν πάλι με 

την γυναίκα που μένει μαζί μου. Έπειτα, ξέρω, θα 

τηλεφωνήσουν στον ψυχίατρό μου που έρχεται κάθε 

βδομάδα και με κουράρει σπίτι. Και αυτός  θα με 

ρωτήσει αν ενοχλήθηκα που ήρθα σ’ εσένα –του 

είχα πει την ιστορία μας–  αν μετάνιωσα, αν είπα 

κάτι που δεν ήθελα, ή, αν δεν είπα κάτι που ήθελα 

και τα διάφορα τέτοια. Τα ξέρεις αυτά με τους ψυ-

χιάτρους. Δεν μ’ ενδιαφέρει. Τα παιδιά μου είναι 

μεγάλα, τα εγγόνια μου επίσης, τώρα πρόκειται να α-

ποκτήσω και δισέγγονο. Όλοι κάνουν τη ζωή τους. 

Μπορώ κι εγώ να κάνω την δική μου. Είπες πως η 

ζωή μας είναι μια σειρά ανεπανάληπτες στιγμές. 

Πράγματι. Και οι στιγμές που περνάμε τώρα οι δυο 

μας είναι ανεπανάληπτες. Δεν ξέρω αν τις εξαντλού-

με». 

 Έκλεισε τα μάτια, σκέπασε για λίγο το πρόσωπό 

της με τις παλάμες της και έπειτα συνέχισε. 

 «Σου είπα, πολλές φορές πριν, τις λέξεις “δεν θυ-

μάμαι”. Ίσως έπρεπε να πω, “δεν θέλω να θυμάμαι” 

και αυτά που είπες και αυτά που, σκόπιμα,  δεν εί-

πες. Όπως, παραδείγματος χάριν, όταν γυρίζαμε με 

το τζιπ από το χωριό και σταματήσαμε σε εκείνο το 

πανδοχείο. Και ανεβήκαμε στο δωμάτιο. Και… ποιος 



53 

 

Μιχαήλ Άγγελος και ποια αντιστροφή…». 

 Σταμάτησε λίγο και σκούπισε τα δακρυσμένα 

μάτια της.  

 «Δεν ξέρω αν έκανα καλά που ήρθα εδώ. Δεν 

ξέρω αν θα ξανάρθω. Οι ανεπανάληπτες στιγμές…  

Πάντως θα εξακολουθήσω να σου τηλεφωνώ, όπως 

έκανα πριν έρθω. Τώρα φώναξε σε παρακαλώ τον 

οδηγό σου να με πάει πίσω». 

 «Τόσο γρήγορα; Έχουμε κι άλλα να πούμε. Θα 

σου δείξω και τις φωτογραφίες της Δράμας».  

 «Σε παρακαλώ…». 

 

 Πέρασε ένας μήνας σιωπής. Επειδή η γηραιά κυ-

ρία του τηλεφωνούσε τακτικά κάθε βδομάδα αργά το 

βράδυ, είχε αρχίσει να ανησυχεί. Έτσι, όταν χτύπησε 

το τηλέφωνο και είδε τον αριθμό της  σήκωσε το 

ακουστικό με αγωνία. Του μίλησε μια βραχνια-

σμένη ανδρική φωνή:  

 «Λέγομαι Άγγελος και είμαι γιος της Ινώς. Η μη-

τέρα μου πέθανε πριν είκοσι μέρες από καρδιακό 

επεισόδιο. Εγώ δεν σας ξέρω. Φαίνεται όμως ότι η 

μητέρα μου σας ήξερε γιατί μέσα στο συρτάρι του 

κομοδίνου της βρήκαμε έναν κλειστό φάκελο με το 

όνομά σας, το τηλέφωνό σας, και σε παρένθεση τη 

φράση “Να σταλεί όταν πεθάνω”.  Δεν έχει διεύθυν-

ση. Εκτελώντας την επιθυμία της θέλω να σας τον 

στείλω. Παρακαλώ, δώστε μου την διεύθυνσή σας».  



54 

 

 Του την έδωσε. Ο φάκελος, που ήρθε σε λίγες 

μέρες,  είχε μέσα ένα μικρό χαρτί με τρεις φράσεις: 

«Αγαπημένε μου, όλη μου η ζωή ήταν οι λίγοι καλο-

καιρινοί μήνες στην Δράμα, όσην ώρα με κοίταζαν 

τα μάτια σου. Και εκεί που θα πάω, θα περιμένω  

στον Σταθμό, κάθε μέρα, όλα τα τραίνα που έρχο-

νται. Κάποιο θα είναι το δικό σου.» 

 

 

 

 

 

 

 

 

 

 

 

 

 

 

 

 

 

 

 

 



55 

 

 

 

 

 

 

 

Προς μαθηματικούς 
 

 

 

 

 

 

 

 

 

 

 

 

 

 

 

 

 

 

 

 



56 

 

Οι φίλοι 

 

 

 

 

 
 Αγαπημένε μου μυστικέ αδελφέ, 

 Όταν ενηλικιωθήκαμε και εσύ πήρες το δρόμο 

για την Ανατολή και εγώ για την Δύση, και χαθήκα-

με, έκανα πολλές προσπάθειες να σε βρω να συμπρά-

ξουμε αλλά όλες απέτυχαν. Έτσι το σημερινό σου 

γράμμα αποτέλεσε μεγάλη και ευχάριστη έκπληξη.  

 Με ρωτάς πώς είμαι και πώς ζω. Το πρώτο  δεν με 

δυσκόλεψε. Πήγα στον καθρέφτη του μπάνιου μου  

και κοιτάχτηκα. Θυμάμαι ότι γύρω στα 14 ή 15 μου, 

τότε που έγραφα τα φλογερά ποιήματά μου, είχα 

σχεδιάσει με μολύβι σε ένα χαρτί το πρόσωπό μου 

όταν θα γέρναγα. Μακριά άσπρα γένια και μουστάκι, 

μακριά άσπρα μαλλιά που έπεφταν στους ώμους μου, 

ρυτίδες στο μέτωπο, στις άκρες των ματιών και ένα 

ύφος λύπης συμβατό με τα τεκταινόμενα εκείνης της 

εποχής. Βέβαια είχα φανεί πολύ επιεικής. Τώρα μαλ-

λιά έχω ελάχιστα, οι ρυτίδες του μετώπου είναι πιο 

βαθιές, γένια δεν έχω, οι ρυτίδες στα μάτια έχουν α-

ντικατασταθεί με σακούλες κάτω απ’ τα μάτια που 



57 

 

εξακολουθούν να είναι γαλανά αλλά χωρίς να έχουν 

ακόμη θολώσει όπως συμβαίνει στους γέρους.  Το 

σώμα μου δεν φαίνεται στον καθρέφτη του μπάνιου 

αλλά είμαι αδύνατος, όπως τότε, ούτε στομάχι ούτε 

κοιλιά, γύρω πάντοτε στα 48 κιλά. Έχω ακόμη στο 

σεντούκι  μου τον χιτώνα και τα σανδάλια μου που 

πριν αρχίσω να σου γράφω τα δοκίμασα και μάλλον 

μου έρχονται ακριβώς. Βέβαια περπατώ αργά, ακόμη 

χωρίς βακτηρία, αλλά πάντως έχω μία στην άκρη για 

παν ενδεχόμενο. 

 Τώρα το πώς ζω. Η ερώτηση είναι σύνθετη. Εν-

νοεί το πώς ψωμίζομαι και το πώς, παρά ταύτα, εξα-

κολουθώ να επιζώ, ενώ σήμερα ένας έντιμος όπως 

εγώ  θα έπρεπε να έχει πεθάνει.  

 Θα προσπαθήσω να σου απαντήσω και στα δυο. 

Κατ’ αρχάς, μετά τις ιστορίες που θα έχεις ασφαλώς 

διαβάσει, στα γεύματά τους οι άνθρωποι  με προ-

σκαλούν να βρίσκομαι μαζί τους στο τραπέζι. Δεν 

έχω παρά να διαλέξω. Και όταν λέω γεύματα δεν 

εννοώ το πρωινό, εννοώ το μεσημεριανό και το βρα-

δινό, που αντικατέστησαν το παλαιότερο το απογευ-

ματινό, συνήθως  των επτά. Όπως υποστηρίζουν οι 

γιατροί, η τροφή δεν επιτρέπεται να  συγκεντρώνεται 

μόνο σε ένα γεύμα, το απογευματινό, γιατί  βαραίνει 

τότε το στομάχι και δεν μπορείς να κοιμηθείς. Παρί-

σταμαι, λοιπόν, και συντρώγω. Βέβαια, αν μια γυ-



58 

 

ναίκα μαγειρεύει καλά, δεν είναι σωστό να πηγαίνω 

συχνότερα σ’ αυτήν αγνοώντας  τις άλλες. Ούτε να 

πηγαίνω μόνο στα πλούσια γεύματα αγνοώντας τα 

πτωχά, –βέβαια κάποτε είχαμε μιλήσει για γκαμήλες, 

αλλά έλα όμως που ξαφνικά προκύπτει ο Ιωσήφ; Γι’ 

αυτό τα πλούσια γεύματα τα εξετάζω  κατά περί-

πτωσιν. Και όλες οι επισκέψεις μου γίνονται μεση-

μέρι, γιατί το βράδυ πίνω μόνο ένα φλιτζάνι τσάι του 

βουνού και μία φρυγανιά μικρή με βούτυρο, από 

αυτά που έχουν λίγα λιπαρά ή καθόλου. 

 Αυτά για το φαγητό, δηλαδή το πώς ψωμίζομαι 

–γιατί στην ηλικία μας δεν έχουμε κάτι άλλο ανά-

γκη. 

 Τώρα γιατί εξακολουθώ να ζω. Αιτία είναι ο φί-

λος μου. 

 Είμαστε γνώριμοι από παλιά αν και όχι σύγχρο-

νοι. Κι οι δυο γεννηθήκαμε περίεργα, όπως λεν στα 

βιβλία οι βιογράφοι μας. Κι οι δυο θητεύσαμε σε 

τόπους απόμακρους μυστικούς.  Κι οι δύο περπατη-

σαμε στη θάλασσα (αλλού ήταν ρηχά τα νερά, αλλού 

βαθύτερα, αλλού πολύ βαθιά και με κύματα…  ε, 

τέλος πάντων βυθιστήκαμε μέχρι τον αστράγαλο 

αλλά ψάρια, πολλά ψάρια αγαπητέ αδελφέ, πολλά 

και λίγο επικίνδυνα). Ακόμη, κι αυτόν και εμένα μας 

χαιρέτησε με τ’ όνομά μας ο ποταμός, κι αυτός κι 

εγώ βοηθήσαμε πτωχούς τω πνεύματι, κι αυτός πρω-



59 

 

τοστάτησε στην κηδεία μου κι εγώ πρωτοστάτησα 

στην δική του. Έπειτα χωρίσαμε τον χρόνο στα δύο, 

μισό πήρε αυτός και μισό εγώ, αφήνοντας μια στενή 

λωρίδα για τους μη έχοντες.  

 Ζούσαμε έτσι ειρηνικά αλληλοσυντηρούμενοι. 

Βέβαια, κατά καιρούς, ξεπετάγονταν εδώ κι εκεί πα-

ρείσακτοι. Ζογκλέρ, καθένας με τα δικά του ταχυ-

δακτυλουργήματα. Βέβαια αυτά τα ζογκλερίστικα τα 

είχαν συνηθίσει όλοι και έτσι δεν πήγαινε κανείς. 

Μέχρι που κάποιος από αυτούς άρχισε να ταχυδα-

κτυλουργεί με ανθρώπους.  Τους έπιανε στο ένα χέ-

ρι, τούς γύριζε ανάμεσα στα δάχτυλα σαν νόμισμα, 

τους πέταγε ψηλά και τους ξαπόστελνε  –ενώ στο 

άλλο χέρι έτρεχαν τα αίματα– σε τόπους μαγικούς  

αιώνιας ηρεμίας, ή, με τερψιλαρύγγια τερψιστομάχια 

και τερψισκέλια. Τώρα εσύ ξέρεις πόσο οι άνθρωποι 

είναι δυστυχισμένοι. Μπροστά σε τέτοιες υποσχέσεις 

τι να το κάνεις το εκ δεξιών;  Όταν μάλιστα για το εξ 

αριστερόν, που θα ήταν μια ενδιάμεση λύση, δεν λες 

τίποτα.  

 Τέλος πάντων, οι μαθητές του φίλου μου, γυναί-

κες και άνδρες, ήταν γόνιμοι και οχυρωμένοι πίσω 

από το ό,τι εκείνος έφα, και συγχρόνως μεταλλασ-

σόμενοι συνεχώς επικράτησαν σημαδεύοντας τους 

αιώνες,  ενώ οι δικοί μου, άκληροι, άλλοι θυσιαζό-

μενοι κι άλλοι φιλολογούντες, κατάντησαν, διχασμέ-



60 

 

νοι για έναν συμπλεκτικό σύνδεσμο, να επιζούν, αλ-

λά σε λίγο ως μειονότητα.   

 Κάπως έτσι επιζώ και εγώ.  Κατά καιρούς στέλνω 

αντιπροσώπους μου, καλά παιδιά, αλλά τι να σου 

κάνουν κι αυτά όταν μάλιστα τελευταία παρουσιά-

στηκε κι ένας τρίτος, αυτόμολος της παράταξης του 

φίλου μου αυτός, που ούτε λίγο ούτε πολύ, μας αμ-

φισβήτησε και τους δυο. Στην αρχή δεν δώσαμε ση-

μασία,  ανθρώπινος είναι ο πειρασμός, κάποτε μας 

σκανδάλισε και εμάς εκεί στην έρημο. Αλλά αυτός 

επέμεινε, μάζεψε και κάποιους άλλους αιτιοκράτες 

και μας διέγραψε και τους δυο. Καταλαβαίνεις την 

ταραχή μας. Τόσα μαρτύρια και κόποι, τόσες χιλιά-

δες τόμοι στα ράφια και τα κομοδίνα και να σου λέει 

πως όχι, δεν υπήρξες ποτέ. 

 

 Τέλος πάντων, επειδή παρόμοια τέτοια φαινόμε-

να είχαν παρουσιαστεί και πριν απ’ τη γέννησή μας, 

επί πλασματικών προπατόρων μας, που  αντιδρώντας 

σ’ αυτά πέρασαν στα μουσεία, αποφασίσαμε να μην 

αντιδράσουμε δυναμικά (οι πόλεμοι δικαιώνονται 

από το πλήθος των θυμάτων τους) κι έτσι προσποι-

ούμαστε πως δεν ανησυχούμε και πως η μεγαλοσύνη 

μας φιλοξενεί εκτός από τον κουρέα και όλους τους 

αρνητές μας. 

 Όπως ξέρεις αγαπημένε μου, για μας τους εμπο-



61 

 

ρευάμενους οι καιροί είναι δύσκολοι. Γιατί, σου λέ-

ει, να πάρω το κρυστάλλινο και όχι το πλαστικό που 

είναι ελαφρότερο  έχει χρώμα δεν σπάει εύκολα και 

είναι και πιο φτηνό; 

Αυτά τα λίγα σχετικά με εμένα. 

 

 Τώρα τα δικά σου. Μου γράφεις ότι σταδιοδρό-

μησες ως ιεροκήρυκας και τώρα πια που γέρασες 

ασχολείσαι με την κηπουρική. Πάντα σου ήσουν 

ρομαντικός, αλλά και φυσιολάτρης και φιλανθής. 

Θυμάμαι ότι στο παράθυρο του δωματίου σου είχες 

μια γλάστρα με βασιλικό που την περιποιόσουν ιδιαί-

τερα. Ίδια γλάστρα με βασιλικό είχα στο παράθυρό 

μου και εγώ, αλλά για τα κουνούπια. Παρότι δίδυμοι 

δεν διαφέραμε μόνο σ’ αυτό.   

 Εντάξει λοιπόν «ιεροκήρυκας», αλλά σε ποιο  α-

κροατήριο;  Γιατί, στην αρχή κι εγώ στράφηκα προς 

Πτολεμαίους αλλά εκεί ήταν αδύνατον να θυμάσαι 

ποιος σκότωσε ποιον και  το ψωμί δεν έβγαινε.  

 Από την άλλη,  το «ιεροκήρυκας» μου θύμισε το 

σχολικό μας επεισόδιο, τότε που ψάχναμε στα βιβλία 

αναζητώντας απαντήσεις στα καυτά ερωτήματα της 

ηλικίας, και αποταθήκαμε στον θεολόγο του Λυκεί-

ου μας, γνωστού από τις διαλέξεις και τα βιβλία του. 

Φαντάζομαι να θυμάσαι τις λεπτομέρειες. Ότι μας 



62 

 

ζήτησε να του γράψουμε σε ένα χαρτί τις απορίες 

μας  και εσύ ξενύχτισες συμπληρώνοντας δύο σελί-

δες με ερωτήματα, ενώ εγώ έγραψα μόνο, σ’ ένα 

μικρό χαρτί, ex nihilo nihil. Και θυμάσαι πόσο γε-

λάσαμε με τις γραπτές απαντήσεις του, σε εσένα μεν 

ότι έχεις διαβάσει λάθος βιβλία και σου παρέθετε 

ένα τεύχος με μαθήματά του στο Κατηχητικό, σ’ με-

να δε έγραψε μόνο  ότι είμαι «ανεπίδεκτος μαθή-

σεως» χωρίς κανένα άλλο σχόλιο. Είμαι βέβαιος πως 

δεν θα ήσουνα ιεροκήρυκας τέτοιου τύπου.   

 Θα ήθελα όμως να μου γράψεις λεπτομέρειες από 

την σταδιοδρομία σου, όπως και τι φυτεύεις και πε-

ριποιείσαι τώρα στον κήπο σου και πόσο αισθάνεσαι 

ασφαλής απ’ αυτό. Εγώ την γλάστρα με τον βασιλι-

κό εξακολουθώ να την έχω στο παράθυρό κι έτσι δεν 

κινδυνεύω απ’ τα κουνούπια.                   

                 

 

 Αυτά και σε χαιρετώ. 

 

 

 

 

 

 

 

 



63 

 

Η διαθήκη 
 

 

 

 

 

 

 Είχα αφήσει ρητή εντολή. Ο Η κηδεία μου να 

γίνει με πάσαν επισημότητα και θεία δαπάνη. Δηλα-

δή θα τελετουργούσε ο Αρχιεπίσκοπος (αυτός που 

με είχε αποδείξει, αλλά τώρα φορώντας  χρυσοποί-

κιλτα αναστάσιμα άμφια), ο Διάκος θα κρατούσε την 

πλαστική αγιαστούρα με το άλαλον ύδωρ, ο  Αρχι- 

επίσκοπος θα βουτούσε μέσα τον βασιλικό και θα 

έραινε το εκκλησίασμα αλλά και τα πλήθη, και όσα 

συμφωνούσαν και όσα διαφωνούσαν για το que, και 

τα παρόντα  πλήθη και τα μέλλοντα, όλοι συγγενείς, 

πρώτου, δευτέρου, τρίτου μέχρι τρισεκατομμυριο-

στού βαθμού. Φυσικά, ο αριστερός ψάλτης θα ήταν 

Μήλιος και ο δεξιός Αθηναίος. Θα έρχονταν και οι 

γυναίκες που είχα αποδιώξει από τον κήπο μου (δι-

κός μου ήταν), εκείνες με τα νόθα παιδιά, και εκείνες 

που σαν μοσχοφόρος οδήγησα σε άσυλα όταν ο έρω-

τάς μας, παρότι έφτανε σε κορύφωση, εμείς εξακο-

λουθούσαμε να είμαστε δύο. Στη μεσαία καρέκλα θα 

καθόταν η μοιχαλίς ως Μόνα Λίζα (μπαμπόγρια πια 

αλλά με το ίδιο υπαινικτικό χαμόγελο), και στις δύο 



64 

 

καρέκλες αριστερά και δεξιά της οι δύο πρώτοι αι-

μομίκτες γιοι της. 

 Στο φέρετρό μου (κι αυτό από ξύλο άσηπτο, κατ’ 

άλλους ξύλο σιττίμ) θα είχαν επικολληθεί οι δια-

κρίσεις μου, κορδέλες χρωματιστές, πολύχρωμα σι-

ρίτια, όλα σε μήκη και χρώματα ανάλογα με το πόσα 

τα κομμένα χέρια και τα κομμένα πόδια, και όλα τα  

αναπηρικά καροτσάκια (τώρα ηλεκτροκίνητα). Όταν 

το καπάκι της κάσας θα γέμιζε, θα κολλούσαν τα 

σιρίτια στα πλαϊνά. Τώρα, αν και αυτά δεν έφταναν, 

ε, κακό δικό τους, κάποιοι θα έμεναν αμνημόνευτοι.  

 Έξω, οι μπάντες θα παιάνιζαν τους επισήμους, 

καθώς θα έρχονταν, δηλαδή εμένα με διάφορα πρό-

σωπα, τις επιτυχίες μου, τις αρετές μου, αλλά και τις 

κακές τύχες μου (τις κακές τύχες, που ενώ είναι κοι-

νό χαρακτηριστικό κάθε συμπεριφοράς ατόμων ή ορ-

γανωμένων ομάδων,  ο έξυπνος αριβίστας, το θεώ-

ρησε σπάνιο και το ανήγαγε σε φιλοσοφικό όρο).  

 Βέβαια, πρώτος θα ερχόταν ο εκπρόσωπος της 

ανανηψάσης Ανατολής και η μπάντα θα του έπαιζε 

ελαφρολαϊκό για να ικανοποιήσει τα αντίστοιχα 

πλήθη, μετά θα ερχόταν ο εκπρόσωπος της ανατέλ-

λουσας Δύσης και η μπάντα θα τον παιάνιζε Ave 

Maria (του πλήθους σταυροκοπούμενου ανάποδα), 

μετά οι εκπρόσωποι δογμάτων, θρησκευμάτων, 

χρωμάτων, χρημάτων, οι Πρόεδροι κάθε Συμβου-

λίου, Συνέλευσης, κομμάτων, κινημάτων, και Βου-



65 

 

λής, εκλεγμένης αλλά και μη –οπότε η μπάντα έβρι-

σκε ευκαιρία να καθαρίσει και να σκουπίσει απ’ τις 

ψιχάλες τα όργανά της. 

 

 Τότε λοιπόν, που όλα θα είχαν τακτοποιηθεί (στα 

σφραγισμένα βαγόνια όρθιοι ιδρώτες τόσοι, καθήμε-

νοι –σε μπόγους– ιδρώτες τόσοι και η ατμομηχανή 

έβγαζε το πρώτο της αγκομαχητό), θα άρχιζε η τελε-

τή. Ο αριστερός ψάλτης θα μουρμούριζε το κλαψού-

ρισμα, ο δεξιός ψάλτης θ’ αντιφωνούσε, μετά θα 

άρχιζε το πόσο Άξιον έστι, (και όχι εστί), πηδώντας 

βέβαια παραγράφους γιατί ο χρόνος της τηλοψίας 

είναι περιορισμένος , το εκκλησίασμα θα σταυροκο 

πιούνταν όπου έπρεπε (καλά και ανάποδα), οι ψάλ-

τες θα άλλαζαν από δεξιά σε αριστερά και τούμπαλιν 

ανάλογα με τις απαιτήσεις του ψαλμού, εντωμεταξύ 

το τραίνο με τους ιδρώτες θα εξακολουθούσε να τα-

ξιδεύει πολλοί ηλικιωμένοι και ασθενείς θα αποδη-

μούσαν εις Κύριον, κ.λπ.  

 

 Ενώ λοιπόν όλα τα είχα καταγράψει λεπτομερώς, 

ξαφνικά και αναπάντεχα, φέρνουν εκείνον  σηκωτό 

απ’ τις μασχάλες, τον στήνουνε μπροστά στην κάσα 

(στο φέρετρο, θέλω να πω), «Να προσκυνήσεις» του 

λένε. Και ακολουθεί ο εξής διάλογος: 

 



66 

 

ΑΥΤΟΣ . Μα εγώ είμαι αυτός…. 

ΑΥΤΟΙ. Βλάσφημε. Θα γράψεις τον Εθνικό Ύμ-

νο σε πέντε γλώσσες. 

ΑΥΤΟΣ. Τον έχω γράψει σε επτά (αγγλιστί, αρα-

βιστί, γαλλιστί, να γερμανιστί, ιταλιστί, ρου-

μανιστί και τουρκιστί) αλλά δεν έχουν χρόνο 

να τον διαβάσουν. Τουλάχιστον αν μου λύνα-

τε τα χέρια θα μπορούσα κάνω μερικές διορ-

θώσεις… 

ΑΥΤΟΙ. Τις διορθώσεις θα τις κάνουμε εμείς στις 

Βουλές και τις Συνόδους. Εσύ πρέπει να 

ξαναγράψεις τα πρωτότυπα. 

ΑΥΤΟΣ. Μα εγώ δεν γνωρίζω τον νεκρό. Ήμουν 

περαστικός. Είδα κόσμο, άρρωστους, ανάπη-

ρους, τρελούς, μοτοσικλετιστές, DJιδες, αρ-

τίστες διάσημες, αλλά και μουσικούς του 

Τσέμπαλο με περούκες, είχε και φωτιά  στην 

αυλή και είπα να σταθώ να ζεσταθώ και να 

καταλάβω τι συμβαίνει. 

ΑΥΤΟΙ. Άσ’ τα αυτά. Υπάρχουν μάρτυρες που 

σε έχουν δει μαζί του, και με άλλους συνωμό-

τες που τώρα δεν τους βλέπουμε εδώ. Θα έχου-

νε κρυφτεί. Αλλά θα τους ξετρυπώσουμε και 

αυτούς και τα λαθρόβια βιβλία τους. Αυτά που 

θα γράψουν. Λέγε λοιπόν πού πήγαινες. 

ΑΥΤΟΣ. Εγώ πήγαινα να εκτελέσω την οφειλή  

που μου είχε θυμίσει ο άνθρωπος  πριν πεθά-



67 

 

νει, να θυσιάσω Αλεκτρύονα. Αλλά πού να 

βρεις τώρα Αλεκτρύονα. Τους έχουνε μαζέψει 

στα πτηνοτροφεία. Μόνο έναν αλέκτωρα βρή-

καμε και άρον άρον τον σηκώσαμε στη μάν-

τρα να φωνήσει. 

ΑΥΤΟΙ.  Ώστε ομολογείς ότι τον ήξερες. 

ΑΥΤΟΣ. Όχι. Ήξερα τον άνθρωπο. Και ήμουν  

και αγαπημένος του. Γι’ αυτό και μόνο εγώ 

ετόλμησα το ερώτημα τί [εστιν –και απάντηση 
δεν πήρα. Τον άνθρωπο. Τον νεκρό, σας είπα, 

δεν τον γνωρίζω.  

ΑΥΤΟΙ.  Όλοι αυτό λέτε. Όσο ζούσε τρέχατε 

πίσω του και σας μοίραζε λόγους και υπο-

σχέσεις και συσσίτια και αφέσεις και [εκ δεξι-

ω~ν. Τώρα που πέθανε παριστάνετε τους ανή-

ξερους τους αθώους και του λόγου και του 

πνεύματος και του αίματος. Αλλά δεν θα σας 

περάσει (είτε με -ν είτε χωρίς -ν, είτε ψηφή-

σατε «ναι» είτε «όχι», είτε ενδώσατε είτε δεν 

ενδώσατε, είτε με ημίψηλο, σκούφο, ή καλυμ-

μαύκι) μια φάρα είσαστε. Χειροκροτητές, 

προσκυνητές, αναχωρητές. 

ΑΥΤΟΣ.  Εγώ όχι. Εγώ γράφω ιστορίες για μικρά 

παιδιά και στριμώχτηκα εκεί μήπως μπορέσω 

να γράψω κάτι και γι’ αυτόν. Αλλά τι να γρά-

ψω; Ανέβηκα εκεί στη μάντρα να δω. Μέσα, 

χρυσοποίκιλτοι κλαυθμοί και οδυρμοί, έξω 



68 

 

άνθρωποι στριμωγμένοι, σιωπηλοί, γυναίκες 

με τα μικρά παιδιά τους σηκωμένα στα χέρια 

για να δουν, κάποιον να γυρίζει στον διπλανό 

του και να λέει «Ρε, μπας και…», κάποιον να 

ρωτάει ψιθυριστά τον μπροστινό του «Είναι 

μακριά η Δαμασκός;» και ο άλλος να του απα-

ντά, επίσης ψιθυριστά «Μα, στη Δαμασκό εί-

μαστε» και άλλα τέτοια, –ίσως και κάποια α-

κατάλληλα για παιδιά, για τα οποία και μετα-

νοώ. Λύστε μου λοιπόν τα χέρια. Τώρα θα 

γράφω παραμύθια για μεγάλους. 

ΑΥΤΟΙ.  Άργησες φίλε. Ό,τι γράφει δεν ξεγρά-

φει. Όλοι αυτοί εδώ, μεγάλωσαν με τα παρα-

μύθια σου. 

ΑΥΤΟΣ. Τέλος πάντων, σας παρακαλώ, λύστε 

μου τα χέρια, αυτό είναι από τα άγραφα! 

ΑΥΤΟΙ. Μα από τα άγραφα γράφεται η ιστορία. 

Όσο για τα χέρια, έτσι έγραφες τόσους αιώνες. 

Τώρα δυσκολεύεσαι; 

ΑΥΤΟΣ  Δυσκολεύομαι γιατί τώρα καραδοκούν: 

ιδεοκάπηλοι και λογοκλόποι. 

 

 Αν είναι δυνατόν! Αυτό το επεισόδιο είναι εκτός 

χειρογράφου αλλά και ψευδέστατο. Εγώ ΑΥΤΟΝ 

τον είχα κάποτε στείλει να μου κάνει ένα θέλημα. Κι 

αυτός ανέβηκε στη σκηνή και υποδύεται όλα τα 

πρόσωπα. Απαράδεκτο. Κάθε πρόσωπο έχει τον δικό 



69 

 

του ρόλο την δική του αντίσταση την δική του θυσία 

και την δική του ανάσταση. Γι’ αυτό και είναι ανα-

ντικατάστατο. Κι αυτός ο αθεόφοβος, πηδάει από το 

ένα κείμενο στο άλλο και από τον έναν αιώνα στον 

άλλον σαν να είναι αυτός ο δημιουργός τους. Καθα-

ρή αντιποίηση τίτλου και λατρείας. Τέλος πάντων, 

των αγίων. Περιφρονώ και ΑΥΤΟΝ και ΑΥΤΟΥΣ 

και συνεχίζω.  

 

 Εκείνο που είχα ξεχάσει να γράψω είναι η από-

τέφρωση. Και καλά, για τη μόλυνση της ατμόσφαι-

ρας δεν υπάρχει θέμα. Επενέβησαν οι οικολογικές 

οργανώσεις και προστέθηκαν ειδικά μηχανήματα 

που φιλτράρουν τα μικρόβια και τις ψυχές (γι’ αυτές 

τις φιλτραρισμένες ψυχές θα μιλήσω πιο κάτω) κι 

έτσι δεν  μολύνεται το περιβάλλον. Αλλά το χώμα, 

το μεγάλο χώμα; Δεν το σκέφτηκε κανείς; Οι πόλε-

μοι, και οι ιεροί και οι ανίεροι, έχουν σταματήσει, οι 

φόνοι γίνονται σε κλειστά διαμερίσματα και τα θύ-

ματα τα διαλύουν σε μπανιέρες με οξέα. Ποιος θα 

θρέψει αυτό το χώμα; Να βγάλει το χορτάρι, το μη 

μου άπτου, τα οπωροφόρα δέντρα και ιδίως το [εν 
μέσ?ω; Που πήγατε και το γευτήκατε και τώρα τρέχε-
τε να βρείτε άκρη, που δεν υπάρχει (μια και είσαστε 

σε ταινία Μέμπιους) κι έμεινα έτσι μόνος, αιώνια, 

χωρίς να έχω κάποιον δίπλα μου, να συζητήσουμε, 



70 

 

να ψάξουμε για κάποια αλλαγή, μια λύση, που θα 

ευνοούσε όλους μας.  

 Αλλά εκτός από το χώμα είναι και ο παπάς, ο 

ψάλτης , ο λουλουδάς, ο μαρμαράς, ο σκαφτιάς, οι 

νέοι άνθρωποί  που μεταφέρουν το φέρετρο, το κα-

φενείο για τον καφέ της παρηγοριάς, κι έπειτα πάλι ο 

παπάς και ο ψάλτης για τα 40,  για τον χρόνο, για τα 

ψυχοσάββατα. Κι άσε τ’ άλλα τα σχετικά με την εκ-

ταφή και οστεοφύλαξη.  (Για σκέψου. Και όλα αυτά 

για τις περίφημες τρεις μέρες!) 

  Είπα πως είχα ξεχάσει να γράψω για την αποτέ-

φρωση. Ναι, αλλά στο Υ.Γ. 1 σημείωνα: Ο θάνατος 

(όχι ο αυτοκτονικός) είναι η απαρχή νέας ζωής. Γι’ 

αυτό ετοιμάστε ένα βαλιτσάκι –εκείνο με τις ρόδες– 

και βάλτε μέσα τα χρειώδη, την οδοντόβουρτσα, την 

κάρτα την πιστωτική κ.τ.λ.,  αλλά, προσοχή,  να μην 

ξεχάστε τον σκελετό. Χωρίς τον σκελετό δεν γίνεται 

τίποτα. Σε ποιόνε θα φορέσεις όλες τις καλές του 

πράξεις, τις Προεδρίες σε ευαγή Ιδρύματα, την γεν-

ναιότητά του στους πολέμους τους δίκαιους εναντί-

ων των άδικων; Γιατί ποιος θα πει ότι εγώ ήμουνα με 

τους άδικους; Όταν ο ένας με έκανε πέτρινο και ο 

άλλος μπρούτζινο, όταν ό ένας μ’ έκανε τεράστιο να 

με σέρνουνε χιλιάδες δούλοι κι ο άλλος μπρελόκ… 

Και είπα άντε μπάτε όλοι μέσα και τσιμουδιά. Δεν 

χρειάζονται ούτε κόρακες ούτε περιστερές, ούτε άλ-



71 

 

λα τέτοια γραφικά. Κάπου θα τύχει να μπατάρετε κι 

ο σώζων εαυτόν. 

 Και στο Υ.Γ.2 εξηγούσα λεπτομερώς ποια είναι η 

διαφορά μεταξύ θαλάμου αποτέφρωσης και κρεμα-

τόριου. Στο κρεματόρια μπαίνεις γυμνός και την τέ-

φρα σου την φτυαρίζουν αφού πρώτα σου πάρουν το 

όνομα για να το χαράξουν έξω στη μαρμάρινη πλάκα 

όπου θα γίνονται οι τελετές. Ενώ στον θάλαμο από-

τέφρωσης μπαίνεις με το κουστουμάκι σου, η τέφρα 

σου περνάει τα σαράντα κύματα (πριν τη ρουφήξουν 

τα πιράνχας) και δεν γίνεται καμιά τελετή.  

 

(Ωχ! Πέρασεν η ώρα –κι έχω να κάνω και 

εμετό. Θα συνεχίσω αύριο). 

 

 Μετά λοιπόν το επεισόδιο, την αποτέφρωση, και 

τα Υ.Γ. 1 και Υ.Γ. 2, ας πάμε παρακάτω. Όπως είχα 

σημειώσει, μετά το στεντόρειο «Σήμερον…» (όποιος 

δεν άντεχε μπορούσε, ατιμωριτί, να βάλει ωτοασπί-

δες, ορισμένης μάρκας, που έβρισκε –δωρεά του 

ναού– στο παγκάρι, αφήνοντας –αν ήθελε– το ό,τι 

προαιρείται), ακολουθούσε  μια ανέξοδη εξόδιος 

ακολουθία, όχι στεφάνια και κλαψουρίσματα, όχι 

κουβεντολόι και πόσο αξιομακάριστος και πόσο α-

λήστου μνήμης. Και στις στάσεις, όπου η μπάντα 

του Δήμου αλλάζει παρτιτούρα και ο διάκος στήνει 

το μικρόφωνο μπροστά στον Αρχιεπίσκοπο (που 



72 

 

επιμένει, παρότι η ανακάλυψή του ανασκευάστηκε), 

όχι σταυροκοπήματα αλλά ούτε κρυφές ματιές στο 

ρολόι του χεριού. Μπόρα είναι θα περάσει.  

Για το μαρμάρινο μνήμα έγραψα πιο πάνω…  

 

(Έγραψα; Σου  έχω πει, μην με αφήνεις ανά-

σκελα. Το ταβάνι γεμίζει γρήγορα και δεν μπο-

ρώ να δω τι είχα γράψει νωρίτερα. Να με γυρ-

ίζεις, όχι στο πλάι γιατί κι εκεί υπάρχει τοίχος 

απέναντι, αλλά μπρούμυτα, μπρούμυτα,  τα μά-

τια μου κλειστά στο μαξιλάρι.)  

 

 Τέλος πάντων, το μνήμα δεν θα είναι ναϊδριο  

ιωνικού ρυθμού που χτίζουνε οι νεόπλουτοι  κι όπου 

χωράνε τέσσερις και ο παππάς, εδώ μιλάμε για εκα-

τομμύρια αμαρτωλών. Θα είναι υπαίθριο σε στυλ 

μακρόστενου βωμού όχι προσανατολισμένου σταθε-

ρά δύση-ανατολή όπως από καταβολής νεκρών, αλ-

λά δυνάμενου να περιστρέφεται προς κάθε πόλη 

ιερή, όπως η Μέκκα, η Μόσχα, το Πεκίνο, το Τόκιο, 

και όποιες πόλεις ευρωπαϊκές  μεταλλαχθούν στο 

μέλλον σε θρησκευόμενες, Η ταφόπλακα δεν πρέπει 

να έχει καμιά εγχάρακτη γραφή, (όνομα ή σύμβολο) 

ώστε να μην απαιτείται αντικατάσταση κάθε φορά 

που πεθαίνω. Και να είναι μικρού πάχους ώστε να 

μπορώ να την σηκώσω και να βγω, και όχι όπως τότε 



73 

 

που πήγα και την είδα βαριά και πρόλαβα, πριν με 

σταυρώσουνε στο ιερό, και το ‘σκασα απ’ την πίσω 

πόρτα.  

 Για τη ταφή, οι ιερείς να έχουν παραταχθεί (για 

τον Αρχιεπίσκοπο δεν μ’ ενδιαφέρει –από Καντερ-

βουρίες άλλο τίποτα), η διμοιρία εις προσοχήν, τα 

πλήθη παρόντα, καθένας με το κόκκινο τριαντάφυλ-

λο στο χέρι –αν δεν αρκούν οι τριανταφυλλιές ας 

είναι και πλαστικό–, με την ψαλμωδία πλήρη (εκτός, 

βέβαια, από το «χου~ ς ε @ι…»), και μετά οι γνωστοί 
κανονιοβολισμοί και τα πλήθη να αποσύρονται ησύ-

χως.   

 Να ανοίξω εδώ μια παρένθεση για τις φιλτραρι-

σμένες ψυχές  που ανέφερα πιο πάνω –κακιά να ‘ταν 

η ώρα. Περιδιαβάζουν εδώ κι εκεί (–Άκουσες Κων-

σταντίνε μου…) αναμιμνησκόμενες.  Μία, τις νύχτες 

που κοιμότανε στο φως του καντηλιού, μικρό παιδί, 

κι ερχόντουσαν οι εφιάλτες, μικροί και αυτοί, να 

παίξουνε μαζί του, κι έβαζε τις φωνές και πεταγόταν 

απ’ το διπλανό κρεβάτι η γιαγιά και τον μισοξύπναγε 

και τον γύριζε στο άλλο πλευρό και του χάιδευε τα 

μαλλιά και σταύρωνε το μαξιλάρι τρεις φορές «Ιη-

σούς Χριστός νικά και όλα τα κακά σκορπά» κι έ-

πεφτε πάλι στον αθώο ύπνο. Η άλλη, όταν στο βαθύ 

σκοτάδι σερνότανε στο χώμα ναρκαλιεύοντας, και 

πίσω του, δεξιά κι αριστερά τα αγαπημένα παιδιά 



74 

 

της διμοιρίας του, που εκείνος είχε εκπαιδεύσει, και 

ξαφνικά, δεξιά, η λάμψη και ο κρότος και ο Νίκος 

τρία κομμάτια, και έπειτα αριστερά ο άλλος κρότος 

και η λάμψη, και ο Γιώργος με ένα πόδι να μπήγει 

την σύριγγα με την μορφίνη στο άλλο πόδι του με 

μόνο ένα υπόκωφο «ωχ» μην τους ακούσουνε οι α-

πέναντι και ρίξουνε φωτοβολίδα και τους σκοτώ-

σουν όλους, κι έπειτα ο άλλος Γιώργος με το μου-

στάκι, και τέλος να γυρίζει πίσω με τρία από τα έξη 

του παιδιά, το ένα χωρίς χέρι. Η άλλη, όταν τον έκαι-

γαν με το πυρακτωμένο σίδερο να πει τα ονόματα 

και η φωνή του, μην αντέχοντας τον πόνο ανέβαινε 

στο στόμα του να δραπετεύσει, μα τα σφιγμένα δόν-

τια του δεν την άφηναν. Ας περιμένουν το αλλήλους 

περιπτυξώμεθα. 

 

 Η τελευταία μου εντολή αφορούσε την εκταφή. Η 

διαδικασία θα ήταν ίδια με της ταφής, με τις ακόλου-

θες διαφορές. Θα παρίστανται όλοι οι αρχηγοί, κομ-

μάτων και δογμάτων, οι ιερείς κάτω από τα άμφια θα 

φορούν γιλέκα αλεξίσφαιρα, κι η διμοιρία θα παρα-

ταχθεί με εφ όπλου λόγχη, ώστε μην τύχει πάλι 

κάποιος ΑΥΤΟΣ και αρχίσουμε τα ίδια. 

 Έπειτα θα ανοιχτεί το φέρετρο, που βέβαια θα 

είναι άδειο με την μεταξωτή εσωτερική του επένδυ-

ση άγγιχτη, θα ακουστεί θαυμαστικά μέχρι τα πέρα-



75 

 

τα της γης το «Α!» και θα ανάψουνε τα φώτα και τα 

κεριά. 

 Αυτά είχα γράψει, με μερικές διευκρινιστικές 

υποσημειώσεις, όπως π.χ. τα πυροβόλα των Υμητ-

τών να είναι επί σκοπόν και τα τιμητικά αγήματα να 

έχουν τα ντουφέκια τους στο στήθος χιαστί –αφού 

θα έχουν πρώτα διπλώσει τις σημαίες και τα ιμάτια 

τριγωνικές τυρόπιττες και  θα τις έχουν παραδώσει 

στις θεοτόκους. Αλλά τι συνέβη στον τελευταίο θα-

νατό μου προ ημερών; –και είχα ένα κακό προαί-

σθημα. Μετά το «Α!» και τα ανάμματα των φώτων, 

ΑΥΤΟΙ αντί ν’ ανάψουν τα κεριά και να ασπασθούν 

αλλήλους, ανάψανε τις θρυαλλίδες και τα ταχύκαυ-

στα, οι Υμηττοί και τα τυφέκια αρχίσανε τις ανα-

στάσιμες βολές που όμως πια δεν ήταν άσφαιρες 

αλλά πυρηνικές, μέσα σε ελάχιστα λεπτά, (ίσως και 

δευτερόλεπτα) η γη έγινε παρανάλωμα, η ισορροπία 

διαταράχτηκε, οι υπόλοιποι πλανήτες έχασαν την 

τροχιά τους άρχισαν να κινούνται με φανταστικές 

ταχύτητες, πυρακτώθηκαν, συγκρούονταν μ’ άλλους 

πλανήτες και αστέρες άλλων γαλαξιών, τα σύμπαντα 

τα υπόλοιπα, παράλληλα κι επίπεδα σαν το δικό μας 

που απέχουν από μας και μεταξύ τους χιλιοστά, πή-

ραν και αυτά φωτιά και το αείζωον, ανένδοτο και 

συνεπές, έκανε τη δουλειά του. Θ α  γ λ υ τ ώ σ ω; 

 



76 

 

(Κοσμικά αθύρματα, με τους δημιουργούς τους, 

στα χέρια κάποιου, που εννοεί να εξαντλήσει 

τις πιθανότητες, αλλάζοντας κάθε φορά τους 

νόμους).  

 

 

 

2018 

 

 

 

 

 

 

 

 

 

 

 

 

 

 

 

 

 

 

 



77 

 

Επτά ημέρες 
 

 

 

 

 

 Η μικρή Μαρία κάθεται και κλαίει… 

 Της είχα πει πως κάθε άνθρωπος είναι χωριστός 

κόσμος , με τις δικές του σχέσεις, τους δικούς του 

νόμους, τους δικούς του θεούς. 

 Όταν δύο άνθρωποι συζούν, οι κόσμοι τους συγ-

κατοικούν, σε χωριστά δωμάτια. Όταν οι δύο αν-

θρωποι χωρίσουν, οι κόσμοι τους τούς ακολουθούν, 

αφού πρώτα οι θεοί ταχτοποιήσουν τα δωμάτια όπως 

ήταν πριν. 

 Πώς κάθε άνθρωπος είναι μια αντίφαση. Συνε-

πώς, από αυτόν που κάθεται στην καφετέρια μαζί 

σου και πίνετε καφέ και σου λέει «σ’ αγαπώ», μη 

ζητάς να βρεις αν αυτό είναι αλήθεια ή ψέμα. 

 Πώς δεν υπάρχει παρελθόν και μέλλον, υπάρχει 

μόνο η παρούσα στιγμή που πρέπει να την εξαντλού-

με γιατί είναι ανεπανάληπτη, πως η ζωή μας είναι 

μια σειρά τέτοιων ανεπανάληπτων στιγμών, που ό-



78 

 

ταν ανακαλούνται, μεταγράφονται ως νέες στιγμές 

με φορτίο, κάθε φορά, διαφορετικής έντασης. 

 Όλα ετούτα  –όπως και άλλα πολλά– της τα είπα 

για να είναι σχετικά προετοιμασμένη. 

 Αυτά γενικά. Τώρα μερικές λεπτομέρειες. 

 Ήταν Απρίλης, δηλαδή άνοιξη. Ο ήλιος έβγαινε 

μισογελαστός κι ευλογούσε. Τα πρώτα πέταλα άνοι-

γαν να υποδεχτούν τις μέλισσες τις πεταλούδες και 

τα άλλα επιχειρήματα της φύσης.  

 Τότε βγήκε και ο πρώτος νέος άντρας με το γυ-

μνό στήθος και την στενή μέση. Ήταν τριάντα τριών 

ετών –πάντοτε– με καθαρό μέτωπο,  μακριά δάχτυλα 

κι ένα φαρδύ δαχτυλίδι που  είχε πάνω του μια πολύ-

εδρική διαμαντόπετρα με ενσωματωμένο χλωρό τι-

μιο ξύλο. 

 Διασταυρώθηκαν με την Μαρία όταν ερχόμενοι 

εκείνος από την ανατολή και εκείνη από την δύση 

(μερικοί λένε το αντίθετο) διασχίζοντας στέρφα χω-

ράφια, βρέθηκαν μέτωπο με μέτωπο πάνω σ’ έναν 

έρημο χωματόδρομο. Ο χωματόδρομος ήταν ευθύς, 

κάθετος στην πορεία τους, και οδηγούσε από τον 

βορά προς τον νότο (πάλι μερικοί λένε το αντίθετο), 

με τις άκρες του να χάνονται στον ορίζοντα. 



79 

 

  Βάδισαν στο χωματόδρομο μαζί δίπλα δίπλα. 

Εκείνος της μίλησε για την καταγωγή του προαιωνί-

ως, όταν ακόμη δεν υπήρχαν κρίνα, πώς πέρασε από 

την μια πλάκα στην άλλη και από τον έναν ήλιο στον 

άλλο, κορφολογώντας. Εκείνη του είπε για τα μέρη 

Δαλμανουθά, απ’ όπου καταγόταν, για τα μακριά 

μαύρα μαλλιά της που δεν ξέρει πώς να τα χρησιμο-

ποιήσει και ότι δεν την παίζει κανείς.  

 Στην πρώτη πόλη που έφθασαν οι άνθρωποι κρέ-

μονταν ακόμη απ’ τα κλαδιά, άλλους τους έτρωγε το 

χιόνι και το χαλάζι, άλλους τους τίναζε ο αέρας α-

νώριμους, άλλοι ωρίμαζαν και έπεφταν μόνοι τους 

κάτω. Ο νέος είπε να κλείσει  μερικά ποτιστικά 

στρέμματα για μελλοντική χρήση, αλλά η Μαρία 

είχε αντίρρηση , έλεγε πως δεν είχε χρόνο για άλλη 

σοδιά, πως οι εποχές βαυκαλίζονταν με δωροφόρους 

ουρανούς και φαλακρές Μαρίες, και πως η δική της 

γόνιμη περίοδος τελείωνε και έπρεπε να βιαστεί. 

 Στη δεύτερη πόλη οι άνθρωποι, όσοι  είχαν ωρι-

μάσει, τρέφονταν από καρπούς της γης,  μαζεύονταν 

σε ομάδες του ίδιου δέντρου, κάθονταν ανακούρκου-

δα και συζητούσαν για τον καιρό. Η Μαρία πλησία-

σε έναν από τους ανακούρκουδους αλλά είπε δεν. 

Τότε ο νέος την πήρε από το χέρι και βούτηξαν στο 

ποτάμι –που ακόμη δεν ξέπλενε αμαρτήματα– και 



80 

 

βγήκαν στην απέναντι μεριά. Εκεί οι άνθρωποι περ-

πατούσαν όρθιοι σε πολλούς κύκλους ομόκεντρους 

γύρω από έναν βωμό που έγραφε ΣΤΟΝ ΑΓΝΩΣΤΟ. 

Στον εσωτερικό κύκλο περπατούσαν οι γέροντες. 

Στους άλλους κύκλους περπατούσαν οι νεότεροι κα-

τά τάξιν ηλικίας. Στον εξωτερικό κύκλο ήταν παιδιά 

που έπαιζαν, τα αγόρια αμάδες ή βόλους και τα κο-

ρίτσια θα υπάγω εις τους κήπους… δεν περνώ περ-

νώ. Ο νέος νόμισε πως ο βωμός ήταν δικός του. 

Ανέβηκε λοιπόν επάνω και στάθηκε σε στάση αγάλ-

ματος. Η Μαρία βρήκε τον κύκλο της ηλικίας της 

και προσπάθησε να ανοίξει συζήτηση. Τα κορίτσια 

ήταν όλα ζευγαρωμένα. Τα αγόρια που περίσσευαν 

την ρωτούσαν από που είναι.  Όταν τους έλεγε,  της 

απαντούσαν εμείς δεν τον γνωρίζουμε και έφευγαν. 

Έτσι η Μαρία, παρθένος ακόμη, καθόταν πάλι κάτω 

και έκλαιγε.  

 Η τρίτη πόλη που συνάντησαν ήταν η πόλη των 

πτωχών. Εδώ η πρόβλεψη ήταν σωστή. Το πρωί οι 

άνθρωποι ξυπνούσαν αμνήμονες, όλη τη μέρα λειτου-

ργούσαν και το βράδυ έπεφταν σ’ έναν ύπνο δίκαιο, 

χωρίς όνειρα βασιλείας. Ο καθένας ήξερε το όνομα 

του άλλου, το παρελθόν του και το μέλλον του, μοι-

ράζονταν τον ίδιο ήλιο την ίδια σκιά την ίδια σκέψη.  

Η Μαρία μάζεψε μερικούς τους έκανε βεντάλια και 



81 

 

μ’ αυτήν δρόσιζε τα ώριμα στήθια της. Ο νέος βρήκε 

επιτέλους λίγα κρίνα και τα έβαλε στα μαλλιά του. 

 Η τέταρτη ήταν μια αδήμονη πόλη. Οι άνθρωποι, 

όλοι πλούσιοι, έχοντας εξαντλήσει το προσδόκιμο 

αγωνιούσαν για το ευδόκιμο. Κυκλοφορούσαν στους 

δρόμους ρωτώντας ο ένας τον άλλον, σχημάτιζαν 

παρέες ομίλους επιτροπές συλλόγους, οτιδήποτε στο 

οποίον να ανήκουν, κατοικούσαν σε απανωτές φω-

λιές, τρίδυμες τετράδυμες και παραπάνω, μιλούσαν 

συναλλάσσονταν τρώγονταν. Ο νέος φόρεσε ένα 

μπουφάν για να καλύπτει τα τραύματά του και η 

Μαρία ξόδευε  τον έρωτά της ασυλλόγιστα εδώ κι 

εκεί μήπως, αλλά δεν βρήκε να χρησιμοποιήσει τα 

μακριά μαύρα μαλλιά της. Όταν οι απανωτές φωλιές 

πλησίαζαν πια να ακουμπήσουν το δάχτυλό τους στο 

απλωμένο δάχτυλο του παντοκράτορα ρισκάροντας 

απεγνωσμένα την έκρηξη, υπό τις ιαχές του πλήθους 

των ατάκτων και τους οδυρμούς του βρόμικου σο-

φού καλλιτέχνη, ο νέος πήρε από το χέρι την Μαρία 

και έφυγαν από την πόλη γρήγορα. 

 Στην πέμπτη πόλη έφτασαν μετά από μεγάλη πο-

ρεία. Είχε χτιστεί μετά την έκρηξη, όπως και μετά 

την πλημμύρα. Εκεί τους είπαν ότι αν θέλουν να γί-

νουν δημότες αυτής της πόλης πρέπει να πάνε στο 

Δημαρχείο να βγάλουν ταυτότητα. Το Δημαρχείο 

ήταν μία τεράστια μακρόστενη αίθουσα με ένα μα-



82 

 

κρόστενο επίσης τραπέζι στη μέση. Η αίθουσα ήταν 

γεμάτοι ανθρώπους που περπατούσαν από τον ένα 

μικρό τοίχο στον απέναντι και πάλι πίσω, άνθρωποι 

κάθε ηλικίας, άνδρες και γυναίκες. Άλλοι περπατού-

σαν γρήγορα σαν να βιάζονταν, άλλοι αργά, κοντο-

στέκονταν, σκέφτονταν λίγο και μετά συνέχιζαν. Στο 

τραπέζι ήταν, απλωμένα σε σειρές,  τετράγωνα λευ-

κά χαρτονάκια σε μέγεθος ταυτότητας. Έπαιρνες 

ένα, και με στυλό διαρκείας που υπήρχαν στο τραπέ-

ζι σημείωνες πάνω πάνω το όνομά σου και κάτω από 

αυτό έπρεπε να γράψεις κάτι που θα σε χαρακτήριζε. 

Οτιδήποτε. Μια λέξη, μια φράση, πολλές φράσεις, 

ακόμη και ένα κείμενο που θα γέμιζε και την πίσω 

μεριά του χαρτονιού. Όταν τελείωνες, πήγαινες στην 

πόρτα, το έδινες, εκείνοι το έβαζαν στο τραπέζι, α-

φού πρώτα σου έβγαζαν και σου έδιναν ένα φωτοα-

ντίγραφο που θα αποτελούσε πια την ταυτότητά σου.  

Πολλοί τελείωναν γρήγορα και έφευγαν. Άλλοι, 

σκέφτονταν πολύ. Ήταν αυτοί που περπατούσαν πά-

νω κάτω. Είχαν γράψει κάτι αλλά δεν ήταν βέβαιοι. 

Άφηναν το χαρτονάκι στο τραπέζι, στη θέση από την 

οποία το είχαν πάρει, και άρχιζαν το περπάτημα. 

Κάθε τόσο γύριζαν, διέγραφαν μια λέξη, ή πρόσθε-

ταν μια λέξη, ή διέγραφαν ολόκληρη τη φράση και 

έγραφαν μια καινούργια, ή δεν έγραφαν τίποτα και 

πάλι άρχιζαν να περπατούν. Μερικοί είχαν αρχίσει 



83 

 

να ασπρίζουν, άλλοι, κατάκοποι κάθονταν στο 

πάτωμα –καρέκλες δεν υπήρχαν.  

 Από μια γρήγορη ματιά που ρίξανε με την Μαρία 

είδαν φράσεις, διαγραμμένες ή όχι, που δεν είχαν 

νόημα.  Παραδείγματος χάριν : «γιατί το κάτι και όχι 

το τίποτα», «ο κρητικός είπε ψέματα», «θάνατος, 

παις έστι παίζων…», «έχω δύο χρυσά δόντια. Είναι 

ισοδύναμα με ένα νόμισμα;», «Μπορώ να κάνω δεύ-

τερο φίλο; Οι ώμοι μου γύρω από τον αυχένα μου 

σηκώνουν δεύτερο θύμα;», «Όταν δεν έχω δύο χιτώ-

νες αλλά έναν;», «Ποιο είναι το αντίθετο του “Ένας 

υπάρχει; Το “Ένας δεν υπάρχει;” το “Κανένας υπάρ-

χει;” το “Κανένας δεν υπάρχει;” με δύο αρνήσεις;» 

όπου και οι τρείς απαντήσεις ήταν διαγραμμένες, και 

άλλα τέτοια παρόμοια. Τότε αποφάσισαν με την 

Μαρία ότι δεν μπορούσαν να γίνουν δημότες αυτής 

της πόλης. Βγήκαν λοιπόν από την πόρτα με ψηλά 

τα χέρια. Έξω, είδαν πολλούς δημότες που είχαν 

συμπληρώσει γρήγορα τις ταυτότητές τους και τις 

είχαν ήδη στην τσέπη, να παίζουν τάβλι. 

 Στην έκτη πόλη η Μαρία τον βρήκε. Ήταν σοβα-

ρός, πρόσφυγας, φορούσε στολή εκστρατείας δια 

παν ενδεχόμενον. Του έβαψε τα μάτια έντονα γαλά-

ζια, που της άρεσαν, και καθόταν και τον κοίταζε με 

τις ώρες παρακολουθώντας πώς το γαλάζιο των 

ματιών του μεταβαλλόταν, ανάλογα με την ώρα της 



84 

 

μέρας, από γαλανό του ουρανού σε μπλε της βαθιάς 

θάλασσας. Όμως, κάθε τόσο, που άλλαζαν δωμάτια, 

του άλλαζε το χρώμα των ματιών του ώστε να ται-

ριάζει με το χρώμα του τοίχου. Στο λαιμό του κρέ-

μασε μια μικρή συνονόματη εικόνα της να τον φυ-

λάει. Και μετά τον ενσωματώθηκε. 

 Έπειτα από αυτό, που διαδόθηκε, ο νέος είδε 

ξαφνικά, με τα μάτια του που είχαν το μπλε χρώμα 

της βαθιάς θάλασσας, ένα πλήθος ανθρώπων που 

χόρευε γύρω από την καλλονή της Μαρία, διεκδικώ-

ντας την. Τότε έτρεξε, τράβηξε την Μαρία από τον 

αλαλάζοντα κύκλο των ανεκσπερμάτωτων χορευ-

τών, την  καθάρισε από τα χρώματα των ζωγράφων, 

την απάλλαξε από τα εκμαγεία των γλυπτών, και 

έτσι ολόγυμνη την έφερε στην άκρη της πόλης, στον 

τόπο των υγειών ανθρώπων. Ήταν η εξαγορασμένη 

μέρα. 

 Έπειτα ήρθε η ώρα του μαρτυρίου. Η Μαρία δεν 

μιλούσε πια. Μόνο, καθώς ήταν ξαπλωμένη, έγραφε 

με το βλέμμα, γύρω από τον παντοκράτορα στον 

τρούλο που τους στέγαζε, ατέλειωτα ύμνους, ότι εκεί-

νος θα έφευγε, ότι δεν θα τον ξανάβλεπε, και ότι θα 

ζούσε μόνη, μια άγγιχτη παντρεμένη, με τον ένα να 

την λιβανίζει και τον άλλο να την λιθοβολεί για να 

την σώσει. 

 Η έβδομη πόλη ήταν της ανάπαυσης. Εκείνος είχε 



85 

 

αποκατασταθεί, στην εορτή του τον φιλούσαν απα-

νωτά, του τραγουδούσαν ύμνους και του έπαιζαν 

προκλασσική μουσική. Η μικρή Μαρία, που την έ-

παιζαν πια πολλές φιλενάδες, είχε επίσης απόκα-

τασταθεί. Είχε γίνει μια μεγάλη πέτρα που την σμί-

λευαν βρεφοκρατούσα, ή νεκροκρατούσα εκείνον, 

την φωτογράφιζαν και την εξέθεταν σε αίθουσες εκ-

κλησιαστικές ή άλλες, in memoriam.     

 Για τον νέο, το μόνο που ξέρω είναι ότι έσκισε 

νευρικά τις σελίδες  και τις πέταξε στο καλάθι. Έκ-

τοτε περπατά μόνος στον χωματόδρομο, με κουστού-

μι κάθε φορά εποχής (ημίψηλο, τραγιάσκα, μαύρα 

πουκάμισα, μισοσκισμένα τζιν, βερμούδες κ.λπ.), 

περιμένοντας να διασταυρωθεί με άλλες Μαρίες. 

 

(Από το τέταρτο βιβλίο Μαδριγαλιών του Κλαούντιο 

Μοντεβέρντι.) 

 

 

 

 

 

 

 

 

 

 



86 

 

Η εκδρομή 
 

 

 

 

 Χρόνια σχεδίαζαν μια εκδρομή. Δεν έχει σημασία 

το πού. Η φύση είναι παντού και  πάντα  το Καθαρ-

τήριο. 

 

 Γεμίσανε λοιπόν τα καλάθια τους με όλα τα 

σχετικά, το Αναγνωστικό, τα δύο άλλα όμοια χοντρά 

βιβλία, το πάζλ με την εικόνα του λόφου, τα επιθέ-

ματα και τον επίδεσμο, τις κονσέρβες, το παγούρι, τα 

πλαστικά μαχαιροπήρουνα της μίας χρήσης, το 

σχοινί κ.ά. 

 Σαν φτάσανε σε ένα ξέφωτο με χλόη όπου το φως 

του ήλιου έπεφτε λοξά, κάθισαν  και άρχισαν να 

αδειάζουν τα καλάθια. 

 «Αισθάνεσαι τη μυρωδιά των φύλλων;»  

 «Ναι, και του καθαρού αέρα και την ερωτική συ-

νομιλίας τους». 

 «Γι’ αυτό σου είπα να μην πάμε στη Λίμνη με το 

φυλακισμένο νερό». 

 «Κι όμως σ’ αυτό τα φυλακισμένο νερό κάναμε 

τα ταξίδια με τη βάρκα μας. Που τώρα, έτσι αφημε-

νη θα καταστραφεί». 

 «Ξεχνάς ότι την τελευταία φορά έμπαζε νερά και 

κινδυνέψαμε να πνιγούμε». 



87 

 

 «Σιγά μην πνιγόμασταν! Μ’ αυτήν γλυτώσαμε 

στον κατακλυσμό». 

 Και όπως ήταν καθισμένοι σταυροπόδι στη χλόη, 

ανοίξανε τα όμοια βιβλία τους στην τσακισμένη ίδια 

σελίδα κι άρχισαν να διαβάζουν. 

 Ο οδοιπόρος εμφανίστηκε ξαφνικά, σαν να ’πεσε 

απ’ τον ουρανό.  Με τις μπότες του, το μπαστούνι 

του και τα σακίδιο στην πλάτη. 

   «Καλημέρα», είπε. 

   «Πράγματι, είναι μέρα ανοιξιάτικη για περπάτη-

μα» είπε εκείνος.  

   «Α, εγώ και ο σκύλος μου οδοιπορούμε όποια κι 

αν είναι η μέρα». 

   «Έχετε σκύλο;» ρώτησε εκείνη. 

   «Όχι δεν έχω. Αλλά τι σημασία έχει;» 

   «Έρχεσθε από μακριά;» ρώτησε εκείνος. 

   Ο οδοιπόρος σκέφτηκε λίγο και παίρνοντας μια 

βαθιά ανάσα με το κεφάλι του σηκωμένο ψηλά, «Α-

πό πολύ μακριά. Από τότε που έπαψα να είμαι ασθε-

νής». 

   «Ε, τότε δεν κάθεστε να ξεκουραστείτε λίγο;» είπε 

εκείνη. 

   «Να καθίσω; Ναι. Αλλά, ξέρετε, η ελευθερία να 

κάνει κάποιος ό,τι θέλει είναι λίγο επικίνδυνη. Όχι 

βέβαια για τους άλλους αλλά για τον ίδιο. Έπειτα 

δεν θέλω να σας διακόψω. Βλέπω να είσθε κι οι δυο 

βυθισμένοι στο διάβασμα».  



88 

 

   «Δεν μας διακόπτετε. Άλλωστε το βιβλίο το ξέρου-

με επ’ έξω, ο καθένας μας έχει το δικό του αντίτυπο 

και τώρα ήμασταν έτοιμοι να τσακίσουμε την ίδια 

σελίδα». 

   «Έρχεσθε και εσείς από μακριά;» ρώτησε ο οδοι-

πόρος καθώς καθόταν.  

   «Ναι» είπαν και οι δυο με μια φωνή. «Από τριάντα 

χρόνια» συμπλήρωσε εκείνη. 

   «Α, τόσο πολύ» είπε ο οδοιπόρος. «Με παιδιά;» 

   «Ναι, με κανένα» είπε εκείνη. 

   «Είχα κι εγώ πολλά παιδιά» είπε ο οδοιπόρος. «Οι 

περισσότεροι σκορπίσαμε στις πόλεις. Κάθε χρόνο 

συγκεντρωνόμαστε και κάνουμε απολογισμό. Μνη-

μονεύουμε τους νεκρούς, νοσηλεύουμε τους τραυ-

ματίες εξοπλίζουμε τους ανάπηρους. Κι έπειτα πάλι 

απ’ την αρχή».  

   «Εμείς δεν έχουμε νεκρούς» είπε εκείνος. «Είμα-

στε, μέρα νύχτα, ολοζώντανοι». 

   «Τριάντα χρόνια» συμπλήρωσε εκείνη αναστενα-

ζοντας.  

   «Που λέτε» είπε ο οδοιπόρος  «ποτέ δεν κατάλαβα 

γιατί αυτό το βιβλίο που κρατάτε έχει σελίδες κενές. 

Και κάθε φορά που το ανοίγεις, όχι  τις ίδιες». 

   Εκείνος και εκείνη κοιτάχτηκαν για λίγο, απορη-

μένοι. 

   «Αντιθέτως» είπε εκείνος «στα δικά μας αντίτυπα 

υπάρχουν σελίδες που επαναλαμβάνονται.  Όπως η 

σελίδα 13 που μιλάει για την βροχή. Και επαναλαμ-

βάνεται με άλλο αριθμό σε κάθε κεφάλαιο». 



89 

 

   «Μια στιγμή» είπε ο οδοιπόρος. Άνοιξε το σακίδιό 

του έβγαλε το δικό του βιβλίο, άνοιξε στη σελίδα 13 

και τους την έδειξε. «Ορίστε, στο δικό μου αντίτυπο 

η σελίδα 13 είναι κενή και ούτε υπάρχει στα άλλα 

κεφάλαια κάτι για την βροχή». 

 «Λέτε να είναι κακέκτυπα;» είπε εκείνος. 

 «Όχι, δεν είναι κακέκτυπα. Εγώ έκανα έλεγχο 

παντού. Σε βιβλιοπωλεία, ξενοδοχεία, σπίτια, ακόμη 

και σε κομοδίνα δωματίων του ίδιου σπιτιού. Το 

βιβλίο αλλάζει σύμφωνα με τον κάτοχο ακόμη και 

με την διάθεσή του. Δύο αδέλφια δίδυμα, ή, δύο ε-

ραστές έχουν βιβλία όμοια. Αλλά δεν ξέρω γιατί» 

είπε ο οδοιπόρος μ’ ένα συγκρατημένο μειδίαμα.  

   Ξαφνικά ακούστηκε ένας θόρυβος από τους γύρω 

θάμνους. Γύρισαν. Ήταν ένα μικρό ελάφι. Στάθη-

κε και τους  κοίταξε για λίγο, υπεροπτικά, έπειτα 

τους εγύρισε τα οπίσθιά του και μπήκε πάλι στους 

θάμνους.   

 Είπαν και άλλα διάφορα ακίνδυνα. 

 «Και τώρα να σας αφήσω να απολαύσετε τη φύ-

ση» είπε  ο οδοιπόρος και σηκώθηκε. Άλλωστε έχω 

να κάνω τα χιλιόμετρά μου». 

 «Πάτε μακριά;» ρώτησε εκείνη. 

 «Μέχρι να γίνω πάλι ασθενής. Μόνο θα ήθελα να 

σας παρακαλέσω να μου δώσετε λίγο νερό. Πού να 

βρεις σπιτικό νερό στις μέρες μας».  



90 

 

 «Νερό;» είπε εκείνος σηκώνοντας τα φρύδια. «Τι 

να το κάνετε. Εμείς όταν διψάμε πίνουμε λίγο αίμα ο 

ένας από τον άλλον» και γέλασε. «Το παγουράκι που 

βλέπεται έχει λίγο νερό βρύσης για να νίπτουμε μετά 

τα χέρια μας». 

 «Έλα καημένε» είπε εκείνη. «Δώσε λίγο νερό 

στον άνθρωπο. Μέσα σε τόσα δέντρα και τόσο πρά-

σινο εμείς δεν πρόκειται να διψάσουμε. Αυτός σε 

λίγο βγαίνει από το δάσος και είναι μόνος». 

 «Το κρίμα στο λαιμό σου» απάντησε εκείνος υπα-

κούοντας. «Αλίμονο αν δεν μας μείνει νερό να νί-

ψουμε τα χέρια μας». 

 «Ευχαριστώ πολύ» είπε ο οδοιπόρος. «Κι αν πάλι 

με χρειαστείτε, καλέστε με» γύρισε και τους φώναξε 

καθώς χανόταν στις φυλλωσιές. 

 

 

  «Σκέφτομαι πώς θα καταλήξω αν δεν φροντίσω να 

πεθάνω γρήγορα». 

  «Αλίμονο αν αργήσουμε να πεθάνουμε». 

 

 

 Πλησίαζε μεσημέρι όταν εκείνη πέταξε θυμω-

μένη το βιβλίο της μακριά –όποια σελίδα γύριζε ήτα-

νε λευκή–, έβγαλε από το καλάθι της ένα φρούτο και 

άρχισε να τα τρώει. 

 «Έχεις φέρει και μήλο;» ρώτησε εκείνος. 

 «Δεν είναι μήλο αλλά ένας άλλος καρπός». 



91 

 

 «Έχεις ξαναφάει απ’ αυτόν;» ρώτησε εκείνος. 

 «Ναι, μία φορά. Είναι πολύ γλυκός». Και καθώς 

είχε φάει σχεδόν τον μισό τού προσέφερε τον υπό-

λοιπο. 

 «Δεν θέλω» είπε εκείνος.  

 «Δεν μπορείς, πρέπει να δοκιμάσεις». 

 «Μα δεν θέλω σου είπα». 

 «Δεν θα μ’ αφήσεις μόνη μου» είπε εκείνη και 

σηκώθηκε πήγε δίπλα του, γονάτισε,  και  πλησίασε 

τον καρπό στο στόμα του. Εκείνος γύρισε το κεφάλι 

του στο πλάι εκείνη τέντωσε το χέρι της προς το 

στόμα του εκείνος γύρισε το κεφάλι του στην άλλη 

μεριά εκείνη τότε κάθισε ιππαστί στα σταυρωμένα 

πόδια του έβαλε την αριστερή παλάμη της πίσω απ’ 

το κεφάλι του το ακινητοποίησε κι άρχισε να τρίβει 

τον καρπό στα σφιγμένα χείλη του, και ενώ εκείνος 

μη μπορώντας να την απωθήσει έβαλε τις παλάμες 

του γύρω απ’ τον λαιμό της σφίγγοντας να την πνί-

ξει, –κι ο οδοιπόρος  πίσω απ’ τον χοντρό κορμό 

ενός δέντρου χαμογελαστός κρυφοκοίταζε–, από την 

ανοιχτή τζαμόπορτα του κήπου ακούστηκε η φωνή 

της αλβανίδας  που κάθε τόσο ερχόταν και καθάριζε 

το σπίτι:     

   «Άντε, μαζέψτε τα, θέλω πριν φύγω να κουρέψω 

το γκαζόν και να ποτίσω τη λεμονιά.  Και ξεκρεμά-

στε το σκοινί απ’ το κλαδί της». 

 

 



92 

 

ΣΗΜΕΙΩΣΕΙΣ 

 
 Αγαπημένε μου αδελφέ hypocrite lecteur, οι ελά-

χιστες  ΣΗΜΕΙΩΣΕΙΣ που δίνονται σε κάποια από τα 

βιβλία μου, εξήντα χρόνια τώρα από το πρώτο μου 

βιβλίο μέχρι το παρόν (που φαίνεται να είναι και το 

τελευταίο) δεν απευθύνονται σ’ εσένα αλλά σ’ εμέ-

να, σημάδια- στάσεις της ιχνηλασίας μου στα κείμε-

να, αναζητώντας έστω νύξεις όχι του «αν υπάρχω» 

(παίξαμε χρόνια με το ergo sum στη γλώσσα συνεν-

νόησης και χάσαμε), αλλά «γιατί  υπάρχω». Απάντη-

ση που όργανο κατάλληλο μπορεί να δώσει, όχι με 

έρευνα και ερμηνεία στη γλώσσα συνεννόησης
1
,  αλ-

λά με αποκάλυψη στη γλώσσα επικοινωνίας  η λογο-

τεχνική γραφή. 

 

Σελ. 61  «γκαμήλες» Ματθ. 19.24 

     ΄΄ «Ιωσήφ» Ματθ. 27.57 

Σελ. 63 «κουρέα» Μπ. Ράσελ 

Σελ. 67 «Αρχιεπίσκοπος» Άνσελμος του

   Καντέρμπουρη 

Σελ. 67 ¨Μήλιος» Θουκ. Ε 85-116 

Σελ. 68 «σιττίμ» Έξοδ. 2 5. 10-22 

    ΄΄ «αριβίστας» Σαρτρ 

                                                           
1
 Για τις γλώσσες συνεννόησης και επικοινωνίας δες το 

βιβλίο μου Γλώσσα και Γραφή. 



93 

 

 Σελ. 70 «Αλεκτρίωνα» Φαιδ. 18a 

Σελ. 71 «φωνίσει» Ματθ. 26.34 

    ΄΄ «τί [εστιν» Ιωάν. 18.38 
Σελ. 73 «[εν μέσ?ω» Γεν. Γ3 
     ΄΄ «Μέμπιους» Ταινία στην 

   οποία διατρέχεις 

   την πάνω και κά- 

   τω πλευρά χωρίς 

   να συναντάς ακ- 

   μή. 

Σελ. 79 «[αείζωον» Ηράκλ. DK 30 
Σελ. 83 «Δαλμανουθά» (Μάγδαλα) Μάρκ. 8.10 

   (Ματθ. 15.39) 

Σελ. 96 «λεμονιά» Με τα ευλύγιστα 

   κλαδιά της 

 

 

 

 

 

 

 

 

 

 

 

 



94 

 

 

 

 

 

Λέγεται ότι η Σχολή του Πυθαγόρα είχε δύο τάξεις. Την 

τάξη των ακουσματικών και την τάξη των μαθηματικών. 

Στην πρώτη τάξη φοιτούσαν οι νεοεισερχόμενοι, όπου και 

έμεναν 5 χρόνια σε απόλυτη σιωπή, δηλαδή τους απογο-

ρευόταν να μιλούν ακόμη και μεταξύ  τους. Μόνο άκου-

γαν τον Πυθαγόρα (γι’ αυτό και ακουσματικοί) καθισμένο 

σε σκαμνί πίσω από ένα σεντόνι, να τους διδάσκει στοι-

χειώδεις αρχές της φιλοσοφίας. Μετά τα 5 χρόνια περνού-

σαν στην τάξη των μαθηματικών, όπου ο Πυθαγόρας κα-

θόταν ανάμεσά τους και τους δίδασκε πια μαθήματα κα-

θαρής φιλοσοφίας (γι’ αυτό και μαθηματικοί), μπορούσαν 

να μιλούν και μεταξύ τους και με τον Πυθαγόρα, να κά-

νουν ερωτήσεις, να σχολιάζουν, ακόμη και να εκφράζουν 

δικές τους απόψεις. Αυτοί ονομάστηκαν αργότερα Πυθα-

γόρειοι και ίδρυσαν δικές τους Σχολές. 

Σημειώνεται ότι για τα μαθηματικά όπως τα εννοούμε σή-

μερα (αριθμητική, άλγεβρα, γεωμετρία κ.λπ.) δεν υπήρχαν 

τότε ειδικές σχολές. Αποτελούσαν μέρος της φιλοσοφίας.  

 

 

 

 

 

 

 



95 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



96 

 

 

 

 

 

 

 

 

 

 

 

 

  

 

 

 

 

 

 

 

 

 

 

 

 

 

 

 



97 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



98 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



99 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



100 

 

 


