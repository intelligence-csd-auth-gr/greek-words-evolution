


















































καλλιτεχνικό ημερολόγιο 2015




καλλιτεχνικό ημερολόγιο 2015

© το βιβλίο
Θεσσαλονίκη, 2014

εκδοτική επιμέλεια: Δήμος Χλωπτσιούδης
επιμέλεια κειμένων & σχεδίων: το βιβλίο

e-mail: ekdoseis@tovivlio.net

[Αναφορά προέλευσης ,
Μη Εμπορική Χρήση,
Παρόμοια Διανομή]

___________________
Το καλλιτεχνικό ημερολόγιο 2015 διανέμεται ελεύθερα στο

διαδίκτυο με άδεια Creative Commons. Επιτρέπεται ελεύθερα
η αναδημοσίευση και η αποσπασματική παρουσίαση με την
υποχρέωση της αναφοράς των λογοτεχνών, των εικαστικών
και του ιστότοπου τοβιβλίο.net. Το έργο διατίθεται μόνο για
μη εμπορική χρήση.

Ο πίνακας του εξωφύλλου είναι της Lotus Carroll
(https://www.flickr.com/photos/thelotuscarroll/8707706983)

Ειρήνη Βαζούκου,

Ρόδια



καλλιτεχνικό ημερολόγιο

2015
μία πρωτοβουλία από



Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ

Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ

Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ

Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ Κ   ∆   Τ   Τ   Π   Π  Σ

2015



επίσης γιορτάζουµε

20 Φεβρουαρίου Ημέρα Κοινωνικής Δικαιοσύνης

8 Μαρτίου Διεθνής Ημέρα Γυναικών

21 Μαρτίου Ημέρα Ποίησης

2 Απριλίου Ημέρα Παιδικού Βιβλίου

7 Απριλίου Ημέρα Υγείας

23 Απριλίου Ημέρα Βιβλίου & Πνευματικών Δικαιωμάτων

3 Μαΐου Ημέρα Ελευθερίας του Τύπου

1 Ιουνίου Ημέρα Γονέων

5 Ιουνίου Ημέρα Περιβάλλοντος

12 Ιουνίου Ημέρα κατά της Παιδικής Εργασίας

14 Ιουνίου Ημέρα Αιμοδότη

20 Ιουνίου Ημέρα Προσφύγων

8 Σεπτεμβρίου Ημέρα κατά του Αναλφαβητισμού

21 Σεπτεμβρίου Ημέρα Ειρήνης

1 Οκτωβρίου Ημέρα Ηλικιωμένων

5 Οκτωβρίου Ημέρα Εκπαιδευτικών

25 Νοεμβρίου Ημέρα ενάντια στη Βία κατά των Γυναικών

1 Δεκεμβρίου Ημέρα κατά του AIDS

10 Δεκεμβρίου Ημέρα Ανθρωπίνων Δικαιωμάτων



Χρήστος Αναστασόπουλος



Χρίστος Σοροβέλης,

Χαίρε αιώνα

Χαίρε αιώνα

Χαίρε αιώνα της υποταγής 

της άκριτης σιωπής.

Ο άνεμος αδύναμος να παρασύρει το σύννεφο.

Δεν μπορώ να δω τα μάτια σου στα μάτια μου.

Οι δρόμοι ερήμωσαν , τα παιδιά φοβούνται,

δεν γνωρίζουν τι να εμπιστευθούν.

Οι νέοι ζητιανεύουν στην αγορά το δικαίωμα.

Χαίρε αιώνα της υπομονής 

της έρημης ψυχής.

Η θάλασσα αδύναμη να κυματίσει περήφανη.

Το χαμόγελο εγκλωβισμένο στο υποκριτικό τέχνασμα.

Τα αθώα μάτια δροσοσταλιά στην πνιγμένη αναπνοή της πόλης.

Το αγοράζειν άλλοθι της λησμονιάς.

Δεν μπορώ να δω τα μάτια σου στα μάτια μου.

Χαίρε Αιώνα του προσκυνήματος.

Δεν μπόρεσα πάλι, να ΜΑΣ  δω.



Ευτυχία Καπαρδέλη

Ίδια του κύκλου

Τις μέρες της αλήθειας

γυρεύουμε το θαύμα

ίδια του κύκλου

γλυκαίνουν

και όταν τα άδικα πληθαίνουν

στον κόσμο χωριστά

ξέχωρα τις φτερούγες

απλώνουμε, την ψυχή ξοδεύουμε

σε εκείνη την παράξενη

φασαρία που προστάζει

την Αντοχή και την μοίρα



Ειρήνη Βαζούκου,

η Πέτρα



Φωτεινή Φυλλαδίτου,

μια όρμοφη δύση του Γενάρη



Αχιλλέας Κατσαρός

Ακροδάχτυλα

Ανάλαφρη περπάτησε στο νερό 

δε χρειάστηκε να μιμηθεί κάποιο θεό

είχε γεννηθεί ξωτικό 

στις χούφτες της μάζευε ανεμώνες 

έμοιαζε με αερικό 

έκοβε μαργαρίτες και γιασεμιά

τ' άπλωνε πάνω στις λέξεις σαν χαλιά 

με φόβο θανάτου στο μαξιλάρι 

μεθούσε από ζωή: 

έτσι έγραφε μουσική.



Λυδία Ψαραδέλλη,

Νιφάδες ζωής

Νιφάδες χιονιού στόλισαν τα βλέφαρά της και το τοπίο απέκτησε

άλλη διάσταση και χρώμα.  Αντιστάθηκε στην παρόρμηση της στιγ-

μής να τις διώξει μακριά και αφέθηκε στην μαγεία της στιγμής. Το ήδη

χιονισμένο τοπίο γύρω της ταλαντεύτηκε, διασπάστηκε και ένα νέο

σύμπαν απλώθηκε μπροστά της. Η ζωή όπως δεν την γνώριζε μέχρι

εκείνη την στιγμή.  

Βαθιά μέσα της γνώριζε ότι πίσω από την δική της, νέα διάσταση,

ένα συνηθισμένο δάσος απλωνόταν με δεκάδες ψυχές να κρύβονται

από τον κρύο αέρα της εποχής αλλά και άψυχα δέντρα που έχασαν

κάθε ίχνος ανάσας στην μεγάλη πυρκαγιά του προηγούμενου καλο-

καιριού, καλυμμένα με παχύ στρώμα χιονιού, έκρυβαν την ασχήμια

της ανθρώπινης ψυχής.

Μια μικρή αγκαλιά, σφίχτηκε γύρω από τα πόδια της και τα βλέ-

φαρά της κινήθηκαν αποφασιστικά, διώχνοντας τις νιφάδες χιονιού,

αποκαλύπτοντας το κόσμο και την οικογένειά που έπαιζε ανέμελα με

το σκύλο ανάμεσα στο χιόνι. Οι δικές της νιφάδες ζωής.



Γεωργια Πρινιωτακη (Καλας),

after the storm



Γιώτα Φλώρου

«Μη φύγεις, μη!» 

Μια κραυγή και ο άντρας άνοιξε τα μάτια του απότομα. Ένιωσε το

κρύο στο δέρμα. Το θολωμένο βλέμμα του έπεσε πάνω στην αδύναμη

φλόγα που έβγαζε το τζάκι. Τα κόκκαλα του πρόδωσαν την ηλικία του

καθώς σηκώθηκε για να βάλει ξύλα στη φωτιά. 

Σκοτεινό δωμάτιο. Μονάχα η φωτιά έδινε φως. Ο καναπές, το τρα-

πέζι, η τηλεόραση μετατράπηκαν σε  σκιές που λικνίζονταν στις φλό-

γες. Οι ανοιχτές πόρτες των άλλων δωματίων έχασκαν σαν στόματα

σε έκφραση απορίας. 

Πήγε στο παράθυρο και τράβηξε την κουρτίνα. Άλλο σκοτάδι εκεί

έξω. Τα λιγοστά φώτα του χωριού εξαφανίζονταν κάτω από την ομίχλη

και το χιόνι που άρχισε να πέφτει. 

Της Χαράς του της άρεσε το χιόνι. Θυμήθηκε εκείνους τους χαρού-

μενους χειμώνες που μαζευόταν όλη η οικογένεια στην μικρή αυλή

για να παίξει. 

Μια λάμψη ήταν οι στιγμές και πέρασαν. Ο πόνος επανήλθε δριμύ-

τερος. Πώς να φύγει ο πόνος αφού εκείνη δεν ήταν πια εδώ; 



Τάσος Μιχαηλίδης

Η γη φορά το νυφικό της



Ανδρομάχη Τζουγανάκη

Καλό μήνα

Με ένα κίτρινο post-it έφυγα σήμερα για τη δουλειά. Το ξεκρέμασα

από το ψυγείο όπως ήταν στραβοκολλημένο και το πήρα δακρυ-

σμένη. Χάζευα τους ανθρώπους στο μετρό. Σκυθρωποί... μαζεμένοι...

βυθισμένοι σε tablets, κινητά και βιβλία. 

Και γρήγοροι... τόσο γρήγοροι...

Σαν ανοίγουν οι πόρτες βιάζονται να βγουν... να ανέβουν πιο πρώ-

τοι... Δυο-δυο τα σκαλιά. Καφές και μέσα στο κλουβί. Το αφεντικό φω-

νάζει, οι φοβισμένοι του υποκλίνονται και κάνουν τεμενάδες. Αρχίζω

τη δουλειά. Τηλέφωνα, καπνισμένοι πελάτες, ψέματα. Και όμως...μέσα

από τη ζακέτα, πάνω στο αριστερό μου στήθος στη μπλούζα το κόλ-

λησα εκείνο το χαρτάκι με τα παιδικά γράμματα...και το κοιτάζω στα

κρυφά και γελάω...

"Καλό μήνα μαμά! Σε αγαπώ πολύ!

Η Νεφέλη σου"



Ειρήνη Βαζούκου

΄Ρίζες



Νικολέτα Τζιμπούκα 

Ακόμη μια μέρα

σκοτεινή,

αγριεμένη,

πέρασε ˙

η νύχτα την τιθάσευσε.

Δεν κινδυνεύω πια

να με δει ο ήλιος,

ο ουρανός βαθιά θάλασσα

και η ματιά μου ναυαγός

που ψάχνει να βρει στεριά

ζητιανεύει βοήθεια

προτού βουλιάξει

πριν να είναι αργά.



Χαρά Κρέτα



Σωτηρία Κυρμανίδου

Υφάδι ζωής

Ψηλώνει η αγάπη…

Κάθε φορά που ένα χαμόγελο ανθίζει.

κάθε φορά που η ελπίδα ξαναγεννιέται.

Κάθε φορά που η καρδιά

ντύνεται στα γιορτινά.

Κάθε φορά που τα μάτια αστραποβολούν

και η χαρά αχνογελά.

Κάθε φορά που δάκρυα σπογγίζεις

και κάθε πόνο διώχνεις μακριά…

Στ’ αλήθεια τότε

ψηλώνει η αγάπη!!!



Γιάννης Καλαιτζάκης



Ανδρέας Αντωνίου

Μικρή Χιπστερού 

Σε είδα που περίμενες μια Τρίτη στο φανάρι

Από την Μητροπόλεως ν’ ανέβεις Τσιμισκή

Φορούσες ένα παρδαλό που σέρνονταν φουλάρι

Και μια τσάντα δερμάτινη που έμοιαζε μ’ ασκί

Σε είδα που με κοίταζες πίσω απ’ τη τζαμαρία

Εκείνα τα τεράστια πορτοκαλί γυαλιά

Μποτίνια ugg – ρετρό t-shirt. Ολόκληρη ιστορία

Κρατώντας ένα i-pad στα χέρια αγκαλιά

Την Άρτα και τα Γιάννενα πάνω σου έχεις βάλει

Μου γύρισες ανάποδα την μόδα του καιρού

Κι αν μοιάζεις με κανονικό του Ρίο καρναβάλι

Εγώ σε πάω απίστευτα, μικρή μου χιπστερού



Τάσος Μιχαηλίδης,

Η γη γερνά μόνο για λίγο



Καίτη Πανάγου,

Μασκες



Έρικα Τζαγκαράκη

Βγάλε τη μάσκα που φοράς... κι έλα να μ' αντικρύσεις...

Απόκριες είναι άλλωστε... και πρέπει να τις ζήσεις...

Πέτα το άστρο σου ψηλά... να φτάσει στο θεό σου...

και στη χρυσή του τη κλωστή... να δέσεις το όνειρό σου...

Κι όταν θα αγγίξει τ άστρο σου.... του ουρανού τη πύλη...

πες του αν θέλει του θεού... λίγη χαρά να στείλει.

Λαμπρό... γαλάζιο σύννεφο... γιομάτο μ' ηλιαχτίδες...

σ’ όλη τη γη... ποθές αλλού... τέτοιο ουρανό δεν είδες.... 



Χρήστος Αναστασόπουλος



Έλλη Φρεγγίδου,

Από στέγη σε στέγη

Με φώναξες άνοιξη

Με φώναξες άνοιξη,

δεν άνθισα όμως

δε γέμισα χρώματα φωτεινά

δεν κράτησα σφιχτά στα χέρια μου μέσα

την ελπίδα σου και τα όνειρα

Κι ύστερα,

με είπες γιορτή,

δε γνώριζα όμως

από ήχους

και εύθυμες συντροφιές

και χαρούμενα γέλια

Με ονόμασες

άνεμο,

να μπαίνω στα δάχτυλα ανάμεσα

να τρυπώνω κάτω απ’ τις πόρτες

Δεν ήξερα

-λυπάμαι-

να φυσήξω

σε πανιά

να σφυρίξω δυνατά

τις νύχτες.

Μάλλον,

δεν έχω αυτά τα όμορφα ονόματα

που μου χαρίζεις

ή ίσως, κι εσύ

με κοιτάς

για να δεις μοναχά 

ομορφιά κι αγάπη

να διαφαίνονται.



Βάσω Κώστογλου,

Η Άνοιξη που έφερε πεσμένα φύλλα

Στο όμορφο δάσος, λευκές δέσμες φωτός διαπερνούσαν διστακτικά

το πυκνό φύλλωμα των πανύψηλων δέντρων, διώχνοντας το σκοτάδι.

Ένας απαλός ψίθυρος από το θρόισμα των φύλλων και ο μεταλλικός

ήχος που έκαναν  καθώς στάλαζαν, οι λαμπερές σταγόνες της πρωινής

δροσιάς, ήταν η εναρκτήρια μουσική, λίγο πριν σηκωθεί η αυλαία και

αρχίσει η μέρα την παράστασή της. Οι νυχτερινοί περιπατητές είχαν

από ώρα αποσυρθεί στις φωλιές τους. Τη θέση τους έπαιρναν νωχε-

λικά χασμουρητά, ανάλαφρα φτερουγίσματα, τριξίματα πάνω στα ξε-

ρόκλαδα. Τα αγριολούλουδα στόλιζαν το σκηνικό ανοίγοντας τα

πολύχρωμα άνθη τους και στο πρώτο γενναιόδωρο χάδι του  ήλιου

απαντούσαν πρόθυμα, χαρίζοντάς του το διακριτικό άρωμά τους.

Κρυμμένα ακόμη μέσα στα πυκνά κλαδιά των δέντρων τα πουλιά άρ-

χιζαν να ζεσταίνουν τις φωνές τους με μικρά τιτιβίσματα. Σε λίγο θα

έπαιρναν τον πρώτο ρόλο, για να γλυκοκελαηδήσουν την καλημέρα

τους στην Άνοιξη. Μέσα σε χρώματα, αρώματα και μουσικές, η φύση

που ξυπνούσε έκανε τα πρώτα δειλά της βήματα…



Ειρήνη Βαζούκου,

Δήμητρα



Θέλω....

Θέλω οι μέρες μου να είναι

γραμμή οριζόντων, φωτεινές

σαν νεκρανάσταση ονείρων

και Ανοιξιάτικες φωνές.

Θέλω οι λέξεις μου να ορίζουν

το δίκιο και την αδικία

απάνεμα να αρμενίζουν

ή να θυμίζουν τρικυμία.

Θέλω να είμαι εδώ και να γελάω

όχι από συνήθεια βαριά,

αλλά γιατί καθόλου δεν πονάω

για αυτό που πρόσταξε η καρδιά.

Βαγγέλης Τσερεμέγκλης



του

Χαράλαμπος Μαγειρόπουλος



Ρούλα Κόζη,

Είναι και εκείνα τα χαράματα

Αυτό είναι μαγεία. Τα απλά καθημερινά πράγματα όπως το ξημέ-

ρωμα, που βλέπεις τον ουρανό να ρίχνει ένα-ένα τα σκούρα πέπλα

του, να βάφεται μαβής ύστερα ροδαλός, ώσπου να ανατείλει για τα

καλά ο ήλιος γεμίζοντας με χρυσαφένιο χρώμα την πλάση. Εκείνες οι

ώρες του χαράματος, είναι οι ώρες του καθενός μας. Αφιερωμένες

στον εαυτό μας και μόνο. Αράζεις  στην σεζλόνγκ και πλάθεις το δικό

σου χάραμα. Νιώθεις γύρω σου την ησυχία. Είναι οι ώρες που αφήνεις

ελεύθερο το νου, την σκέψη να ταξιδέψει, που εκμυστηρεύεσαι στον

εαυτό σου όλα όσα τις υπόλοιπες ώρες της ημέρας αρνείσαι να πεις

στους άλλους, από φόβο ίσως μη σε περάσουν για ονειροπόλο. Εκεί-

νες οι ώρες μ’ αρέσουν. Πιάνω την πένα μου, ντύνω το λευκό χαρτί με

όμορφες λέξεις, να εξωραΐσω τη μουντή πραγματικότητα, να βρεθώ

στον κόσμο του ονείρου, όπως τα βράδια που κοιμάμαι. Γιατί στον

κόσμο του ονείρου δεν υπάρχει θλίψη. Μα οι άνθρωποι έχουν πάψει

από καιρό να ονειρεύονται. Και τότε πέφτει το πρώτο δάκρυ. Και μου-

σκεύει το χαρτί. Γιατί στα όνειρα δεν υπάρχουν ομπρέλες. Στρέφεις

ψηλά το βλέμμα και υποδέχεσαι βουβά την πρώτη λυτρωτική στα-

γόνα. Και τότε θυμάσαι τι θα πει ελευθερία. Αλήθεια, το ΄χες ξεχάσει

ποτέ;



Ρούλα Τσεπνίδου,
κοπέλα που ονειροπολεί



Ελένη Ιωάννου

Εαρινά ολιγόστιχα

Την Άνοιξη κρατώ δεμένη

μη μου φύγει και μαραθώ.

Οι πεταλούδες της 

είναι δικές μου

δικές μου, τ' ακούς;

Με σκέπασε η νύχτα σου

με νυχτολούλουδα

και μοσχοβόλησε ο έρωτας

στο δικό μας ηλιοστάσιο.

Πέτα στα όνειρά μου, χελιδόνι,

ψαλίδισε τους εφιάλτες 

που με κρατούν αιχμάλωτη 

και πάρε με στα ταξίδια 

της νύχτας που μνημονεύει 

την ανθοφορία της Άνοιξης.



Φωτεινή Φυλλαδίτου



Άλλωστε είναι άνοιξη

Σηκώθηκα από νωρίς

Τράβηξα την σάρκα μου κάτω από την δική σου

Όλη νύχτα ρούφαγε το άρωμά σου 

Δεν θέλω να σε αποχωριστώ

μα δεν θέλω να σου στερήσω και τούτο το ξαφνικό

και αναπάντεχο δροσερό πρωινό

Κάθαρση και λύτρωση 

Ανάσα βαθιά και λεύτερη 

πρωινή δροσιά Χαϊδεύει το πρόσωπο

ορίζοντας, πίνακας ζωγραφικής μικρού παιδιού 

Άλλη μια πληγή κλείνει 

Άλλο ένα φορτίο βρήκε την ρεμούλκα του 

Άλλωστε είναι άνοιξη, καιρός ήταν να βγάλεις το παλτό σου,

μάτια μου…

Erina Espiritu



Αθηνά Πετούλη-Κούλα,
κάµπος



Χαρά Κρέτα

Η ροδιά (Ροντέλο)

Ροδιά φυτεύω έξω απ ‘το παράθυρο σου,

καρπούς αιώνιας αγάπης να σου δίνει,

το κάθε ρόδι στο κλωνάρι που ανθίζει,

γλυκιά ανάμνηση να είναι στο μυαλό σου,

τους ζουμερούς καρπούς του σαν απολαμβάνεις,

κάθε ελπίδα και την πίστη σου μη χάνεις.

Ροδιά φυτεύω έξω απ ‘το παράθυρο σου,

καρπούς αιώνιας αγάπης να σου δίνει,

κάθε πληγή ένα του ρόδι να σου κλείνει,

και κάθε όνειρο να γίνεται δικό σου.

Δέντρο ευτυχίας και αιώνιας αγάπης,

δώρο σου κάνω να ‘χεις πάντοτε δικό σου,

Ροδιά φυτεύω έξω απ ‘το παράθυρο σου.



Χαρά Κρέτα



Φωτεινή Φυλλαδίτου



Τάσος Αγγελίδης Γκέντζος

Ψυχές που δεν τις ζέστανε η Αγάπη

...Μεγάλη Πέμπτη έφτασαν οι Αθηναίοι με τα πασχαλινά κουλούρια

τους και τα μικρασιάτικα τσουρέκια τους. Χρόνια είχαν να ανταμώ-

σουν τα αδέρφια... Ο Γιώργος ήταν ένας άλλος άνθρωπος. Ξυρίστηκε

από το χάραμα, έκανε όλες τις δουλειές του σπιτιού, μαγείρεψε χτα-

ποδάκι με μακαρονάκι κοφτό στην κατσαρόλα και φασόλια γίγαντες

στο φούρνο, φόρεσε τη γραβάτα του κι έκοβε βόλτες μέσα έξω περι-

μένοντας με ανυπομονησία την άφιξή τους. Την προηγούμενη ημέρα

είχε ασβεστώσει κι όλα τα πεζούλια της γειτονιάς. Είχε σκουπίσει κι η

Δόμνα τις αυλές... Έλαμπε ο τόπος από την καθαριότητα. Θα έβρισκαν

άραγε το σπίτι τους μετά από τόσα χρόνια;

Από τη βάπτιση του μικρού τους γυιού είχε να πατήσει το πόδι της

στην Καβάλα η Δημητρία. Πώς χάνονται οι άνθρωποι μετά το γάμο

τους; Πώς ο ξένος άνθρωπος που μπαίνει στη ζωή σου σε κάνει να μη

θέλεις να δεις τους δικούς σου ανθρώπους, αυτούς με τους οποίους

μεγάλωσες... Να πεθυμάς τα αδέρφια σου και να μην αποφασίζεις να

τα επισκεφτείς!



Αθηνά Πετούλη-Κούλα,

φτερωτοί έρωτες



Άννα Δεληγιάννη-Τσιουλπά

Χρώματα χαράς!

Η πρόνοιά Σου, πηγή ψυχής,

έφερε πάλι τη χαρά

μες στη θλιμμένη μου καρδιά

με χρώματα της Άνοιξης πολλά.

Μα δεν αρέσω μόνο εγώ 

την ομορφιά σου πλάση,

είναι κι αυτά τα ζωντανά  

που τρέχουνε στα δάση,

τα διαβατάρικα πουλιά

που τιτιβίζουν στη χαρά

Θεέ μου τόση ομορφιά!

Τ’ ανθρώπου η τρυφερή ματιά

τι να πρωτοθαυμάσει!



Αθηνά Πετούλη-Κούλα



Εὐστράτιος Εὐ. Σαρρής

Οἱ κερασιὲς

Στοῦ περβολιοῦ μου τὴν γωνιά, στοῦ φράχτη μου τὴν ἄκρη,
ἐφύτεψα δυὸ κερασιές, δυὸ ἀχαμνὰ δεντράκια,
ν’ ἀνθεῖ ζευγάριν ἡ ἐμορφιά, νὰ διπλολουλουδίζει.
Στ’ ἄγουρο χῶμα πάλεψαν, νὰ δώσουν πολεμῆσαν,
κ’ ἡ μιὰ ῥίζες δὲν τίναξε καὶ γληγοροξεράνθη,
κ’ ἡ ἄλλη γοργοφούντωσε καὶ πρόκοψε κι ἁπλώθη.

Ὅταν ξυπνήσ’ ἡ ἄνοιξις καὶ κοιμηθεῖ ὁ χειμώνας
καὶ σκεπαστοῦν τ’ ἀνθόκλωνα μὲ ζάλευκο μαγνάδι,
θ’ ἀποθαυμάζουν σε, κυρά, τ’ ἀνθρωπινά μου μάτια.
Μὰ τῆς ψυχῆς μου οἱ ὀφθαλμοί, τῆς φαντασιᾶς τὰ μάτια,
θὰ παρασταίνουν πλάϊν σου καὶ τὴν νεκρὴ ἀδελφή σου,
νὰ στέκει λιοπερίχυτη καὶ τρισλουλουδιασμένη,
ψέμμα δὲν εἶναι τὰ ποὺ ὁ νοῦς δύνεται κι ἀνασταίνει.



Ρούλα Τσεπνίδου,

Κοπέλα με λουλούδια στο καπέλο



Μαίρη Τσίλη

Μια φορά κι έναν καιρό, η δική μου η καρδιά αγάπησε έναν Απρίλη

τόσο ψεύτη και τόσο αληθινό... Κι ύστερα έγινε η αγάπη μου καλο-

καίρι, φθινόπωρο ρομαντικό κι άνοιξε σαν τριαντάφυλλο μέσα στο

χειμώνα... Κι ύστερα τέλειωσαν οι εποχές, πέρασε ο καιρός κι έμεινε

μια ανάμνηση σαν άρωμα που εξατμίστηκε στον χρόνο... Αχ έρωτα νι-

κητή και νικημένε.. Αχ μοναξιά ωραία και πνιγηρή.. Αχ καρδιά, που

δίχως έρωτα δεν ζεις.. "



Μέρα μαγιού εμίσεψες τη μάνα σου κι εσύ

δίχως να ζητιανεύεις

στου τρόμου στοές καρβουνιασμένες

με χέρια μαύρα και μάτια σβηστά

έφυγες και μόνη

κλαίει δίχως αγκαλιά

μα με μια φωτογραφία σου παλιά

άσπρος,  ροδαλός

Δε φταίν' οι σφαίρες.

Τι έκανε σε διαδήλωση παιδί 15 χρονώ;

Δεν έφταιγ' το ορυχείο. Μα κανείς δε ρώτησε

τι έκανε παιδί 15 χρονώ στο ανθρακωρυχείο;

Δήμος Χλωπτσιούδης, 

κατάστιχα



Ειρήνη Βαζούκου,
Επανάσταση



Σταυρούλα Γάτσου,

η προσευχή και η παπαρούνα



Ntina Dard

Ερωτικός Μάης

Το χέρι μου άγγιξε κι οδήγησέ με

απ' του ονείρου τη σκιά στο φως

κι ύστερα άσε να με σαγηνεύσει

αυτός ο Μάης ο ερωτικός.

Να ταξιδέψω στη μεθυστική αγκαλιά του,

τ' αρώματα της φύσης να γευτώ

κι αφού χαϊδέψω τα ολοπλούμιδα μαλλιά του

να πω: Ζωή είσ' ένα θαύμα, σ' αγαπώ!

Να τρέμουν από προσμονή οι αισθήσεις

για τ' άγνωστο που μέλλεται να 'ρθει

κι όταν η ανάσα μου θα αργοβγαίνει

να δροσιστώ απ' τη γάργαρη πηγή.

Να αιχμαλωτίσω μέσα σ' ένα βλέμμα

το μεγαλείο που δεν ορίζεται με λόγια

κι όταν το δάκρυ μου το μάγουλο χαράξει

θα 'ναι γι' αυτούς που τους ταιριάζουν μοιρολόγια.

Γιατί δε βλέπουν και δε νιώθουν τη μαγεία,

γιατί τους κρύβει η σκιά το φως,

γιατί βυθίζονται αμαχητί στην ουτοπία

και δεν τους άγγιξε ο Μάης ο ερωτικός.



Γεωργια Πρινιωτακη (Καλας),

May Day



Κων/ντίνος Κοφινάς

Νήματα & κρυφά νοήματα

Τι υπέροχη μέρα σήμερα! ..

Τώρα σίγουρα, θα νομίζεις πως μιλώ για τον καιρό, 

μάλλον σε ξεγέλασα..

Ο χάρτης γράφει παρελθόν με στερητικά Α..

Η καρδιά μου όμως ζωγραφίζει άπειρα Μ,

όπως Μακάρι, Μπαλόνι, Μαγεύτρα.. 

με έχεις μαγέψει! . .

Μόλις φώναξα στον θεό! . .

..τον ευχαριστώ που σε γνώρισα..

Ξεκίνησε να βρέχει! 

2 θαύματα σε 1 μέρα . .

Το 1 που έβρεξε μέσα στο καλοκαίρι, το άλλο

Εσύ . .

Με ρώτησες αν είμαι ερωτευμένος.. δεν απάντησα..

Ξαναρώτησες! Χαμογέλασα..

& σου ψιθύρισα..

‘’ ..μπλέχτηκα στα νήματα σου αράχνη.. ‘’



Γιάννης Καλαιτζάκης



Χριστίνα Δημητριάδου 

Λωτιά

Ένα δέντρο ομορφαίνει του σπιτιού μου την αυλή

και στα στερνά του φθινοπώρου τρανά ακτινοβολεί.

Κλωνάρια μοναχικά, γύμνια οδυνηρή,

γλυκός καρπός τα καλλωπίζει και η φύση παραληρεί.

Τι του είναι η νιφάδα και η βαρυχειμωνιά;

Αγέρας παγωμένος το γεμίζει με φιλιά.

Χριστουγέννων στολίδια βαραίνουν στα κλαριά,

η πλάση ολάκερη σαστίζει και χάνει τη μιλιά.

Οπτασία η θωριά του, σα νεράιδα μελαγχολική,

σαν ξωτικό του δάσους, Σειρήνα σαγηνευτική. 

Τη λήθη σκορπά ολούθε του λωτού τη μαγική

η μάγισσα πλανεύτρα με στρατηγική μαεστρική.



Ελένη Ιωάννου



Νάνσυ Δανέλη

Πορφυρό Φως

Ομπρέλες

Βρέχει.

Δες πως το δάκρυ της βροχής

ξεπλένει 

τις φλέβες των φύλλων

τα φτερά των πουλιών

τις σκονισμένες ομπρέλες.

Βρέχει.

Θα μπορούσαμε να είχαμε σμίξει

στη σιωπή των συναισθημάτων.

Αν οι ομπρέλες

δεν ήταν 

για τους μοναχικούς.



Χρήστος Αναστασόπουλος



Χάιντι Σεραφειμίδου

Η ζωή είναι ένα σύνολο από επιλογές… άσπρο ή μαύρο, μέσα

ή έξω, ναι ή όχι… αγάπη ή μίσος, τόλμη ή φόβος. Επιλογές που

αξίζουν, επιλογές που έχουν ήδη γίνει, επιλογές που τις κάνεις

μηχανικά και άλλες που δεν τόλμησες ποτέ να αντικρίσεις. 

Σε όλη μας λοιπόν τη ζωή πέφτουμε πάνω σε πόρτες που είτε

τις συναντάμε κλειστές, είτε ανοιχτές. Είναι στο δικό μας χέρι αν

θα χτυπήσουμε για να μπούμε, αν θα ανοίξουμε με το δικό μας

κλειδί ή αν απλώς θα τις προσπεράσουμε..

Κάποιες από αυτές τις πόρτες ανήκουν στο μακρινό μας πα-

ρελθόν και άλλες αγγίζουν το μέλλον μας. Μια πόρτα μπορεί να

χωρίζει την αλήθεια από το ψέμα, το εγώ από το εμείς…

Άνοιξε την πόρτα και μην φοβηθείς για ότι και αν εμφανιστεί.



Χαράλαμπος Μαγειρόπουλος



Ρούλα Τριανταφύλλου, 

Ματιές της ζωής από το κέντρο του Αιγαίου

Έλλειψη

Λουλούδι μαραμένο

η αγάπη

Στα μάτια σε κοιτώ

σπασμένοι καθρέπτες

τα βήματα βαριά

σα σκουριασμένη πόρτα

δυο δέντρα που λυγίσαμε

στον έρημο κάμπο.



Βασιλική Ζωγραφούδη 

Νόημα άγιας ζωής

Ηχοχρώματα αθωότητας αντηχούν ολούθε

κάτω από την πεσιμιστική σκέπη.

Φέρνουν το μήνυμα της έλευσης

του θεάρεστου όντος

που μοιράζει κομμάτια χαράς.

Αν κοιτάξεις στο περιθώριο της ζωής

θ’ ανακαλύψεις πολλά από αυτά.

Κι αν το αναζητήσεις μέσα σου

ίσως το βρεις.

Μ’ ένα βλέμμα εκεί ψηλά

και μια ματιά σου χαμηλά

σ’ αυτόν που πέφτει.



Ρούλα Τσεπνίδου,

κοκκινομάλλα με λουλούδια μπροστά από το στήθος



Γρηγόρης Δάλλης



Οδυσσέας Νασιόπουλος,

πάλη για ήλιο

Ήλιος διαβάτης

Ήλιος διαβάτης λάμπει

στην πόρτα σου,

την απελπισμένη λευκό χαμόγελο,

την καταδικασμένη αναμονή,

γαλάζια θαλπωρή,

μονοιασμένη φευγαλέα

ύπαρξη,

ήλιος οικοδεσπότης,

υπερήφανος προστάτης

διαφεντεύει τον λειψό

μα πλήρους αγάπης,

ομορφιάς οίκο σου,

γεμάτος στέρεα καρδιά,

ατόφια της ελπίδας γενιά.



Αθανάσιος Αθανασιάδης



Γιάννης Τάτσης,

Ποιήματα 2002

Εσύ κι εγώ

Νερό είναι τα στήθη σου

πηγάδι η υπομονή μου,

ιδέες είναι η σκέψη σου

σοφία η δική μου.

Το μείγμα των ονείρων μας

Θα γίνει ξακουστό,

αγώνα έχεις μέσα σου

και κρίση έχω εγώ.



Καίτη Πανάγου,

καλοκαιρινές διαδρομές



Μαρία Θωμάδη

Το δάκρυ της Χιόνης

Απάνω στο χάρτη,

κάπου σε μια γωνιά του Αιγαίου 

η πλάση προίκισε τη «Χιόνη» 

με οίνο υπερηφάνειας. 

Καθώς τα χρόνια διασχίζουν με ορμή 

τους φθινοπωρινούς χειμώνες 

και τα ανοιξιάτικα καλοκαίρια της πλάσης

ανθίζει ενδόμυχα μία γυναικεία θεότης της φύσης.

Μαστίχα το όνομα αυτής,  

που με το άρωμα και το λάγνο βλέμμα της μεθάει γλυκά 

ακόμη και τον πιο αδιάφορο ταξιδιώτη.

Κάπου στα μέσα του θέρους 

το αγνό της δάκρυ κυλά αργά 

πάνω στο λαβωμένο και ρυτιδιασμένο κορμί.

Κάπου στα μέσα του Θέρους 

εκείνο το δάκρυ ανατέλλει 

τη μάνα Γη που αγκαλιάζει το σπλάχνο της 

με στοργή ως την αιωνιότητα.



Φωτεινή Φυλλαδίτου



Μαρία Ποπκιώση,

Ασημένιες φωταψίες

Μεταξένια όνειρα

Η σκέψη μου σελήνη απλώνεται γύρω σου

ένα ασημένιο ποτάμι από φως

στα σκοτάδια του νου.

Μην παραδίνεσαι στη θλίψη τ’ απομεσήμερου 

το κουβάρι της αγάπης 

φτιάχνει όνειρα από μετάξι 

για σένα.



Γρηγόρης Δάλλης



Άννα Βατίκαλου

Μην αποστρέψεις…

Με το κεφάλι σκυμμένο

διαβαίνω τη θύρα

κερί μπήγοντας στο στάρι των ψυχών,

της ψυχής μου˙

της προσευχής κατάθεση.

Έρχομαι εμπρός σου γυμνός, 

στο βλέμμα σου αναρριχώμαι

στη φλόγα του καντηλιού

που αντανακλάται στο πρόσωπό σου,

η αλήθεια˙

στη φωτιά που καίγεται μέσα μου,

η αναζήτηση.

Και ενώ το λάδι λιγοστεύει

και η φλόγα τρεμοπαίζει, έτοιμη να σβήσει,

αυτό μόνο κατάφερα να ψελλίσω:

Μην αποστρέψεις το πρόσωπό σου…



Ερωδίτη Παπαποστόλου



Ιάσων Λειδινός

Υπερωκεάνιο

Υπήρξαμε

ένα ταξίδι

δίχως θάλασσα

όλη

η αλμύρα

στα ύφαλα

της συνουσίας



Γεωργια Πρινιωτακη (Καλας),

summer afternoon



Άθως Χατζηματθαίου

Αθωότητα

Εξαρτημένος

απ’ τις ορμές των πόθων

εγκλωβίστηκα 

σε αμφίβολους έρωτες

γυρεύοντας σε άνυδρα χείλη 

τα φιλιά των ονείρων

μιας αμαρτωλής αθωότητας.



Δήμος Χλωπτσιούδης

κατάστιχα

στη μικρότερη νύχτα

μην κρυφτείς και σε χάσω.

στάσου αγκαλιά μου στο φως της σελήνης

να σε ζώσουν φεγγαρακτίνες

κι οπτασία στον έρωτά μου να γενείς

στο φως των αστεριών ψιθυρίζω το όνομά της,

αστράφτει ο ήχος του σα φεγγαρακτίνα πάνω σε ανεμώνη

φεγγοβολούν υγρά τα πράσινα μάτια

στων σεντονιών τη μάχη,

θυσία στης Αφροδίτης το βωμό



Ειρήνη Βαζούκου,

Ερωτικό



Γιάννης Καλαϊτζάκης



Αντρέας Τιμοθέου

Τα Άνθη του Φωτός

Divina

Με κοιτάζεις και με καθοδηγείς,

με μεταφέρεις σ’ άλλους κόσμους, κόσμους θεϊκούς,

κόσμους που μονάχα εσύ έζησες.

Με παρασέρνεις στα βασίλεια της φωνής σου,

αφήνεις την ψυχή μου να γεμίσει με άρωμα Θεού.

Κλείνεις τα μάτια και είσαι το ίδιο γοητευτική,

εξακολουθείς να είσαι θεά.

Πίσω απ’ τα χείλη σου

συναντώ τους άδοξους έρωτές σου,

αυτούς που η ζωή δε θέλησε να σου χαρίσει.

Φέρνεις τα χέρια στο πρόσωπο

και νιώθει η γη να την αγκαλιάζεις,

δοξάζει η φύση το δημιούργημά της.

Και είσαι Εσύ, ναι εσύ!

Η τόσο ευαίσθητη, τόσο περήφανη

μα και τόσο εύθραυστη,

δική μου θεά.



Κώστας Θερμογιάννης



Χαρά Κοσεγιάν,

Η Αννίκα, από τη Λοχεία της Απουσίας

…Η Παναγιά είναι σκαρφαλωμένη στο βράχο. Ξέρει πολλές Πανα-

γιές σκαρφαλωμένες στα βράχια. Ερημοκλήσια ασβεστωμένα με δυο

εικονίτσες μέσα που κρατούν σκιά στον τόπο. Αλλά εκείνη που θυμά-

ται περισσότερο, ήταν μια που από κάτω της ροβόλαγε η πλαγιά πή-

χτρα στα φραγκόσυκα. Εκατοντάδες φραγκοσυκιές αγριεύανε το

τοπίο, απροσπέλαστο, επιθυμητό. Όλες τις ώρες της μέρας. Μα στη

δύση έκανε ένα ηλιοβασίλεμα όνειρο. Κατρακύλαγε ο ήλιος στη θά-

λασσα κι έπιανε κουβέντα με τ' αγκάθια. Ένα κοφτερό μαχαίρι στη

τσέπη είχαν όσοι περνούσαν από κει. Μια τσάντα φραγκόσυκα κι απο-

ζημιωνόντουσαν για τον κίνδυνο. Κάτω στα βράχια να σκάζουν τα κύ-

ματα κι από πάνω να σε περιπαίζει ο Θεός. Εκτός κι αν σε φυλάει η

Παναγιά. Το σταυρό τους κάνανε και αψηφούσαν τα γλιστρήματα.

Άγρια δύναμη ξεχείλιζε από τα σωθικά τους. Λες κι έκαναν κάτι με-

γάλο, κάτι σπουδαίο, το καμαρώνανε. «Μαζέψαμε φραγκόσυκα, χτες»,

λέγανε κι οι άλλοι τους ζήλευαν…



Φωτεινή Φυλλαδίτου



Άννα Πάτσου

Ο κήπος της καρδιάς

Ο βασιλιάς απόψε, μόνος περπάτησε...

Στο κήπο της καρδίας μου, στάθηκε, σάστισε…

Και έκοψε δυο λουλούδια, το ‘να του έρωτα,

και τ’ άλλο του θανάτου, που παγιδεύτηκα…

Άκουσε την αγάπη; τι τον συγκίνησε;

Ράγισαν την καρδιά του, απόψε οι θύμησες…

Κι ένα διαμάντι λάμπει, κάτω από το μάτι του…

Μα εγώ ανατριχιάζω, μην είν’ το δάκρυ του...

Ο βασιλιάς απόψε, μόνος του έμεινε,

ποτέ του δεν θυμάται ασφάλεια να ένιωσε..

Ποτέ του δεν θυμάται να ερωτεύτηκε,

γι’ αυτό ψυχή μου τώρα έτσι μπερδεύτηκε..

Μην του κρατάς κακία, μην τον παρεξηγείς,

πρίγκιπας είναι ακόμα, κι ας μεγάλωσε νωρίς…

Κρύψ’ τον στην αγκαλιά σου, πες πως τον αγαπάς,

και φόρα του το στέμμα, εκείνο της καρδιάς..

Εσύ καταλαβαίνεις πως για να είναι εδώ,

κάτι και αυτός θα νιώθει, θα ήτανε γραφτό…

Να είναι ο βασιλιάς σου σε τούτη την ζωή,

κι εσύ να μην φοβάσαι, μαζί του που θα βγει…

Το παραμύθι πάλι ξεκίνα απ’ την αρχή,

ζωγράφισε το τέλος, που θα ’σαστε μαζί…



Γεωργία Πρινιωτακη (Καλας) 

The Picnic



Ποτούλα Πασχαλίδη

Όλα εσύ

Γλυκοκελάηδημα αηδόνας πάνω σ' αμυγδαλιάς κλαδί. Εσύ

Ψυχής αέρινης χρυσομανταλωμένη φυλακή. Εσύ

Αστέρι που ξεστράτισε με θράσος απ' το σύμπαν. Εσύ

Χορτάρι νέο, τρυφερό , λάγνας βροχής ανάθρεμμα. Εσύ

Άκαυτου παρθένου δάσους σταυραετέ. Εσύ

Ήρεμης γαλαζοπράσινης λίμνης μακρινό αγνάντιο. Εσύ

Θησαυροφύλακα πιστέ ψυχής μαλαματένιας. Εσύ

Χειρομάνταλο απενοχοποιημένης τρυφερότητας. Εσύ

Κάστρο λαμπρό ελπίδας αποκούμπι. Εσύ

Ονείρου, που δεν έπρεπε, αστραφτερή κρυψώνα. Εσύ

Φεγγάρι Αυγουστιάτικο, ολόγιομο, φευγάτο, θαλερό. Εσύ

Άβατο απαράβατο, ιερού ησυχαστηρίου. Εσύ

Γλαφυρής θάλασσας ανυπόμονη αλμύρα. Εσύ

Αλαφιασμένης πέρδικας ερωτικό άγγιγμα. Εσύ

Απρόσμενο φιλί του φεγγαρόλουστου δίστρατου, καλοδεχούμενο. Εσύ

Τρεμάμενο αντάμωμα ερωτευμένων  ακροδάχτυλων. Εσύ

Του ουράνιου τόξου όλα τα χρώματα εγκλωβισμένα σε λευκό πουκάμισο.

Εσύ. Λαχτάρα, ελπίδα, προσμονή. 

Όλα εσύ



Γρηγόρης Παπαδογιάννης,

Σίφνος



Χαρά Μαζίδη

Γράμματα που δεν θα πάρεις ποτέ

"Πώς είναι δυνατό ο κόσμος όλος να γυρίζει με την ίδια ταχύ-

τητα και εγώ να γυρνώ σαν μεθυσμένη στις άκρες του μυαλού;

Πώς είναι δυνατό να νιώθω τόση μα τόση θλίψη μέσα μου και εσύ

κοιτώντας τον ίδιο ουρανό, το ίδιο φεγγάρι κάπου βλέποντας το

σκοτάδι, να χαμογελάς; Πώς είναι δυνατό, η ψυχή μου ταυτό-

χρονα να λυγίζει, να πονάει, να γελάει και τα μάτια να δακρύζουν

τρέχοντας αίμα; Πώς είναι δυνατό τα μάτια μου να συννεφιάζουν

βλέποντας τόση ομορφιά γύρω μου; Πώς είναι δυνατό η από-

σταση να είναι τόσο κοντινή και τόσο μακρινή ταυτόχρονα; Πώς

είναι δυνατό να ζω ακόμα αφού μέσα μου είμαι νεκρή;.Πώς είναι

δυνατό να σε μισώ και να σ αγαπώ ταυτόχρονα με την ίδια έν-

ταση; 

Πώς είναι δυνατό να κρέμομαι απ τα λόγια σου και την ίδια

στιγμή να νιώθω ναυτία στο άκουσμά τους; Πως είναι δυνατό να

καταπίνω αισθήματα με την ορμή χειμάρρου και να μην πνίγομαι;

Πώς είναι δυνατό τα μάτια σου να είναι η ευτυχία όλου του κό-

σμου; Πώς είναι δυνατό και μόνο η ανάμνηση τους να μου φέρνει

δάκρυα στα μάτια τώρα που τα θυμήθηκα; Πώς είναι δυνατό να

θέλω την αιωνιότητα σου και την ίδια στιγμή το θάνατό σου; Πώς

είναι δυνατόν η φωνή σου να προκαλεί ρίγη χαράς και πόνο κο-

φτερό; Αυτή η ζυγαριά γιατί ποτέ δεν γέρνει; Πώς είναι δυνατόν

να θέλω να σ αγγίξω και να σε φιλήσω και την ίδια στιγμή να μην

θέλω ούτε να σε νεκροφιλήσω; Πώς είναι δυνατόν να παρακαλάω

να πεθάνεις να μη ζεις, να μην υπάρχεις και να λέω πως σ αγαπώ;

Πώς είναι δυνατόν να ζήσω τόσο κοντά μακριά σου; 

Πες μου..."



Χρήστος Αναστασόπουλος



Βασιλική Δραγούνη

Αμπελώνες

Απόσταγμα των χρυσοφόρων τόπων του Διονύσου

Σε μια φιάλη βίβλινου οίνου

Εκστασιασμένες από τα μυστήρια τα Ορφικά

Τις αισθήσεις μου αιχμαλωτίζεις…

Ποίηση των τόπων 

Κρυμμένη μέσα σ’ ένα μπουκέτο αρωμάτων

Το μυαλό μου ξεκουράζεις

Ενώ η καρδιά μου 

Ακόμα εκεί περιπλανιέται…

Μπουκέτο αρωμάτων

Ευωδιά αρχαίων χρόνων

Που ξέφρενα και ατίθασα εξαπλώνεσαι

Γυρεύω να σ’ αγγίξω

Στο Χορό…

Λευκασμένοι αχυρένιοι περίβολοι 

Σμίγουν με τους αμπελώνες 

Θαλερά και πράσινα

Τα φρούτα ωριμάζουν

Και ο Βάκχος

Που ενεδρεύει στις σκιές

Μας γνέφει… 



Χριστίνα Σουλελέ

Περπατά στο μονοπάτι και σε κάθε βήμα αφουγκράζεται την ανάσα

του φθινοπώρου. Χρώματα ζεστά.  Ο ήχος της βροχής.  Το άγγιγμα του

ανέμου. Η μυρωδιά του βρεγμένου χώματος. Δάκρυα βροχής  κρέμον-

ται στις άκρες των κλαδιών,  σχοινοβάτες ανάμεσα στη θλίψη και τη

λύτρωση. Η φύση ξυπνά, πλένεται, ερωτεύεται,  ζει. Κοιτάζει το κυκλά-

μινο που δηλώνει την παρουσία του αθόρυβα. Βλέπει τα φύλλα πε-

σμένα στο χώμα να γίνονται θυσία και προσφορά,  δώρο ζωής στο

δέντρο που τα γέννησε.

Η φωτογραφική μηχανή, μάρτυρας των όσων βλέπει. Γιατί να μην

μπορεί να απαθανατίζει και τα συναισθήματα; σκέφτεται. Χωρίς να το

καταλάβει η παρατήρηση της φύσης γίνεται πέρασμα στα βαθύτερα

μονοπάτια της ψυχής και της σκέψης. Αρχίζει να τακτοποιεί συναισθή-

ματα που ακροβατούν,  σκέψεις που άναρχα ξεπηδούν και τον μπερ-

δεύουν.  Και συνεχίζει να περπατά και να ταξιδεύει. Συντροφιά με τον

άνεμο. Αγκαλιά με τη βροχή. Παρέα με το κίτρινο φύλλο. Πιστός σύν-

τροφος και εραστής του φθινοπώρου.



Χαρά Κρέτα



Σεραφειμίδου Χάιντι



Άννα Γεωργαλή

Φυγή

Έλα να γράψουμε τα ονοματά μας 

πάνω στις πέτρες.

Είναι αμίλητες 

και δεν μαρτυράνε τους ευτυχισμένους.

Και μετά θα τις πετάξουμε 

βαθιά στη θάλασσα.

Και θα κρύψουμε τις καρδιές μας 

στις γέρικες φτερούγες των γλάρων

να ταξιδέψουν με τον άνεμο 

των απέραντων ωκεανών.

Ένα παράθυρο είναι η ψυχή 

και τα βλέπει όλα

ξέροντας πως αύριο

ίσως να μην είμαστε μαζί.

Ακόμα αν θες πάμε να φύγουμε στην ερημιά

να μη μας βρουν οι άνθρωποι 

όσο θα νιώθουμε την ευτυχία κοντά.

Θέλω να σε κοιτάζω στα μάτια

χωρίς τόσα πρόσωπα γύρω μας. 

Ας το κάνουμε αυτό το ταξίδι

αύριο μπορεί να το 'χουμε ξεχάσει.

Έτσι όπως το θέλει ο κόσμος.



Ερωδίτη Παπαποστόλου



Άννα Ρουμελιώτη

Ψίθυροι

Τις Κυριακές το σπίτι έμενε άδειο από το πρωί.

Οι ψυχές το εγκατέλειπαν για μια ημερήσια βόλτα

προς το ανέφικτο.

Που πήγαιναν; αναρωτιόσουν

γιατί έκαναν αυτό το ταξίδι για κάτι ανώφελο;

Ποιο μακρινό στόχο είχαν κατά νου;

Γιατί έφευγαν μόνο τις Κυριακές;

Και αφού απάντηση δεν δινόταν

στρεφόσουν κι εσύ σε ανούσιες εργασίες

στο συγύρισμα ενός άδειου σπιτιού.

Απαιτούσε μια ολόκληρη μέρα η τακτοποίηση τόσων

ψιθύρων.

Σαν επέστρεφαν οι ψυχές ήξεραν που θα τους βρουν.

Πάντα είχαν κάτι να προσθέσουν.

Τόσες Κυριακές …..τόσα ταξίδια…. κι όμως….

οι ψίθυροι δεν γίνονταν φωνές καθαρές.

Σαν σούρσιμο αργό και βαριεστημένο έμοιαζαν

και σιγά σιγά έσβηναν όταν ερχόταν η νύχτα

αφήνοντας την πικρή γεύση του ανείπωτου.



Αθηνά Πετούλη-Κούλα,

φθινοπωρινές διαδρομές



Πόλα Βακιρλή

Το όργωμα

Πρωτοφανέρωτοι έρωτες σαν της αυγής το πρώτο φως

οργώνουν της ψυχής το χώμα.

Πίσω τους ο ζευγολάτης καταιδρωμένος

αφήνει χαρακιές μνήμης...

Το φρέσκο χώμα του χωραφιού αντιστέκεται

στο ηνί τ΄ αλετριού

σαν τις αναμνήσεις ενός παιδικού έρωτα

που ξεγελάει το χρόνο.

Κι ο ζευγολάτης γελαστός παρέκει

παίρνει μια ανάσα στα ριζά της καρυδιάς

για να συνεχίσει τ' όργωμα.

Δε φτάνουν οι μνήμες που πολιορκούν το χρόνο!

Στα τραχιά του χέρια βρίσκετ' η ελπίδα

στις σταγόνες του ιδρώτα του

ακουμπάει το ψωμί της φαμίλιας.

Το γλυκό ψωμί της ζωής.



Καλλιόπη Δημητροπούλου

Βροχάρης μήνας

Μπουκέτα οι καταιγίδες στης γης τη ράχη

και στα σύννεφα της νύχτας διασυρμός

Αέναη βροχή

Μια στάλα στο τζάμι μου επισκέπτης

κυλάει αλλαργινά στο χαλαζί τοπίο

μοιάζει με δάκρυ που νότιζε καιρό

το πρόσωπο λιγνό απόστασης αγρύπνιας

Επίμονη βροχή

Άποικοι τα κυπαρίσσια 

υποκλίνονται στις μπόρες

τ’ ανέμου τσάκισμα 

οι φυλλόδεντρες κορφές τους

Ατίθαση βροχή

Ψάχνω για να 'βρω την αναπνοή τ' αγέρα

και το σφυγμό του στη βροχερή ψυχή μου

Σκόρπισε η σταλαγματιά στο τζάμι

στέγνωσε η αγρύπνια στο σεργιάνι

Ανάλαφρη βροχή.



Άννα Ρουμελιώτη



Νεφέλη Πόπη Ζάνη

Γεύση από κυδώνι η ζωή κι ο θάνατος

Η ζωή και ο θάνατος διαχωρίζονται από μια λεπτή ασημένια κλωστή. 

Τί πιο οδυνηρό από εκείνον που κινείται πάνω στην κλωστή

χωρίς να μπορεί να πάει ούτε στην μια πλευρά, ούτε στην άλλη. 

Νεκρός-ζωντανός.

Τί γεύση έχει αυτού του είδους ζωή;

Ίσως έχει γεύση κυδώνι που σαν το μασάς ωμό μουδιάζει η γλώσσα

και ανατριχιάζεις.

Μόνο όταν το κάνεις γλυκό του κουταλιού ή μαρμελάδα

το απολαμβάνεις και το μούδιασμα μετατρέπεται σε γλύκα.

Ίσως για αυτό παρακαλούσα τη γιαγιά μου να φτιάχνει

τα κυδώνια γλυκό του κουταλιού...

Μην γευτώ το μούδιασμα και την ανατριχίλα. 

Μα κάποια από αυτά ήταν προορισμένα για τον οισοφάγο μου,

θέλοντας και μη. 

Πώς θα γινόταν αλλιώς η σύγκριση; 

Πώς θα μπορούσα σήμερα να μιλώ για την λεπτή ασημένια κλωστή

που διαχωρίζει την ζωή από το θάνατο;



Γεωργια Πρινιωτακη (Καλας),

Fall in Laurentiens



Ερωδίτη Παπαποστόλου



Βάσω Αποστολοπούλου,

Ψηφίδες

Χρυσοκόκκινα φύλλα 

Χρυσοκόκκινα φύλλα

Τρεμίζουν ετοιμόρροπα

Στην άκρη του κλαριού

Καταρρέουν στο πρώτο φύσημα

Κι ακουμπούν μαλακά

Στην μεγάλη αγκαλιά

Της Μάνας Γης

Ευτυχισμένα

Παρά την γνώση του τέλους

Έζησαν όμορφα

Ρούφηξαν ήλιο και δροσιά

Ανάσαναν την πνοή του ανέμου

Και τώρα

Στο γέρμα της ζήσης τους

Νανουρίζονται απαλά

Στο χώμα που θα γίνει

Το στερνό τους απάγγειο

Ευτυχισμένα

Από τα κύτταρά τους

Θα ξεπηδήσει καινούργια ζωή

Στον αέναο κύκλο της πλάσης

Καλό σας ταξίδι

Χρυσοκόκκινα φύλλα



Χαρά Κρέτα



Ντέμης Κωνσταντινίδης,

Κι όμως, γελούν καλύτερα οι τζίτζικες

Ντάμα

Στους άγριους λόγγους 

Με τις θημωνιές

Τους άσπλαχνους βράχους

Τις μαύρες οχιές

Ξαπλώνει η νύχτα

Και πέπλο φορά

Με άσπρα κεντίδια

Και μπλε φυλαχτά

Θυμίζει στην όψη

Πορτραίτο ακριβό

Δεινού καλλιτέχνη

Μεσαιωνικό...

Μια θύελλα τη ζώνει

Ραφτές αστραπές

Διωγμένη και μόνη

Νεράιδα μην κλαις.



Αθανάσιος Αθανασιάδης



Ιωάννα Λιούτσια

Συνομιλίες σε Μη+

Το Αντιδραστικό Κορδόνι

Το Αντιδραστικό Κορδόνι που λύνεται συνέχεια

είναι το μόνο αντιδραστικό στοιχείο πάνω μου.

Ντύνομαι κόκκινα.

Κόκκινο της φωτιάς, της επανάστασης, του δαίμονα.

Αλλά δεν αντιδρώ.

Το κορδόνι μου αντιδρά στ' αφεντικό του.

Σιχαίνεται τα θέλω μου.

Κάθεται και το ποδοπατάω.

Όμως, συνεχίζει ν' αντιδράει.

Ενώ εγώ πεθαίνω κάθε μέρα.

Βουλιάζω στην απειροελαχιστότητά μου.

Με ποδοπατούν και δεν καταλαβαίνω.

Ουρλιάζω από μέσα μου.

Ουρλιάζω;

Μάλλον σαρκάζω τον εαυτό μου.

Καλά που είναι και το Κορδόνι.



Καίτη Πανάγου,

Στην καρδιά του φθινοπώρου



Σπύρος Κατηφόρης

επιστροφή

πιάστηκε η ψυχή μου

στο συρματόπλεγμα

σκισμένα δάχτυλα

δεν περίμενα

βραχνιασμένη φωνή από χθες

και βροχή στο παράθυρο

τώρα

που κάθε σημασία

έχει πια χαθεί

θυμήσου

όταν φεύγεις

δε φεύγεις

επιστρέφεις



Ειρήνη Μούκα



Σουλτάνα Βουδούρη

Αήττητο βλεφάρισμα

Αήττητο βλεφάρισμα του ανέμου... 

των χρόνων προσμονή και ομορφιά. 

Πλάι στης γης τα ριζωμένα μάρμαρα 

ανθούσαν του ονείρου σου οι μνήμες,

του ονείρου η αρχέγονη φωτιά. 

Ν' αφουγκραστείς θαρρώ, προσπάθησες 

τον ήχο των αιώνων, τον τρανό.

Τ' αέτωμα τ' Απόλλωνα σαν κοίταζες στο βάθος

κάτω από ήλιο λαμπερό κι ανέφελο ουρανό. 

Το θρόισμα τ' ανέμου σ' εδρόσιζε γοργά... 

τις γκρίζες αναμνήσεις άρπαζε στο φύσημά του

κι από το πρόσωπο που μπλέκονταν στα μάτια σου,

τώρα τα γκρίζα σου μαλλιά.

Ίδια κρατήθηκε στα χρόνια η αρχέγονη εκείνη ευωδιά...

που σκόρπιζαν οι όμορφες πλεξούδες ,

καθώς ανέβαινες τον λόφο των Μουσών, γι' ακόμη μια φορά.



Αγγελική Μαρία Ψωμαδέλλη 

Με φίλησε. Γεύτηκα τη μπύρα και τον καπνό στην ζεστή

του ανάσα. Το φιλί του ήταν έντονα διεκδικητικό σαν να προ-

σπαθούσε να ρουφήξει όλο τον αέρα και την αγάπη που

έκρυβα μέσα μου για εκείνον. Τρόμαξα. Τον έσπρωξα και άρ-

χισα να τρέχω μακριά του δίχως να κοιτάξω στιγμή πίσω

μου.

Ένιωθα τις σταγόνες της βροχής να χτυπάνε με μανία το

κορμί μου σαν να το μαστιγώνουν. Μια τιμωρία από την ίδια

τη φύση για την άτακτη φυγή μου από το πεπρωμένο που

μου όρισε ένας κακομαθημένος μεσήλικας. Αυτή τη φορά

δεν θα περνούσε το δικό του. Ήταν Νοέμβρης θυμάμαι. Από

τότε, δεν τον είδα ποτέ.



Σταυρούλα Γάτσου,

τα πεθαμένα φύλλα



Ελένη Ιωάννου,

Φθινόπωρο



Σωτηρία Βασιλείου

icon

Ανατρίχιασα στην ανάμνηση εκείνου του δεκεμβριάτικου πρωινού

και τον κοίταξα απεγνωσμένα, με καμένα τα φτερά. «Και όμως, αγα-

πημένη πεταλούδα, είναι κύκλος η ζωή. Εσύ Ζωή, θες αέναο καλοκαίρι,

σαν θερμοκήπιο. Ωστόσο ο κύκλος γυρίζει αενάως, οι εποχές νομοτε-

λειακά διαδέχονται η μια την άλλη. Χωρίς βροχή πώς θα έρθουν στην

πλάση τα άνθη και η διαύγεια και πώς θα τραφούν τα πλάσματα; Και

πώς θα απολαύσεις το ουράνιο τόξο αν δεν προηγηθεί η καταιγίδα;».

Λίγο αργότερα, σαν μυημένος, ο Μάρτης γέννησε από τα σπλάχνα της

λιακάδας την καταιγίδα. Κι εγώ, εμποτισμένη με το δώρο του Οδυσσέα,

χόρεψα στη βροχή. Κι ένιωσα ευλογημένη που μου έστελνε η φύση

το δώρο της, εξαγνιστικό και αναζωογονητικό στο σώμα μου, που

συμμεριζόμουν την ανανέωση, που γινόμουν ένα με τη ΖΩΗ. Κοσμο-

γονία!



Βίκη Κοσμοπούλου

Συνωμοσία

Βροχή  ασταμάτητη πέφτει

παρατηρεί τις σταγόνες 

διάφανες χαρακιές κυλάνε

στο κρύο γυαλί

Ο καιρός συνωμοτεί με την ψυχή της

Το τραγούδι της βροχής 

έχει νότες κλεμμένες

Ένας κεραυνός

κορυφώνει το θρήνο

Τα λουλούδια άρχισαν

να ανθίζουν…



Γιάννης ΄Καλαϊτζάκης,

mountain



Αθηνά Πετούλη-Κούλα,

φθινοπωρινό τοπίο



Δήμητρα Κουβάτα 

Σπουδή στην ύπαιθρο

Έβρεξε  πολύ και απόψε. 

Γέμισε ο κήπος  σαλιγκάρια. 

Πάνω στον μίτο της βλέννας τους 

Ορειβατούν σε πεσμένα αντικείμενα.

Λεηλατούν τις  γλάστρες  μου.

Χώνονται σε ό,τι έχω σοφά κρυμμένο.

Τα γνωρίζουν καλά ειδικά αυτοί

που παρατηρούν 

τα φαινομενικώς ακίνητα 

και όσοι θήτευσαν 

στη σισύφεια προσπάθεια να σκαρφαλώνουν

σε κάθετες επιφάνειες 

έστω και ζαλωμένοι

όλα τους τα αποθέματα

χωρίς καμία αναρριχητική εκπαίδευση.



Σωκράτης Τσελεγκαρίδης

Αποφάσεις εν ψυχρώ

Περιέργως, της ήτανε οικείος αυτός ο ξένος που την κοιτούσε κατάματα.

Αλλά εκείνη δεν ένιωθε καμιά ντροπή για τη γύμνια της. 

- «Είσαι έτοιμη να φύγουμε;» τη ρώτησε εκείνος, απευθείας μέσα στο

μυαλό της. Την τρόμαξε αυτή η επικοινωνία.

- «Πού να πάμε;» ρώτησε δυνατά.

- «Όπου θέλεις» της απάντησε εκείνος και πάλι στο μυαλό της.

- «Τι είσαι;», ρώτησε με τον δισταγμό να κρέμεται από τη φωνή της.

Εκείνος χαμογέλασε και αρκέστηκε σε δύο λέξεις που, όπως πίστευε, τα

εξηγούσαν όλα. - «Ο Χειμώνας.»

- «Ποιος είσαι;» επέμεινε νευρικά. Αυτή τη φορά η απάντηση ήρθε σαν

λυσσασμένος άνεμος με αντιλάλους.

- «Εσύ!»

Εκείνη κοίταξε τρομαγμένα τριγύρω. Ο χώρος θύμιζε τεράστια σπηλιά. 

- «Πρέπει να βγούμε έξω, ή να μπούμε πιο μέσα;»

- «Μέσα είναι το ήσυχο βασίλειο των συνωστισμένων μοναξιών. Έξω ο

χειμώνας οπλισμένος βοριάδες καρτερεί. Εσύ διαλέγεις, κι εγώ σ' ακο-

λουθώ.»

- «Εσύ δεν είσαι ο Χειμώνας;»

- «Εγώ είμαι εσύ.» 



Φλώρα Διαμαντή



Βαγγέλης Δουκάκης,

παλιό ποδήλατο σε αγροτόσπιτο στην Ξάνθη



Έκτωρ Έκτροπος,

Ιερογλυφική Φωτοσύνθεσις

Αγέννητος είναι ο Γενάρης αν δεν βουτάει ο βαρδάρης

στα βλέφαρα του νιου Φλεβάρη να πιει φεγγάρι γιοματάρι...

Τρελός θα μείνει ο Απρίλης χωρίς το κέρασμα μιας φίλης

στου Μάρτη τα ξερά τα χείλη με ένα φιλί φωτιά-φιτίλι...

θα δίνονταν οι ανθοί του Μάη στου Μίνωα την Πασιφάη

αν δεν τους έντυνε ο Ιούνης στέμμα του ταύρου της οδύνης;

Πώς λάβρος θα 'μπαινε ο Ιούλης της κυνηγιάρας λιβελλούλης

άμα στης μέλισσας το έαρ, του ανθήρος το στενό το φρέαρ

δεν είχε δέλεαρ το νέκταρ;

Θα χόρευε διπλά η Σελάνα μες του Αυγούστου την αλάνα 

προτού του Έρωτα το μίσος τη σιγουριά βαφτίσει ίσως; 

Δεν έχει κι ο Σεπτέμβρης μπέσα τα χρώματα αλλάζει από μέσα...

να στρώσει ο Οκτώβρης το χαλί του στης Περσεφόνης το κελί του

Σκιά το νεύμα του Νοέμβρη...  στη μολυβένια του τη ρέμβη

Νεφεσταλιά που δεν θα εύρη το γερασμένο της Δεκέμβρη...



Ισμήνη Κορωνίδη



Ευαγγελία Στρατή

Αγάπη

Παραμονή Χριστουγέννων και το χιόνι πέφτει πυκνό. Η φωτιά στο

τζάκι φουντώνει συνεχώς, μιας και η γιαγιά δεν την αφήνει ήσυχη. Εγώ

παρακαλώ τον ύπνο να μην έρθει απόψε γιατί πρέπει να μείνω ξύ-

πνιος. Θέλω οπωσδήποτε να δω τον Αι Βασίλη. Η γιαγιά βλέπει πόσο

νυστάζω, μα δεν μπορεί να με αποτρέψει. Έχω σοβαρό λόγο άλλωστε.

Πρέπει να του κάνω μια πολύ σημαντική ερώτηση. 

Η γιαγιά με κοιτάζει κατάματα και μου λέει: 

«Ρώτα λοιπόν, αυτό που θέλεις. Ο Αι Βασίλης θα το ακούσει και θα

προετοιμαστεί για να σου απαντήσει όταν έρθει.» 

«Εντάξει. Είναι τόσο σημαντική ερώτηση που καλύτερα να είναι έτοι-

μος να μου απαντήσει. Λοιπόν, θέλω να μου πει γιατί, ενώ εγώ μερικές

φορές, δεν είμαι καλό παιδί και κάνω αρκετές σκανδαλιές, εκείνος

πάντα μου φέρνει τα δώρα που του ζητάω!» 

Η φωτιά φουντώνει. Τα βλέφαρα γέρνουν. Οι φλόγες γίνονται δά-

χτυλα και η λέξη σχηματίζεται σαν γαϊτανάκι: «Αγάπη!»



Ελένη Ιωάννου,

Παγγαίο Καβάλα



Βασιλική Παπαδημητρίου

ντύθηκε το δάσος χειμώνας 

και έσπασε ρόδια για να πάρει το χρώμα του δειλινού. 

γιατί ο χειμώνας είναι νύχτα. 

είναι ήχοι σε Βαθύ μπλε. 

Ήλιος θαμπός 

και βροχή που ξαναγυρνά το δέρμα στο τίποτα και στο παντού. 

ξαγρυπνά μόνη 

για την άνοιξη -την ανατολή των αισθήσεων-, 

για το καλοκαίρι -το μεσημέρι των χειλιών-, 

για το φθινόπωρο -το απόγευμα των ματιών-. 

εποχές είναι η ζωή 

και η μέρα σήμερα μυρίζει γρασίδι υγρό, καμένο ξύλο και έρωτα. 

φόρεσε το φόρεμα με τα βαριά χαλιά 

και πέταξε στον καναπέ όποιο φόβο δεν θα την κάνει πράξη. 

δάγκωσε αμαρτωλά την χώρα που σε κρατά μακριά 

και έπεσε σαν αρτηρία που σε κυλά στο αίμα κόκκινο πόθο, 

έκπτωτη, 

ανάμεσα σε χειμωνιάτικες λέξεις…

επιμύθιο

[χάρτινη η επιθυμία και σήμερα και σε κάθε της γραμμή, εσύ.

αφέντης και ιππότης της.



Τάσος Μελίτης,

Το κέρασμα που άργησε

Πέστροφα

…Παραξενεμένοι οι θαμώνες σταματήσαμε τις κουβέντες. Κρατών-

τας το ποτήρι στο χέρι, προσέξαμε για πρώτη φορά εκείνο το βράδυ,

πόσο καλό μουσικό είχαμε εκεί μπροστά μας. Που έδενε με μαστοριά

τον ένα λαϊκό δρόμο με τον άλλο, πότε με διπλές νότες, πότε με αρπί-

σματα, πότε με γεμάτα ακόρντα, πότε με ηθελημένες διαφωνίες. 

Για να οδηγηθεί τελικά στην εισαγωγή του περίφημου εκείνου τρα-

γουδιού. Που γράφτηκε για να επενδύσει μια ιστορική ταινία για το

ρεμπέτικο, σε μια εποχή που η χώρα φαινόταν, πως δεν θα ξαναζούσε

ποτέ στο μέλλον δύσκολες στιγμές. Αλλά, που οι δημιουργοί του, ο

ποιητής περισσότερο ασφαλώς, είχανε την αίσθηση της ιστορίας

βαθιά μέσα τους. Και δεν έκρυψαν, πως η Ελλάδα πορεύεται μέσα στις

δυσκολίες, με μικρά διαλείμματα εύκολης ζωής. Και πως το φορτίο της

καλούνται πάντα οι απλοί και ανώνυμοι να σηκώσουνε στις πλάτες

τους. Και, πως, το βάρος των προσωπικών επιλογών πολλές φορές ζυ-

γίζεται στην ίδια ιστορική ζυγαριά μαζί με το βάρος των δυσκολιών

των πολλών. Και πώς πρέπει «τα μάτια να ‘χεις πάντα ανοιχτά, βράδυ

πρωί, όταν μπροστά σου απλώνετ’ ένα δίχτυ»…



Καίτη Πανάγου,

Η φύση στα ροζ



Ιανουάριος Φεβρουάριος Μάρτιος

Απρίλιος Μάιος Ιούνιος

Ιούλιος Αύγουστος Σεπτέµβριος

Οκτώβριος Νοέµβριος ∆εκέµβριος

2016



συµµετέχουν οι λογοτέχνες
Τάσος Αγγελίδης Γκέντζος | Ανδρέας Αντωνίου

Βάσω Αποστολοπούλου | Σωτηρία Βασιλείου | Πόλα Βακιρλή

Άννα Βατίκαλου | Σουλτάνα Βουδούρη | Άννα Γεωργαλή

Νάνσυ Δανέλη | Ntina Dard | Άννα Δεληγιάννη-Τσιουλπά

Χριστίνα Δημητριάδου | Καλλιόπη Δημητροπούλου

Βασιλική Δραγούνη | Έκτωρ Έκτροπος | Erina Espiritu

Νεφέλη Πόπη Ζάνη | Βασιλική Ζωγραφούδη | Μαρία Θωμάδη

Ελένη Ιωάννου | Ευτυχία Καπαρδέλη | Σπύρος Κατηφόρης

Αχιλλέας Κατσαρός | Ρούλα Κόζη | Χαρά Κοσεγιάν

Βίκη Κοσμοπούλου | Δήμητρα Κουβάτα | Κων/ντίνος Κοφινάς

Χαρά Κρέτα | Σωτηρία Κυρμανίδου | Βάσω Κώστογλου

Ντέμης Κωνσταντινίδης | Ιάσων Λειδινός | Ιωάννα Λιούτσια

Χαρά Μαζίδη | Τάσος Μελίτης | Οδυσσέας Νασιόπουλος

Βασιλική Παπαδημητρίου | Άννα Πάτσου | Μαρία Ποπκιώση

Ποτούλα Πασχαλίδη | Άννα Ρουμελιώτη | Εὐστράτιος Σαρρής

Ευαγγελία Στρατή | Χάιντι Σεραφειμίδου | Χρίστος Σοροβέλης

Γιάννης Τάτσης | Ανδρομάχη Τζουγανάκη | Αντρέας Τιμοθέου

Σωκράτης Τσελεγκαρίδης | Βαγγέλης Τσερεμέγκλης

Νικολέτα Τζιμπούκα | Μαίρη Τσίλη | Ρούλα Τριανταφύλλου

Γιώτα Φλώρου | Έλλη Φρεγγίδου

Άθως Χατζηματθαίου | Δήμος Χλωπτσιούδης

Λυδία Ψαραδέλλη | Αγγελική Μαρία Ψωμαδέλλη

συµµετέχουν οι εικαστικοί
Αθανάσιος Αθανασιάδης| Χρήστος Αναστασόπουλος

Ειρήνη Βαζούκου | Σταυρούλα Γάτσου | Γρηγόρης Δάλλης

Φλώρα Διαμαντή | Βαγγέλης Δουκάκης | Κώστας Θερμογιάννης

Ελένη Ιωάννου | Γιάννης Καλαϊτζάκης | Χαρά Κρέτα

Ισμήνη Κορωνίδη | Χαράλαμπος Μαγειρόπουλος

Τάσος Μιχαηλίδης | Ειρήνη Μούκα | Ερωδίτη Παπαποστόλου

Καίτη Πανάγου | Γρηγόρης Παπαδογιάννης

Αθηνά Πετούλη-Κούλα | Γεωργία Πρινιωτάκη (Κάλας) 

Άννα Ρουμελιώτη | Xάιντι Σεραφειμίδου

Ρούλα Τσεπνίδου | Φωτεινή Φυλλαδίτου



Γεωργια Πρινιωτακη (Καλας),

Daisies Acrylic



καλλιτεχνικό ημερολόγιο 2015

© το βιβλίο
Θεσσαλονίκη, 2014

εκδοτική επιμέλεια: Δήμος Χλωπτσιούδης
επιμέλεια κειμένων & σχεδίων: το βιβλίο

e-mail: ekdoseis@tovivlio.net

[Αναφορά προέλευσης ,
Μη Εμπορική Χρήση,
Παρόμοια Διανομή]

___________________
Το καλλιτεχνικό ημερολόγιο 2015 διανέμεται ελεύθερα στο

διαδίκτυο με άδεια Creative Commons. Επιτρέπεται ελεύθερα
η αναδημοσίευση και η αποσπασματική παρουσίαση με την
υποχρέωση της αναφοράς των λογοτεχνών, των εικαστικών
και του ιστότοπου τοβιβλίο.net. Το έργο διατίθεται μόνο για
μη εμπορική χρήση.

Ο πίνακας του εξωφύλλου είναι της Lotus Carroll
(https://www.flickr.com/photos/thelotuscarroll/8707706983)



Σε µια εποχή που η
Τέχνη υποβιβάζεται στο

διαφηµιστικό κιτς και ελέγ-
χεται από την εµπορική πρωτο-

βουλία, τοβιβλίο.net προσπαθεί να
την επαναφέρει στο προσκήνιο. 

Υπερβαίνοντας το κύριό αντικείµενό του,
το βιβλίο και τη λογοτεχνία, δίνει βήµα σε αν-

θρώπους από όλο το φάσµα της τέχνης. Για πρώτη
φορά σε τέτοια έκταση έρχονται σε καλλιτεχνική
επικοινωνία εκπρόσωποι όλων των Τεχνών και
όλων των σύγχρονων τάσεων.

24 εικαστικοί συναντούν 59 λογοτέχνες.  63
εικαστικά έργα και φωτογραφίες συναντούν
63 έργα λόγου σε ένα εβδοµαδιαίο ηµερολό-
γιο, δίνοντας χρώµατα και ήχους λέξεων στις
εβδοµάδες του 2015.




