













































Σέρλοκ Χολμς – Το Κυνηγόσκυλο των Μπάσκερβιλ - Άρθουρ Κόναν Ντόυλ.1.1


Arthur Conan Doyle 

 3 

 
 
 
 
 
 

ΤΤοο  
ΚΚυυννηηγγόόσσκκυυλλοο  

ΤΤωωνν    
ΜΜππάάσσκκεερρββιιλλ  

 
 

DDiiggiittaall  PPrreessss  TTrraannssllaattiioonn  ©©  22001111  
 



Το Κυνηγόσκυλο Των Μπάσκερβιλ 

 4 

 



Arthur Conan Doyle 

 5 

 
 
 
 
 

ΤΤοο    
ΚΚυυννηηγγόόσσκκυυλλοο  

ΤΤωωνν    
ΜΜππάάσσκκεερρββιιλλ  
Arthur Conan Doyle 

 
 
 
 

DDiiggiittaall  PPrreessss  TTrraannssllaattiioonn  ©©  22001111  
 



Το Κυνηγόσκυλο Των Μπάσκερβιλ 

 6 

 

Τίτλος Πρωτοτύπου : The Hound Of The Baskervilles 

 (BlackMaskOnline.com © 2002) 
Μετάφραση : Mortal © 2011 

 
Εξώφυλλο :  

Αρχικό Εξώφυλλο [Internet] 
 

Εικονογράφηση από: 

The Sherlock Holms Museum of Baker Street 
 

Το πρωτότυπο Αγγλικό κείμενο προετοιμάστηκε από τον Shreevatsa R 
shreevatsa@rediffmail.com 

 

Εργαλεία Αναφοράς &  Μετάφρασης: 
 

Magenta Golden Lexicon 2006 
Magenta Golden Lexicon 2010 

Encarta Dictionary 2000 
Encarta Standard Encyclopedia 2003 

Oxford Learner’s English-Greek Dictionary 
Oxford Advanced Learner’s Dictionary 
Concise Oxford Dictionary (11th Ed.) 

The Reader’s Digest Great Encyclopaedic Dictionary 
Αντιλεξικό Ή Ονομαστικό (Θεολ. Βονστατζογλου) 

Λεξικό Της Νέας Ελληνικής Γλώσσας (Μπαμπινιώτη) 
Μείζων Ελληνικό Λεξικό (Τεγόπουλου-Φυτράκη) 
ΝΕΟ Λεξικό Της Ελληνικής Γλώσσας (Σταφυλίδη) 

 
Το πρωτότυπο βιβλίο διατίθεται στο Internet υπό το καθεστώς PUBLIC DOMAIN. 

 
(Μετάφραση - 29/10/2009 – 18/05/2011) 

 

Κάθε σχόλιο σχετικά με την περαιτέρω βελτίωση του κειμένου, όσον αφορά το λεξιλόγιο, ή την 
απόδοση όρων δεκτή. (Έχω πολλά να μάθω ακόμη ή κοινώς πολλά τα κολλήματα της μνήμης! ) 

 

mailto:arighar69@hotmail.com�
http://www.sherlock-holmes.co.uk/�


Arthur Conan Doyle 

 7 

ΠΠΕΕΡΡΙΙΕΕΧΧΟΟΜΜΕΕΝΝΑΑ  
ΠΕΡΙΕΧΟΜΕΝΑ .......................................................................................................... 7 

Κεφάλαιο 1ο. Ο Κος Σέρλοκ Χολμς ................................................................... 8 
Κεφάλαιο 2ο. Η Κατάρα των Μπάσκερβιλ ..................................................... 18 
Κεφάλαιο 3ο. Το Πρόβλημα ............................................................................. 34 
Κεφάλαιο 4ο. Ο Σερ Χένρυ Μπάσκερβιλ ........................................................ 47 
Κεφάλαιο 5ο. Τρία Κομμένα Νήματα .............................................................. 64 
Κεφάλαιο 6ο. Η Έπαυλη Μπάσκερβιλ ............................................................ 79 
Κεφάλαιο 7ο. Οι Στέιπλετον της Οικίας Μέρριπιτ .......................................... 93 
Κεφάλαιο 8ο. Πρώτη Αναφορά του Δρ Γουώτσον ...................................... 112 
Κεφάλαιο 9ο. Το Φως επί του Ρεικοτόπου .................................................. 123 
Κεφάλαιο 10ο. Απόσπασμα από το ημερολόγιο του Δρ Γουώτσον ........ 148 
Κεφάλαιο 11ο. Ο Άντρας στον Κεφαλόβραχο ............................................. 162 
Κεφάλαιο 12ο. Θάνατος στο Ρεικότοπο ....................................................... 180 
Κεφάλαιο 13ο. Μπαλώνοντας τα Δίχτυα ...................................................... 197 
Κεφάλαιο 14ο. Το Κυνηγόσκυλο των Μπάσκερβιλ..................................... 214 
Κεφάλαιο 15ο. Ανασκόπηση .......................................................................... 232 

 
 
 
 
 
 



Το Κυνηγόσκυλο Των Μπάσκερβιλ 

 8 

Κεφάλαιο 1ο. Ο Κος Σέρλοκ Χολμς 
 
Ο Κύριος Σέρλοκ Χολμς, ο οποίος συνήθως αργούσε να 

σηκωθεί τα πρωινά, εκτός επί εκείνων των σπανίων περιστά-
σεων όταν έμενε άγρυπνος όλη νύχτα, ήταν καθισμένος στο 
τραπέζι του πρωινού. Στάθηκα επί του χαλιού μπρος στο τζάκι 
κι ανασήκωσα το μπαστούνι το οποίο ο επισκέπτης μας είχε 
ξεχάσει την περασμένη βραδιά. Ήταν ένα έξοχο, χοντρό 
κομμάτι ξύλου, με στρογγυλεμένη κεφαλή, του είδους που 
είναι γνωστό ως «Penang Lawyer.» Μόλις κάτω από την 
κεφαλή βρισκόταν ένας φαρδύς ασημένιος δακτύλιος σχεδόν 
μια ίντσα σε πλάτος. «Προς τον Τζέιμς Μόρτιμερ, M. R. C. S.1

«Λοιπόν, Γουώτσον, τι συμπεραίνεις εξ αυτού;» 

, 
εκ των φίλων του στο Ν. Τ. Κ. » ήταν χαραγμένο πάνω του, με 
την χρονολογία «1884.»  Ήταν ακριβώς ένα τέτοιο μπαστούνι 
όπως αυτά που συνήθιζαν να έχουν οι παλαιοί οικογενειακοί 
ιατροί —αξιοπρεπές, στιβαρό, και καθησυχαστικό. 

Ο Χολμς καθόταν με την πλάτη προς εμένα, και δεν 
του είχα δώσει ουδεμία ένδειξη της ασχολίας μου. 

«Πως ήξερες τι έκανα; Θαρρώ πως έχεις μάτια στο 
πίσω μέρος του κεφαλιού σου.» 

«Έχω, τουλάχιστον, μια καλογυαλισμένη, επάργυρη 
καφετιέρα εμπρός μου,» είπε. «Όμως, πες μου, Γουώτσον, τι 
συμπεραίνεις από το μπαστούνι του επισκέπτη μας; Αφότου 
υπήρξαμε τόσο άτυχοι ώστε να μη τον προλάβουμε και δεν 
έχουμε ιδέα περί του σκοπού της επίσκεψης του, το τυχαίο 
αυτό σουβενίρ καθίσταται σημαντικό. Ανέφερε μου την 
περιγραφή του άντρα κατόπιν της εξέτασης του.» 

«Πιστεύω,» είπα, ακολουθώντας όσο το δυνατόν καλύ-
τερα τις μεθόδους του συντρόφου μου, «πως ο Δρ. Μόρτιμερ 
είναι ένας επιτυχημένος, γηραιός άνθρωπος της Ιατρικής, 

                                                 
1 [Σ.τ.Μ.] (Member of the Royal College of Surgeons) Μέλος της Βασιλικής Χειρουργικής 
Σχολής. 



Arthur Conan Doyle 

 9 

διαπρεπής αφού οι γνωρίζοντες αυτόν του έδωσαν αυτό το 
δείγμα της εκτίμησης τους.» 

«Ωραία!» είπε ο Χολμς. «Έξοχα!» 
«Θεωρώ επίσης πως οι πιθανότητες ευνοούν να είναι 

αγροτικός ιατρός ο οποίος έχει πραγματοποιήσει πολλές 
επισκέψεις πεζός.» 

«Πως κι έτσι;» 
«Επειδή το μπαστούνι, μολονότι αρχικά ήταν 

εξαιρετικά φίνο είναι τόσο χτυπημένο που δύσκολα θα 
θεωρούσα πως ένας ιατρός της πόλης θα το χρησιμοποιούσε. 
Ο παχύς σιδερένιος ενισχυτικός δακτύλιος είναι φθαρμένος, 
έτσι είναι εμφανές πως έχει πραγματοποιήσει αρκετό 
περπάτημα χρησι1μοποιώντας το.» 

«Απολύτως ακριβές!» είπε ο Χολμς. 
«Κι έπειτα, υπάρχει το ‘φίλων του στο Ν. Τ. Κ.’ Θα 

υπέθετα πως ίσως να επρόκειτο περί κυνηγετικού συλλόγου, 
τοπικού ίσως, στα μέλη του οποίου προσέφερε κάποια 
χειρουργική εξυπηρέτηση, και τα οποία του έκαναν μια 
τιμητική απονομή προς αντάλλαγμα.» 

 



Το Κυνηγόσκυλο Των Μπάσκερβιλ 

 10 

 «Ειλικρινά, Γουώτσον, διαπρέπεις,» είπε ο Χολμς, 
σπρώχνοντας πίσω την καρέκλα του και ανάβοντας ένα 
τσιγάρο. «Είμαι υποχρεωμένος να πω ότι σε όλες τις αναφορές 
τις οποίες είχες την καλοσύνη στο να αναφερθείς στις μικρές 
μας επιτυχίες συνήθιζες να υποβιβάζεις τις ίδιες σου τις 
ικανότητες. Μπορεί να μην είσαι ο ίδιος τόσο φωτοβόλος, μα 
είσαι ένας αγωγός του φωτός. Ορισμένοι άνθρωποι δίχως να 
κατέχουν ευφυΐα έχουν μια αξιοσημείωτη ικανότητα να την 
προκαλούν. Ομολογώ, αγαπητέ μου φίλε, πως σου είμαι 
βαθύτατα υποχρεωμένος.» 

Ποτέ πριν δεν είχε πει τόσα, και οφείλω να παραδεχτώ 
πως τα λόγια μου προσέφεραν μια εντονότατη ευχαρίστηση, 
διότι συχνότατα ένοιωθα πικρία από την αδιαφορία του προς 
το θαυμασμό μου και τις απόπειρες που είχα πραγματο-
ποιήσει ώστε να δημοσιοποιήσω τις μεθόδους του. Ήμουν 
περήφανος, επίσης, σκεφτόμενος πως είχα μέχρι στιγμής 
κατακτήσει το σύστημα του ώστε να το εφαρμόσω κατά τρόπο 
τέτοιο που είχε κερδίσει την αποδοχή του. Τη στιγμή εκείνη 
πήρε το μπαστούνι από τα χέρια μου και το εξέτασε για λίγα 
λεπτά δια των γυμνών οφθαλμών του. Κατόπιν με μια 
έκφραση ενδιαφέροντος άφησε κάτω το τσιγάρο του, και 
μεταφέροντας το μπαστούνι στο παράθυρο, το ξανακοίταξε 
με τον κυρτό φακό του. 

«Ενδιαφέρον, μολονότι στοιχειώδες,» είπε καθώς 
επέστρεψε στην αγαπημένη του γωνιά στον καναπέ. 
«Υπάρχουν ασφαλώς μια-δυο ενδείξεις επί του μπαστουνιού. 
Μας προσφέρει τη βάση για αρκετούς συμπερασμούς.» 

  «Μου διέφυγε κάτι;» ρώτησε μετά σχετικά έντονης 
βαρύτητας. «Ευελπιστώ πως δεν υφίσταται τίποτα σημαντικό 
το οποίο να παρέβλεψα;» 

«Φοβούμαι, αγαπητέ μου Γουώτσον, πως τα 
περισσότερα εκ των συμπερασμάτων σου ήταν εσφαλμένα. 
Όταν είπα πως με προκάλεσες εννοούσα, για να είμαι 
ειλικρινής, πως λαμβάνοντας υπόψη μου τα σφάλματα σου 
συχνά οδηγούμαι προς την αλήθεια. Όχι πως είσαι εντελώς 
λάθος στην προκειμένη περίπτωση. Ο άνθρωπος είναι 



Arthur Conan Doyle 

 11 

ασφαλώς αγροτικός ιατρός. Και περπατάει αρκετά.» 
«Τότε είχα δίκιο.» 
«Μέχρις αυτού του σημείου.» 
«Μα αυτό ήταν όλο.» 
«Όχι, όχι, αγαπητέ μου Γουώτσον, διόλου —επ’ ουδενί. 

Θα υπέθετα, επί παραδείγματι, πως μια τιμητική διάκριση σε 
έναν ιατρό είναι πιθανότερο να προέλθει από ένα νοσοκομείο 
παρά από ένα κυνήγι, και πως όταν τα αρχικά ‘Τ. Κ.’ 
τοποθετηθούν κατόπιν του νοσοκομείου οι λέξεις ‘Τσάρινγκ 
Κρος’ απολύτως φυσιολογικά ενδείκνυνται.» 

«Ίσως να έχεις δίκιο.» 
«Οι πιθανότητες οδηγούν προς αυτή την κατεύθυνση. 

Κι αν το εκλάβουμε ως υπόθεση εργασίας έχουμε μια νέα 
βάση εκ της οποίας να ξεκινήσουμε την περιγραφή του 
άγνωστου επισκέπτη μας.» 

«Καλώς, τότε, υποθέτοντας πως τα ‘N. T. K.’ 
αντιστοιχούνται στο ‘Νοσοκομείο Τσάρινγκ Κρος,’ τι περαιτέ-
ρω συμπερασμούς δυνάμεθα να εξάγουμε;» 

«Δεν προτείνονται από μόνοι τους; Γνωρίζεις τις 
μεθόδους μου. Εφάρμοσε τες!» 

«Μπορώ μονάχα να σκεφθώ το προφανές συμπέρασμα 
πως ο άνθρωπος έχει κάνει πρακτική στην πόλη πριν να 
μεταβεί στην επαρχία.» 

«Θεωρώ πως μπορούμε να αποτολμήσουμε κάτι 
περισσότερο από αυτό. Δες το από αυτή την οπτική. Σε ποια 
περίπτωση θα ήταν πλέον πιθανό μια τέτοια απονομή να 
πραγματοποιήθηκε; Πότε οι φίλοι θα συγκεντρώνονταν για 
να του απονείμουν αυτό το δείγμα ένδειξης της φιλίας τους; 
Προφανώς κατά τη στιγμή που ο Δρ. Μόρτιμερ αποσύρθηκε 
από την υπηρεσία του νοσοκομείου ώστε να ξεκινήσει ένα 
ιδιωτικό ιατρείο. Γνωρίζουμε πως υπήρξε μια απονομή. 
Πιστεύουμε πως υπήρξε μια αλλαγή από ένα νοσοκομείο της 
πόλης σε ένα επαρχιακό ιατρείο. Τότε, τεντώνουμε 
υπερβολικά τον συμπερασμό μας λέγοντας πως η απονομή 
έγινε κατά την περίοδο της αλλαγής;» 



Το Κυνηγόσκυλο Των Μπάσκερβιλ 

 12 

«Ασφαλώς φαίνεται πιθανό.» 
«Τώρα, θα παρατηρείς πως δεν θα μπορούσε να ανήκει 

στο προσωπικό του νοσοκομείου, αφού μόνο ένας άνθρωπος 
καλά εδραιωμένος στην άσκηση του επαγγέλματος στο 
Λονδίνο θα μπορούσε να κατέχει μια τέτοια θέση, και ένας 
τέτοιος δε θα μετακινούταν στην επαρχία. Τι ήταν, λοιπόν; Αν 
ήταν στο νοσοκομείο κι εντούτοις όχι στο προσωπικό θα 
μπορούσε μονάχα να είναι ιδιωτικός χειρούργος ή ιδιωτικός 
ιατρός —κάτι παραπάνω από έναν απόφοιτο σπουδαστή. Και 
έφυγε πέντε χρόνια πριν —η ημερομηνία βρίσκεται στο 
μπαστούνι. Έτσι ο σοβαρός, μεσήλικας, οικογενειακός ιατρός 
χάνεται στο πουθενά, αγαπητέ μου Γουώτσον, και εκεί 
ξεπροβάλει ένας νεαρός τύπος κάτω από τα τριάντα, 
προσηνής, μετριόφρων, αφηρημένος, και κάτοχος ενός 
αγαπημένου σκύλου, τον οποίο προχείρως θα περιέγραφα ως 
μεγαλύτερο από τεριέ και μικρότερο από μαστίφ.» 

Γέλασα δύσπιστα καθώς ο Σέρλοκ Χολμς έγειρε πίσω 
στον καναπέ και φύσηξε μικρά δακτυλίδια καπνού που 
ξεθώριαζαν ανεβαίνοντας προς το ταβάνι. 

«Όσο για το τελευταίο κομμάτι, δεν έχω κανένα τρόπο 
να σε ελέγξω,» είπα, ‘Μα τουλάχιστον δεν μου είναι δύσκολο 
να βρω μερικές λεπτομέρειες σχετικά με την ηλικία του άντρα 
και με την επαγγελματική του σταδιοδρομία.» Από το μικρό 
μου ιατρικό ράφι κατέβασα τον Ιατρικό κατάλογο και 
ανέτρεξα στο όνομα. Υπήρχαν αρκετοί Μόρτιμερ, αλλά μόνο 
ένας ο οποίος θα μπορούσε να είναι ο επισκέπτης μας. 
Διάβασα μεγαλόφωνα την εγγραφή. 

 
«Μόρτιμερ, Τζέιμς, M. R. C. S., 1882, Γκρίμπεν, 

Ντάρτμουρ, Ντέβον. Ιδιωτικός χειρούργος, από το 1882 
έως το 1884, στο νοσοκομείο του Τσάρινγκ Κρος. 
Τιμηθείς μετά του επάθλου Τζάκσον στη Συγκριτική 
Παθολογία, παρά του δοκιμίου τιτλοφορούμενου ως 
«Αποτελεί η Ασθένεια μια Ανάδραση (Reversion?)» 
Αντεπιστέλλων μέλος της Σουηδικής Παθολογικής 

Ένωσης. Συγγραφέας του «Ορισμένα Αταβιστικά 



Arthur Conan Doyle 

 13 

Τερατουργήματα(???)» (Λάνσετ, 1883). Εντεταλμένος 
ιατρός για τις ενορίες του Γκρίμπεν, του Θόρσλεϋ, και 
του Άνω Μπάροου.» 

 
Ουδεμία αναφορά στο ντόπιο κυνηγετικό σύλλογο, 

Γουώτσον,» είπε ο Χολμς με ένα πονηρό χαμόγελο, «μα ένας 
αγροτικός ιατρός, όπως πολύ δαιμόνια παρατήρησες. Πιστεύω 
πως είμαι επαρκώς δικαιωμένος στους συμπερασμούς μου. 
Όσο για τα επίθετα, είπα, αν θυμάμαι καλά, προσηνής, 
μετριόφρων και αφηρημένος. Αποτελεί εμπειρία μου πως μόνο 
ένας προσηνής άνθρωπος σε ετούτο τον κόσμο λαμβάνει 
τιμητικές διακρίσεις, μόνο ένας μετριόφρων εγκαταλείπει την 
σταδιοδρομία του στο Λονδίνο για την επαρχία, και μόνο ένας 
αφηρημένος αφήνει το μπαστούνι του και όχι το επισκεπτήριο 
του έχοντας αναμείνει επί μια ώρα στο δωμάτιο σου.» 

«Και ο σκύλος;» 
«Συνήθιζε να μεταφέρει αυτό το μπαστούνι 

ακολουθώντας τον αφέντη του. Όντας βαρύ μπαστούνι το 
σκυλί το βαστούσε γερά από τη μέση, και τα σημάδια από τα 
δόντια του είναι εμφανέστατα ορατά. Το σαγόνι του σκύλου, 
όπως φανερώνεται σε αυτό το διάστημα μεταξύ των 
σημαδιών, είναι πολύ φαρδύ κατά τη γνώμη μου για ένα τεριέ 
κι όχι αρκετά φαρδύ για ένα μαστίφ. Ίσως να ήταν, ναι, μα τον 
Δία, ένα σγουρόμαλλο σπάνιελ.» 

Είχε σηκωθεί και βημάτιζε στο δωμάτιο καθώς 
μιλούσε. Τη στιγμή εκείνη στάθηκε στην κόχη του παράθυρου. 
Υπήρχε μια αντήχηση βεβαιότητας στη φωνή του ώστε 
ανασήκωσα το βλέμμα μου με έκπληξη.  

 «Αγαπητέ μου φίλε, πως είναι δυνατόν να είσαι τόσο 
σίγουρος επί αυτού;» 

«Για τον απλούστατο λόγο πως βλέπω ο ίδιος το σκύλο 
μπροστά στο κεφαλόσκαλο μας, και ιδού το κουδούνισμα του 
ιδιοκτήτη του. Μην το κουνήσεις, σε εκλιπαρώ, Γουώτσον. 
Είναι επαγγελματικός αδελφός σου, και η παρουσία σου ίσως 
να αποτελέσει μεγάλη βοήθεια για μένα. Τώρα είναι η 



Το Κυνηγόσκυλο Των Μπάσκερβιλ 

 14 

δραματική στιγμή της μοίρας, Γουώτσον, όταν ακούς το βήμα 
επί της σκάλας το οποίο μπαίνει στη ζωή σου, και δεν 
γνωρίζεις αν θα ‘ναι για καλό ή για κακό. Τι ζητάει ο δόκτωρ 
Τζέιμς Μόρτιμερ, ο άνθρωπος της επιστήμης από τον Σέρλοκ 
Χολμς, τον ειδήμονα επί του εγκλήματος; Περάστε!» 

 

Η εμφάνιση του επισκέπτη μας αποτέλεσε έκπληξη 
για μένα, αφού ανέμενα έναν τυπικό επαρχιακό γιατρό. Ήταν 
ένας ιδιαιτέρως ψηλός, λεπτός άντρας, με μεγάλη μύτη, σαν 
ράμφος, η οποία ξεπεταγόταν μεταξύ δυο ξύπνιων, γκρίζων 
ματιών, τοποθετημένων πολύ κοντά και λάμποντας έντονα 
πίσω από ένα ζευγάρι γυαλιών με χρυσό σκελετό. Ήταν 
ντυμένος κατά επαγγελματικό αλλά μάλλον ατημέλητο 
τρόπο, γιατί η ρεντιγκότα του ήταν θαμπή και το παντελόνι 
του ξεφτισμένο. Μολονότι νέος, η μακριά του ράχη είχε ήδη 
κυρτώσει, και περπατούσε με μια εμπρόσθια κίνηση του 
κεφαλιού του και μια γενικότερη συμπεριφορά ευγενούς 
πραότητας 2
                                                 
2 Peering benevolence 

. Καθώς μπήκε τα μάτια του έπεσαν επί του 



Arthur Conan Doyle 

 15 

μπαστουνιού στα χέρια του Χολμς, κι έτρεξε προς αυτό με ένα 
επιφώνημα χαράς. «Χαίρομαι τόσο πολύ,» είπε. «Δεν ήμουν 
βέβαιος αν το είχα αφήσει εδώ ή στο Ναυτιλιακό γραφείο. Δεν 
θα ‘χανα αυτό το μπαστούνι για τίποτα στον κόσμο.» 

«Μια απονομή, όπως αντιλαμβάνομαι,» είπε ο Χολμς. 
«Μάλιστα, κύριε.» 
«Από το Νοσοκομείο του Τσάρινγκ Κρος;» 
«Από ένα-δυο φίλους μου εκεί κατά την περίσταση του 

γάμου μου.» 
«Ω, τρομάρα μου, τρομάρα, μου, άσχημο αυτό!» είπε ο 

Χολμς, κουνώντας το κεφάλι του. 
Ο δόκτωρ Μόρτιμερ ανοιγόκλεισε τα μάτια του πίσω 

από τα γυαλιά του με ήπια έκπληξη. «Γιατί ήταν τόσο 
άσχημο;» 

«Μόνο γιατί αναστατώσατε τα μικρά μας 
συμπεράσματα. Του γάμου σας, λέτε;» 

«Ναι, κύριε. Παντρεύτηκα, κι έτσι άφησα το νοσοκο-
μείο, και μαζί με αυτό και κάθε ελπίδα ενός ιατρείου. Ήταν 
απαραίτητο να φτιάξω δικό μου σπιτικό.» 

«Ελάτε, ελάτε, δεν κάναμε και τόσο μεγάλο λάθος, 
τελικά,» είπε ο Χολμς. «Και τώρα, δόκτωρ Τζέιμς Μόρτιμερ—» 

«Κύριος, κύριε, Κύριος —ένας ταπεινός. M. R. C. S. » 
«Και άνθρωπος ακριβούς σκέψης, προφανώς.» 
«Κάποιος που ανακατεύεται ελαφρώς με την επιστή-

μη, κ. Χολμς, κάποιος που ανασηκώνει τα κοχύλια από τις 
ακτές ενός μεγάλου άγνωστου ωκεανού. Να υποθέσω πως 
είναι ο κ. Χολμς στον οποίο απευθύνομαι και όχι—» 

«Όχι, αυτός είναι ο φίλος μου ο δόκτωρ Γουώτσον.» 
«Χαίρομαι για τη γνωριμία, κύριε. Έχω ακούσει το 

όνομα σας να αναφέρεται σε σχέση με εκείνο του φίλου σας. 
Με ενδιαφέρετε πάρα πολύ, κ. Χολμς. Ελάχιστα περίμενα ένα 
τόσο δολιχοκέφαλο κρανίο ή μια τόσο καλά διαγεγραμμένη 
ανάπτυξη φατνιακής κόγχης. Θα είχατε αντίρρηση στο να 
ψηλαφίσω με το δάκτυλο μου την βρεγματική σχισμή; Ένα 



Το Κυνηγόσκυλο Των Μπάσκερβιλ 

 16 

εκμαγείο του κρανίου σας, κύριε, έως ότου καταστεί διαθέσιμο 
το πρωτότυπο, θα ήταν κόσμημα για κάθε ανθρωπολογικό 
μουσείο. Δεν αποτελεί πρόθεση μου να υπερβάλλω, ωστόσο 
ομολογώ πως λιμπίζομαι το κρανίο σας.» 

Ο Σέρλοκ Χολμς ένευσε στον παράξενο επισκέπτη 
προς μια καρέκλα. «Είστε ενθουσιώδης στον τομέα της σκέψης 
σας, όπως αντιλαμβάνομαι, κύριε, όπως κι εγώ στον δικό μου,» 
είπε. «Παρατηρώ από τον δείκτη σας πως φτιάχνετε μόνος σας 
τα τσιγάρα σας. Δεν θα είχα κανένα δισταγμό να ανάψω ένα.» 

Ο άντρας τράβηξε έξω χαρτί και καπνό, και έστριψε το 
ένα μέσα στο άλλο με εκπληκτική επιδεξιότητα. Είχε μακριά, 
νευρικά δάκτυλα τόσο ευκίνητα όσο οι κεραίες ενός εντόμου. 

Ο Χολμς ήταν σιωπηλός, όμως οι σύντομες πεταχτές 
του ματιές μου φανέρωσαν το ενδιαφέρον το οποίο έδειχνε 
προς τον περίεργο σύντροφο μας. «Υποθέτω, κύριε,» είπε 
τελικά, «πως δεν ήρθατε απλά για τον σκοπό της εξέτασης του 
κρανίου μου αφού μου κάνατε την τιμή να περάσετε από εδώ 
χθες το βράδυ και ξανά σήμερα;» 

«Όχι, κύριε, όχι· Χαίρομαι που μου εδόθη η ευκαιρία να 
το πράξω κι αυτό επίσης. Ήρθα σε εσάς κ. Χολμς, επειδή 
αναγνωρίζω πως είμαι ο ίδιος ένας μη πρακτικός άνθρωπος κι 
αιφνιδίως βρίσκομαι αντιμέτωπος με ένα πλέον σοβαρό και 
ιδιάζων πρόβλημα. Αναγνωρίζοντας, όσο γνωρίζω, πως είστε 
ο δεύτερος ανώτερος ειδικός στην Ευρώπη—» 

«Αλήθεια, κύριε! Μπορώ να ρωτήσω ποιος έχει την 
τιμή να είναι ο πρώτος;» ρώτησε ο Χολμς με κάποια 
ψυχρότητα. 

«Προς τον άνθρωπο της ακριβούς επιστημονικής 
σκέψης το έργο του Μεσιέ Μπερτιλόν οφείλει πάντοτε να 
προτείνεται σθεναρά.» 

«Τότε δεν θα ήταν καλύτερα να συμβουλευτείτε 
εκείνον;» 

«Είπα, κύριε, προς την ακριβής επιστημονική σκέψη. 
Εντούτοις ως πρακτικός άνθρωπος όσον αφορά τις υποθέσεις 
είναι αποδεκτό πως ξεχωρίζετε. Ελπίζω, κύριε, πως, εκουσίως, 



Arthur Conan Doyle 

 17 

δεν—» 
«Ελάχιστα,» είπε ο Χολμς. «Πιστεύω, δόκτωρ 

Μόρτιμερ, πως σοφά θα κάνατε αν δίχως επιπλέον λόγια θα 
είχατε την καλοσύνη να μου αναφέρετε απλά ποια είναι η 
ακριβής φύση του προβλήματος για το οποίο απαιτείται τη 
συμβολή μου.» 

 

 
 



Το Κυνηγόσκυλο Των Μπάσκερβιλ 

 18 

Κεφάλαιο 2ο. Η Κατάρα των Μπάσκερβιλ 
 
«Έχω στην τσέπη μου ένα χειρόγραφο,» είπε ο Δρ. 

Τζέιμς Μόρτιμερ. 
«Το παρατήρησα καθώς μπήκατε στο δωμάτιο,» είπε ο 

Χολμς. 
«Πρόκειται περί ενός παλαιού χειρόγραφου.» 
«Πρώιμος δέκατος-όγδοος αιώνας, εκτός κι αν 

πρόκειται περί πλαστογραφίας.» 
«Πως το λέτε αυτό, κύριε;» 
«Παραθέσατε μια ίντσα ή και κάτι παραπάνω στην 

εξέταση μου όλη την ώρα που μιλούσατε. Θα ήταν πολύ κακός 
ειδικός όποιος δεν σας έδινε την χρονολογία ενός εγγράφου 
εντός της δεκαετίας ή εκεί γύρω. Ίσως να διαβάσατε τη μικρή 
μονογραφία μου επί του θέματος. Αυτό το τοποθετώ στο 
1730.» 

«Η ακριβής χρονολογία είναι 1742.» Ο Δρ. Μόρτιμερ το 
τράβηξε από την τσέπη του πέτου του. «Αυτό το οικογενειακό 
έγγραφο ανετέθη στη φύλαξη μου από τον Σερ Τσαρλς 
Μπάσκερβιλ, του οποίου ο αιφνίδιος και τραγικός θάνατος 
περίπου προ τριών μηνών προξένησε τόση μεγάλη αναστά-
τωση στο Ντέβονσαϊρ. Μπορώ να πω ότι υπήρξα προσωπικός 
του φίλος όσο και θεράπων ιατρός του. Ήταν ισχυρογνώμων, 
κύριε, τετραπέρατος, πρακτικός, και τόσο στερούμενος 
φαντασίας όσο κι εγώ ο ίδιος. Εντούτοις έπαιρνε αυτό το 
έγγραφο πολύ σοβαρά, και το μυαλό του ήταν προετοι-
μασμένο για ένα τέτοιο τέλος όπως εκείνο που τελικά τον 
βρήκε.» 

Ο Χολμς άπλωσε το χέρι του για να πάρει το έγγραφο 
και το ίσιωσε πάνω στο γόνατο του. «Θα παρατηρείς, 
Γουώτσον, την εναλλασσόμενη χρήση του μακριού ς και του 
σύντομου. Αποτελεί μια από αρκετές ενδείξεις οι οποίες μου 
έδωσαν τη δυνατότητα να προσδιορίσω την ημερομηνία.»¨ 

Κοίταξα πάνω από τον ώμο του προς το κιτρινισμένο 



Arthur Conan Doyle 

 19 

χαρτί και το ξεθωριασμένο χειρόγραφο. Στο άνω μέρος ήταν 
γραμμένο: «Μέγαρο Μπάσκερβιλ,» και από κάτω με μεγάλους 
δυσανάγνωστους αριθμούς: «1742.» 

«Φαίνεται να αποτελεί μια δήλωση κάποιου είδους.» 
«Ναι, αποτελεί την καταγραφή ενός συγκεκριμένου 

θρύλου που ακολουθεί την οικογένεια των Μπάσκερβιλ.» 
«Ωστόσο αντιλαμβάνομαι πως είναι κάτι περισσότερο 

σύγχρονο και πρακτικό εκείνο για το οποίο επιθυμείτε να με 
συμβουλευτείτε;» 

«Πλέον σύγχρονο. Ένα πλέον πρακτικό, πιεστικό 
ζήτημα, το οποίο πρέπει να επιλυθεί εντός είκοσι-τεσσάρων 
ωρών. Όμως το χειρόγραφο είναι σύντομο και είναι στενά 
συνδεδεμένο με την υπόθεση. Με την άδεια σας θα σας το 
διαβάσω.» 

 



Το Κυνηγόσκυλο Των Μπάσκερβιλ 

 20 

Ο Χολμς έγειρε πίσω στην καρέκλα του, ένωσε τα 
ακροδάχτυλα του κι έκλεισε τα μάτια του, με ύφος παραίτη-
σης. Ο Δρ. Μόρτιμερ έστρεψε το χειρόγραφο προς το φως και 
διάβασε με ψιλή, σπαστή φωνή την ακόλουθη περίεργη και 
παλαιά αφήγηση: 

 
«Περί της καταγωγής του Κυνηγόσκυλου των 

Μπάσκερβιλ υπήρξαν δηλώσεις πολλές, εντούτοις 
καθώς τελώ άμεσος εξ αίματος απόγονος του Χιούγκο 
Μπάσκερβιλ, και καθώς άκουσα την ιστορία από τον 
πατέρα μου, ο οποίος με τη σειρά του από τον δικό του, 
την απόθεσα στο χαρτί με κάθε πίστη πως συνέβη 
ακριβώς όπως παρατίθεται εδώ. Και θα σας συνιστούσα 
να πιστέψετε, γιοι μου, πως η ίδια Δίκη που τιμωρεί την 
αμαρτία δύναται επίσης με τη μέγιστη μεγαλοθυμία να 
την συγχωρήσει, και πως ουδεμία κατάρα δεν είναι τόσο 
βαριά ώστε με προσευχή και μετάνοια μπορεί να αρθεί. 
Μάθετε λοιπόν από ετούτη την ιστορία να μη φοβάστε 
τους καρπούς του παρελθόντος, αλλά πιότερο να είστε 
επιφυλακτικοί στο μέλλον, πως αυτά τα μιαρά πάθη δια 
τα οποία η οικογένεια μας βασανίσθηκε τόσο βαριά να 
μην αφεθούν ξανά να μας αφανίσουν.» 

«Μάθετε τότε πως τον καιρό της Μεγάλης 
Επανάστασης (την ιστορία της οποίας από τον 
πολυμαθή Λόρδο Κλάρεντον σας εφιστώ ολόψυχα να 
προσέξετε) τούτο το Αρχοντικό των Μπάσκερβιλ ήτο εις 
την κατοχή του Χιούγκο του ιδίου ονόματος, ούτε μπορεί 
να αντιλεχθεί πως ήταν ένας πλέον απολίτιστος, 
βλάσφημος και αχρείος άνθρωπος. Αυτό, ειλικρινά, οι 
γείτονες του θα το συγχωρούσαν,  βλέποντας πως άγιοι 
ποτέ δεν άνθισαν στα μέρη τούτα, όμως υπήρχε εντός 
του μια κάποια έκλυτη και απάνθρωπη διάθεση που 
κατέστησε το όνομα του γνώριμο σε ολόκληρη τη δύση. 
Έτυχε κι εκείνος ο Χιούγκο αγάπησε (αν, αλήθεια, ένα 
τόσο σκοτεινό πάθος μπορεί να ονομασθεί από ένα τόσο 
φωτεινό όνομα) την κόρη ενός γεωργού ο οποίος 



Arthur Conan Doyle 

 21 

διατηρούσε γη σιμά στην γη των Μπάσκερβιλ. Όμως η 
νεαρή δεσποσύνη, όντας διακριτική και με υπόληψη, 
πάντοτε θα τον απέφευγε, γιατί φοβόταν το κακό του 
όνομα. Έτσι ήρθε κι έγινε λοιπόν πως σε κάποια γιορτή 
των ψυχών εκείνος ο Χιούγκο, με πέντε ή έξι από τους 
αργόσχολους και αχρείους συντρόφους του, πήγαν 
κλεφτά μέχρι το αγρόκτημα κι έφυγαν παίρνοντας την 
κόρη, με τον πατέρα και τα αδέλφια της να λείπουν από 
το σπίτι, όπως καλά γνωρίζανε. Όταν την έφεραν στην 
έπαυλη η κόρη τοποθετήθηκε σε ένα από τα άνω 
δώματα, ενώ ο Χιούγκο και οι φίλοι του κάθισαν κάτω 
στην μεγάλη σάλα όπως ήταν το νυχτερινό τους 
συνήθειο. Έτσι, η καημένη η κοπέλα πάνω κόντευε τα 
λογικά της να χάσει3 από το τραγούδι και τις φωνασκίες 
και τις φριχτές βλασφημίες οι οποίες έφθαναν σ’ εκείνη 
από κάτω, γιατί λένε πως τα λόγια που 
χρησιμοποιούνταν από τον Χιούγκο Μπάσκερβιλ, όταν 
ήταν πιωμένος, ήταν τέτοια που θα μπορούσαν να 
καταδικάσουν τον άντρα που τα έλεγε 4

«Έτυχε λίγη ώρα αργότερα ο Χιούγκο να αφήσει τους 
καλεσμένους του για να πάει φαγητό και πιοτό —και 
για άλλα χειρότερα πράγματα, ενδεχομένως —στην 
κρατούμενη του, και έτσι βρήκε το κλουβί αδειανό και το 
πουλί φευγάτο. Τότε, καταπώς φαίνεται, έγινε λες και 
τον είχε καταλάβει ο διάβολος, γιατί, κατεβαίνοντας 
αγριεμένα τις σκάλες και μπαίνοντας στην τραπεζαρία, 

. Εντέλει στην 
αγωνία του φόβου της έκανε ό,τι ίσως να είχε προκα-
λέσει δέος ακόμη και στους γενναιότερους και πλέον 
δραστήριους άντρες, γιατί με τη βοήθεια των κλαδιών 
ενός κισσού που κάλυπτε (κι ακόμη καλύπτει) το δυτικό 
τοίχο κατέβηκε από το πρόστεγο, και έτσι έκανε κατά το 
σπίτι της διασχίζοντας το ρεικότοπο, με κοντά τρεις 
λεύγες να χωρίζουν την Έπαυλη από το αγρόκτημα του 
πατέρα της.» 

                                                 
3 was like to have her wits turned 
4 might blast the man who said them 



Το Κυνηγόσκυλο Των Μπάσκερβιλ 

 22 

πήδηξε επί του μεγάλου τραπεζιού, με καράφες και 
κρεατοσανίδες να πετάνε μπροστά του, και φώναξε 
ενώπιον όλης της ομήγυρης πως εκείνη εκεί τη νύχτα θα 
έδινε σώμα και ψυχή στις δυνάμεις του Κακού αν 
προλάβαινε την κοπελούδα. Και ενώ οι γλεντζέδες 
στέκονταν τρομοκρατημένοι από την οργή του άντρα, 
ένας περισσότερο κακόβουλος ή, ίσως και να ήταν, πιο 
πιωμένος από τους υπόλοιπους, φώναξε πως θα έπρεπε 
να αμολήσουν τα κυνηγόσκυλα στο κατόπι της. Οπότε 
κι ο Χιούγκο βγήκε τρέχοντας από το σπίτι, φωνάζοντας 
στους σταβλίτες  να σελώσουν τη φοράδα του και να 
ξεμαντρώσουν την αγέλη, και δίνοντας στα κυνηγό-
σκυλα ένα μαντήλι της κόρης, τα έπιασε από τα λουριά, 
και τράβηξαν με γαυγίσματα κάτω από σεληνόφωτο 
κατά το ρεικότοπο.» 

«Έτσι, για κάποιο διάστημα οι γλεντζέδες στάθηκαν 
χάσκοντας, ανίκανοι να καταλάβουν όλα όσα είχαν 
γίνει με τέτοια βιάση. Μα σύντομα τα σκοτισμένα τους 
λογικά αφυπνίστηκαν προς τη φύση της πράξης που 
επρόκειτο να συμβεί επί των ρεικότοπων. Τα πάντα 
ήταν πλέον ένας ορυμαγδός, με κάποιους να φωνάζουν 
για τα πιστόλια τους, κάποιους για τα άλογα τους, και 
κάποιους για άλλη μια καράφα κρασί. Όμως τελικά λίγη 
λογική επανήρθε στα αλαφιασμένα τους μυαλά, κι όλοι 
τους, δεκατρείς τον αριθμό, πήραν τα άλογα και 
ξεκίνησαν το κυνήγι.  Το φεγγάρι έλαμπε καθάριο από 
πάνω τους, και εκείνοι κάλπαζαν γοργά στοιχηδόν, 
παίρνοντας το δρόμο που η κόρη θα ‘πρεπε να ‘χει πάρει 
για να φτάσει στο σπίτι της.» 

«Είχαν προχωρήσει ένα μίλι ή και δυο όταν 
απάντησαν έναν από τους νυχτερινούς βοσκούς επί των 
ρεικότοπων, και του φώναξαν για να μάθουν αν είχε δει 
το κυνήγι. Και ο άντρας, όπως πάει η ιστορία, ήταν τόσο 
αλλόφρονας από φόβο ώστε μόλις που μπορούσε να 
αρθρώσει λέξη, όμως τελικά είπε πως όντως είχε δει την 
άτυχη κόρη, με τα κυνηγόσκυλα στο κατόπι της. ‘Μα 



Arthur Conan Doyle 

 23 

είδα και κάτι παραπάνω,’ είπε, «γιατί ο Χιούγκο 
Μπάσκερβιλ με προσπέρασε πάνω στη μαύρη του 
φοράδα, κι εκεί έτρεχε βουβό πίσω του ένα τέτοιο 
κυνηγόσκυλο της κόλασης τέτοιο που ο θεός να βάλει το 
χέρι του ποτέ να μη βρεθεί στο κατόπι μου.’ Έτσι οι 
μεθυσμένοι ευγενείς βλαστήμησαν το βοσκό και 
συνέχισαν να καλπάζουν.  Μα σύντομα τα τομάρια τους 
πάγωσαν, γιατί ένας καλπασμός ήρθε να αντηχήσει από 
το ρεικότοπο, και η 
μαύρη φοράδα, 
βγάζοντας λευκούς 
αφρούς, πέρασε με 
σερνάμενα χαλινάρια και 
σέλλα αδειανή. Τότε οι 
γλεντζέδες συνέχισαν να 
καλπάζουν πιο κοντά 
παρέα, γιατί φόβος 
μεγάλος τους κατέλαβε, 
όμως κι έτσι 
ακολούθησαν μέσα από 
το ρεικότοπο, αν κι ο 
καθένας τους, αν ήταν 
μονάχος, θα χαιρόταν 
αφάνταστα να στρέψει το 
άλογο του πίσω. Ιππεύοντας αργά καθαυτό τον τρόπο 
πρόφθασαν εντέλει τα κυνηγόσκυλα. Εκείνα, μολονότι 
γνωστά για την γενναιότητα και την ανατροφή τους, 
κλαψούριζαν σε έναν κύκλο στην κορυφή ενός βαθιού 
χαντακιού ή γούβας, όπως το αποκαλούμε, επί του 
ρεικότοπου, με άλλα να απομακρύνονται επιφυλακτικά 
και άλλα, με τρίχα σηκωμένη και γουρλωμένα μάτια, να 
κοιτάζουν το στενό κοίλωμα εμπρός τους.» 

 

«Η συντροφιά είχε σταματήσει, πιότερο νηφάλιοι 
άνθρωποι, όπως θα φαντάζεστε, από όσο όταν 
ξεκίνησαν. Οι περισσότεροι από αυτούς επ’ ουδενί δεν 
έκαναν βήμα, όμως τρεις από αυτούς, οι 



Το Κυνηγόσκυλο Των Μπάσκερβιλ 

 24 

τολμηρότεροι, ή ίσως και οι πιο μεθυσμένοι, κάλπασαν 
μπρος μέσα στη γούβα. Εκεί, ανοιγόταν σε ένα 
πλατύτερο μέρος στο οποίο υψώνονταν δυο από 
εκείνους τους μεγάλους βράχους, και μπορείτε ακόμη να 
τους δείτε, οι οποίοι τοποθετήθηκαν εκεί από κάποιους 
λησμονημένους λαούς στις μέρες τις παλιές. Το φεγγάρι 
έλαμπε φωτεινό επί του ξέφωτου, κι εκεί στο κέντρο 
κειτόταν η δύστυχη κόρη εκεί που είχε πέσει νεκρή από 
φόβο κι από κούραση. Όμως δεν ήταν η θέα του 
σώματος της, ούτε καν ήταν η θέα του σώματος του 
Χιούγκο Μπάσκερβιλ που κειτόταν πλησίον της, εκείνη 
που ‘κανε τις τρίχες να σηκωθούν στα κεφάλια των 
τριών εκείνων σαματατζήδων, αλλά εκείνο που, πάνω 
από τον Χιούγκο, και κρατώντας τον  από τον λαιμό, 
στεκόταν. Ένα μιαρό πράγμα, ένα μεγάλο, μαύρο 
κτήνος, με μορφή κυνηγόσκυλου, εντούτοις 
μεγαλύτερου από όποιο κυνηγόσκυλο μάτι ανθρώπινο 
είχε αντικρίσει. Και ακόμη και καθώς κοίταζαν το 
πράγμα ξέσκισε το λαιμό του Χιούγκο Μπάσκερβιλ, στο 

οποίο, καθώς έστρεψε 
τα φλεγόμενα του 
μάτια και τις 
σιαγόνες που 
έσταζαν, προς το 
μέρος του, οι τρεις 
στρίγκλισαν από 
τρόμο και τράπηκαν 
καλπάζοντας σε 
φυγή για την ίδια 
τους τη ζωή, 
ουρλιάζοντας ακόμη, 
μέσα στον ρεικότοπο. 
Ο ένας, λέγεται, 
πέθανε εκείνη την 
ίδια νύχτα από ό,τι 
είχε δει, και οι άλλοι 



Arthur Conan Doyle 

 25 

δυο  δεν υπήρξαν τίποτα περισσότερο από τσακισμένους 
ανθρώπους για το υπόλοιπο της ζωής τους.» 

 

«Αυτή είναι η ιστορία, γιοι μου, για τον ερχομό του 
κυνηγόσκυλου το οποίο λέγεται πως έχει στοιχειώσει 
την οικογένεια τόσο βαθύτατα έκτοτε. Το ότι την 
κατέγραψα είναι επειδή ό,τι είναι σαφώς γνωστό 
κατέχει λιγότερο τρόμο εξ αυτού που υπονοείται ή 
εικάζεται. Ούτε μπορεί να αντικρουστεί πως πολλοί από 
την οικογένεια υπήρξαν δυστυχείς στο θάνατο τους, ο 
οποίος ήταν αιφνίδιος, αιματηρός, και μυστηριώδης. 
Εντούτοις είθε να προστατευτούμε παρά της άπειρης 
καλοσύνης της Θείας Πρόνοιας, η οποία δεν θα 
τιμωρούσε ποτέ παντοτινά τον αθώο πέραν της τρίτης ή 
της τέταρτης γενιάς το οποίο αναφέρεται στην Αγία 
Γραφή. Σε αυτή τη Θεία Πρόνοια, γιοι μου, συνεπώς σας 
παραδίδω, και σας συμβουλεύω δια της συστάσεως να 
αποφύγετε να διασχίσετε το ρεικότοπο εκείνες τις 
σκότιες ώρες όταν οι δυνάμεις του Σκότους είναι στο 
απόγειο τους.» 

«[Το παρών, παρά του Χιούγκο Μπάσκερβιλ, προς 
τους υιούς του Ρόμπερτ και Τζων με τις οδηγίες να μην 
αναφέρουν τίποτα προς την αδελφή τους Ελίζαμπεθ.]» 

 
Όταν ο Δρ. Μόρτιμερ είχε τελειώσει την ανάγνωση της 

ιδιάζουσας αφήγησης έσπρωξε τα γυαλιά του επί του μετώπου 
του και κοίταξε απέναντι του τον κ. Σέρλοκ Χολμς. Ο 
τελευταίος χασμουρήθηκε και πέταξε την γόπα του τσιγάρου 
του στη φωτιά. 

«Λοιπόν;» είπε. 
«Δεν το βρίσκετε ενδιαφέρον;» 
«Προς ένα συλλέκτη παραμυθιών.» 
Ο Δρ. Μόρτιμερ τράβηξε μια διπλωμένη εφημερίδα 

από την τσέπη του. 
«Τώρα, κ. Χολμς, θα σας παραθέσω κάτι λίγο πιο 



Το Κυνηγόσκυλο Των Μπάσκερβιλ 

 26 

πρόσφατο. Αυτή είναι η Κρόνικλ της Κομητείας του Ντέβον 
της 14ης του Μαΐου αυτού του έτους. Πρόκειται περί μίας 
σύντομης καταγραφής των γεγονότων που ήρθαν στην 
επιφάνεια κατά το θάνατο του Σερ Τσαρλς Μπάσκερβιλ ο 
οποίος συνέβη μερικές ημέρες προ της ημερομηνίας αυτής.» 

Ο φίλος μου έγειρε λιγάκι μπροστά και η έκφραση του 
έγινε πιο εστιασμένη. Ο επισκέπτης τακτοποίησε και πάλι τα 
γυαλιά του και άρχισε: 

 
«Ο πρόσφατος αιφνίδιος θάνατος του Σερ Τσαρλς 

Μπάσκερβιλ, του οποίου το όνομα έχει αναφερθεί ως 
πιθανού Φιλελεύθερου υποψηφίου για το κεντρικό 
Ντέβον στις επερχόμενες εκλογές, έχει ρίξει τη θλίψη 
επί της κομητείας. Μολονότι ο Σερ Τσαρλς διέμεινε στην 
Έπαυλη Μπάσκερβιλ για συγκριτικά σύντομη περίοδο η 
προσήνεια του χαρακτήρα του και η εξαιρετική 
γενναιοδωρία του είχαν κερδίσει την αγάπη και το 
σεβασμό όλων εκείνων που είχαν έρθει σε επαφή μαζί 
του. Σε ετούτο τον καιρό των νεόπλουτων είναι 
αναζωογονητικό να εντοπίζεται μια περίπτωση όπου ο 
απόγονος μια παλαιάς επαρχιακής οικογένειας η οποία 
υπέπεσε σε άσχημες καταστάσεις κατόρθωσε να φτιάξει 
την περιουσία του και να την φέρει πίσω μαζί του ώστε 
να επαναφέρει το ξεπεσμένο μεγαλείο της γενιάς του.  
Ο Σερ Τσαρλς, όπως είναι ευρέως γνωστό, έβγαλε 
σημαντικά χρηματικά ποσά σε Νοτιοαφρικανικές 
επενδύσεις. Συνετότερος από όσους συνεχίζουν ωσότου 
ο τροχός να στραφεί ενάντια τους, εξαργύρωσε τα κέρδη 
του κι επέστρεψε στην Αγγλία με αυτά. Μια διετία 
πέρασε αφότου επέστρεψε στην κατοικία του στην 
Έπαυλη Μπάσκερβιλ, και αποτελεί πολυσυζητημένο 
θέμα πόσο μεγάλα ήταν τα σχέδια της ανακατασκευής 
και των βελτιώσεων τα οποία διεκόπησαν με τον θάνατο 
του. Όντας ο ίδιος άκληρος, αποτελούσε ανοικτά 
εκφρασθείσα επιθυμία πως ολόκληρη η περιοχή θα 
έπρεπε, εντός της ζωής του, να επωφεληθεί της 



Arthur Conan Doyle 

 27 

καλοτυχίας, και πολλοί θα έχουν προσωπικούς λόγους 
να θρηνήσουν το άκαιρο τέλος του. Οι γενναιόδωρες 
δωρεές του σε τοπικές και ευρύτερες επαρχιακές 
αγαθοεργίες έχουν συχνά καταχωρηθεί σε αυτές τις 
στήλες.» 

«Οι περιστάσεις που σχετίζονται με τον θάνατο του 
Σερ Τσαρλς δεν γίνεται να θεωρηθούν πλήρως 
εξιχνιασθείσες εκ της προανακριτικής έρευνας, αλλά 
τουλάχιστον αρκετά έχουν πραγματοποιηθεί για να 
κατασταθούν αβάσιμες όλες εκείνες οι φημολογίες τις 
οποίες η ντόπια δεισιδαιμονία ξεσήκωσε. Δεν υφίσταται 
λόγος εντούτοις να υπάρξει η υποψία άτιμης ενέργειας, 
ή να θεωρηθεί πως ο θάνατος υπήρχε περίπτωση να 
προέρχεται από τίποτα άλλο εκτός φυσικών αιτίων. Ο 
Σερ Τσαρλς ήταν χήρος, και άνθρωπος που μπορεί να 
ειπωθεί πως κατά κάποιο 
τρόπο είχε εκκεντρικές 
συνήθειες. Παρά τον 
σημαντικό πλούτο του ήταν 
απλός στα προσωπικά του 
γούστα, και οι υπηρέτες του 
στην Έπαυλη Μπάσκερβιλ 
αποτελούνταν από ένα 
παντρεμένο ζευγάρι έπ’ 
ονόματι Μπάριμορ, με τον 
σύζυγο να ενεργεί ως αρχι-
υπηρέτης και τη σύζυγο ως 
οικονόμο. Οι καταθέσεις 
τους, οι οποίες συνάδουν με 
εκείνες αρκετών φίλων, 
τείνουν να επιδείξουν πως η 
υγεία του Σερ Τσαρλς ήταν εδώ και κάποιο διάστημα 
εξασθενημένη, και επισημαίνουν ιδιαιτέρως κάποια 
καρδιακή πάθηση, που εκδηλωνόταν με αλλαγές στο 
χρώμα, λαχανιάσματα, και έντονες κρίσεις νευρικής 
κατάθλιψης. Ο Δρ. Τζέιμς Μόρτιμερ, ο φίλος και ιατρός 



Το Κυνηγόσκυλο Των Μπάσκερβιλ 

 28 

του αποθανόντα, κατέθεσε σύμφωνες αποδείξεις.» 
 

«Τα γεγονότα της υποθέσεως είναι απλά. Ο Σερ 
Τσαρλς Μπάσκερβιλ συνήθιζε κάθε βράδυ πριν πάει για 
ύπνο να κατηφορίζει στο ξακουστό κήπο με τα έλατα 
της Έπαυλης Μπάσκερβιλ. Οι καταθέσεις των 
Μπάριμορ δείχνουν πως επρόκειτο για συνήθειο του. 
Την τέταρτη του Μαΐου ο Σερ Τσαρλς είχε δηλώσει την 
πρόθεση του να ξεκινήσει την επόμενη ημέρα για το 
Λονδίνο, και είχε προστάξει τους Μπάριμορ να 
ετοιμάσουν τις αποσκευές του. Εκείνη τη βραδιά βγήκε 
έξω ως συνήθως για τον νυχτερινό του περίπατο, κατά 
την διάρκεια του οποίου συνήθιζε να καπνίζει ένα 
πούρο. Δεν επέστρεψε ποτέ. Στις δώδεκα η ώρα ο 
Μπάριμορ βρίσκοντας την πόρτα της Έπαυλης ακόμη 
ανοικτή, ανησύχησε, και, ανάβοντας μια λάμπα, πήγε 
να ψάξει το αφεντικό του. Η μέρα ήταν βροχερή, και τα 
αποτυπώματα του Σερ Τσαρλς εντοπίζονταν εύκολα επί 
της αλέας. Στα μισά της διαδρομής υπάρχει μια πύλη 
που οδηγεί προς τον ρεικότοπο. Υπήρχαν ενδείξεις πως 
ο Σερ Τσαρλς είχε σταθεί για κάποιο διάστημα εκεί. 
Κατόπιν συνέχισε να κατηφορίζει την αλέα, και ήταν 
στην άλλη του άκρη που ανακαλύφθηκε το σώμα του. 
Ένα σημείο το οποίο δεν επεξηγήθηκε αποτελεί η 
δήλωση του Μπάριμορ πως τα πατήματα του αφεντικού 
του άλλαξαν από την ώρα που πέρασε την πύλη του 
ρεικότοπου, και πως έδειχνε από εκεί και μετά σαν να 
περπατούσε στα ακροδάχτυλα του. Κάποιος Μέρφυ, ένα 
τσιγγάνος έμπορος αλόγων, ήταν στον ρεικότοπο σε όχι 
μεγάλη απόσταση εκείνη την ώρα, όμως φαίνεται από 
την κατάθεση του να είχε μεθύσει για τα καλά. Δηλώνει 
πως άκουσε κραυγές όμως δεν είναι σε θέση να 
προσδιορίσει την κατεύθυνση από την οποία ήρθαν. 
Διόλου ίχνη βίας δεν εντοπίστηκαν επί του σώματος του 
Σερ Τσαρλς, και μολονότι η κατάθεση του ιατρού 
υπέδειξε προς μια σχεδόν απίστευτη παραμόρφωση του 

προσώπου —τόσο μεγάλη ώστε ο Δρ. Μόρτιμερ 



Arthur Conan Doyle 

 29 

αρνήθηκε αρχικά να πιστέψει πως επρόκειτο για τον 
φίλο και ασθενή του που κειτόταν ενώπιον του —
εξηγήθηκε πως αυτό ήταν ένα σύμπτωμα το οποίο δεν 
ήταν ασύνηθες σε περιπτώσεις δύσπνοιας και θανάτου 
από καρδιακή εξάντληση. Η συγκεκριμένη εξήγηση 
προήλθε εκ την ιατροδικαστικής εξέτασης, η οποία 
έδειξε χρόνια οργανική ασθένεια, και η απόφαση του 
ιατροδικαστή υπήρξε σύμφωνη με την ιατρική 
κατάθεση. Είναι καλό το ό,τι έχει έτσι, διότι είναι 
εμφανές πως είναι υψίστης σημασίας ο κληρονόμος του 
Σερ Τσαρλς να εγκατασταθεί στην Έπαυλη και να 
εξακολουθήσει το καλό έργο το οποίο τόσο θλιβερά 
διεκόπη. Αν η απλή νεκροψία του ιατροδικαστή δεν είχε 
δώσει ένα τέλος στις ρομαντικές ιστορίες που 
ψιθυρίζονταν σχετικά με την υπόθεση, ίσως να ήταν 
δύσκολο να βρεθεί ένοικος για την Έπαυλη 
Μπάσκερβιλ. Γίνεται αντιληπτό πως ο επόμενος 
συγγενής είναι ο κ. Χένρυ Μπάσκερβιλ, αν είναι ακόμη 
ζωντανός, ο γιος του νεώτερου αδελφού του Σερ Τσαρλς 
Μπάσκερβιλ. Ο νεαρός την τελευταία φορά που 
ακούστηκε κάτι σχετικά ήταν στην Αμερική, και έρευνες 
διεξάγονται με την προοπτική να ενημερωθεί για την 
καλή του τύχη.» 

 
Ο Δρ. Μόρτιμερ δίπλωσε ξανά την εφημερίδα του και 

την επέστρεψε στην τσέπη του. «Αυτά είναι τα κοινοποιημένα 
γεγονότα, κ. Χολμς, σε σχέση με το θάνατο του Σερ Τσαρλς 
Μπάσκερβιλ.» 

«Οφείλω να σας ευχαριστήσω,» είπε ο Σέρλοκ Χολμς, 
«που επιστήσατε στην προσοχή μου μία υπόθεση η οποία 
ασφαλώς παρουσιάζει ορισμένα χαρακτηριστικά ενδιαφέρο-
ντος. Είχα παρατηρήσει κάποιο σχόλιο εφημερίδος κατά την 
περίοδο εκείνη, όμως ήμουν εξαιρετικά απασχολημένος από 
εκείνη την υποθεσούλα με τις καμέες του Βατικανού, και στην 
αγωνία μου να ικανοποιήσω τον Πάπα έχασα την επαφή με 
αρκετές ενδιαφέρουσες Αγγλικές υποθέσεις. Το συγκεκριμένο 



Το Κυνηγόσκυλο Των Μπάσκερβιλ 

 30 

άρθρο, στο οποίο αναφέρεστε, περιέχει όλα τα κοινοποιημένα 
γεγονότα;» 

«Τα περιέχει.» 
«Τότε ενημερώστε με για τα εμπιστευτικά.» Έγειρε 

πίσω, ένωσε τα ακροδάχτυλα του, και ανέλαβε την πλέον 
απαθή και αμερόληπτη έκφραση του. 

«Πράττοντας το,» είπε ο Δρ. Μόρτιμερ, ο οποίος είχε 
αρχίσει να εμφανίζει ίχνη κάποιας έντονης συγκίνησης, «σας 
αναφέρω ό,τι δεν έχει εκμυστηρευτεί σε κανέναν. Το κίνητρο 
μου για την παρακράτηση του εκ της ιατροδικαστικής έρευνας 
είναι πως κάθε άνθρωπος της επιστήμης δυσφορεί εκ της 
τοποθέτησης του στην αποδοχή μιας δημοφιλούς πρόληψης 
δημοσίως. Είχα ως απώτερο κίνητρο, όπως αναφέρει η 
εφημερίδα, να παραμείνει η Έπαυλη Μπάσκερβιλ ακατοίκητη 
μη τυχόν κάτι γινόταν ώστε να ενισχύσει την ήδη μάλλον 
μακάβρια φήμη της. Για αμφότερους αυτούς λόγους θεώρησα 
πως θα ήμουν δικαιολογημένος αναφέροντας κάτι λιγότερο εξ 
όσων γνώριζα, αφού ουδέν πρακτικό όφελος δεν θα 
προερχόταν εξ αυτού, όμως με εσάς δεν υπάρχει λόγος να μην 
είμαι απολύτως ειλικρινής.»  

«Ο ρεικότοπος είναι αραιά κατοικημένος, και εκείνοι οι 
οποίοι ζουν κοντά μεταξύ τους γνωρίζονται πολύ καλά. Για 
τον λόγο αυτό έβλεπα συχνά τον Σερ Τσαρλς Μπάσκερβιλ. 
Εξαιρουμένου του κ. Φράνκλαντ, εκ της Έπαυλης Λάφτερ, και 
του κ. Στέϊπλετον, του φυσιοδίφη, δεν υπάρχουν άλλοι 
μορφωμένοι άνθρωποι εντός πολλών μιλίων. Ο Σερ Τσαρλς 
ήταν μοναχικός άνθρωπος, όμως η συγκυρία της ασθένειας 
του μας έφερε κοντά, και μια επικοινωνία ενδιαφερόντων 
στην επιστήμη μας κράτησε έτσι. Είχε φέρει πίσω σημαντικές 
επιστημονικές πληροφορίες από την Νότιο Αφρική, και 
περάσαμε πολλά ευχάριστα απογεύματα παρέα συζητώντας 
την συγκριτική ανατομία των Βουσμάνων και των Χότεντοτ5

«Εντός των τελευταίων λίγων μηνών μου κατέστη όλο 
και σαφέστερο το γεγονός πως το νευρικό σύστημα του Σερ 

.» 

                                                 
5  Αναφορά Wiki - Wikipedia – Wikipedia 2 

http://en.wiktionary.org/wiki/Hottentot�
http://en.wikipedia.org/wiki/Khoikhoi�
http://en.wikipedia.org/wiki/Sarah_Baartman�


Arthur Conan Doyle 

 31 

Τσαρλς ήταν βεβαρυμμένο σε βαθμό κατάρρευσης. Είχε πάρει 
τον θρύλο τον οποίο σας διάβασα υπερβολικά ζεστά —τόσο 
ζεστά ώστε, μολονότι κυκλοφορούσε στα κτήματα του, τίποτα 
δεν θα τον έκανε να βγει στο ρεικότοπο τη νύχτα. Όσο 
απίστευτο κι αν σας φαίνεται, κ. Χολμς, ήταν ειλικρινά 
πεπεισμένος πως μια τρομερή μοίρα επικρεμόταν πάνω από 
την οικογένεια του, κι ασφαλώς οι αναφορές τις οποίες ήταν 
σε θέση να δώσει σχετικά με τους προγόνους τους δεν ήταν 
ενθαρρυντικές. Η ιδέα κάποιας φασματικής παρουσίας τον 
στοίχειωνε διαρκώς, και σε περισσότερες από μια περιστάσεις 
με είχε ρωτήσει αν κατά τις ιατρικές μου βραδινές μου 
επισκέψεις είχα δει κάποιο παράξενο πλάσμα ή είχα ακούσει 
το γαύγισμα ενός κυνηγόσκυλου. Την τελευταία ερώτηση μου 
την έθεσε αρκετές φορές, και πάντοτε με φωνή που παλλόταν 
από αναστάτωση.» 

 

«Ενθυμούμαι καλώς πως ανέβηκα μέχρι την οικία του 
μια βραδιά κάπου τρεις εβδομάδες πριν το μοιραίο γεγονός. 
Έτυχε να βρίσκεται στην πόρτας της Έπαυλης. Είχα κατέβει 



Το Κυνηγόσκυλο Των Μπάσκερβιλ 

 32 

από το δίτροχο αμαξάκι μου και στεκόμουν εμπρός του, όταν 
είδα τα μάτια του να καρφώνονται κάπου πάνω από τον ώμο 
και να ατενίζουν πίσω μου με μια έκφραση του πλέον φριχτού 
τρόμου. Στράφηκα απότομα πίσω και μόλις που πρόλαβα να 
δω μια αναλαμπή από κάτι το οποίο νόμισα πως ήταν ένα 
μεγάλο μαύρο μοσχάρι να περνά από την κορφή του δρόμου. 
Τόσο αναστατωμένος και φοβισμένος ήταν ώστε ένοιωσα 
υποχρεωμένος να πάω μέχρι το σημείο όπου ήταν το ζώο και 
να κοιτάξω τριγύρω. Είχε φύγει, ωστόσο, και το περιστατικό 
φάνηκε να αφήνει την χειρότερη εντύπωση επί του μυαλού 
του. Έμεινα μαζί του όλο το απόγευμα, και εκείνη τη φορά, για 
να εξηγήσει την συγκίνηση την οποία είχε παρουσιάσει, ήταν 
που εμπιστεύθηκε στην φύλαξη μου την αφήγηση την οποία 
σας διάβασα όταν πρωτοήλθα. Αναφέρω το μικρό αυτό 
επεισόδιο επειδή αποκτά κάποια σημασία ενόψει της 
τραγωδίας η οποία ακολούθησε, όμως ήμουν πεπεισμένος 
κατά την περίοδο εκείνη πως το ζήτημα ήταν απολύτως 
ασήμαντο και πως η αναστάτωση του δεν είχε καμία 
δικαιολογία.» 

«Κατόπιν δικής μου προτροπής ο Σερ Τσαρλς 
επρόκειτο να φύγει για το Λονδίνο. Η καρδιά του, όπως 
γνώριζα, είχε επηρεαστεί, και η διαρκής ανησυχία στην οποία 
ζούσε, όσο χιμαιρικός κι αν ήταν ο λόγος, ήταν εμφανές πως 
είχε σοβαρή επίδραση επί της υγείας του. Θεώρησα πως 
μερικοί μήνες μεταξύ των διασκεδάσεων της πόλης θα τον 
έστελναν πίσω καινούργιο άνθρωπο. Ο κ. Στέϊπλετον, ο κοινός 
μας φίλος που ενδιαφερόταν πολύ για την κατάσταση της 
υγείας του, ήταν της ίδιας άποψης. Την τελευταία στιγμή ήρθε 
αυτή η τρομερή καταστροφή.» 

«Την νύχτα του θανάτου του Σερ Τσαρλς ο Μπάριμορ, 
ο Μπάτλερ, ο οποίος έκανε την ανακάλυψη, μου έστειλε τον 
Πέρκινς, τον σταβλίτη με άλογο, και καθώς ήμουν ξύπνιος 
αργά κατάφερα να φτάσω στην Έπαυλη Μπάσκερβιλ εντός 
μιας ώρας από το γεγονός. Έλεγξα και επιβεβαίωσα όλα τα 
στοιχεία τα οποία αναφέρθηκαν στην προανάκριση. 
Ακολούθησα τα βήματα κατηφορίζοντας το δρόμο με τα 



Arthur Conan Doyle 

 33 

έλατα, είδα το σημείο στο παραπόρτι προς τον ρεικότοπο όπου 
φάνηκε πως είχε σταθεί, παρατήρησα την αλλαγή στο 
μέγεθος των βημάτων κατόπιν του σημείου αυτού, πρόσεξα 
πως δεν υπήρχαν διόλου άλλες πατημασιές εκτός εκείνων του 
Μπάριμορ πάνω στο μαλακό χαλίκι, και τέλος εξέτασα 
προσεκτικά το σώμα, το οποίο δεν είχε αγγιχτεί προ της 
άφιξης μου. Ο Σερ Τσαρλς κειτόταν μπρούμυτα, τα χέρια του 
απλωμένα, τα δάκτυλα του χωμένα στο χώμα, και τα 
χαρακτηριστικά παραμορφωμένα από κάποια βαθιά 
αναστάτωση σε τέτοια έκταση που μόλις και μετά βίας θα 
έπαιρνα όρκο για την ταυτότητα του. Ασφαλώς και δεν 
υπήρχε κανένα φυσικό τραύμα οιουδήποτε είδους. Όμως μια 
ψευδής δήλωση έγινε από τον Μπάριμορ κατά την ανάκριση. 
Είπε πως δεν υπήρχαν διόλου ίχνη επί του εδάφους γύρω από 
το σώμα. Δεν παρατήρησε κανένα. Όμως εγώ τα είδα —λίγο 
μακρύτερα, μα φρέσκα και ευδιάκριτα.» 

«Πατημασιές;» 
«Πατημασιές.» 
«Άντρα ή γυναίκας;» 
Ο Δρ. Μόρτιμερ μας κοίταξε περίεργα για μια στιγμή, 

και η φωνή του βυθίστηκε σχεδόν σε ψίθυρο καθώς απάντησε. 
«Κύριε Χολμς, ήταν οι πατημασιές ενός γιγάντιου 

κυνηγόσκυλου!» 
 



Το Κυνηγόσκυλο Των Μπάσκερβιλ 

 34 

Κεφάλαιο 3ο. Το Πρόβλημα 
 
Ομολογώ πως στα λόγια εκείνα μια ανατριχίλα με 

διαπέρασε. Υπήρχε μια αναστάτωση στη φωνή του γιατρού η 
οποία φανέρωσε πως κι ο ίδιος ήταν βαθύτατα ταραγμένος 
από αυτό το οποίο μας είπε. Ο Χολμς έγειρε εμπρός στην 
έξαψη του και τα μάτια του είχαν τη σκληρή, ψυχρή λάμψη η 
οποία ξεχυνόταν από μέσα τους όταν ενδιαφερόταν 
εντονότατα. 

 

«Τα είδατε αυτά;» 
«Τόσο ξεκάθαρα όπως σας βλέπω.» 
«Και δεν είπατε τίποτα;» 
«Ποιο θα ήταν το όφελος;» 
«Πως έγινε και ουδείς άλλος δεν τα είδε;» 
«Τα ίχνη ήταν κάπου 20 μέτρα από το σώμα και κανείς 

δεν τους αφιέρωσε μια σκέψη. Υποθέτω πως ούτε κι εγώ θα το 
έκανα αν δε γνώριζα το θρύλο.» 



Arthur Conan Doyle 

 35 

«Υπάρχουν πολλά τσοπανόσκυλα στο ρεικότοπο;» 
«Αναμφίβολα, μα αυτό δεν ήταν τσοπανόσκυλο.» 
«Λέτε πως ήταν μεγάλο;» 
«Τεράστιο.» 
«Μα δεν είχε πλησιάσει το σώμα;» 
«Όχι.» 
«Τι είδους νύχτα ήταν;» 
«Υγρή και ψυχρή.» 
«Όμως δίχως ουσιαστικά να βρέχει;» 
«Όχι.» 
«Πως περίπου είναι ο δρόμος;» 
«Υπάρχει ένας φράχτης από δυο σειρές γέρικων 

ελατών, ύψους τεσσάρων μέτρων, και αδιαπέραστων. Το 
μονοπάτι ανάμεσα τους είναι περί τα τρία μέτρα σε πλάτος.» 

«Υπάρχει κάτι άλλο μεταξύ του φράχτη και του 
δρόμου;» 

«Ναι, υπάρχει μια λωρίδα από χορτάρι περί το μισό 
μέτρο σε πλάτος προς κάθε πλευρά.» 

«Όπως αντιλαμβάνομαι ο φράχτης των ελάτων 
διακόπτεται σε κάποιο σημείο από μια πύλη;» 

«Ναι, ένα παραπόρτι το οποίο οδηγεί στον ρεικότοπο.» 
«Υπάρχει κάποιο άλλο άνοιγμα;» 
«Κανένα.» 
«Έτσι ώστε για να έχει πρόσβαση κάποιος στην αλέα 

με τα έλατα είτε θα πρέπει να έχει κατηφορίσει από το σπίτι 
είτε να έχει εισέλθει από την πύλη του ρεικότοπου;» 

«Υπάρχει μια έξοδος μέσω ενός θερινού περίπτερου 
στην άλλη πλευρά του.» 

«Είχε φτάσει ο Σερ Τσαρλς εκεί;» 
«Όχι· κειτόταν κάπου πενήντα μέτρα μακριά του.» 
«Τώρα, πείτε μου, δόκτωρ Μόρτιμερ —κι αυτό είναι 

σημαντικό— τα ίχνη τα οποία είδατε ήταν στο μονοπάτι και 
όχι στο χορτάρι;» 



Το Κυνηγόσκυλο Των Μπάσκερβιλ 

 36 

«Διόλου ίχνη δεν φαίνονταν στο χορτάρι.» 
«Ήταν στην ίδια πλευρά του μονοπατιού με το 

παραπόρτι για τον ρεικότοπο;» 
«Ναι· βρίσκονταν στην άκρη του μονοπατιού στην ίδια 

πλευρά με το παραπόρτι του ρεικότοπου.» 
«Μου προκαλείτε υπερβολικά το ενδιαφέρον. Άλλο ένα 

σημείο. Ήταν κλειστό το παραπόρτι;» 
«Κλειστό και κλειδωμένο με λουκέτο.» 
«Πόσο ψηλό ήταν;» 
«Περί το ένα μέτρο και είκοσι πόντους.» 
«Τότε ο καθένας θα μπορούσε να περάσει από πάνω 

του;» 
«Ναι.» 
«Και τι ίχνη είδατε πλάι στο παραπόρτι;» 
«Τίποτα το ιδιαίτερο.» 
«Μα τους ουρανούς! Κανείς δεν το εξέτασε;» 
«Μάλιστα, το εξέτασα αυτοπροσώπως.» 
«Και βρήκατε κάτι;» 
«Ήταν όλα πολύ περιπλεγμένα. Ο Σερ Τσαρλς είχε 

προφανώς σταθεί εκεί για πέντε ή δέκα λεπτά. 
«Πως το γνωρίζετε αυτό;» 
«Επειδή η στάχτη είχε πέσει δυο φορές από το πούρο 

του.» 
«Έξοχα! Πρόκειται για συνάδελφο, Γουώτσον, της 

απόλυτης αρεσκείας μας. Μα τα ίχνη;» 
«Είχε αφήσει τα ίδια του τα ίχνη επί ολόκληρου του 

μικρού μπαλώματος από γαρμπίλι. Δεν μπορούσα να 
ξεχωρίσω διόλου άλλα.» 

Ο Σέρλοκ Χολμς χτύπησε το πόδι του πάνω στο γόνατο 
του με μια χειρονομία ανυπομονησίας. 

«Αν μονάχα βρισκόμουν εκεί!» φώναξε. «Είναι 
εμφανώς μια υπόθεση ιδιάζοντος ενδιαφέροντος, και μάλιστα 
μια που παρουσιάζει απεριόριστες ευκαιρίες προς τον 



Arthur Conan Doyle 

 37 

επιστήμονα ειδικό. Αυτή η σελίδα από γαρμπίλι που πάνω της 
θα μπορούσα να ‘χα διαβάσει τόσο πολλά έχει προ πολλού  
μουτζουρωθεί από τη βροχή και πατηθεί από τα κιουστέκια 
των περίεργων αγροτών. Ω, δόκτωρ Μόρτιμερ, και μόνο στην 
σκέψη πως δε με επισκεφθήκατε. Έχετε όντως πολλά να 
λογοδοτήσετε.» 

«Δε μπορούσα να σας επισκεφθώ, κ. Χολμς δίχως να 
γνωστοποιήσω αυτά τα στοιχεία στον κόσμο, και έχω ήδη 
καταθέσει τους λόγους μου για την μη επιθυμία μου να το 
πράξω. Επιπλέον, επιπλέον—» 

«Γιατί διστάζετε;» 
«Υπάρχει ένα πεδίο στο πεδίο οι πλέον διεισδυτικοί και 

πλέον έμπειροι ντετέκτιβ νοιώθουν χαμένοι.» 
«Εννοείται πως αυτό το θέμα είναι υπερφυσικό;» 
«Δεν το ανέφερα κατηγορηματικά.» 
«Όχι, αλλά προφανώς το σκέφτεστε.» 
«Εκ της τραγωδίας, κ. Χολμς, έχουν φθάσει στα αυτιά 

μου αρκετά περιστατικά τα οποία είναι δύσκολο να 
εναρμονισθούν με την προκαθορισμένη τάξη της Φύσης.» 

«Επί παραδείγματι;» 
 «Μαθαίνω πως πριν το τρομερό γεγονός συμβεί 

αρκετός κόσμος είχε δει ένα πλάσμα επί του ρεικότοπου το 
οποίο συμβαδίζει με εκείνο του δαίμονα των Μπάσκερβιλ, και 
το οποίο δεν θα ‘ταν δυνατόν να είναι κάποιο ζώο γνωστό 
στην επιστήμη. Όλοι συμφώνησαν πως επρόκειτο για ένα 
πελώριο πλάσμα, αποτρόπαιο και απόκοσμο. Έχω 
αντεξετάσει αυτούς τους ανθρώπους, ένας εκ των οποίων 
είναι ένας πραγματιστής επαρχιώτης, ο άλλος είναι 
πεταλωτής, και άλλος ένας που είναι αγρότης του ρεικότοπου, 
οι οποίοι όλοι τους είπαν την ίδια ιστορία αυτής της 
τρομακτικής παρουσίας, σε πλήρη συμφωνία αναφερόμενοι 
στο κολασμένο λαγωνικό του θρύλου. Σας διαβεβαιώνω πως ο 
τρόμος βασιλεύει στην περιοχή, και μονάχα κάποιος 
ακατάβλητος άνθρωπος θα διασχίσει το ρεικότοπο τη νύχτα.» 

«Και εσείς, ένας έμπειρος άνθρωπος της επιστήμης, 



Το Κυνηγόσκυλο Των Μπάσκερβιλ 

 38 

πιστεύετε πως είναι υπερφυσικό;» 
«Δεν γνωρίζω τι να πιστέψω.» 
Ο Χολμς ανασήκωσε τους ώμους του. «Έχω μέχρι 

στιγμής περιορίσει τις έρευνες μου σε ετούτο τον κόσμο,» είπε. 
«Κατά τρόπο συντηρητικό έχω αγωνισθεί ενάντια στο κακό, 
μα να τα βάλω με τον Πατέρα του Κακού αυτοπροσώπως θα 
ήταν, πιθανών, ένα ιδιαιτέρως φιλόδοξο έργο. Ωστόσο θα 
πρέπει να παραδέχεστε πως τα ίχνη είναι υλικής φύσης.» 

«Το αρχικό λαγωνικό ήταν υλικής φύσης αρκετά για 
να κομματιάσει το λαιμό ενός άντρα, κι εντούτοις διαβολικό 
επίσης.» 

«Βλέπω πως έχεις σχεδόν περάσει στην όχθη των 
υπερφυσικιστών. Όμως τώρα, δόκτωρ Μόρτιμερ, απαντήστε 
μου στο εξής. Αν διατηρείτε αυτές τις απόψεις, γιατί ήρθατε 
καν να με συμβουλευτείτε; Μου λέτε συγχρόνως πως είναι 
ανώφελο να ερευνήσω το θάνατο του Σερ Τσαρλς, και πως 
επιθυμείτε να το κάνω.» 

«Δεν είπα πως επιθυμούσα να το κάνετε.» 
«Τότε, πως μπορώ να σας βοηθήσω;» 
«Συμβουλεύοντας με όσον αφορά το τι να κάνω με τον 

Σερ Χένρυ Μπάσκερβιλ, ο οποίος φθάνει στον Σταθμό 
Γουότερλου»— ο Δρ. Μόρτιμερ κοίταξε το ρολόι του— «σε 
ακριβώς μια ώρα κι ένα τέταρτο.» 

«Τελώντας ως κληρονόμος;» 
«Μάλιστα. Με το θάνατο του Σερ Τσαρλς προβήκαμε 

σε έρευνες σχετικά με τον νεαρό κύριο και βρήκαμε πως ήταν 
καλλιεργητής στον Καναδά. Από τις αναφορές που ήρθαν 
είναι ένας έξοχος άνθρωπος κατά κάθε τρόπο. Μιλώ τώρα όχι 
ως ειδικός της ιατρικής αλλά ως θεματοφύλακας και 
εκτελεστής της διαθήκης του Σερ Τσαρλς.» 

«Τόσο δεν υπάρχει άλλος διεκδικητής, να υποθέσω;» 
«Ουδείς. Ο μοναδικός άλλος συγγενής τον οποίο 

καταφέραμε να εντοπίσουμε ήταν ο Ρότζερ Μπάσκερβιλ, ο 
νεώτερος εκ των τριών αδελφών από τους οποίους και ο 

καημένος ο Σερ Τσαρλς ήταν ο μεγαλύτερος. Ο 



Arthur Conan Doyle 

 39 

δεύτερος αδελφός, ο οποίος πέθανε νέος, είναι ο πατέρας 
αυτού του παλικαριού, του Χένρυ. Ο τρίτος, ο Ρότζερ, ήταν το 
μαύρο πρόβατο της οικογένειας. Προερχόταν από την παλιά 
δεσποτική γενιά των Μπάσκερβιλ και ήταν φτυστός, μου λένε, 
στο οικογενειακό πορτραίτο του γέρο Χιούγκο. Κατέστησε την 
Αγγλία ένα καυτό τόπο για να μπορεί να τον κρατήσει, 
διέφυγε στην Κεντρική Αμερική, και πέθανε εκεί το 1876 από 
κίτρινο πυρετό. Ο Χένρυ είναι ο στερνός των Μπάσκερβιλ. Σε 
μια ώρα και πέντε λεπτά θα τον συναντήσω στο Σταθμό 
Γουότερλου. Έλαβα ένα τηλεγράφημα πως έφθασε στο 
Σαουθάμπτον σήμερα το πρωί. Λοιπόν, κ. Χολμς τι θα με 
συμβουλεύατε να κάνω μαζί του;» 

«Γιατί να μην πάει στο σπίτι του πατέρα του;» 
«Φαίνεται φυσικό, έτσι δεν είναι; Και όμως, σκεφθείτε 

πως κάθε Μπάσκερβιλ που πηγαίνει εκείνη συναντάται με 
μια κακή μοίρα. Νοιώθω βέβαιος πως  αν ο Σερ Τσαρλς είχε 
μιλήσει μαζί μου πριν τον θάνατο του θα με είχε προειδο-
ποιήσει ενάντια στο να φέρω αυτόν, το στερνό μιας παλιάς 
γενιάς, και τον κληρονόμο πλούτου μεγάλου, σε εκείνο το 
θανάσιμο μέρος. Και όμως δεν γίνεται να αρνηθούμε πως  η 
ευημερία ολόκληρης της φτωχής, έρημης επαρχίας εξαρτάται 
από την παρουσία του. Όλη η καλή δουλειά που είχε γίνει από 
τον Σερ Τσαρλς θα γκρεμιστεί καταγής αν δεν υπάρχει 
ένοικος στην Έπαυλη. Φοβούμαι μπας κι ενδώσω υπερβολικά 
από το προσωπικό μου προφανές ενδιαφέρον επί του 
ζητήματος, και για αυτό φέρνω  την υπόθεση ενώπιον σας και 
ζητώ την συμβουλή σας.» 

Ο Χολμς το συλλογίστηκε για λίγη ώρα. 
«Θέτοντας το με απλά λόγια, το ζήτημα έχει ως εξής,» 

είπε. «Κατά τη γνώμη σας υπάρχει μια διαβολική δράση η 
οποία καθιστά το Ντάρτμουρ μια επισφαλής κατοικία για 
έναν Μπάσκερβιλ —αυτή είναι η γνώμη σας;» 

«Τουλάχιστον θα έφθανα σε σημείο να πω πως 
υπάρχουν ορισμένες αποδείξεις πως ίσως έτσι να έχει.» 

«Ακριβώς. Μα βέβαια, αν η υπερφυσική σας θεωρία 



Το Κυνηγόσκυλο Των Μπάσκερβιλ 

 40 

είναι ορθή, θα μπορούσε να βλάψει τον νεαρό  στο Λονδίνο 
τόσο εύκολα όσο και στο Ντέβονσαϊρ. Ένας δαίμονας με απλά 
τοπικές δυνάμεις όπως ενός ενοριακού συμβουλίου θα ήταν 
αφάνταστα ασύλληπτο πράγμα.» 

«Θέτετε το ζήτημα πλέον αστόχαστα, κ. Χολμς, από 
όσο πιθανότατα να κάνατε αν είχατε έρθει σε προσωπική 
επαφή με αυτά τα πράγματα. Η συμβουλή σας, λοιπόν, όπως 
αντιλαμβάνομαι, είναι πως ο νεαρός θα είναι τόσο ασφαλής 
στο Ντέβονσαϊρ όσο και στο Λονδίνο. Έρχεται σε πενήντα 
λεπτά. Τι θα συνιστούσατε;» 

«Συνιστώ, κύριε, να πάρετε ένα αμάξι, να μαζέψετε το 
σπανιέλ σας που ξύνει την εξώπορτα μου, και να πάτε στο 
Γουότερλου για να συναντήσετε τον Σερ Χένρυ Μπάσκερβιλ.» 

«Και μετά;» 
«Και μετά δεν θα του πείτε τίποτα εντελώς μέχρι να 

έχω αποφασίσει επί του ζητήματος.» 
«Πόσο θα σας πάρει να αποφασίσετε;» 
«Είκοσι-τέσσεριςς ώρες. Στις δέκα αύριο το πρωί, Δρ. 

Μόρτιμερ,  θα σας είμαι αφάνταστα υποχρεωμένος αν με 
επισκεφθείτε εδώ,  και θα με συμβάλει στα σχέδια μου για το 
μέλλον αν φέρετε τον Σερ Χένρυ Μπάσκερβιλ μαζί σας.» 

 

 



Arthur Conan Doyle 

 41 

«Θα το κάνω, κ. Χολμς.» Σημείωσε βιαστικά το 
ραντεβού στο μανικέτι του και έσπευσε να αποχωρήσει με τον 
παράξενο, σκυφτό και αφηρημένο τρόπο του. Ο Χολμς τον 
σταμάτησε στο κεφαλόσκαλο. 

«Μόνο μια ακόμη ερώτηση, Δρ Μόρτιμερ. Είπατε πως 
πριν τον θάνατο του Σερ Τσαρλς Μπάσκερβιλ αρκετός κόσμος 
είδε την οπτασία επί του βάλτου;» 

«Τρία άτομα την είδαν.» 
«Την είδε κάποιος κατόπιν;» 
«Δεν άκουσα κάτι από κάποιον.» 
«Σας ευχαριστώ. Καλή σας μέρα.» 
Ο Χολμς επέστρεψε στο κάθισμα του με εκείνο το 

σιωπηλό βλέμμα της εσωτερικής ικανοποίησης που σήμαινε 
πως είχε ένα τερπνό έργο εμπρός του. 

«Πας έξω, Γουώτσον;» 
«Εκτός κι αν μπορώ να σε βοηθήσω.» 
«Όχι, αγαπητέ μου φίλε, την ώρα της δράσης είναι που 

θα στραφώ σε εσένα για βοήθεια. Μα αυτό είναι έξοχο, 
ειλικρινά μοναδικό από ορισμένες απόψεις. Όταν περάσεις 
από του Μπράντλεϊ, θα του ζητήσεις να μου στείλει μια λίβρα 
του πιο δυνατού σέρτικου καπνού του; Σε ευχαριστώ. Θα είναι 
εξίσου καλό αν σε βολεύει να μην επιστρέψεις πριν το 
απόγευμα. Τότε πολύ ευχαρίστως θα μπορώ να ανταλλάξω 
εντυπώσεις όσον αφορά το πλέον ενδιαφέρον πρόβλημα το 
οποίο μας ανατέθηκε σήμερα.» 

Ήξερα πως η απομόνωση και η αποστασιοποίηση ήταν 
ιδιαιτέρως απαραίτητες για τον φίλο μου εκείνες τις ώρες της 
εντατικής διανοητικής συγκέντρωσης κατά τη διάρκεια των 
οποίων ζύγιζε κάθε στοιχείο, κατασκεύαζε εναλλακτικές 
θεωρίες, ζυγίζοντας τη μία έναντι της άλλης, κι αποφάσιζε 
όσον αφορά το ποια σημεία ήταν ουσιώδη και ποια ασήμαντα. 
Εγώ συνεπώς πέρασα τη μέρα στη λέσχη μου και δεν 
επέστρεψα στην οδό Μπέϊκερ μέχρι το βράδυ. Ήταν σχεδόν 
εννέα η ώρα όταν βρέθηκα και πάλι στο καθιστικό. 



Το Κυνηγόσκυλο Των Μπάσκερβιλ 

 42 

Η πρώτη μου εντύπωση καθώς άνοιξα την πόρτα ήταν 
πως μια φωτιά είχε ξεσπάσει, γιατί το δωμάτιο ήταν τόσο 
πλημμυρισμένο από καπνό που το φως της λάμπας επί του 
τραπεζιού ήταν θαμπό. Καθώς μπήκα, ωστόσο, οι φόβοι μου 
καθησυχάστηκαν γιατί επρόκειτο για τις αψιές αναθυμιάσεις 
του δυνατού, τραχύ καπνού που με έπιασαν στον λαιμό και με 
έκανα να βήχω. Μέσα από την καταχνιά είδα μια αχνή εικόνα 
του Χολμς με τη ρόμπα του κουρνιασμένου σε μια πολυθρόνα 
με τη μαύρη πήλινη πίπα του ανάμεσα στα χείλη του. Αρκετά 
ρολά από χαρτί κείτονταν τριγύρω του. 

«Άρπαξες κρύωμα, Γουώτσον;» είπε. 
«Όχι, φταίει αυτή η δηλητηριώδης ατμόσφαιρα.» 
«Υποθέτω πως είναι αρκετά βαριά, τώρα που το λες.» 
«Βαριά! Είναι ανυπόφορη.» 
«Άνοιξε το παράθυρο, τότε! Ήσουν στη λέσχη σου όλη 

μέρα, όπως αντιλαμβάνομαι.» 
«Αγαπητέ μου Χολμς!» 
«Έχω δίκιο;» 
«Ασφαλώς, μα πως;» 
Γέλασε με τη σαστισμένη μου έκφραση. «Υπάρχει μια 

απολαυστική φρεσκάδα σε εσένα, Γουώτσον, που καθιστά 
απόλαυση την εφαρμογή κάθε μικρής ικανότητας την οποία 
έχω στην διάθεση μου. Ένας κύριος βγαίνει μια βροχερή και 
λασπώδης μέρα. Επιστρέφει άσπιλος το βράδυ με τη 
στιλπνότητα ακόμη στο καπέλο και τις μπότες του. Είχε μείνει 
καρφωμένος κάπου επομένως όλη μέρα. Δεν είναι άνθρωπος 
με στενούς φίλους. Που, τότε, θα μπορούσε να ήταν; Δεν είναι 
προφανές;» 

«Βασικά, είναι μάλλον προφανές.» 
«Ο κόσμος είναι γεμάτος από προφανή πράγματα τα 

οποία κανείς και επ’ ουδενί δεν παρατηρεί ποτέ. Που νομίζεις 
πως βρισκόμουν κι εγώ;» 

«Καρφωμένος επίσης.» 
«Αντιθέτως, ήμουν στο Ντέβονσαϊρ.» 



Arthur Conan Doyle 

 43 

«Εν πνεύματι;»  
«Ακριβώς. Το σώμα μου παρέμεινε σε αυτή την 

πολυθρόνα κι έχει, όπως μετανιώνω παρατηρώντας το, 
καταναλώσει κατά την απουσία μου δυο μεγάλες κούπες καφέ 
και μια απίστευτη ποσότητα καπνού. Μόλις έφυγες έστειλα 
να μου φέρνουν από του Στάμφορντ τον επιτελικό χάρτη του 
κομματιού εκείνου του ρεικότοπου, και το πνεύμα μου 
αιωρήθηκε άνωθεν του ολόκληρη τη μέρα. Κολακεύω τον 
εαυτό μου πως κατόρθωσα να βγάλω άκρη.» 

«Ένας χάρτης μεγάλης κλίμακας, να υποθέσω;» 
«Πολύ μεγάλης.» 
Ξετύλιξε ένα τμήμα και το κράτησε πάνω στο γόνατο 

του. «Εδώ έχεις τη συγκεκριμένη περιοχή η οποία μας αφορά. 
Αυτή είναι η Έπαυλη Μπάσκερβιλ στην μέση.» 

 

«Με ένα δάσος τριγύρω της;» 
«Ακριβώς. Φαντάζομαι πως η αλέα με τα έλατα, 

μολονότι δεν επισημαίνεται υπό αυτή την ονομασία, πρέπει 
να εκτείνεται κατά μήκους αυτής της γραμμής, με τον 
ρεικότοπο, όπως αντιλαμβάνεσαι, επί της δεξιάς της πλευράς. 
Αυτή η μικρή συστάδα κτιρίων εδώ είναι το χωριουδάκι του 
Γκρίμπεν, όπου ο φίλος μας ο Δρ Μόρτιμερ έχει την έδρα του. 
Εντός μια ακτίνας πέντε μιλίων υπάρχουν, όπως 



Το Κυνηγόσκυλο Των Μπάσκερβιλ 

 44 

βλέπεις, μόλις ελάχιστα σκόρπια κτίρια. Εδώ είναι η Έπαυλη 
Λάφτερ, η οποία ανεφέρθη κατά την αφήγηση. Εδώ 
επισημαίνεται ένα σπίτι το οποίο ίσως να αποτελεί κατοικία 
του φυσιοδίφη —Στέϊπλετον, αν θυμάμαι καλά, ήταν το όνομα 
του. Εδώ είναι δυο αγροικίες του ρεικότοπου, το Χάι Τορ και το 
Φουλμάιρ. Κατόπιν δεκατέσσερα μίλια μακρύτερα η μεγάλη 
φυλακή καταδίκων του Πρίνστον. Μεταξύ και τριγύρω αυτών 
των σκόρπιων σημείων εκτείνεται ο έρημος, άγονος 
ρεικότοπος. Αυτή, λοιπόν, είναι η σκηνή επί της οποίας η 
τραγωδία διαδραματίστηκε, και επί της οποίας ίσως 
βοηθήσουμε να παιχθεί και πάλι.» 

«Θα πρέπει να είναι ένας τραχύς τόπος.» 
«Όντως, το τοπίο είναι αξιόλογο. Αν ο διάβολος 

επιθυμούσε να βάλει χέρι στις υποθέσεις των ανθρώπων—» 
«Τότε κι εσύ ο ίδιος κλίνεις προς την υπερφυσική 

εξήγηση.» 
«Οι πράκτορες του διαβόλου ενδέχεται να είναι από 

σάρκα κι αίμα, να μην είναι; Υφίστανται δυο ερωτήματα τα 
οποία μας περιμένουν από την αρχή. Το ένα είναι αν καν 
υπήρξε ένα έγκλημα το οποία να πραγματοποιήθηκε· το 
δεύτερο είναι, ποιο είναι το έγκλημα και πως διαπράχθηκε; 
Φυσικά, αν η υπόθεση του Δρ Μόρτιμερ είναι σωστή, και 
έχουμε να κάνουμε με δυνάμεις εκτός των συνηθισμένων 
νόμων της Φύσης, εκεί έγκειται το τέλος της έρευνας μας. 
Όμως είμαστε υποχρεωμένοι να εξαντλήσουμε όλες τις άλλες 
υποθέσεις πριν να επανέλθουμε επί αυτής. Πιστεύω πως θα 
κλείσουμε και πάλι το παράθυρο, αν δεν σε πειράζει. 
Πρόκειται για κάτι ιδιάζων, μα βρίσκω πως μια έντονη 
ατμόσφαιρα βοηθά μια συγκέντρωση της σκέψης. Δεν το 
έφτασα στο σημείο του να μπω μέσα στο κουτί για να σκεφθώ, 
όμως αυτό αποτελεί την λογική έκβαση των όσων πιστεύω. 
Στριφογύρισες την υπόθεση ξανά μέσα στο μυαλό σου;» 

«Ναι, την σκέφτηκα αρκετά κατά τη διάρκεια της 
ημέρας.» 

«Τι συμπεραίνεις εξ αυτής;» 



Arthur Conan Doyle 

 45 

«Είναι εξαιρετικά περίπλοκη.» 
«Έχεις ασφαλώς την προσωπικότητα της. Εμπεριέχει 

σημεία που την καθιστούν ξεχωριστή. Αυτή η μεταβολή στις 
πατημασιές, παραδείγματος χάριν. Τι συμπεραίνεις εξ αυτού;» 

«Ο Μόρτιμερ είπε πως ο άντρας είχε περπατήσει στα 
ακροδάχτυλα του σε εκείνο το τμήμα του δρόμου.» 

«Επανέλαβε μόνον ό,τι κάποιος ανόητος ανέφερε κατά 
την προανάκριση. Γιατί κάποιος θα έπρεπε να κατηφορίσει 
στα ακροδάχτυλα του το δρομάκι;» 

«Τότε τι;» 
«Έτρεχε, Γουώτσον —έτρεχε απεγνωσμένα, έτρεχε για 

τη ζωή του, έτρεχε τόσο που δεν άντεξε η καρδιά του— και 
έπεσε νεκρός καταγής με τα μούτρα.» 

«Έτρεχε για να ξεφύγει από τι;» 
«Εκεί έγκειται το πρόβλημα μας. Υπάρχουν ενδείξεις 

πως ο άνθρωπος είχε τρελαθεί από το φόβο πριν ακόμη 
αρχίσει να τρέχει.» 

«Πως μπορείς και το λες αυτό;» 
«Υποθέτω πως το αίτιο του φόβου του ήρθε μέσα από 

τον ρεικότοπο. Αν είχε έτσι, και φαίνεται το πλέον πιθανό, 
μόνος ένας σαλεμένος άνθρωπος θα έτρεχε μακριά από το 
σπίτι αντί προς αυτό. Αν η κατάθεση των τσιγγάνων ληφθεί 
ως αληθής, έτρεξε καλώντας βοήθεια προς την κατεύθυνση 
που ήταν λιγότερο πιθανό να βρεθεί βοήθεια. Αλλά, πάλι, 
ποιον περίμενε εκείνη τη νύχτα, και γιατί τον περίμενε στο 
δρομάκι με τα έλατα αντί για το ίδιο του το σπίτι;» 

«Πιστεύεις πως περίμενε κάποιον;» 
«Ο άντρας ήταν ηλικιωμένος και ασθενής. Είναι 

κατανοητό το ό,τι έκανε ένα βραδινό περίπατο, όμως το 
έδαφος ήταν υγρό και η νύχτα δυσκραής. Είναι φυσικό να 
στεκόταν για πέντε ή δέκα λεπτά, όπως ο Δρ. Μόρτιμερ, κατά 
μια πλέον πρακτική γνώση από όσο εγώ θα έπρεπε να του 
είχε αποδώσει, επάγοντας από τη στάχτη του πούρου;» 

«Μα έβγαινε κάθε βράδυ.» 



Το Κυνηγόσκυλο Των Μπάσκερβιλ 

 46 

«Θεωρώ απίθανο να περίμενε στην πόρτα του 
ρεικότοπου κάθε βράδυ. Αντιθέτως, υπάρχουν αποδείξεις πως 
απέφευγε το ρεικότοπο. Εκείνη τη βραδιά περίμενε εκεί. Ήταν 
η νύχτα πριν αναχωρήσει για το Λονδίνο. Το ζήτημα παίρνει 
σχήμα, Γουώτσον. Καθίσταται συνεπές. Θα μπορούσα να σου 
ζητήσω να μου δώσεις το βιολί μου, και θα αναβάλουμε κάθε 
περαιτέρω σκέψη επί της υπόθεσης μέχρι να έχουμε το 
πλεονέκτημα της συνάντησης με το δόκτωρ Μόρτιμερ και τον 
Σερ Χένρυ Μπάσκερβιλ το πρωί.» 

1 



Arthur Conan Doyle 

 47 

Κεφάλαιο 4ο. Ο Σερ Χένρυ Μπάσκερβιλ 
 
Το τραπέζι του πρωινού μας καθαρίστηκε νωρίς, και ο 

Χολμς περίμενε με την ρόμπα του για την υποσχεθείσα 
συνάντηση. Οι πελάτες μας ήσαν συνεπείς στο ραντεβού τους, 
γιατί το ρολόι είχε μόλις σημάνει δέκα όταν ο Δρ Μόρτιμερ 
έκανε την εμφάνιση του, ακολουθούμενος παρά του νεαρού 
βαρονέτου. Ο τελευταίος, ήταν ένας μικρόσωμος, νευρικός, 
καστανομάτης άντρας ηλικίας περί τα τριάντα, με γεροδεμένη 
κορμοστασιά, πυκνά μαύρα φρύδια κι ένα δυναμικό, επιθετικό 
πρόσωπο. Φορούσε ένα ερυθρής απόχρωσης κοστούμι τουΐντ 
και είχε την σκληραγωγημένη εμφάνιση κάποιου που είχε 
περάσει τον περισσότερο χρόνο του στο ύπαιθρο, κι εντούτοις 
υπήρχε κάτι στο σταθερό του βλέμμα και την ήρεμη σιγουριά 
στην συμπεριφορά του η οποία υποδείκνυε έναν ευγενή κύριο. 

 

«Από εδώ ο Σερ Χένρυ Μπάσκερβιλ,» είπε ο Δρ 
Μόρτιμερ. 

«Μα, ναι,» είπε εκείνος, «και το παράξενο είναι, κ. 
Σέρλοκ Χολμς, πως αν ο φίλος μου απ’ εδώ δεν είχε προτείνει 
να περάσουμε από εσάς σήμερα το πρωί θα είχα έρθει από 
μόνος ελόγου μου. Αντιλαμβάνομαι πως επιλύετε 



Το Κυνηγόσκυλο Των Μπάσκερβιλ 

 48 

μικρούς γρίφους, και υπήρξε ένας σήμερα ο οποίος απαιτεί 
περισσότερο διεξοδική σκέψη από όση είμαι σε θέση να του 
προσφέρω.» 

«Παρακαλώ καθίστε, Σερ Χένρυ. Όπως αντιλαμβάνο-
μαι λέτε ότι βιώσατε ο ίδιος κάποια αξιοσημείωτη εμπειρία 
αφότου αφιχθήκατε στο Λονδίνο;» 

«Τίποτα ιδιαίτερης σημασίας, κ. Χολμς. Μονάχα ένα 
αστείο, κατά πάσα πιθανότητα. Πρόκειται περί αυτού του 
γράμματος, αν μπορείτε να το αποκαλέσετε γράμμα, το οποίο 
μου ήρθε αυτό το πρωί.» 

Απόθεσε έναν φάκελο επί του τραπεζιού, και όλοι μας 
σκύψαμε από πάνω του.  Ήταν κοινής ποιότητος, γκριζωπός 
το χρώμα. Η διεύθυνση, «Σερ Χένρυ Μπάσκερβιλ, Ξενοδοχείο 
Northumberland,» αναγραφόταν με τραχείς χαρακτήρες· με 
ταχυδρομική σήμανση «Τσάρινγκ Κρος,» και ημερομηνία 
αποστολής το προηγούμενο απόγευμα. 

«Ποιος γνώριζε πως θα πηγαίνατε στο Ξενοδοχείο 
Northumberland;» ρώτησε ο Χολμς, ρίχνοντας μια έντονη 
ματιά προς τον επισκέπτη μας. 

«Κανείς δεν μπορούσε να το γνωρίζει. Αποφασίσαμε 
μόνον όταν συναντήθηκα με τον Δρ. Μόρτιμερ.» 

«Μα ο Δρ. Μόρτιμερ δίχως αμφιβολία διέμενε εκεί;» 
«Όχι, έμενα σε ένα φίλο,» είπε ο γιατρός. 
«Δεν υπήρχε καμία πιθανή ένδειξη πως σκόπευε να 

πάει σε αυτό το ξενοδοχείο.» 
«Χμ! Κάποιος φαίνεται πως ενδιαφέρεται βαθύτατα 

για τις κινήσεις σας.» Έξω από τον φάκελο τράβηξε ένα χαρτί 
αλληλογραφίας διπλωμένο στα τέσσερα. Το οποίο άνοιξε και 
άπλωσε επί του τραπεζιού. Κατά μήκους του μια μοναδική 
πρόταση αναγραφόταν με την χρήση κολλημένων τυπωμένων 
λέξεων. Είχε ως εξής: 

 
Καθώς εκτιμάτε τη ζωή ή το λογικό σας να 

κρατηθείς μακριά από το ρεικότοπο. 



Arthur Conan Doyle 

 49 

 
Η λέξη «ρεικότοπο» ήταν μοναχά γραμμένη με μελάνι. 
«Τώρα,» είπε ο Σερ Χένρυ Μπάσκερβιλ, «ίσως να μου 

πείτε, κ. Χολμς, τι στον κόρακα σημαίνει αυτό, και ποιος είναι 
αυτός που δείχνει τόσο μεγάλο ενδιαφέρον για τις υποθέσεις 
μου;» 

«Τι συμπεραίνετε εξ αυτού, Δρ. Μόρτιμερ; Οφείλετε να 
παραδεχθείτε πως δεν υπάρχει κάτι το υπερφυσικά σχετικά, 
σε οποιοδήποτε βαθμό;» 

«Όχι, κύριε, μα θα μπορούσε κάλλιστα να προέρχεται 
από κάποιον ο οποίος είναι πεπεισμένος  πως η υπόθεση είναι 
υπερφυσική.» 

«Ποια υπόθεση;» ρώτησε ο Σερ Χένρυ απότομα. «Έχω 
την εντύπωση πως όλοι σας κύριοι γνωρίζετε πολύ 
περισσότερα από εμένα σχετικά με τις υποθέσεις μου.» 

«Θα μοιράζεστε τη γνώση μας προτού εγκαταλείψετε 
το δωμάτιο, Σερ Χένρυ. Σας το υπόσχομαι,» είπε ο Σέρλοκ 
Χολμς. «Θα περιοριστούμε επί του παρόντος, με την άδεια σας, 
σε αυτό το πολύ ενδιαφέρον έγγραφο, το οποίο πρέπει να 
συστάθηκε και να αποστάληκε χθες το απόγευμα. Έχεις του 
χθεσινούς Τάϊμς, Γουώτσον;» 

«Είναι εδώ στην γωνία.» 
«Αν δεν σου κάνει κόπο —το εσώφυλλο, σε παρακαλώ, 

με τα σημαντικά άρθρα; Του έριξε μια βιαστική ματιά, 
περνώντας τα μάτια πάνω και κάτω στις στήλες. «Καίριο 
άρθρο αυτό το περί ελεύθερου εμπορίου. Επέτρεψε μου να σου 
παραθέσω ένα απόσπασμα από αυτό.» 

«’Ίσως να έχετε πειστεί στο να φαντάζεστε πως το 
προσωπικό σας ιδιαίτερο εμπόριο ή η βιομηχανία σας θα 
ενισχυόταν εκ μια προστατευτικής δασμολόγηση, εντούτοις 
βάση λογικής εκτιμάται πως μια τέτοια νομοθεσία ενδέχεται 
μακροπρόθεσμα να κρατηθεί μακριά πλούτος από τη χώρα, 
εξανεμίζοντας την αξία των εισαγωγών μας, και υποβαθμί-
ζοντας τις γενικότερες συνθήκες ζωής σε ετούτο το νησί.’» 



Το Κυνηγόσκυλο Των Μπάσκερβιλ 

 50 

 

«Τι σκέφτεσαι σχετικά με το ζήτημα, Γουώτσον;» 
αναφώνησε ο Χολμς με μεγάλη χαιρεκακία, τρίβοντας τα 
χέρια του με ικανοποίηση. «Δεν νομίζεις πως είναι μια 
αξιοθαύμαστη τοποθέτηση;» 

Ο Δρ. Μόρτιμερ κοίταξε τον Χολμς με έναν αέρα 
επαγγελματικού ενδιαφέροντος, και ο Σερ Χένρυ Μπάσκερβιλ 
έστρεψε ένα ζευγάρι προβληματισμένων σκούρων ματιών 
πάνω μου. 

«Δεν γνωρίζω πολλά σχετικά με τη δασμολόγηση και 
τέτοια πράγματα,» είπε, «όμως έχω την εντύπωση πως 
ξεφύγαμε από το θέμα μας όσον αφορά το συγκεκριμένο 
σημείωμα.» 

«Αντιθέτως, πιστεύω πως βρισκόμαστε ιδιαιτέρως 
κοντά στο θέμα, Σερ Χένρυ. Ο Γουώτσον από δω γνωρίζει 
περισσότερα για τις μεθόδους μου από όσα εσείς, όμως 
φοβούμαι πως ούτε εκείνος έχει συλλάβει πλήρως την 
σημασία της πρότασης αυτής.» 

«Όχι, ομολογώ πως δεν βλέπω καμία σχέση.» 
«Και όμως, αγαπητέ μου Γουώτσον, υπάρχει μια τόσο 

στενή σχέση ώστε το ένα εξάγεται από το άλλο. ‘Τη,’ 



Arthur Conan Doyle 

 51 

‘εκτιμάται, ‘ζωή,’ ‘λογική,’ ‘σας,’ ‘κρατηθεί μακριά,’ ‘από το.’ 
Δεν αντιλαμβάνεσαι τώρα από πού αυτές οι λέξεις 
λήφθηκαν;» 

«Μα τους ουρανούς, έχετε δίκιο! Μάλιστα, αυτό κι αν 
δεν είναι έξυπνο!» αναφώνησε ο Σερ Χένρυ. 

«Μάλιστα, λοιπόν— έτσι είναι!» 
«Ειλικρινά, κ. Χολμς, υπερβαίνει οτιδήποτε θα 

μπορούσα να φαντασθώ,» είπε ο Δρ Μόρτιμερ κοιτάζοντας το 
φίλο μου με κατάπληξη. «Θα καταλάβαινα πως ο καθένας θα 
έλεγε πως οι λέξεις ήταν από κάποια εφημερίδα, μα πως θα 
κατονομάζατε ποια, και θα προσθέτατε πως προήλθε από το 
πρώτο άρθρο, είναι όντως ένα από τα πλέον αξιοθαύμαστα 
πράγματα που είδα ποτέ. Πως το κάνατε;» 

«Υποθέτω, γιατρέ, πως θα μπορούσατε να διακρίνετε 
το κρανίο ενός νέγρου από εκείνο ενός Εσκιμώους;» 

«Μετά βεβαιότητας.» 
«Μα πως;» 
«Επειδή πρόκειται για το ιδιαίτερο πάρεργο μου. Οι 

διαφορές είναι εμφανείς. Το κογχικό στέλεχος6

«Ωστόσο αυτό είναι το δικό μου ιδιαίτερο πάρεργο, και 
οι διαφορές είναι εξίσου εμφανείς. Υπάρχει τέτοια διαφορά 
στα μάτια μου μεταξύ ενός άρθρο των Times στοιχειοθετη-
μένου με εννιάρια και μιας τσαπατσούλικης απογευματινής 
εφημερίδας της μισής πένας όπως θα υπήρχε μεταξύ του 
νέγρου σας και του Εσκιμώου σας. Ο προσδιορισμός των 
τυπογραφικών στοιχείων είναι ένας από τους πλέον 
στοιχειώδεις κλάδους γνώσης για τον ειδήμονα της εγκλημα-
τολογίας, μολονότι ομολογώ πως κάποτε όταν ήμουν πολύ 
νέος έμπλεξα τη Leeds Mercury με την Western Morning News. 
Όμως το πρώτο θέμα των Times είναι εντελώς διακριτικό, και 
αυτές οι λέξεις δεν θα γινόταν να έχουν προέλθει από 
πουθενά αλλού. Καθώς έγινε χθες ή ισχυρότερη πιθανότητα 

, η κλίση του 
προσώπου, η γναθιαία καμπύλη, η—» 

                                                 
6 [supra-orbital crest] 



Το Κυνηγόσκυλο Των Μπάσκερβιλ 

 52 

ήταν πως θα έπρεπε να βρούμε τις λέξεις στη χθεσινή 
έκδοση.» 

«Μέχρι στιγμής από όσο σας αντιλαμβάνομαι, τότε, κ. 
Χολμς,» είπε ο Σερ Χένρυ Μπάσκερβιλ, «κάποιος έκοψε το 
μήνυμα με ένα ψαλίδι—» 

«Ψαλίδι νυχιών,» είπε ο Χολμς. «Βλέπετε πως 
επρόκειτο περί ενός πολύ κοντής λεπίδας ψαλιδιού, αφού 
εκείνος που το έκοψε χρειάστηκε να κάνει δυο ψαλιδιές πάνω 
από το ‘κρατηθεί μακριά.’» 

«Έτσι είναι. Κάποιος, τότε, έκοψε το μήνυμα με ένα 
ψαλίδι κοντής λεπίδας, το κόλλησε με αλευρόκολλα—» 

«Κόμμι,» είπε ο Χολμς. 
«Με κόμμι πάνω στο χαρτί. Όμως θέλω να μάθω γιατί 

η λέξη ‘ρεικότοπο’ χρειάστηκε να γραφτεί;» 
«Επειδή δεν μπορούσε να τη βρει τυπωμένη. Οι 

υπόλοιπες λέξεις ήταν όλες τους απλές και είναι δυνατό να 
βρεθούν σε οποιαδήποτε έκδοση, όμως το «ρεικότοπο» θα ήταν 
λιγότερο κοινό.» 

«Μα, φυσικά, αυτό θα το εξηγούσε. Εντοπίσατε κάτι 
άλλο σ το μήνυμα αυτό κ. Χολμς;» 

«Υπάρχουν μια δυο ενδείξεις, κι εντούτοις κόπιασαν το 
μέγιστο για να αφαιρέσουν όλα τα στοιχεία. Η διεύθυνση, 
παρατηρείτε έχει γραφθεί με τραχείς χαρακτήρες. Εντούτοις οι 
Times είναι μια εφημερίδα που σπανίως θα βρεθεί σε άλλα 
χέρια πέραν των υψηλά μορφωμένων. Μπορούμε να 
δεχθούμε, συνεπώς, πως το γράμμα συντάχθηκε  από μορφω-
μένο άνθρωπο που ήθελε να περάσει ως αμόρφωτος, και η 
προσπάθεια του να αποκρύψει τη δική του γραφή προτείνει 
πως αυτή η γραφή ίσως να είναι γνωστή, ή να καταστεί 
γνωστή, από εσάς. Επίσης, θα παρατηρήσετε πως οι λέξεις δεν 
είναι κολλημένες σε μια ακριβής ευθεία, αλλά κάποιες είναι 
πολύ υψηλότερα από άλλες. Το ‘ζωή,’ παραδείγματος χάριν 
είναι αρκετά εκτός της κατάλληλης θέσης. Αυτό ίσως να 
υποδεικνύει προς απροσεξία ή προς εκνευρισμό και βιασύνη 
από πλευράς του ατόμου που τα έκοψε. Γενικώς κλίνω προς 



Arthur Conan Doyle 

 53 

την τελευταία άποψη, αφού το ζήτημα ήταν προφανώς 
σημαντικό, και είναι απίθανο εκείνος που συνέθεσε ένα τέτοιο 
γράμμα θα ήταν απρόσεκτος. Αν ήταν βιαστικός μας τίθεται η 
ενδιαφέρουσα ερώτηση του γιατί να είναι βιαστικός, αφού 
κάθε επιστολή που θα αποστελλόταν μέχρι το επόμενο πρωί 
θα έφτανε στον Σερ Χένρυ πριν αφήσει το ξενοδοχείο. Μήπως 
εκείνος που συνέθεσε το γράμμα φοβ1όταν μια διακοπή —και 
από ποιον;» 

«Μάλλον, πλέον εισερχόμαστε στο χώρο των 
εικασιών,» είπε ο Δρ Μόρτιμερ. 

«Θα έλεγα, μάλλον, στο χώρο όπου ζυγίζουμε τις 
πιθανότητες και επιλέγουμε τις πλέον πιθανές. Πρόκειται 
περί της επιστημονικής χρήσης της φαντασίας, ωστόσο έχουμε 
πάντοτε κάποια ουσιαστική βάση επί της οποίας να 
ξεκινήσουμε την υπόθεση μας. Το λοιπόν, εσείς θα το 
αποκαλούσατε εικασία, αναμφίβολα, όμως είμαι σχεδόν 
βέβαιος πως αυτή η διεύθυνση γράφτηκε σε ένα ξενοδοχείο.» 

«Πώς στο καλό το λέτε αυτό;» 
«Αν την εξετάσετε προσεκτικά θα δείτε πως τόσο η 

πένα όσο και το μελάνι δημιούργησαν πρόβλημα στον 
γράφοντα. Η πένα σταμάτησε να γράφει σε δυο σημεία σε μια 
και μόνο λέξη και στέγνωσε τρεις φορές σε μια σύντομη 
διεύθυνση, δείχνοντας πως υπήρχε πολύ λίγο μελάνι στο 
δοχείο. Λοιπόν, μια προσωπική πένα ή ένα μελανοδοχείο 
σπανίως επιτρέπεται να βρίσκεται σε τέτοια κατάσταση, και ο 
συνδυασμός και των δυο πρέπει να είναι αρκετά σπάνιος. 
Όμως γνωρίζετε το ξενοδοχειακό μελάνι και τις πένες, όπου 
είναι σπάνιο να βρείτε οτιδήποτε άλλο. Ναι, έχω ελάχιστο 
δισταγμό στο να πω ότι αν μπορούσαμε να εξετάσουμε τα 
καλάθια των ξενοδοχείων γύρω από το Τσάρινγκ Κρος έως 
ότου να βρούμε το πρώτο άρθρο στα απομεινάρια των 
ακρωτηριασμένων Times θα μπορούσαμε να υποδείξουμε με 
το χέρι μας ευθύς το άτομο που έστειλε το ασυνήθιστο 
μήνυμα. Όπα! Όπα! Τι είναι αυτό;» 

Εξέταζε προσεκτικά το χαρτί αλληλογραφίας, επί του 



Το Κυνηγόσκυλο Των Μπάσκερβιλ 

 54 

οποίου οι λέξεις είχαν επικολληθεί, κρατώντας το μόλις μια 
ίντσα ή δυο από τα μάτια του. 

 

«Λοιπόν;» 
«Τίποτα,» είπε εκείνος, πετώντας το κάτω. «Είναι μια 

λευκή σελίδα, δίχως καν υδατογράφημα πάνω της.  Πιστεύω 
πως εξάγαμε όσα περισσότερα γίνεται από αυτή την περίεργη 
επιστολή· και τώρα, Σερ Χένρυ, σας συνέβη κάτι άλλο 
ενδιαφέρον από τότε που είστε στο Λονδίνο;» 

«Μα, όχι, κ. Χολμς. Πιστεύω πως όχι.» 
«Δεν παρατηρήσατε κάποιον να σας ακολουθεί ή να 

σας παρακολουθεί;» 
«Δείχνει σαν να μπήκα κατευθείαν μες στην καρδιά 

μιας νουβέλας της πεντάρας,» είπε ο επισκέπτης μας. «Μα 
τους κεραυνούς γιατί κάποιος να με ακολουθεί ή να με 
παρακολουθεί;» 

«Φτάνουμε και σ’ αυτό. Δεν έχετε τίποτα άλλο να μας 
αναφέρετε πριν εισέλθουμε στο ζήτημα αυτό;» 

«Βασικά, εξαρτάται εκ του τι θεωρείτε άξιο 
αναφοράς.» 

«Θα έλεγα οτιδήποτε εκτός της συνηθισμένης ροής της 
καθημερινότητας, που να χρήζει ιδιαίτερη αναφορά.» 



Arthur Conan Doyle 

 55 

Ο Σερ Χένρυ χαμογέλασε. «Δεν γνωρίζω πολλά για τη 
Βρετανική ζωή ακόμη, γιατί έχω περάσει σχεδόν όλη μου τη 
ζωή στις Πολιτείες και τον Καναδά. Μα ελπίζω πως το να 
χάσεις μια από τις μπότες σου δεν αποτελεί μέρος της 
συνηθισμένης ροής της καθημερινότητας εδώ πέρα.» 

«Χάσατε μια από τις μπότες σας;» 
«Αγαπητέ μου κύριε,» αναφώνησε ο Δρ Μόρτιμερ, 

«έχει απλά παραπέσει. Θα την βρείτε όταν επιστρέψετε στο 
ξενοδοχείο σας. Ποιο το όφελος να προβληματίσετε τον κ. 
Χολμς με τόσο ασήμαντα ζητήματα τέτοιου είδους;» 

«Μα, με ρώτησε για οτιδήποτε εκτός της καθημερι-
νότητας.» 

«Ακριβώς,» είπε ο Χολμς, «όσο ανόητο κι αν δείχνει το 
περιστατικό. Χάσατε μια από τις μπότες σας, λέτε;» 

«Βασικά, τις έχασα, κάπως. Τις απέθεσα έξω από την 
πόρτα μου χθες το βράδυ, και υπήρχε μόνο μια το πρωί. Δεν 
έβγαλα νόημα από τον τύπο που τις καθαρίζει. Το χειρότερο 
είναι πως αγόρασα το ζευγάρι μόλις χθες το βράδυ στη 
Στραντ, και δεν είχα προλάβει καν να τις φορέσω.» 

«Αν δεν τις φορέσατε ποτέ, τότε γιατί τις βγάλατε έξω 
για να καθαριστούν;» 

«Ήταν αργασμένες μπότες και δεν είχαν γυαλισθεί 
ποτέ. Για αυτό και τις έβγαλα έξω χθες.» 

«Τότε όπως αντιλαμβάνομαι κατά την άφιξη σας στο 
Λονδίνο χθες βγήκατε έξω αμέσως και αγοράσατε ένα ζευγάρι 
μπότες;» 

«Έκανα αρκετά ψώνια. Ο Δρ Μόρτιμερ από εδώ ήρθε 
μαζί μου. Βλέπετε, αν πρόκειται να είμαι ένας επαρχιώτης 
ευγενής εκεί κάτω τότε οφείλω να ντύνομαι ανάλογα,  και 
πιθανόν να υπήρξα κάπως απρόσεκτος στους τρόπους εκεί 
στη Δύση. Μεταξύ άλλων αγόρασα αυτές τις καφέ μπότες —
έδωσα έξι δολάρια για αυτές— και η μια κλάπηκε πριν ακόμη 
τη βάλω στο πόδι μου.» 

«Δείχνει ως κάτι ιδιαιτέρως ασήμαντο πράγμα για να 
κλέψεις,» είπε ο Σέρλοκ Χολμς. «Ομολογώ ότι μοιράζομαι την 



Το Κυνηγόσκυλο Των Μπάσκερβιλ 

 56 

πεποίθηση του Δρ Μόρτιμερ πως δεν θα αργήσει πολύ πριν η 
χαμένη μπότα βρεθεί.» 

«Και, τώρα, κύριοι,» είπε ο βαρονέτος με αποφασιστι-
κότητα, «έχω την εντύπωση πως μίλησα αρκετά σχετικά με τα 
ελάχιστα που γνωρίζω. Είναι ώρα να κρατήσετε την υπόσχεση 
σας και να μου παραθέσετε έναν απολογισμό προς το πού 
οδεύουμε.» 

«Το αίτημα σας είναι απολύτως λογικό,» απάντησε ο 
Χολμς. «Δρ Μόρτιμερ, πιστεύω πως τίποτα δεν θα ήταν 
καλύτερο εκ του να αφηγηθείτε την ιστορία σας όπως μας την 
διηγηθήκατε.» 

Ενθαρρυμένος συνεπώς, ο επιστήμων φίλος μας 
έβγαλε τα χαρτιά του από την τσέπη του και παρουσίασε 
ολόκληρη την υπόθεση όπως είχε πράξει κατά το 
προηγούμενο πρωινό. Ο Σερ Χένρυ Μπάσκερβιλ άκουγε με 
την βαθύτατη προσοχή και με κάποιο περιστασιακό 
επιφώνημα έκπληξης. 

«Λοιπόν, φαίνεται πως εισήλθα σε μια εκδικητική 
κληρονομιά,» είπε όταν η μακρά αφήγηση τελείωσε. «Φυσικά, 
έχω ακούσει για το λαγωνικό από τότε που ήμουν στο 
νηπιαγωγείο. Αποτελεί την αγαπημένη ιστορία της 
οικογένειας, μολονότι ποτέ μου δεν σκέφτηκα να την πάρω 
στα σοβαρά προηγουμένως. Μα όσον αφορά το θάνατο του 
θείου μου —βασικά, όλα μοιάζουν να κοχλάζουν μέσα στο 
κεφάλι μου, και δεν μπορώ να τα ξεκαθαρίσω ακόμη. Δεν 
φαίνεστε να έχετε αποφασίσει αν αποτελεί υπόθεση για 
αστυνομικό ή για παπά.» 

«Ακριβώς.» 
«Και τώρα υπάρχει και αυτή η ιστορία με την επιστολή 

προς εμένα στο ξενοδοχείο. Υποθέτω πως συμπίπτει 
απολύτως.» 

«Φαίνεται να επιδεικνύει πως κάποιος γνωρίζει 
περισσότερα από όσα εμείς σχετικά με το τι τρέχει στο 
ρεικότοπο,» είπε ο Δρ Μόρτιμερ. 

«Και επίσης,» είπε ο Χολμς, «πως κάποιος δεν είναι 



Arthur Conan Doyle 

 57 

αρνητικά προδιατεθειμένος εναντίον σας, αφού σας 
προειδοποιεί για τον κίνδυνο.» 

«Ή ίσως να επιθυμούν, για τους σκοπούς τους, να με 
τρομοκρατήσουν.» 

«Μα, φυσικά, κι αυτό είναι επίσης πιθανό. Σας είμαι 
βαθύτατα υπόχρεος, Δρ Μόρτιμερ, που μου εκθέσατε ένα 
πρόβλημα το οποίο εμφανίζει αρκετές ενδιαφέρουσες 
προοπτικές. Εντούτοις το πρακτικό θέμα το οποίο πρέπει τώρα 
να αποφασίσουμε, Σερ Χένρυ, είναι κατά πόσο κρίνεται 
σκόπιμο ή όχι για εσάς να μεταβείτε στην Έπαυλη 
Μπάσκερβιλ.» 

«Γιατί να μην πάω;» 
«Φαίνεται πως είναι επικίνδυνο.» 
«Εννοείτε κίνδυνος από τον οικογενειακό δαίμονα ή 

εννοείτε κίνδυνο από ανθρώπινα όντα;» 
«Βασικά, αυτό είναι που πρέπει να ανακαλύψουμε.» 
«Οποιαδήποτε κι αν είναι, η απάντηση μου είναι 

αμετάκλητη, Δεν υπάρχει δαίμονας στην κόλαση, κ Χολμς, και 
δεν υπάρχει άνθρωπος επί της γης ο οποίος να δύναται να με 
αποτρέψει εκ του να πάω στο σπίτι της οικογενείας μου, και 
εκλάβετε την ως την τελεσίδικη απάντηση μου.» Τα σκούρα 
φρύδια του έσμιξαν και το πρόσωπο του κοκκίνισε σε ένα 
βαθύ ερυθρό καθώς μίλησε. Ήταν εμφανές πως το θυελλώδες 
ταμπεραμέντο  των Μπάσκερβιλ δεν είχε εκλείψει εντός αυτού 
του στερνού εκπρόσωπου τους. «Εν τω μεταξύ,» είπε, 
«ελάχιστος υπήρξε ο χρόνος να σκεφθώ όλα όσα μου είπατε. 
Είναι δύσκολο ζήτημα ώστε κάποιος να το κατανοήσει και να 
αποφασίσει εντός μιας συζήτησης. Θα ήθελα να μου δοθεί μια 
ώρα ηρεμίας μονάχος μου ώστε να αποφασίσω. Λοιπόν, 
κοιτάτε, κ. Χολμς, είναι έντεκα και μισή τώρα και επιστρέφω 
ευθύς αμέσως στο ξενοδοχείο μου. Ας πούμε πως εσείς και ο 
φίλος σας, ο Δρ Γουώτσον, θα περάσετε και θα γευματίσετε 
μαζί μας στις δυο. Θα είμαι σε θέση να σας πω σαφώς τότε 
ποια εντύπωση μου δίνει η παρούσα κατάσταση.» 

«Σε βολεύει, Γουώτσον;» 



Το Κυνηγόσκυλο Των Μπάσκερβιλ 

 58 

«Απολύτως.» 
«Τότε μπορείτε να μας περιμένετε. Θέλετε να καλέσω 

ένα αμάξι;» 
«Θα προτιμούσα να περπατήσω, γιατί αυτή η υπόθεση 

με έχει αναστατώσει κάπως.» 
«Θα σου κάνω παρέα για έναν περίπατο, ευχαρίστως,» 

είπε ο σύντροφος του. 
«Τότε ξανασυναντιόμαστε στις δυο η ώρα. Au revoir 

και καλή σας ημέρα! » 
Ακούσαμε τα βήματα των επισκεπτών μας να 

κατεβαίνουν τις σκάλες και το χτύπημα της μπροστινής 
πόρτας. Στη στιγμή ο Χολμς είχε μεταμορφωθεί από τον 
νωχελικό ονειροπόλο σε άνθρωπο της δράσης. 

«Το καπέλο σου και τις μπότες σου, Γουώτσον, γοργά! 
Ούτε στιγμή για χάσιμο!» Όρμησε στο δωμάτιο του με τη 
ρόμπα του και είχε επιστρέψει πίσω μέσα σε μερικά 
δευτερόλεπτα με μια ρεντιγκότα. Σπεύσαμε κατεβαίνοντας 
παρέα τις σκάλες και βγήκαμε στο δρόμο. Ο Δρ Μόρτιμερ και 
ο Μπάσκερβιλ ήταν ακόμη ορατοί περί τις διακόσιες γιάρδες 
μπροστά μας προς την κατεύθυνση της οδού Όξφορντ. 

«Να τρέξω και να τους σταματήσω;» 
«Όχι, για τίποτα στον κόσμο, αγαπητέ μου Γουώτσον. 

Είμαι απολύτως ικανοποιημένος με την παρέα σου αν μπορείς 
να υπομείνεις την δική μου. Οι φίλοι μας είναι σοφοί, γιατί 
ασφαλώς πρόκειται περί ενός φίνου πρωινού για έναν 
περίπατο.» 

Τάχυνε το βήμα του έως ότου μειώσαμε την απόσταση 
που μας χώρισε περί το ήμισυ. Τότε, παραμένοντας ωστόσο 
μια εκατοστή γιάρδες πίσω, ακολουθήσαμε εντός της οδού 
Όξφορντ και έτσι κατηφορίσαμε την Οδό Ρίτζεντ. Σε κάποια 
περίσταση οι φίλοι μας στάθηκαν και κοίταξαν σε κάποια 
βιτρίνα καταστήματος, στην οποία ο Χολμς έκανε το ίδιο. Μια 
στιγμή αργότερα έβγαλε μια μικρή κραυγή ικανοποίησης, και, 
ακολουθώντας την κατεύθυνση των ενθουσιασμένων ματιών 
του, είδα πως μια δίτροχη με έναν άντρα εντός η οποία είχε 



Arthur Conan Doyle 

 59 

σταματήσει στην απέναντι πλευρά του δρόμου προχωρούσε 
αργά και πάλι προς τα μπρος. 

«Ιδού ο άνθρωπος μας, Γουώτσον! Ακολούθησε! Θα του 
ρίξουμε μια καλή ματιά, αφού δεν μπορούμε να κάνουμε 
περισσότερα.» 

 

Εκείνη την στιγμή αντιλήφθηκα μια φουντωτή μαύρη 
γενειάδα και ένα ζευγάρι έντονων ματιών στραμμένων πάνω 
μας μέσα από το πλευρικό παράθυρο της άμαξας. Αμέσως το 
χώρισμα στο πάνω μέρος άνοιξε, κάτι ειπώθηκε αγριεμένα 
στον αμαξά, και το όχημα ξεχύθηκε μανιασμένα κατηφορί-
ζοντας την οδό Ρίτζεντ. Ο Χολμς κοίταξε ανυπόμονα τριγύρω 
για κάποια άλλη, όμως καμία άδεια δεν φαινόταν πουθενά. 
Τότε ξεχύθηκε σε μια ξέφρενη καταδίωξη καταμεσής της ροής 
της κυκλοφορίας, όμως το προβάδισμα ήταν μεγάλο, και ήδη 
το αμάξι είχε χαθεί από το οπτικό μας πεδίο. 

«Ορίστε!» είπε ο Χολμς με πικρία καθώς ξεπρόβαλε 
λαχανιασμένος και κάτωχρος από την πλημμυρίδα των 
οχημάτων. «Υπήρξε ποτέ τόση κακοτυχία και τόσο κακός 
χειρισμός, συγχρόνως; Γουώτσον, Γουώτσον, αν είσαι 
ειλικρινής οφείλεις να το καταγράψεις και να το παρουσιάσεις 



Το Κυνηγόσκυλο Των Μπάσκερβιλ 

 60 

ενάντια στις επιτυχίες μου!» 
«Ποιος ήταν αυτός ο άντρας;» 
«Δεν έχω ιδέα.» 
«Κατάσκοπος;» 
«Βασικά, ήταν εμφανές εκ των όσων ακούσαμε πως ο 

Μπάσκερβιλ παρακολουθούταν στενά από κάποιον από τη 
στιγμή που ήρθε στην πόλη. Πως αλλιώς θα γινόταν γνωστό 
τόσο σύντομα πως ήταν το ξενοδοχείο Northumberland εκείνο 
το οποίο επέλεξε; Αν τον είχαν ακολουθήσει την πρώτη μέρα 
συμπέρανα πως θα τον ακολουθούσαν και την δεύτερη. 
Ενδέχεται να παρατήρησες πως πήγα έως το παράθυρο ενόσω 
ο Δρ Μόρτιμερ διάβαζε το θρύλο του.» 

«Ναι, θυμάμαι.» 
«Έψαχνα για αργόσχολους στο δρόμο, μα δεν είδα 

κανέναν. Έχουμε να κάνουμε με έναν έξυπνο άνθρωπο, 
Γουώτσον. Το ζήτημα παραείναι βαθύ, και μολονότι δεν 
αποφάσισα τελεσίδικα αν είναι καλοπροαίρετος ή κακόβουλος 
ο παράγοντας που είναι σε επαφή με μας, έχω μονίμως 
επίγνωση  μιας δύναμης και ενός σχεδίου. Όταν οι φίλοι μας 
αναχώρησαν τους ακολούθησα αμέσως με την ελπίδα να 
εντοπίσω τον αφανή παρατηρητή τους. Τόσο πανούργος 
υπήρξε ώστε δεν επιχείρησε να κινηθεί πεζός, αλλά 
χρησιμοποίησε ένα αμάξι ώστε να μένει πίσω τους ή να τους 
προσπεράσει και έτσι να διαφύγει της προσοχής τους. Η 
μέθοδος του είχε το επιπλέον πλεονέκτημα πως αν έπαιρναν 
κάποιο αμάξι θα ήταν έτοιμος να τους ακολουθήσει. Έχει, 
ωστόσο, ένα εμφανές μειονέκτημα.» 

«Τίθεται υπό τον έλεγχο του αμαξά.» 
«Ακριβώς.» 
«Τι κρίμα που δεν πήραμε τον αριθμό του!» 
«Αγαπητέ μου Γουώτσον, αδέξιος όσο κι αν υπήρξα, 

ασφαλώς δεν φαντάζεσαι σοβαρά πως παρέλειψα να πάρω 
τον αριθμό; Νο 2704 είναι ο άνθρωπος μας. Όμως αυτό δεν μας 
ωφελεί καθόλου επί του παρόντος.» 



Arthur Conan Doyle 

 61 

«Αποτυγχάνω να δω πως θα γινόταν να έχεις κάνει 
κάτι παραπάνω.» 

«Παρατηρώντας το αμάξι θα έπρεπε αμέσως να είχα 
στρίψει και προχωρήσει προς την αντίθετη κατεύθυνση. Τότε 
με την άνεση μου να είχα μισθώσει ένα δεύτερο αμάξι και 
ακολουθήσει το πρώτο σε μια αξιοπρεπή απόσταση, ή, 
καλύτερα ακόμη, να είχα πάει στο ξενοδοχείο Northumberland 
και να περίμενα εκεί. Όταν ο άγνωστος θα είχε ακολουθήσει 
τον Μπάσκερβιλ σπίτι θα είχαμε την ευκαιρία να παίξουμε το 
ίδιο του το παιχνίδι ενάντια του και να δούμε κατά πού θα 
έκανε. Όπως έχει, εκ της αδιάκριτης προθυμίας, η οποία 
αξιοποιήθηκε με εξαιρετική ταχύτητα κι ενεργητικότητα από 
τον αντίπαλο μας, προδοθήκαμε και χάσαμε τον άνθρωπο 
μας.» 

Περπατούσαμε αργά κατηφορίζοντας την οδό Ρίτζεντ, 
κατά τη διάρκεια αυτής της κουβέντας, και ο Δρ Μόρτιμερ, και 
ο σύντροφος του, είχαν προ πολλού εξαφανισθεί από εμπρός 
μας. 

«Δεν υπάρχει λόγος να τους ακολουθήσουμε,» είπε ο 
Χολμς. «Η σκιά αναχώρησε και δεν θα επιστρέψει. Οφείλουμε 
να δούμε τι επιπλέον χαρτιά έχουμε στο χέρι και να τα 
παίξουμε με αποφασιστικότητα. Θα έπαιρνες όρκο για το 
πρόσωπο του άντρα μέσα στο αμάξι;» 

«Θα έπαιρνα όρκο μόνο για τη γενειάδα.» 
«Και το ίδιο και εγώ —εκ της οποίας συμπεραίνω πως 

κατά πάσα πιθανότητα ήταν ψεύτικη. Ένας έξυπνος 
άνθρωπος επί μιας τόσο λεπτής αποστολής δεν θα είχε 
κάποια ωφέλεια από μια γενειάδα εκτός για να καλύψει τα 
χαρακτηριστικά του. Έλα εδώ, Γουώτσον!» 

Στράφηκε προς ένα από τα γραφεία των 
περιφερειακών αγγελιοφόρων,  όπου και τον υποδέχτηκε 
εγκάρδια ο διευθυντής. 

«Α, Ουίλσον, βλέπω πως δεν ξέχασες την υποθεσούλα 
στην οποία είχα την καλοτυχία να σε βοηθήσω;» 

«Όχι, κύριε, όντως δεν την ξέχασα. Σώσατε το καλό 



Το Κυνηγόσκυλο Των Μπάσκερβιλ 

 62 

μου όνομα, και ίσως και τη ζωή μου.» 
«Αγαπητέ μου φίλε, υπερβάλλεις. Έχω κάποια 

θύμηση, Ουίλσον, πως είχες μεταξύ των αγοριών σου ένα 
παλικάρι ονόματι Κάρτραϊτ, ο οποίος επέδειξε κάποια 
ικανότητα κατά τη διάρκεια της έρευνας.» 

«Μάλιστα, κύριε, είναι ακόμη μαζί μας.» 
«Θα μπορούσες να τον καλέσεις; —σε ευχαριστώ! Και 

αν έχεις την καλοσύνη να μου έκανες ψιλά αυτό το 
χαρτονόμισμα των πέντε λιρών.» 

Ένα παλικάρι δεκατεσσάρων ετών, με ένα έξυπνο, 
ξουράφι πρόσωπο, είχε παρουσιαστεί στο κάλεσμα του 
διευθυντή. Στεκόταν κοιτώντας με μεγάλη ευλάβεια τον 
ξακουστό ντετέκτιβ. 

«Δώσε μου τον κατάλογο των ξενοδοχείων,» είπε ο 
Χολμς. «Σε ευχαριστώ! Λοιπόν, Κάρτραϊτ, εδώ υπάρχουν τα 
ονόματα είκοσι-τριών ξενοδοχείων, όλα στην άμεση περιοχή 
του Τσάρινγκ Κρος. Βλέπεις;» 

«Μάλιστα, κύριε.» 
«Θα επισκεφθείς το καθένα τους με τη σειρά.» 
«Μάλιστα, κύριε.» 
«Θα ξεκινήσεις σε κάθε περίπτωση δίνοντας στον 

εξωτερικό πορτιέρη από ένα σελίνι. Ορίστε είκοσι-τρία 
σελίνια.» 

«Μάλιστα, κύριε.» 
«Θα του πεις πως θέλεις να δεις τα χθεσινό πεταμένα 

χαρτιά. Θα πεις πως ένα σημαντικό τηλεγράφημα 
απωλέσθηκε και πως το ψάχνεις. Καταλαβαίνεις;» 

«Μάλιστα, κύριε.» 
«Αλλά αυτό που πραγματικά ψάχνεις είναι η κεντρική 

σελίδα των Times με μερικές τρύπες πάνω της από ψαλίδι. 
Ορίστε ένα αντίγραφο των Times. Είναι αυτή η σελίδα. Εύκολα 
την αναγνωρίζεις, έτσι;» 

«Μάλιστα, κύριε.» 



Arthur Conan Doyle 

 63 

 

«Σε κάθε περίπτωση ο εξωτερικός πορτιέρης θα 
καλέσει τον πορτιέρη της εισόδου στον οποίον θα δώσεις 
επίσης ένα σελίνι. Ορίστε είκοσι-τρία σελίνια.  Τότε θα μάθεις 
πως σε πιθανόν είκοσι περιπτώσεις εκ των είκοσι-τριών πως 
τα απορρίμματα της προηγούμενης ημέρας έχουν καεί ή 
απομακρυνθεί. Στις άλλες τρεις περιπτώσεις θα σου 
υποδειχθεί ένας σωρός χαρτιών και θα ψάξεις για αυτή την 
σελίδα των Times εντός του. Οι πιθανότητες υπερτερούν 
ενάντια στο να την βρεις. Υπάρχουν δέκα σελίνια επιπλέον σε 
περίπτωση ανάγκης. Ενημέρωσε με τηλεγράφημα στην οδό 
Μπέϊκερ πριν το απόγευμα. Και τώρα, Γουώτσον, το μόνο που 
μας απομένει είναι να ανακαλύψουμε μέσω τηλεγραφήματος 
την ταυτότητα του αμαξά, υπ’ αριθμόν 2704, και κατόπιν θα 
περάσουμε από κάποια εκ των εκθέσεων πινάκων της οδού 
Μποντ γεμίζοντας έτσι τον χρόνο μας έως και την ώρα που 
αναμενόμαστε στο ξενοδοχείο. 

 



Το Κυνηγόσκυλο Των Μπάσκερβιλ 

 64 

Κεφάλαιο 5ο. Τρία Κομμένα Νήματα  
 
Ο Σέρλοκ Χολμς είχε, σε ιδιαιτέρως αξιοθαύμαστο 

βαθμό, τη δύναμη να αποσπά το μυαλό του κατά βούληση. Επί 
δυο ώρες η αλλόκοτη ιστορία στην οποία είχε εμπλακεί 
έδειχνε να έχει ξεχαστεί, και ήταν εντελώς απορροφημένος 
στους πίνακες των σύγχρονων Βέλγων ζωγράφων. Δεν 
αναφέρθηκε σε άλλο εκτός της τέχνης, για την οποία είχε τις 
πλέον απαίδευτες ιδέες, από την αποχώρηση μας από την 
γκαλερί έως ότου βρεθούμε στο ξενοδοχείο Northumberland.  

“O Σερ Χένρυ Μπάσκερβιλ είναι πάνω περιμένοντας 
σας,» είπε ο υπάλληλος. «Μου ζήτησε να οδηγήσω επάνω 
μόλις έρθετε.» 

«Έχετε αντίρρηση να κοιτάξω το μητρώο σας;» είπε ο 
Χολμς. 

«Ουδεμία.» 
Το βιβλίο έδειχνε πως δυο ονόματα είχαν προστεθεί 

κατόπιν εκείνου του Μπάσκερβιλ. Το ένα ήταν Θεόφιλος 
Τζόνσον και οικογένεια, εκ του Newcastle· το άλλο ήταν Κυρία 
Όλντμορ   και υπηρέτρια, εκ του High Lodge, του Alton. 

«Ασφαλώς αυτός θα πρέπει να είναι ο ίδιος Τζόνσον 
που γνώριζα,» είπε ο Χολμς στον θυρωρό. «Δικηγόρος, δεν 
είναι, γκριζομάλλης και περπατά κουτσαίνοντας;» 

«Όχι, κύριε, αυτός είναι ο κύριος Τζόνσον, ο ιδιοκτήτης 
επιχείρησης λιγνίτη, ένας ιδιαίτερα δραστήριος κύριος, όχι 
μεγαλύτερος από εσάς.» 

«Ασφαλώς σφάλετε περί του επαγγέλματος του;» 
«Όχι, κύριε! Χρησιμοποιεί το ξενοδοχείο μας εδώ και 

πολλά χρόνια, και μας είναι ιδιαίτερα γνωστός.» 
«Α, τότε αυτό αρκεί. Η κυρία Όλντμορ, επίσης· έχω την 

εντύπωση πως θυμάμαι το όνομα. Συγχωρείστε την 
περιέργεια μου, μα συχνά επισκεπτόμενος ένα φίλο βρίσκεις 
κι άλλον.» 



Arthur Conan Doyle 

 65 

«Είναι μια ανήμπορη κυρία, κύριε. Ο σύζυγος της 
υπήρξε κάποτε δήμαρχος του Γκλάουσεστερ. Έρχεται πάντοτε 
σε μας όποτε βρίσκεται στην πόλη.» 

«Σας ευχαριστώ· φοβούμαι πως δεν μπορώ να 
ισχυριστώ πως την γνωρίζω. Εξακριβώσαμε ένα πλέον 
σημαντικό γεγονός εκ των ερωτήσεων αυτών, Γουώτσον,» 
συνέχισε με χαμηλή φωνή καθώς ανεβήκαμε παρέα. 
«Γνωρίζουμε πλέον πως οι άνθρωποι που ενδιαφέρονται τόσο 
πολύ για τον φίλο μας δεν έχουν εγκατασταθεί στο ίδιο του το 
ξενοδοχείο. Αυτό σημαίνει πως ενώ είναι, όπως είδαμε, 
ιδιαίτερα επίμονοι στην παρακολούθηση του, είναι εξίσου 
επίμονοι στο να μη τους δει. Λοιπόν, πρόκειται περί ενός 
ιδιαιτέρως υποδηλωτικού στοιχείου.  

«Τι υποδηλώνει;» 
«Υποδηλώνει —όπα, αγαπητέ μου φίλε, τι στο καλό 

τρέχει;» 
Καθώς στρίβαμε στην κορυφή της σκάλας πέσαμε 

πάνω στον ίδιο τον Σερ Χένρυ Μπάσκερβιλ. Το πρόσωπο του 
ήταν αναψοκοκκινισμένο από θυμό, και κρατούσε μια παλιά 
και σκονισμένη μπότα σε ένα από τα χέρια του. Τόσο 
εξοργισμένος ήταν που μετά βίας κατάφερε να μιλήσει, και 
όταν μίλησε ήταν με μια 
περισσότερο έντονη και πιο 
Δυτική προφορά από ό,τι τον 
είχαμε ακούσει να μιλάει το 
πρωί. 

 

«Μου φαίνεται πως με 
περνάνε για κορόιδο σε τούτο 
το ξενοδοχείο,» φώναξε. «Θα 
μάθουν πως τα έβαλαν με το 
λάθος άτομο εκτός κι αν 
προσέξουν. Μα τα αστροπελέ-
κια, αν εκείνος ο τύπος δεν 
καταφέρει να βρει τη χαμένη 
μπότα μου θα γίνει φασαρία. 



Το Κυνηγόσκυλο Των Μπάσκερβιλ 

 66 

Δέχομαι ένα αστείο με την καλύτερη διάθεση, κ. Χολμς, μα το 
παράκαναν κομμάτι αυτή τη φορά.» 

«Ακόμη ψάχνετε για τη μπότα σας;» 
«Μάλιστα, κύριε, και έχω σκοπό να τη βρω.» 
«Μα, σίγουρα, δεν είπατε πως ήταν μια καινούργια 

καφετιά μπότα;» 
«Έτσι ήταν, κύριε. Κι αυτή τη φορά είναι μια παλιά 

μαύρη.» 
«Πως! Δεν εννοείτε πως—;» 
«Αυτό ακριβώς ήθελα να πω. Είχα μονάχα τρία 

ζευγάρια —το καινούργιο το καφετί, τις παλιές μαύρες, και τις 
έτοιμες7

Ένας εκνευρισμένος Γερμανός σερβιτόρος είχε κάνει 
την εμφάνιση του στο σκηνικό. 

 που φοράω. Την προηγούμενη νύχτα μου πήραν μια 
από τις καφέ, και σήμερα μου πήραν στα μουλωχτά μια από 
τις μαύρες. Λοιπόν, την βρήκες; Μίλα, άνθρωπε, και μη 
στέκεσαι σα χάνος!» 

«Όχι, κύριε· ρώτησα σε ολόκληρο το ξενοδοχείο, μα δεν 
έμαθα τίποτα σχετικά.» 

«Λοιπόν, είτε η μπότα θα βρεθεί πριν να δύσει ο ήλιος 
ή θα δω τον διευθυντή και θα του πω ότι φεύγω από αυτό το 
ξενοδοχείο.» 

«Θα βρεθεί, κύριε —σας υπόσχομαι πως αν κάνετε 
λίγο υπομονή θα βρεθεί.» 

«Φρόντισε να βρεθεί, γιατί είναι το τελευταίο πράγμα 
μου που θα χάσω σε τούτο το καταγώγιο. Το λοιπόν, κ. Χολμς 
να με συγχωρείτε που σας προβλημάτισα για κάτι τόσο 
ασήμαντο—» 

«Νομίζω πως αξίζει να προβληματιστούμε σχετικά.» 
«Μα, δείχνετε να το παίρνετε πολύ σοβαρά.» 
«Πως το εξηγείτε;» 
«Απλά δεν επιχειρώ να το εξηγήσω. Φαντάζει ως το  

πλέον εξωφρενικό, αλλόκοτο πράγμα που μου συνέβη ποτέ.» 
                                                 
7  patent leather 



Arthur Conan Doyle 

 67 

«Το πλέον αλλόκοτο ίσως—» είπε ο Χολμς 
συλλογισμένα. 

«Τι συμπεραίνετε εσείς εξ αυτού;»  
«Λοιπόν, δεν διατείνομαι πως το κατανοώ πλήρως 

ακόμη.  Τούτη η υπόθεση σας είναι ιδιαιτέρως περίπλοκη, Σερ 
Χένρυ. Όταν ειδωθεί σε σχέση με το θάνατο του θείου σας δεν 
είμαι βέβαιος πως, από όλες τις πεντακόσιες υποθέσεις 
πρωτεύουσας σημασίας τις οποίες επιλήφθηκα, υπάρχει 
κάποια που να είναι τόσο βαθιά. Ωστόσο έχουμε αρκετά άκρες 
στα χέρια μας, και οι πιθανότητες είναι η μια ή η άλλη να μας 
οδηγήσει στην αλήθεια. Ίσως να σπαταλήσουμε χρόνο 
ακολουθώντας τη λανθασμένη, μα αργά ή γρήγορα θα 
φτάσουμε στη σωστή.» 

Είχαμε ένα ευχάριστο γεύμα κατά το οποίο ελάχιστα 
ειπώθηκαν για την υπόθεση που μας είχε σμίξει. Μονάχα 
μετέπειτα στο προσωπικό καθιστικό στο οποίο αποσυρθήκαμε  
ήταν που ο Χολμς ρώτησε τον Μπάσκερβιλ ποιες ήταν οι 
προθέσεις του. 

«Να μεταβώ στην Έπαυλη Μπάσκερβιλ.» 
«Και πότε;» 
«Στα τέλη της εβδομάδος.» 
«Γενικώς,» είπε ο Χολμς, «θεωρώ πως η απόφαση σας 

είναι συνετή.  Έχω επαρκή στοιχεία πως παρακολουθείστε 
εδώ στο Λονδίνο, και μεταξύ των εκατομμυρίων της μεγάλης 
αυτής πόλης είναι δύσκολο να ανακαλύψουμε ποιοι είναι οι 
άνθρωποι αυτοί είτε ποιος δύναται να είναι ο στόχος τους. Αν 
έχουν άσχημες προθέσεις ίσως να σας προκαλέσουν κάποιο 
κακό, και θα είμαστε ανίκανοι να το αποτρέψουμε. Δεν 
γνωρίζατε, Δρ Μόρτιμερ, πως παρακολουθούσασταν σήμερα 
το πρωί φεύγοντας από την οικία μου;» 

Ο Δρ Μόρτιμερ ξαφνιάστηκε εντόνως. «Παρακολου-
θούμασταν! Από ποιόν;» 

«Αυτό, ατυχώς, δεν μπορώ να σας πω. Έχετε μεταξύ 
των γειτόνων σας ή των γνωστών σας στο Ντάρτμουρ κάποιον 
με μαύρη, πυκνή γενειάδα;» 



Το Κυνηγόσκυλο Των Μπάσκερβιλ 

 68 

«Όχι —ή, για να σκεφθώ— μα, ναι. Ο Μπάριμορ, ο 
οικονόμος του Σερ Τσαρλς, είναι ένας άνθρωπος με πυκνή, 
μαύρη γενειάδα.» 

«Αχα! Που βρίσκεται ο Μπάριμορ;» 
«Είναι υπεύθυνος της Έπαυλης.» 
«Καλύτερα να εξακριβώσουμε πως είναι όντως εκεί, ή 

αν υπάρχει πιθανότητα να βρίσκεται στο Λονδίνο.» 
«Πως θα το κάνετε;» 
«Δώστε μου μια τηλεγραφική φόρμα. ‘Είναι όλα έτοιμα 

για τον Σερ Χένρυ;’ Αυτό αρκεί. Να αποσταλεί στον κύριο 
Μπάριμορ, Έπαυλη Μπάσκερβιλ. Ποιο είναι το πλησιέστερο 
τηλεγραφείο; Το Γκρίμπεν. Πολύ καλά, θα στείλουμε ένα 
δεύτερο τηλεγράφημα στον διευθυντή του τηλεγραφείου, στο 
Γκρίμπεν: ‘Το τηλεγράφημα στον κ. Μπάριμορ να παραδοθεί 
προσωπικά στο χέρι του. Αν απουσιάζει, παρακαλώ, ενημε-
ρώστε τηλεγραφικά τον Σερ Χένρυ Μπάσκερβιλ, Ξενοδοχείο 
Northumberland.’ Αυτό θα μας ενημερώσει πριν το απόγευμα 
αν ο Μπάριμορ βρίσκεται στη θέση του στο Ντέβονσαϊρ ή όχι.» 

«Έτσι είναι,» είπε ο Μπάσκερβιλ. «Επί τη ευκαιρία, Δρ 
Μόρτιμερ, ποιος είναι αυτός ο Μπάριμορ, ούτως ή άλλως;» 

«Είναι ο γιος του γέρου οικονόμου, ο οποίος πέθανε. 
Φρόντιζαν την Έπαυλη εδώ και τέσσερις γενιές. Εξ όσων 
γνωρίζω, εκείνος και η σύζυγος του αποτελούν ένα 
ευυπόληπτο ζευγάρι όπως κάθε άλλο στην περιοχή.» 

«Συγχρόνως,» είπε ο Μπάσκερβιλ, «είναι σαφές πως 
εφ όσων δεν υπάρχει κανείς από την οικογένεια στην Έπαυλη 
αυτοί οι άνθρωποι έχουν ένα έξοχο σπίτι και καθόλου 
δουλειά.» 

«Αυτό αληθεύει.» 
«Ωφελήθηκε καθόλου ο Μπάριμορ από την διαθήκη 

του Σερ Τσαρλς;» ρώτησε ο Χολμς. 
«Εκείνος και η σύζυγος του έλαβαν πεντακόσιες λίρες 

έκαστος.» 
«Αχά! Γνώριζαν πως θα τις ελάμβαναν;» 



Arthur Conan Doyle 

 69 

«Μάλιστα· ο Σερ Τσαρλς εύρισκε ιδιαίτερο ευχάριστο 
να συζητά τις παροχές της διαθήκης του.» 

«Αυτό είναι εξαιρετικά ενδιαφέρον.» 
«Ελπίζω,» είπε ο Δρ Μόρτιμερ, «πως δεν θα εξετάσετε 

με καχυποψία καθέναν που έλαβε κάποιο κληροδότημα από 
τον Σερ Τσαρλς, γιατί κι εμένα επίσης μου αφέθηκαν χίλιες 
λίρες.» 

«Αλήθεια! Και κάποιος άλλος;» 
«Υπάρχουν πολλά ασήμαντα ποσά προς άτομα, κι 

ένας μεγάλος αριθμός από δημόσιες αγαθοεργίες. Το καθαρό 
υπόλοιπο εν τω συνόλω μεταβιβάστηκε στον Σερ Χένρυ.» 

«Και πόσο είναι το καθαρό υπόλοιπο;» 
«Εφτακόσιες σαράντα χιλιάδες λίρες.» 
Ο Χολμς ανασήκωσε τα φρύδια του με έκπληξη. «Δεν 

είχα ιδέα πως ένα τόσο γιγαντιαίο πόσο εμπλεκόταν,» είπε. 
«Ο Σερ Τσαρλς είχε τη φήμη πως ήταν πλούσιος, μα 

δεν γνώριζε πόσο πλούσιος ήταν μέχρι που εξέτασε τις 
επενδύσεις του. Η συνολική αξία της περιουσίας προσέγγιζε 
το ένα εκατομμύριο.» 

«Μπα σε καλό μου!  Είναι ένα ποσό για το οποίο ένας 
άνθρωπος κάλλιστα θα έφτανε στα άκρα. Και ένα ακόμη 
ερώτημα, Δρ Μόρτιμερ. Υποθέτοντας πως κάτι συνέβαινε στον 
νεαρό φίλο μας από εδώ —θα συγχωρήσετε την δυσάρεστη 
υπόθεση!— ποιος θα κληρονομούσε την περιουσία;» 

«Αφού ο Ρότζερ Μπάσκερβιλ, ο νεώτερος αδελφός του 
Σερ Τσαρλς πέθανε ανύπαντρος, η περιουσία θα 
μεταβιβαζόταν στους Ντέσμοντ, που είναι μακρινά ξαδέλφια. 
Ο Τζέημς Ντέσμοντ είναι ένας γηραιός κληρικός στο 
Westmoreland.» 

«Σας ευχαριστώ. Οι λεπτομέρειες αυτές χρήζουν 
σημαντικού ενδιαφέροντος. Συναντήσατε τον κ. Τζέημς 
Ντέσμοντ;» 

«Ναι· Ήρθε κάποτε να επισκεφθεί τον Σερ Τσαρλς. 
Είναι άνθρωπος σεβάσμιου παρουσιαστικού και ευσεβούς 



Το Κυνηγόσκυλο Των Μπάσκερβιλ 

 70 

ζωής. Θυμούμαι πως αρνήθηκε να αποδεχθεί την οποιαδήποτε 
εκχώρηση από τον Σερ Τσαρλς, μολονότι εκείνος τον πίεσε.» 

«Και αυτός ο άνθρωπος των απλών γούστων θα ήταν ο 
κληρονόμος των εκατοντάδων του Σερ Τσαρλς.» 

«Θα ήταν ο κληρονόμος της ακίνητης περιουσίας εκ 
σειράς διαδοχής. Θα ήταν επίσης κληρονόμος των χρημάτων 
εκτός κι αν δηλωνόταν αλλιώς εκ της διαθήκης από τον 
παρόντα ιδιοκτήτη, ο οποίος, μπορεί, φυσικά, να κάνει ό,τι 
επιθυμεί με αυτά.» 

«Και έχετε κάνει τη διαθήκη σας, Σερ Χένρυ;» 
«Όχι, κ. Χολμς, δεν έχω. Δεν είχα το χρόνο, γιατί μόλις 

χθες ήταν που έμαθα πως έχουν τα πράγματα. Μα εν πάση 
περιπτώσει έχω την αίσθηση πως τα χρήματα πρέπει να πάνε 
μαζί με τον τίτλο και την ακίνητη περιουσία. Αυτή ήταν η ιδέα 
του καημένου του θείου μου. Πως αλλιώς ο ιδιοκτήτης θα 
μπορέσει να αναστηλώσει τα μεγαλεία των Μπάσκερβιλ αν 
δεν έχει αρκετά χρήματα για να διατηρήσει τα ακίνητα; Οικία, 
γη και δολάρια πρέπει να πάνε παρέα;» 

 «Έτσι ακριβώς. Λοιπόν, Σερ Χένρυ, έχω σύμφωνη 
γνώμη με εσάς όσον αφορά την σκοπιμότητα της μετάβασης 
σας στο Ντέβονσαϊρ δίχως αναβολή. Υπάρχει μόνον ένας όρος 
τον οποίο οφείλω να θέσω. Ασφαλώς και δεν πρέπει να πάτε 
μόνος.» 

«Ο Δρ Μόρτιμερ επιστρέφει μαζί μου.» 
«Μα ο Δρ Μόρτιμερ έχει να φροντίσει το ιατρείο του, 

και το σπίτι του βρίσκεται μίλια μακριά από το δικό σας. Με 
όλη την καλή θέληση στον κόσμο ενδέχεται να είναι ανίκανος 
να σας συνδράμει. Όχι, Σερ Χένρυ. Πρέπει να πάρετε μαζί σας 
κάποιον, έμπιστο, ο οποίος θα βρίσκεται πάντοτε στο πλευρό 
σας.» 

«Υπάρχει πιθανότητα να ερχόσασταν εσείς κ. Χολμς;» 
«Αν τα πράγματα κλιμακωθούν θα επιχειρούσα να 

είμαι παρόν προσωπικά· μα αντιλαμβάνεστε πως, με την 
εκτεταμένη συμβουλευτική μου επιχείρηση και με τις διαρκείς 
εκκλήσεις που με προσεγγίζουν από κάθε μεριά, μου είναι 



Arthur Conan Doyle 

 71 

αδύνατον να απουσιάζω από το Λονδίνο για κάποιο 
απροσδιόριστο διάστημα. Επί της παρούσης ένα από τα πλέον 
σεβαστά ονόματα στην Αγγλία σπιλώνετε από έναν εκβιαστή, 
και μόνο εγώ μπορώ να εμποδίσω ένα καταστροφικό 
σκάνδαλο. Θα αντιλαμβάνεστε το πόσο αδύνατο μου είναι να 
έρθω στο Ντάρτμουρ.» 

«Και ποιόν θα συνιστούσατε τότε;» 
Ο Χολμς ακούμπησε το χέρι του στο μπράτσο μου. «Αν 

ο φίλος μου το ανελάμβανε δεν υπάρχει άνθρωπος καλύτερος 
που να αξίζει να έχετε στο πλάι σας σε μια δύσκολη στιγμή. 
Ουδείς δε μπορεί να το πει με μεγαλύτερη σιγουριά από 
εμένα.» 

 

Η πρόταση με αιφνιδίασε εντελώς, μα πριν προλάβω 
να απαντήσω, ο Μπάσκερβιλ με έπιασε από το χέρι το οποίο 
και έσφιξε εγκάρδια.  



Το Κυνηγόσκυλο Των Μπάσκερβιλ 

 72 

«Λοιπόν, λοιπόν, πολύ ευγενικό εκ μέρους σου, Δρ 
Γουώτσον,» είπε. «Βλέπεις πως έχει με μένα, και γνωρίζεις 
τόσα για το ζήτημα όσα και εγώ. Αν κατέβεις μαζί μου στην 
Έπαυλη Μπάσκερβιλ και με βοηθήσεις να τα βγάλω πέρα δε 
θα το ξεχάσω ποτέ.» 

Η υπόσχεση περιπέτειας έκρυβε πάντοτε γοητεία για 
μένα, και ένοιωσα κολακευμένος από τα λόγια του Χολμς και 
από την προθυμία με την οποία ο βαρονέτος με αποδέχθηκε 
ως σύντροφο του.  

«Ευχαρίστως θα έρθω,» είπα. «Δεν γνωρίζω πως 
αλλιώς θα αξιοποιούσα καλύτερα το χρόνο μου.» 

«Και θα αναφέρεις με ιδιαίτερη προσοχή σε μένα,» 
είπε ο Χολμς. «Όταν κάποια κρίση καταφτάσει, όπως και θα 
γίνει, θα σου δώσω οδηγίες πως θα δράσεις. Υποθέτω πως ως 
το Σάββατο όλα θα είναι έτοιμα;» 

«Θα σου ταίριαζε Δρ Γουώτσον;» 
«Απολύτως.» 
«Τότε το Σάββατο, εκτός κι αν ακούσετε το αντίθετο, 

θα συναντηθούμε στο τραίνο των δέκα και μισή εκ του 
Πάντινγκτον.» 

Είχαμε σηκωθεί για να αποχωρήσουμε όταν ο 
Μπάσκερβιλ άφησε μια κραυγή θριάμβου, και βουτώντας 
προς μια από τις γωνιές του δωματίου τράβηξε μια καφετιά 
μπότα κάτω από ένα ντουλάπι. 

«Η χαμένη μου μπότα!» αναφώνησε. 
«Είθε όλες οι δυσκολίες σας να εξαφανισθούν τόσο 

εύκολα!» είπε ο Σέρλοκ Χολμς. 
«Μα είναι ένα εξαιρετικά περίεργο,» παρατήρησε ο Δρ 

Μόρτιμερ. «Έψαξα το δωμάτιο προσεκτικά πριν από το 
γεύμα.» 

«Το ίδιο και εγώ,» είπε ο Μπάσκερβιλ. «Κάθε σπιθαμή 
του.» 

«Είναι βέβαιο πως δεν υπήρχε καμία μπότα εντός 
τότε.» 



Arthur Conan Doyle 

 73 

«Στην προκειμένη περίπτωση ο σερβιτόρος θα πρέπει 
να την τοποθέτησε εκεί ενόσω γευματίζαμε.» 

Ο Γερμανός κλήθηκε αλλά δήλωσε πως δεν γνώριζε 
τίποτα περί του ζητήματος, ούτε κάποιες ερωτήσεις 
κατάφεραν να το ξεκαθαρίσουν. Ένα ακόμη θέμα είχε 
προστεθεί στην διαρκή και προφανώς άσκοπη ακολουθία των 
μικρών μυστηρίων που είχαν διαδεχθεί το ένα το άλλο τόσο 
ραγδαία. Αφήνοντας κατά μέρος την όλη μακάβρια υπόθεση 
του θανάτου του Σερ Τσαρλς, είχαμε μια ακολουθία 
ανεξήγητων περιστατικών όλα εντός του διαστήματος δυο 
ημερών,  τα οποία περιελάμβαναν τη λήψη της τυπωμένης 
επιστολής, τον μαυρογένη κατάσκοπο στην δίτροχη, την 
απώλεια μιας από τις νέες καφετιές μπότες, την απώλεια μιας 
από τις παλαιές μαύρες μπότες, και τώρα την επιστροφή την 
νέας καφετιάς μπότας. Ο Χολμς παρέμεινε σιωπηλός στην 
άμαξα καθώς επιστρέφαμε στην οδό Μπέϊκερ, και ήξερα από 
τα τραβηγμένα του φρύδια και το σοβαρό του πρόσωπο πως το 
μυαλό του, όπως και το δικό μου, ήταν απασχολημένο 
επιχειρώντας να προσδιορίσει ένα σχέδιο στο οποίο όλα τα 
παράξενα και φαινομενικά ασύνδετα γεγονότα να εφαρμό-
ζουν. Όλο το απόγευμα και αργά το βράδυ παρέμεινε χαμένος 
στον καπνό και τη σκέψη. 

Λίγο πριν το δείπνο δυο τηλεγραφήματα 
παρεδόθησαν.  Το πρώτο είχε ως εξής: 

 
Μόλις είχα νέα πως ο Μπάριμορ είναι στην Έπαυλη. 

ΜΠΑΣΚΕΡΒΙΛ. 
 
Το δεύτερο: 
 

Επισκέφτηκα είκοσι-τρία ξενοδοχεία βάση των 
οδηγιών, μα με λύπη, δηλώνω ανίκανος να εντοπίσω 
κομμένα έντυπα των Times. ΚΑΡΤΡΑΪΤ. 

 
«Πάνε δυο από τις άκρες μου, Γουώτσον. Δεν υπάρχει 



Το Κυνηγόσκυλο Των Μπάσκερβιλ 

 74 

τίποτα πιο ενδιαφέρον από μια υπόθεση όπου όλα βαίνουν 
εναντίων σου. Πρέπει να στραφούμε αλλού για άλλη οσμή.» 

«Έχουμε ακόμη τον αμαξά που μετέφερε τον 
κατάσκοπο.» 

«Ακριβώς. Τηλεγράφησα για να πάρω το όνομα και τη 
διεύθυνση του από το Επίσημο Μητρώο. Δεν θα ξαφνιαζόμουν 
αν αυτό ήταν η απάντηση προς το ερώτημα μου.» 

Το κουδούνισμα αποδείχθηκε πως ήταν κάτι 
περισσότερο ικανοποιητικό από μια απάντηση, ωστόσο, γιατί 
η πόρτα άνοιξε κι ένας τύπος με τραχύ παρουσιαστικό μπήκε 
που προφανώς ήταν ο ίδιος αυτοπροσώπως. 

«Έλαβα ένα μήνυμα από τα κεντρικά πως ένας κύρης 
σε τούτη δω τη διεύθυνση ρωτούσε για το Νο. 2704,» είπε. 
«Γυρνάω με το αμάξι μου εδώ κι επτά χρόνια και ποτέ δεν 
άκουσα ούτε ένα παράπονο. Ήρθα εδώ ευθύς αμέσως από το 
αμαξοστάσιο για να σας ρωτήσω κατά πρόσωπο τι έχετε 
ενάντια μου.» 

«Δεν έχω τίποτα στον κόσμο ενάντια του, καλέ μου 
άνθρωπε,» είπε ο Χολμς. «Αντιθέτως, έχω μισό σοβερίνι για 
σένα αν μου δώσεις μια ξεκάθαρη απάντηση στις ερωτήσεις 
μου.» 

«Μάλιστα, αυτή ήταν η μέρα μου και ξηγημένα,» είπε 
ο αμαξάς με ένα χαμόγελο. «Τι θα θέλατε να ρωτήσετε, 
κύριε;» 

«Πρώτα από όλα το όνομα σου και τη διεύθυνση σε 
περίπτωση που σε χρειαστώ και πάλι.» 

«Τζων Κλέιτον,  Νο. 3 της οδού Τέρπεϋ, στο Μπόροου. 
Το αμάξι μου είναι έξω από τη μάντρα του Σίπλεϋ, κοντά στο 
σταθμό Γουότερλου.» 

Ο Σέρλοκ Χολμς το σημείωσε. 
«Λοιπόν, Κλέιτον, πες μου σχετικά με την κούρσα που 

ήρθε και παρακολούθησε το σπίτι αυτό στις δέκα σήμερα το 
πρωί και κατόπιν ακολούθησε τους δυο κυρίους μέσα από την 
οδό Ρίτζεντ.» 



Arthur Conan Doyle 

 75 

 

Ο άντρας φάνηκε έκπληκτος και λίγο ντροπιασμένος. 
«Μα, είναι μάταιο να σας πω κάτι, γιατί κατά πως φαίνεται 
γνωρίζετε όσα και εγώ ο ίδιος ήδη,» είπε. «Η αλήθεια είναι 
πως ο κύριος μου είπε πως ήταν ντετέκτιβ και πως δεν έπρεπε 
να μιλήσω για εκείνον σε κανέναν.» 

«Αγαπητέ μου άνθρωπε· αυτή είναι ιδιαίτερα σοβαρή 
υπόθεση, και ίσως να βρεθείς κι ο ίδιος σε πολύ δύσκολη θέση 
αν προσπαθήσεις να μου αποκρύψεις κάτι. Λες πως η κούρσα 
σου είπε πως ήταν ντετέκτιβ;» 

«Μάλιστα.» 
«Πότε το είπε αυτό;» 
«Φεύγοντας.» 
«Είπε κάτι επιπλέον;» 
«Ανέφερε το όνομα του.» 
Ο Χολμς μου έριξε μια βιαστική θριαμβευτική ματιά. 

«Ω, ανέφερε το όνομα του, έτσι; Αυτό ήταν απερίσκεπτο. Ποιο 



Το Κυνηγόσκυλο Των Μπάσκερβιλ 

 76 

ήταν το όνομα το οποίο ανέφερε;» 
«Το όνομα του,» είπε ο αμαξάς, «ήταν Κος Σέρλοκ 

Χολμς.» 
Ποτέ μου δεν είχα ξαναδεί το φίλο μου τόσο 

εμβρόντητο από όσο με την απάντηση του αμαξά. Για μια 
στιγμή κάθισε σε άφωνη κατάπληξη. Κατόπιν ξέσπασε σε ένα 
εγκάρδιο γέλιο. 

«Καλή πινελιά, Γουώτσον —μια αναμφισβήτητα καλή 
πινελιά!» είπε. «Νοιώθω ένα ξίφος τόσο κοφτερό κι ευέλικτο 
όπως το δικό μου.  Μου την έφερε πολύ ωραία αυτή τη φορά. 
Ώστε το όνομα του ήταν Σέρλοκ Χολμς, έτσι;» 

«Μάλιστα, κύριε, αυτό ήταν το όνομα του κυρίου.» 
«Έξοχα! Πες μου που τον πήρες και όλα όσα 

συνέβησαν.» 
«Με σταμάτησε στις εννέα και μισή στην πλατεία 

Τραφάλγκαρ. Είπε πως ήταν ντετέκτιβ, και μου προσέφερε δυο 
γκινέες αν έκανα ακριβώς ό,τι ήθελε όλη τη μέρα δίχως 
ερωτήσεις. Με μεγάλη μου ευχαρίστηση συμφώνησα. Πρώτα 
κατηφορίσαμε ως το ξενοδοχείο Northumberland και περιμέ-
ναμε μέχρι που δυο κύριοι βγήκαν έξω και πήραν ένα αμάξι 
από την πιάτσα. Ακολουθήσαμε το αμάξι τους μέχρι που 
σταμάτησε κάπου εδώ γύρω.» 

«Σε τούτη την πόρτα,» είπε ο Χολμς. 
«Βασικά, δε θα το έλεγα με σιγουριά, μα τολμώ να πω 

πως ο πελάτης μου γνώριζε τα πάντα σχετικά. Σταματήσαμε 
στα μισά του δρόμου και περιμέναμε μιάμιση ώρα. Τότε οι δυο 
κύριοι μας πέρασαν, περπατώντας, κι εμείς ακολουθήσαμε 
στην οδό Μπέϊκερ κι από κοντά—» 

«Το γνωρίζω,» είπε ο Χολμς. 
«Μέχρι που φτάσαμε στα τρία τέταρτα της οδού 

Ρίτζεντ. Τότε ο κύριος άνοιξε απότομα το χώρισμα και φώναξε 
πως έπρεπε να φύγω το ταχύτερο δυνατόν για τον σταθμό του 
Γουότερλου. Μαστίγωσα τη φοράδα κι είχαμε φτάσει σε 
λιγότερο από δέκα λεπτά. Κατόπιν με πλήρωσε τις δυο γκινέες 
μου, σαν καλός κύριος, και χάθηκε μέσα στο σταθμό. Μόνο 



Arthur Conan Doyle 

 77 

καθώς έφευγε στράφηκε πίσω και είπε: ‘Ίσως να σε ενδιαφέρει 
να γνωρίζεις πως μετέφερες τον κ. Σέρλοκ Χολμς.’ Έτσι έγινε 
κι έμαθα το όνομα του.» 

«Μάλιστα. Και δεν τον ξαναείδες πάλι;» 
«Όχι από τη στιγμή που μπήκε στο σταθμό.» 
«Και πως θα περιέγραφες τον κ. Σέρλοκ Χολμς;» 
Ο αμαξάς έξυσε το κεφάλι του. «Βασικά, δεν ήταν κι 

από τους τύπους που είναι εύκολο να περιγράψεις. Θα τον 
έκανα περί τα σαράντα, κι ήταν μέσου ύψους, δυο ή τρεις 
ίντσες πιο κοντός από εσάς, κύριε. Ήταν ντυμένος σαν 
λιμοκοντόρος, κι είχε μαύρη γενειάδα, ψαλιδισμένη στην 
άκρη, και χλωμό πρόσωπο. Δεν γνωρίζω αν γίνεται να πω κάτι 
παραπάνω.» 

«Το χρώμα των ματιών του;» 
«Όχι, δεν μπορώ να πω.» 
«Τίποτα επιπλέον που να θυμάσαι;» 
«Όχι, κύριε· τίποτα.» 
«Καλώς, τότε, ορίστε το μισό σοβερίνι σου. Υπάρχει 

άλλο ένα που σε περιμένει αν μπορέσεις να φέρεις επιπλέον 
πληροφορίες. Καληνύχτα!» 

«Καληνύχτα, κύριε, και σας ευχαριστώ!» 
Ο Τζων Κλέιτον αναχώρησε χαμογελώντας, και ο 

Χολμς στράφηκε σε εμένα με ένα ανασήκωμα των ώμων και 
ένα μελαγχολικό χαμόγελο. 

«Πάει και η τρίτη μας άκρη, και καταλήγουμε εκεί από 
όπου αρχίσαμε,» είπε. «Ο πανούργος μπαγαπόντης! Γνώριζε 
τον αριθμό μας, γνώριζε πως ο Σερ Χένρυ Μπάσκερβιλ με είχε 
συμβουλευθεί, με εντόπισε στην οδό Ρίτζεντ, συμπέρανε πως 
είχα πάρει τον αριθμό του αμαξιού και πως θα τσάκωνα τον 
αμαξά, και έτσι έστειλε πίσω αυτό το θρασύ μήνυμα. Σου το 
λέω, Γουώτσον, αυτή την φορά έχουμε αντίπαλο που είναι 
αντάξιος μας. Μου έκανε ματ στο Λονδίνο. Σου εύχομαι 
καλύτερη τύχη στον Ντέβονσαϊρ. Όμως δεν νοιώθω άνετα 
σχετικά.» 



Το Κυνηγόσκυλο Των Μπάσκερβιλ 

 78 

«Σχετικά με τι;» 
«Με το να στείλω εσένα. Είναι άσχημη υπόθεση, 

Γουώτσον, μια άσχημη επικίνδυνη ιστορία, κι όσο περισσότερο 
τη βλέπω τόσο λιγότερο μου αρέσει. Ναι, αγαπητέ μου φίλε, 
ίσως να γελάσεις, μα σου δίνω το λόγο μου πως θα χαρώ να σε 
έχω πίσω σώο και ασφαλή στην οδό Μπέϊκερ για μια ακόμη 
φορά.» 

 

 



Arthur Conan Doyle 

 79 

Κεφάλαιο 6ο. Η Έπαυλη Μπάσκερβιλ  
 
Ο Σερ Χένρυ Μπάσκερβιλ και ο Δρ Μόρτιμερ ήταν 

έτοιμοι επί της προκαθορισμένης ημέρας, και ξεκινήσαμε 
όπως είχε κανονιστεί για το Ντέβονσαϊρ. Ο κ. Σέρλοκ Χολμς 
ήρθε μαζί μας ως το σταθμό και μας έδωσε τις τελευταίες 
αποχαιρετιστήριες εντολές και συμβουλές. 

 «Δεν θα σε προϊδεάσω προτείνοντας θεωρίες ή 
υποψίες, Γουώτσον,» είπε· «Θέλω απλώς να μου αναφέρεις τα 
γεγονότα κατά τον πληρέστερο δυνατό τρόπο, κι άσε με εμένα 
να εικοτολογώ.» 

«Τι είδους γεγονότα;» ρώτησα. 
«Οτιδήποτε το οποίο δείχνει να σχετίζεται έμμεσα με 

την υπόθεση, και ιδιαιτέρως τις σχέσεις μεταξύ του νεαρού 
Μπάσκερβιλ και των γειτόνων του ή κάποιες φρέσκιες λεπτο-
μέρειες αναφορικά με το θάνατο του Σερ Τσαρλς. Πραγματο-
ποίησα ορισμένες έρευνες κι ο ίδιος τις τελευταίες ημέρες, μα 
τα αποτελέσματα υπήρξαν, φοβούμαι, αρνητικά. Ένα πράγμα 
μονάχα εμφανίζεται να είναι βέβαιο, κι αυτό είναι πως ο 
κύριος Τζέιμς Ντέσμοντ, ο οποίος είναι ο επόμενος 
κληρονόμος, είναι ένας γηραιός κύριος εξαιρετικά προσηνούς 
προδιάθεσης, οπότε η καταδίωξη αυτή δεν προέρχεται από 
εκείνον. Ειλικρινά θεωρώ πως μπορούμε να τον αποκλείσουμε 
εντελώς από τους υπολογισμούς μας. Παραμένουν ωστόσο τα 
άτομα που στην πραγματικότητα θα περιβάλλουν τον Σερ 
Χένρυ Μπάσκερβιλ επί του ρεικότοπου.» 

«Καλό δεν θα ήταν να ξεφορτωθούμε εξαρχής αυτό το 
ζευγάρι των Μπάριμορ;» 

«Επ’ ουδενί. Δεν θα γινόταν να κάνεις μεγαλύτερο 
λάθος. Αν είναι αθώοι θα αποτελέσει κατάφορη αδικία, κι εάν 
είναι ένοχοι θα παραιτηθούμε κάθε πιθανότητας να τους 
βάλουμε στο χέρι. Όχι, όχι, θα τους αφήσουμε στη λίστα των 
υπόπτων. Υπάρχει, επίσης, ένας ιπποκόμος στην Έπαυλη, αν 
θυμάμαι σωστά. Έχουμε δυο αγρότες του ρεικότοπου. Έχουμε 



Το Κυνηγόσκυλο Των Μπάσκερβιλ 

 80 

το φίλο μας το Δρ Μόρτιμερ, τον οποίο θεωρώ πως είναι 
εντελώς ειλικρινής, και τη σύζυγο του, περί της οποίας δεν 
γνωρίζουμε τίποτα. Έχουμε εκείνον το φυσιοδίφη, τον 
Στέϊπλετον, και την αδελφή του, η οποία λέγεται πως είναι 
ελκυστική νεαρή. Έχουμε τον κύριο Φράνκλαντ, της έπαυλης 
Λάφτερ, ο οποίος είναι επίσης άγνωστος παράγοντας, και 
κάνα δυο άλλου γείτονες. Αυτοί είναι όλοι όσοι οφείλουν να 
αποτελέσουν αντικείμενο της ειδικής σου μελέτη.» 

«Θα κάνω ό,τι καλύτερο μπορώ.» 
«Έχεις όπλα, να υποθέσω;» 
«Ναι, το σκέφτηκα κι εγώ επίσης να τα πάρω.» 
«Ασφαλώς. Έχε το περίστροφο σου πλησίον μέρα και 

νύχτα, και ποτέ μη χαλαρώσεις την προσοχή σου.» 
Οι φίλοι μας είχαν ήδη εξασφαλίσει ένα βαγόνι 

πρώτης θέσης και μας περίμεναν στην πλατφόρμα. 

 

«Όχι, δεν έχουμε καθόλου νέα οποιουδήποτε είδους,» 
είπε ο Δρ Μόρτιμερ προς απάντηση των ερωτήσεων του φίλου 
μου. «Παίρνω όρκο για ένα μονάχα, και αυτό είναι πως δεν 



Arthur Conan Doyle 

 81 

ακολουθηθήκαμε κατά τη διάρκεια των περασμένων δυο 
ημερών. Δε βγήκαμε στιγμή έξω δίχως να προσέχουμε 
διαρκώς γύρω μας, και ουδείς δεν θα διέφευγε της προσοχής 
μας.» 

«Ήσασταν συνεχώς μαζί τότε, να υποθέσω;» 
«Εκτός από χθες το απόγευμα. Συνήθως αφιερώνω μια 

ημέρα σε καθαρή αναψυχή όποτε έρχομαι στην πόλη, έτσι την 
πέρασα στο Μουσείο του Χειρουργικού Κολεγίου.» 

«Και εγώ πήγα να δω τον κόσμο στο πάρκο,» είπε ο 
Μπάσκερβιλ. 

«Ωστόσο δεν είχαμε προβλήματα οιουδήποτε είδους.» 
«Παρά ταύτα ήταν απερίσκεπτο,» είπε ο Χολμς 

κουνώντας το κεφάλι του και δείχνοντας ιδιαιτέρως κατηφής. 
«Σας εκλιπαρώ, Σερ Χένρυ, να μην κυκλοφορείτε μόνος. 
Αλλιώς θα σας βρει κάποια μεγάλη δυστυχία. Βρήκατε την 
άλλη σας μπότα;» 

«Όχι, κύριε, χάθηκε μια και καλή.» 
«Αλήθεια. Είναι πολύ ενδιαφέρον. Λοιπόν, αντίο,» 

πρόσθεσε καθώς το τραίνο άρχισε να κυλάει πλάι στην 
πλατφόρμα. «Έχετε το νου σας, Σερ Χένρυ, μια από τις 
φράσεις στο αλλόκοτο παλαιό θρύλο που ο Δρ Μόρτιμερ μας 
διάβασε,  και αποφύγετε τον ρεικότοπο τις νυχτερινές ώρες 
όταν οι δυνάμεις του σκότους είναι στο απόγειο τους.» 

Κοίταξα πίσω στην πλατφόρμα όταν την είχαμε 
αφήσει μακριά πίσω μας και είδα την ψηλή, αυστηρή φιγούρα 
του Χολμς να στέκεται ακίνητη και να κοιτάζει προς τη μεριά 
μας. 

Το ταξίδι ήταν σύντομο κι ευχάριστο, και το πέρασα 
αποκτώντας μεγαλύτερη οικειότητα με τους δυο συντρόφους 
μου και παίζοντας με το σπάνιελ του Δρ. Μόρτιμερ. Σε 
ελάχιστες ώρες η καφετιά γη είχε γίνει κοκκινωπή, το τούβλο 
είχε δώσει τη θέση του στο γρανίτη, και καφετιές αγελάδες 
βοσκούσαν στα λιβάδια που περιβάλλονταν από μεγάλους 
φράκτες βατουλιάς εκεί όπου το πλούσιο χορτάρι και η πλέον 
πυκνή βλάστηση πρόδιδε ένα πλέον εύφορο, αν και υγρό, 



Το Κυνηγόσκυλο Των Μπάσκερβιλ 

 82 

κλίμα. Ο νεαρός Μπάσκερβιλ παρατηρούσε με ενθουσιασμό 
έξω από το παράθυρο κι αναφωνούσε με ευχαρίστηση καθώς 
αναγνώριζε τα γνώριμα χαρακτηριστικά του τοπίου του 
Ντέβονσαϊρ. 

«Βρέθηκα σε ένα μεγάλο μέρος του κόσμου από τότε 
που έφυγα, Δρ. Γουώτσον,» είπε· «μα ποτέ μου δεν είδα μέρος 
που να συγκρίνεται μαζί του.» 

«Ποτέ μου δεν είδα άνθρωπο από το Ντέβονσαϊρ που 
να μην έπαιρνε όρκο για τα μέρη του,» σχολίασα. 

«Εξαρτάται εκ της ανατροφής των ανθρώπων όπως κι 
από την περιοχή,» είπε ο Δρ Μόρτιμερ. «Μια ματιά στο φίλο 
μας από εδώ αποκαλύπτει το στρογγυλεμένο κεφάλι του 
Κέλτη, το οποίο φέρει μέσα του τον Κέλτικο ενθουσιασμό και 
τη δύναμη της αφοσίωσης. Το κεφάλι του καημένου του Σερ 
Τσαρλς ήταν ιδιαιτέρως σπανίου τύπου, εν μέρει Γαλατικού, εν 
μέρει Ιβηριανού στα χαρακτηριστικά του. Όμως ήσουν πολύ 
μικρός όταν είδες την έπαυλη Μπάσκερβιλ, έτσι δεν είναι;» 

«Ήμουν έφηβος την περίοδο του θανάτου του πατέρα 
μου και δεν είχα δει ποτέ την έπαυλη, γιατί ζούσε σε ένα μικρό 
αγρόκτημα στη Νότια Ακτή. Από εκεί έφυγα απευθείας σε ένα 
φίλο στην Αμερική.  Ειλικρινά το λέω πως μου είναι όλα 
καινούργια όσο και στον Δρ Γουώτσον, και ανυπομονώ 
αφάνταστα να δω το ρεικότοπο.» 

«Ανυπομονείς; Τότε η επιθυμία σου ευκόλως 
πραγματοποιείται, γιατί ορίστε η πρώτη σου ματιά στο από το 
ρεικότοπο,» είπε ο Δρ. Μόρτιμερ, δείχνοντας έξω από το 
παράθυρο του βαγονιού. 

Πάνω από τα πράσινα τετράγωνα των λιβαδιών και 
την στρογγυλεμένη άκρη ενός δάσους υψωνόταν στην 
απόσταση ένας γκρίζος, μελαγχολικός λόφος, με μια περίεργα 
μυτερή κορφή, χλωμός και ασαφής στην απόσταση, σαν 
κάποιο φανταστικό τοπίο ενός ονείρου. Ο Μπάσκερβιλ 
παρέμεινε για αρκετή ώρα, με τα μάτια του καρφωμένα πάνω 
του, και διέκρινα επί του προσηλωμένου του προσώπου το 
πόσα σήμαινε για εκείνον, ετούτη η πρώτη ματιά σε αυτόν τον 



Arthur Conan Doyle 

 83 

περίεργο τόπο όπου οι πρόγονοι του εξουσίαζαν από παλιά 
και είχαν αφήσει βαθιά το σημάδι τους. Εκεί απέμεινε, με το 
τουΐντ κουστούμι του και την αμερικάνικη προφορά του, στη 
γωνιά ενός αδιάφορου βαγονιού, και ωστόσο καθώς κοίταξα 
το μελαχρινό κι εκφραστικό του πρόσωπο ένοιωσα 
περισσότερο από ποτέ πόσο γνήσιος απόγονος ήταν από 
εκείνη την σπουδαία γενιά ευγενών, φλογερών, και ηγετικών 
ανδρών. Υπήρχε περηφάνια, γενναιότητα, και δύναμη στα 
πυκνά του φρύδια, την καλαίσθητη μύτη του, και τα μεγάλα 
καστανά μάτια του. Αν σε εκείνο τον βλοσυρό ρεικότοπο ένα 
δύσκολο κι επικίνδυνο εγχείρημα απλωνόταν εμπρός μας, 
τότε αυτός τουλάχιστον ήταν ένας σύντροφος για τον οποίο 
κάποιος θα τολμούσε να ρισκάρει με τη βεβαιότητα πως κι ο 
ίδιος θα έκανε το ίδιο. 

Το τραίνο σταμάτησε σε ένα μικρό σταθμό και όλοι 
μας κατεβήκαμε. Έξω, πίσω από τον χαμηλό, λευκό φράχτη, 
μια άμαξα με δυο μικρόσωμα άλογα μας περίμενε. Ο ερχομός 
μας ήταν προφανώς μεγάλο γεγονός, γιατί ο σταθμάρχης και 
οι αχθοφόροι μαζεύτηκαν τριγύρω μας για να μεταφέρουν τις 
αποσκευές μας. Ήταν ένα ευχάριστο, απλό επαρχιακό μέρος, 
ωστόσο ξαφνιάστηκα παρατηρώντας πως πλάι στην πόρτα 
στέκονταν δυο στρατιωτικού τύπου άντρες με μαύρες στολές 
και οι οποίοι ακούμπησαν επί των κοντών τυφεκίων τους και 
χαιρέτησαν ζωηρά καθώς περάσαμε. Ο αμαξάς, ένας 
ροζιασμένος μικροκαμωμένος άντρας με τραχύ πρόσωπο  
χαιρέτησε τον Σερ Χένρυ Μπάσκερβιλ, και σε μερικές στιγμές 
κατηφορίζαμε βιαστικά τον πλατύ, λευκό δρόμο. Κυματιστά 
λιβάδια με ανοδική κλίση εκτείνονταν σε κάθε μεριά μας, και 
παλιά δίρριχτα σπίτια ξεχώριζαν καταμεσής της πυκνής 
πράσινης βλάστησης, μα πίσω από το γαλήνιο και ηλιόλουστο 
τοπίο υψωνόταν πάντα, σκοτεινή ενάντια στον απογευματινό 
ουρανό, η μακριά, καταθλιπτική καμπή του ρεικότοπου, 
σπάζοντας μονάχα από τους ακανόνιστους και απειλητικούς 
λόφους. 

Η άμαξα έστριψε σε έναν πλευρικό δρόμο, και 
ανηφορίσαμε μέσα σε βαθιά σοκάκια φθαρμένα από αιώνες  



Το Κυνηγόσκυλο Των Μπάσκερβιλ 

 84 

τροχών πάνω τους, με ψηλές πλαγιές σε κάθε πλευρά,  
φορτωμένες από βρύα και φτέρες. Λόχμες από φτέρες στο 
χρώμα του μπρούτζου και πιτσιλωτές βατομουριές 
λαμπύριζαν στο φως του ήλιου που έδυε. Σταθερά κινούμενοι 
ανοδικά, περάσαμε πάνω από μια στενή γρανιτένια γέφυρα 
και πλάι από ένα ρέμα που κυλούσε με θόρυβο και που 
κατηφόριζε, αφρίζοντας και παφλάζοντας μέσα στους 
γκρίζους βράχους. Τόσο ο δρόμος όσο και το ρέμα  κατέληγαν 
σε μια κοιλάδα  με πυκνές βελανιδιές και έλατα. Σε κάθε 
στροφή ο Μπάσκερβιλ άφηνε κι ένα επιφώνημα ευχαρίστησης 
κοιτάζοντας ενθουσιασμένα τριγύρω του και κάνοντας 
αμέτρητες ερωτήσεις. Στα μάτια του όλα φάνταζαν όμορφα, 
μα για μένα μια μελαγχολική απόχρωση απλωνόταν στο 
τοπίο, το οποίο εμφάνιζε σαφώς τα σημάδια  του χρόνου που 
έφευγε. Κίτρινα φύλλα σκέπαζαν το δρομάκι κι έπεφταν σαν 
κύμα πάνω μας καθώς περνούσαμε. Το κροτάλισμα των 
τροχών έσβησε καθώς περνούσαμε μέσα από κύματα 
βλάστησης που σάπιζε— μελαγχολικά δώρα, όπως μου εδόθη 
η εντύπωση, εκ μέρους της Φύσης, για να τα ρίξει εμπρός από 
την άμαξα του κληρονόμου των Μπάσκερβιλ που επέστρεφε. 

«Όπα!» φώναξε ο Δρ Μόρτιμερ, «τι είναι αυτό;» 
Μια απόκρημνη καμπή γης πυκνόφυτης από ρείκια, 

ένα απλωμένο κεντρί του ρεικότοπου εκτεινόταν εμπρός μας. 
Στην κορφή, στητός και ευδιάκριτος σαν άγαλμα έφιππου στο 
βάθρο του, βρισκόταν ένα έφιππος στρατιώτης, σκοτεινός και 
αυστηρός, με το τουφέκι του προτεταμένου στο μπράτσο του. 
Παρακολουθούσε τον δρόμο κατά μήκους του οποίου 
ταξιδεύαμε.  

«Τι είναι, Πέρκινς;» ρώτησε ο Δρ Μόρτιμερ. 
Ο οδηγός μας στράφηκε μερικώς στη θέση του. «Ένας 

κατάδικος απέδρασε από το Πρίνστον, κύριε. Είναι έξω εδώ 
και τρεις μέρες, και οι δεσμοφύλακες παρακολουθούν κάθε 
δρόμο και κάθε σταθμό, ωστόσο δεν εντοπίστηκε ακόμη. 
Στους αγρότες εδώ γύρω δεν αρέσει, κύριε, κι αυτό είναι 
σίγουρο.» 



Arthur Conan Doyle 

 85 

«Μάλιστα, όπως καταλαβαίνω θα πάρουν πέντε λίρες 
αν παράσχουν πληροφορίες.» 

«Μάλιστα, κύριε, μα η πιθανότητα πέντε λιρών 
παραείναι μικρό πράγμα σε σύγκριση με την πιθανότητα να 
σε σφάξουν. Βλέπετε, δεν είναι κάποιος συνηθισμένος 
κατάδικος. Πρόκειται για έναν άνθρωπο που δεν θα κολλούσε 
σε τίποτα.» 

«Ποιος είναι, λοιπόν;» 
«Είναι ο Σέλντεν, ο δολοφόνος του Νότινγκ Χιλ.» 
Θυμόμουν καλά την υπόθεση, γιατί επρόκειτο περί 

υπόθεσης για την οποία ο Χολμς είχε δείξει ενδιαφέρον 
εξαιτίας της ασυνήθιστης θηριωδίας του εγκλήματος και της 
αναίτιας βιαιότητας που είχε χαρακτηρίσει όλες τις ενέργειες 
του δολοφόνου. Ο μετριασμός της θανατικής ποινής 
οφειλόταν σε ορισμένες αμφιβολίες περί της πλήρους του 
πνευματικής του υγείας, τόσο απάνθρωπη υπήρξε η 
συμπεριφορά του. Η άμαξα μας είχε περάσει μια κορφή και 
μπρος μας απλώθηκε η τεράστια έκταση του ρεικότοπου, 
διάστικτη από κακοτράχαλους κι απότομους σωρούς από 
βράχια και σωρούς από πέτρες. Ένας παγερός άνεμος φύσηξε 
από την μεριά του και μας έκανε να ανατριχιάσουμε. Κάπου 
εκεί, σε αυτό τον ερημωμένο κάμπο, καιροφυλακτούσε αυτός ο 
διαβολικός άνθρωπος, κρυμμένος σε κάποιο λαγούμι σαν 
κάποιο ανήμερο θεριό, με την καρδιά του γεμάτη κακία 
ενάντια σε ολόκληρο το είδος που τον είχε εξοστρακίσει. Δεν 
χρειαζόταν τίποτα περισσότερο για να συμπληρωθεί η 
δυσοίωνη ατμόσφαιρα της ερημιάς, του παγερού ανέμου, και 
του ουρανού που σκοτείνιαζε. Ακόμη και ο Μπάσκερβιλ 
σιώπησε και τράβηξε το πανωφόρι του ολόγυρα του. 

Είχαμε αφήσει την εύφορη ύπαιθρο πίσω και χαμη-
λότερα μας. Κοιτάζοντας πίσω προς το μέρος της τώρα είδαμε 
τις λιγοστές ακτίνες του ηλίου που βασίλευε να μεταβάλλουν 
τα ρέματα σε χρυσές ίνες που λαμπύριζαν στην κοκκινωπή 
οργωμένη από το αλέτρι γη και στις πυκνές δασωμένες 
συστάδες. Ο δρόμος εμπρός μας έγινε περισσότερο άχαρος κι 
άγριος πάνω από τεράστιες κοκκινόγκριζες και λαδιές 



Το Κυνηγόσκυλο Των Μπάσκερβιλ 

 86 

πλαγιές, που διαστίζονταν από πελώριους βράχους. Που και 
που προσπεράσαμε κάποιο αγρόκτημα του ρεικότοπου, με 
τοίχους κι οροφή από πέτρα, δίχως κάποια αναρριχητικά φυτά 
να σπάζουν το σκληρό περίγραμμα τους. Ξάφνου κοιτάξαμε 
χαμηλότερα σε ένα κυκλικό βαθούλωμα, που χρωματιζόταν 
από πλαγιασμένες βελανιδιές και έλατα τα οποία είχαν 
παραμορφωθεί και λυγίσει υπό την μανία των καταιγίδων 
μέσα στο χρόνο. Δυο ψηλοί, στενοί πύργοι υψώνονταν πάνω 
από τα δέντρα. Ο οδηγός έδειξε με το καμτσίκι του. 

«Η Έπαυλη Μπάσκερβιλ,» είπε. 

 

Ο αφέντης της είχε σηκωθεί και κοίταζε με 
αναψοκοκκινισμένα μάγουλα και μάτια που έλαμπαν. Λίγα 
λεπτά αργότερα είχαμε φτάσει στο κτίσμα της εισόδου και την 
πύλη, ένα λαβύρινθο από φανταστικά διακοσμητικά μοτίβα σε 
σφυρήλατο σίδηρο, με ταλαιπωρημένες από τον χρόνο 
κολώνες σε κάθε πλευρά, κηλιδωμένες από λειχήνες, και 
έχοντας στην κορυφή τους τις κεφαλές κάπρων των 
Μπάσκερβιλ. Το κτίσμα ήταν ένα ερείπιο από μαύρο γρανίτη 
και γυμνά δοκάρια της οροφής, μα απέναντι του βρισκόταν 
ένα νέο κτίσμα ημιτελές, αρχικός καρπός του Νοτιοαφρικα-



Arthur Conan Doyle 

 87 

νικού χρυσού του Σερ Τσαρλς. 
Μέσα από την πύλη περάσαμε στον πλατύ δρόμο, 

όπου οι τροχοί σιώπησαν και πάλι μέσα στα φύλλα, και όπου 
τα γέρικα δέντρα προέκτειναν τα κλαδιά τους δημιουργώντας 
μια μελαγχολική σήραγγα πάνω από τα κεφάλια μας. Ο 
Μπάσκερβιλ ανατρίχιασε καθώς κοίταξε τον μακρύ, σκοτεινό 
δρόμο εκεί όπου το σπίτι λαμπύριζε σαν φάντασμα στην 
μακρινή του άκρη. 

«Εδώ ήταν;» ρώτησε με χαμηλή φωνή. 
«Όχι, όχι, η αλέα με τα έλατα είναι στην άλλη 

πλευρά.» 
«Δεν είναι να απορείς πως ο θείος μου ένοιωθε λες και  

κάθε κακό θα τον έβρισκε σε ένα μέρος σαν και τούτο,» είπε. 
«Αρκεί για να τρομάξει κάθε άνθρωπο. Θα βάλω να τοποθε-
τηθεί μια σειρά ηλεκτρικών λαμπτήρων εδώ εντός του 
εξάμηνου, κι ούτε που θα το αναγνωρίζετε το μέρος υπό την 
ισχύ χιλίων κεριών του Swan και του Edison εδώ εμπρός από 
την πόρτα της έπαυλης.» 

Ο πλατύς δρόμος έβγαζε σε μια φαρδιά έκταση από 
τύρφη, και η οικία εμφανίστηκε εμπρός μας. Στο φως που 
ξεθώριαζε διέκρινα πως το κέντρο αποτελούσε ένα βαρύ 
κτίσμα από το οποίο ένα μπαλκόνι προεξείχε. Ολόκληρη η 
πρόσοψη καλυπτόταν από κισσό, με κάποιο κομμάτι να έχει 
κλαδευτεί εδώ κι εκεί όπου κάποιο παράθυρο ή θυρεός 
ξεχώριζε μέσα από το σκοτεινό πέπλο. Από εκείνο το κεντρικό 
κτίσμα υψώνονταν οι δίδυμοι πύργοι, αρχαίοι, με τετράγωνες 
προεξοχές, και διάτρητοι από πολλές πολεμίστρες. Εκατέρω-
θεν των πύργων υπήρχαν πιο σύγχρονες πτέρυγες από μαύρο 
γρανίτη. Ένα θαμπό φως έλαμπε μέσα από παράθυρα που 
είχαν βαριά πλαίσια από τζάμι (mullioned???), κι από τις 
ψηλές καμινάδες οι οποίες υψώνονταν από την απότομη, 
οξυγώνια οροφή ξεφύτρωνε μια μοναδική στήλη καπνού.  

«Καλωσορίσατε, Σερ Χένρυ! Καλωσορίσατε στην 
Έπαυλη Μπάσκερβιλ!» 



Το Κυνηγόσκυλο Των Μπάσκερβιλ 

 88 

 

Ένας ψηλός άντρας είχε ξεπροβάλει από τη σκιά του 
μπαλκονιού για να ανοίξει την πόρτα της άμαξας. Η μορφή 
μιας γυναίκας διαγράφηκε ενάντια  στο κίτρινο φως από την 
έπαυλη. Βγήκε έξω και βοήθησε τον άντρα να κατεβάσει τις 
αποσκευές μας. 

«Δεν θα σε πείραζε να πάω αμέσως στο σπίτι μου, Σερ 
Χένρυ;» είπε ο Δρ Μόρτιμερ. «Η σύζυγος μου με περιμένει.» 

«Μα ασφαλώς θα μείνεις για δείπνο;» 
«Όχι, πρέπει να φύγω.  Πιθανότατα να βρω και κάποια 

δουλειά να με περιμένει. Θα έμενα για να σου δείξω το σπίτι, 
αλλά ο Μπάριμορ θα είναι πολύ καλύτερος ξεναγός από 
εμένα. Αντίο, και μη διστάσεις πότε νύχτα ή μέρα να με 
καλέσεις αν υπάρχει περίπτωση να φανώ χρήσιμος.» 

Ο ήχος των τροχών έσβησε στην απόσταση καθώς ο 
Σερ Χένρυ κι εγώ στραφήκαμε προς την έπαυλη, κι η πύλη 
έκλεισε με θόρυβο πίσω μας. Επρόκειτο περί ενός φίνου 
διαμερίσματος στο οποίο βρεθήκαμε, ευρύχωρο, πλούσιο, και 
με βαριά υποστυλώματα από πελώρια δρύινα δοκάρια 
μαυρισμένα από το χρόνο. Στο μεγάλο παλιομοδίτικο τζάκι 



Arthur Conan Doyle 

 89 

πίσω από ψηλά σιδερένια προστατευτικά ένας κορμός τριζοβο-
λούσε κι έσκαγε όπως καιγόταν. Ο Σερ Χένρυ κι εγώ 
απλώσαμε τα χέρια μας εμπρός του, γιατί είχαν μουδιάσει 
από τη μεγάλη μας διαδρομή. Κατόπιν κοιτάξαμε ολόγυρα 
προς το ψηλό, στενό παράθυρο από παλιομοδίτική 
υαλογραφία, τη δρύινη επένδυση, τα κεφάλια των ελαφιών, 
τους θυρεούς επί των τοίχων, όλα μουντά και αυστηρά υπό το 
χαμηλό φως της κεντρικής λάμπας. 

 «Είναι ακριβώς όπως το φαντάστηκα,» είπε ο Σερ 
Χένρυ. «Δεν αποτελεί κυριολεκτικά την εικόνα ενός παλαιού 
πατρικού; Και να σκεφθείς πως πρέπει να είναι η ίδια έπαυλη 
στην οποία για πεντακόσια χρόνια η οικογένεια μου έζησε. 
Μου φαίνεται ως κάτι ιερό έτσι που το σκέφτομαι.» 

Είδα το μελαχρινό του πρόσωπο να φωτίζεται με έναν 
παιδιάστικο ενθουσιασμό καθώς κοίταζε ολόγυρα του. Το φως 
έπεφτε πάνω του εκεί που στεκόταν, μα μακριές σκιές 
εκτείνονταν στους τοίχους και κρέμονταν σαν μαύρος θόλος 
από πάνω του. Ο Μπάριμορ είχε επιστρέψει από τη μεταφορά 
των αποσκευών στα δωμάτια μας. Στεκόταν εμπρός μας με 
τον υποτακτικό τρόπο ενός καλά εκπαιδευμένου υπηρέτη. 
Ήταν ένας αξιοθαύμαστος άνθρωπος, ψηλός, με τετραγω-
νισμένη γενειάδα και χλωμά, αξιοπρεπή χαρακτηριστικά. 

«Θα θέλατε το δείπνο σας να σερβιριστεί αμέσως, 
κύριε;» 

«Είναι έτοιμο;» 
«Σε ελάχιστα λεπτά, κύριε. Θα βρείτε ζεστό νερό στα 

δωμάτια σας. Η σύζυγος μου κι εγώ, Σερ Χένρυ,  θα χαρούμε 
να μείνουμε μαζί μέχρι να οργανωθείτε εκ νέου, όμως θα 
αντιλαμβάνεστε πως υπό τις νέες συνθήκες το σπίτι θα 
απαιτήσει σημαντικό προσωπικό.» 

«Ποιες νέες συνθήκες;» 
«Εννοούσα μονάχα, κύριε, πως ο Σερ Τσαρλς ζούσε μια 

ιδιαιτέρως μοναχική ζωή, και τα βγάζαμε πέρα με τις ανάγκες 
του. Εσείς, φυσικά, θα θέλετε περισσότερη συντροφιά, και έτσι 
θα χρειαστείτε αλλαγές στο προσωπικό.» 



Το Κυνηγόσκυλο Των Μπάσκερβιλ 

 90 

«Εννοείς πως η σύζυγος σου κι εσύ θέλετε να φύγετε;» 
«Μόνο αν είναι βολικό για εσάς, κύριε;» 
«Μα η οικογένεια σου ήταν μαζί μας για πολλές 

γενιές, έτσι δεν είναι; Θα αισθανόμουν άσχημα να αρχίσω τη 
ζωή μου εδώ σπάζοντας μια παλαιά οικογενειακή σχέση.» 

Μου εδόθη η εντύπωση πως διέκρινα κάποιες ενδείξεις 
συγκίνησης επί του ωχρού προσώπου του μπάτλερ. 

«Έτσι νοιώθω κι εγώ επίσης, και το ίδιο κι η σύζυγος 
μου. Μα να σας πω την αλήθεια, κύριε, ήμασταν κι οι δυο μας 
πολύ αφοσιωμένοι στον Σερ Τσαρλς, κι ο θάνατος του μας 
συντάραξε και κατέστησε το περιβάλλον εξαιρετικά επώδυνο 
για μας.  Φοβούμαι πως ποτέ ξανά δεν θα αισθανθούμε άνετα 
στην Έπαυλη Μπάσκερβιλ.» 

«Μα τι σκοπεύετε να κάνετε;» 
«Δεν έχω ουδεμία αμφιβολία, κύριε, πως θα 

επιτύχουμε να εδραιωθούμε σε κάποια επιχείρηση. Η 
γενναιοδωρία του Σερ Τσαρλς μας έδωσε τα μέσα για να το 
κάνουμε. Και τώρα, κύριε, ίσως να ήταν καλύτερα να σας 
οδηγήσω στα δωμάτια σας.» 

«Ένας τετράγωνος εξώστης με παραπέτα διέτρεχε τον 
πάνω όροφο της παλαιάς έπαυλης, και προσεγγιζόταν από 
μια διπλή σκάλα. Από αυτό το κεντρικό σημείο δύο μακριοί 
διάδρομοι προεκτείνονταν καθ’ όλο το μήκος του κτιρίου, από 
τους οποίους ανοίγονταν τα υπνοδωμάτια. Το δικό μου 
βρισκόταν στην ίδια πτέρυγα με του Μπάσκερβιλ και σχεδόν 
στην επόμενη πόρτα. Τα δωμάτια αυτά εμφανίζονταν να είναι 
κατά πολύ πιο μοντέρνα από το κεντρικό τμήμα της οικίας, 
και η ανοικτή ταπετσαρία και τα αναρίθμητα κεριά 
κατόρθωσαν να απομακρύνουν την αυστηρή εντύπωση που η 
άφιξη μας είχε φέρει στο μυαλό μου. 

Μα η τραπεζαρία η οποία προεξείχε από την έπαυλη 
ήταν ένα μέρος σκιών και μελαγχολίας. Ήταν μια μακριά 
αίθουσα με ένα σκαλί να χωρίζει το υπερυψωμένο μέρος που 
καθόταν η οικογένεια από το χαμηλότερο τμήμα το οποίο 
ήταν κρατημένο για τους προσκεκλημένους (???dependents).  



Arthur Conan Doyle 

 91 

Στην μια άκρη της δέσποζε ένας εξώστης μουσικών. Μαύρα 
δοκάρια διέτρεχαν την οροφή πάνω από τα κεφάλια μας, με 
μια μαυρισμένη από τον καπνό οροφή πίσω τους. Με σειρές 
αναμένων πυρσών να την φωτίζουν, και με το χρώμα και την 
άξεστη ευθυμία ενός δείπνου του παλιού καιρού, ίσως να ήταν 
πιο ανάλαφρη· μα τώρα, όταν δυο μαυροντυμένοι κύριοι 
κάθονταν σε ένα μικρό κύκλο από το φως που έπεφτε από μια 
χαμηλή λάμπα, η φωνή του καθενός σιγούσε και η διάθεση 
του καταστελλόταν. Μια μισοφωτισμένη σειρά προγόνων,  σε 
κάθε ενδυματολογική παραλλαγή, μας παρατηρούσαν αφ’ 
υψηλού προκαλώντας δέος υπό την σιωπηλή τους συντροφιά. 
Μιλήσαμε λιγάκι, και εγώ τουλάχιστον χάρηκα όταν το δείπνο 
τελείωσε και μπορέσαμε να αποσυρθούμε στην πλέον 
σύγχρονη αίθουσα του μπιλιάρδου και να καπνίσουμε ένα 
πούρο. 

 

«Άλλο και τούτο! Δεν είναι και ιδιαίτερα εύθυμο 
μέρος,» είπε ο Σερ Χένρυ. «Υποθέτω πως το συνηθίζεις, μα 
νιώθω κομμάτι σαν να μην ταιριάζω εντελώς στο γενικότερο 
σκηνικό επί του παρόντος. Δεν απορώ γιατί ο θείος μου έγινε 
κάπως νευρικός αφού ζούσε ολομόναχος σε ένα τέτοιο σπίτι 



Το Κυνηγόσκυλο Των Μπάσκερβιλ 

 92 

όπως αυτό. Ωστόσο, αν δεν σε πειράζει, ας αποσυρθούμε 
νωρίς απόψε, και ίσως τα πράγματα να δείξουν πιο εύθυμα το 
πρωί.» 

Τράβηξα τις κουρτίνες πριν πέσω στο κρεβάτι και 
κοίταξα έξω από το παράθυρο μου. Έβλεπε επί ενός 
χορταριασμένου χώρου που ανοιγόταν εμπρός από την πόρτα 
της έπαυλης. Μακρύτερα, δυο πτώματα δέντρων βογκούσαν 
και ταλαντεύονταν σε έναν άνεμο που δυνάμωνε. Ένα 
μισοφέγγαρο ξεχώρισε μέσα από τα ανοίγματα των σύννεφων 
που παρασέρνονταν γοργά. Σε αυτό το παγερό φως διέκρινα 
πίσω από τα δέντρα εδώ κι εκεί μια αράδα από βράχια, και την 
μακριά καμπή του μελαγχολικού ρεικότοπου. Έκλεισα την 
κουρτίνα, νοιώθοντας πως η τελευταία μου εντύπωση ερχόταν 
σε συμφωνία με τις υπόλοιπες. 

Κι όμως δεν ήταν η τελευταία ακριβώς. Βρέθηκα 
κουρασμένος και άγρυπνος, να γυρίζω νευρικά από την μια 
πλευρά στην άλλη, αποζητώντας τον ύπνο που δεν έλεγε να 
‘ρθει. Μακριά ένα ρολόι ανακοίνωνε τα τέταρτα της ώρας, μα 
εκτός αυτού μια νεκρική σιωπή έπεφτε πάνω στη παλαιά 
οικία. Και τότε άξαφνα, καταμεσής την νύχτας, ένας ήχος 
έφτασε στα αυτιά μου, καθαρός, βαθύς και χαρακτηριστικός. 
Ήταν το αναφιλητό μιας γυναίκας, το πνιχτό σιγανό, πνιχτό 
αναφιλητό κάποιας που σπαράσσεται από μια ανεξέλεγκτη 
θλίψη. Ανακάθισα στο κρεβάτι κι αφουγκράστηκα με 
προσοχή. Ο ήχος δεν θα μπορούσε να έρχεται από κάπου 
μακριά και σίγουρα ήταν μέσα στο σπίτι. Για μισή ώρα 
περίμενα με τα νεύρα μου σε  εγρήγορση, μα δεν ήρθε κάποιος 
άλλος ήχος πέραν του ρολογιού και του θροΐσματος του 
κισσού στον τοίχο.  

 



Arthur Conan Doyle 

 93 

Κεφάλαιο 7ο. Οι Στέϊπλετον της Οικίας 
Μέριπιτ 

 
Η δροσερή ομορφιά του επόμενου πρωινού κατάφερε 

κάπως να εξαλείψει από τα μυαλά μας την καταθλιπτική και 
γκρίζα εντύπωση που είχε δοθεί και στους δυο μας κατόπιν 
της πρώτης μας εμπειρίας από την Έπαυλη Μπάσκερβιλ. 
Καθώς ο Σερ Χένρυ κι εγώ καθίσαμε για πρωινό η λιακάδα 
ξεχυνόταν μέσα από τα ψηλά παράθυρα, ρίχνοντας 
χρωματιστά νερά από τους θυρεούς που τα κάλυπταν. Οι 
σκούρες επενδύσεις γυάλιζαν σα μπρούτζος στις χρυσές 
ακτίνες, και ήταν δύσκολο να πιστέψεις πως αυτή ήταν όντως 
η αίθουσα που είχε προκαλέσει τόση βαρυθυμία στις ψυχές 
μας την προηγούμενη βραδιά.  

«Φαντάζομαι πως είναι δικό μας το φταίξιμο και όχι 
του σπιτιού!» είπε ο βαρονέτος. «Ήμασταν κουρασμένοι από 
το ταξίδι και παγωμένοι από τη διαδρομή μας, έτσι αποκο-
μίσαμε μια πιο σκοτεινή άποψη για το μέρος. Τώρα είμαστε 
φρέσκοι και ξεκούραστοι, έτσι είναι και πάλι ευχάριστο.» 

«Κι όμως δεν ήταν εντελώς ζήτημα της φαντασίας,» 
απάντησα. «Μήπως, για παράδειγμα, έτυχε να ακούσεις 
κάποιον, μια γυναίκα νομίζω, να κλαίει με λυγμούς τη νύχτα;» 

«Αυτό είναι περίεργο, γιατί όντως πάνω που με 
έπαιρνε ο ύπνος φαντάστηκα πως άκουσα κάτι τέτοιο. 
Περίμενα αρκετή ώρα, μα δεν ακούστηκε κάτι παραπάνω, έτσι 
κατέληξα πως ήταν όλα ένα όνειρο.» 

«Το άκουσα ξεκάθαρα, και είμαι βέβαιος πως 
επρόκειτο για τα αναφιλητά μιας γυναίκας.» 

«Πρέπει να ρωτήσουμε αμέσως για αυτό,» Χτύπησε το 
κουδούνι και ρώτησε τον Μπάριμορ αν μπορούσε να εξηγήσει 
την εμπειρία μας. Μου φάνηκε πως τα ωχρά χαρακτηριστικά 
του μπάτλερ ωχρίασαν μια ιδέα πιο πολύ μόλις άκουσε την 
ερώτηση του αφέντη του. 



Το Κυνηγόσκυλο Των Μπάσκερβιλ 

 94 

Υπάρχουν μόνο δυο γυναίκες στο σπίτι, Σερ Χένρυ, 
απάντησε. «Η μια είναι η λατζέρισα, που κοιμάται στην άλλη 
πτέρυγα. Η άλλη είναι η σύζυγος μου, και μπορώ να σας 
απαντήσω πως ο ήχος δεν γίνεται να προήλθε από εκείνη.» 

Και όμως ψευδόταν λέγοντας το, διότι έτυχε μετά το 
πρωινό και συνάντησα την κ. Μπάριμορ στο μακρύ διάδρομο 
με τον ήλιο να πέφτει στο πρόσωπο της. Ήταν μια εύσωμη, 
απαθής, γυναίκα βαριών χαρακτηριστικών με μία αυστηρή 
έκφραση του στόματος. Αλλά τα μαρτυριάρικα μάτια της ήταν 
κόκκινα και με κοίταζαν μέσα από πρησμένα βλέφαρα. Εκείνη 
ήταν, τότε, που έκλαιγε τη νύχτα, κι αν έτσι είχε τότε ο 
σύζυγος της όφειλε να το γνωρίζει. Εντούτοις είχε πάρει το 
προφανές ρίσκο της ανακάλυψης δηλώνοντας πως δεν είχε 
έτσι. Γιατί το είχε κάνει; Και γιατί εκείνη έκλαιγε με τόση 
πίκρα; Ήδη γύρω από αυτόν τον ωχρό, όμορφο, μαυρογένη 
άντρα συσσωρευόταν μια ατμόσφαιρα μυστηρίου και σκότους. 
Εκείνος υπήρξε ο πρώτος που ανακάλυψε το σώμα του Σερ 
Τσαρλς, και είχαμε μονάχα το λόγο του για όλες τις 
περιστάσεις που οδήγησαν στο θάνατο του ηλικιωμένου. 
Ήταν δυνατόν να ήταν ο Μπάριμορ, τελικά, εκείνος που 
είχαμε δει στην άμαξα στη οδό Ρίτζεντ; Η γενειάδα κάλλιστα 
μπορούσε να είναι η ίδια. Ο αμαξάς είχε περιγράψει έναν 
σχετικά κοντύτερο άντρα, μα μια τέτοια εντύπωση μπορούσε 
ευκόλως να ήταν εσφαλμένη. Πως μπορούσε να διευθετήσω 
αυτό το ζήτημα διαπαντός; Προφανώς το πρώτο πράγμα που 
έπρεπε να κάνω ήταν να συναντήσω τον διευθυντή του 
ταχυδρομείου του Γκρίμπεν και να μάθω αν το δοκιμαστικό 
τηλεγράφημα είχε όντως επιδοθεί στα χέρια του Μπάριμορ 
προσωπικά. Όποια κι αν ήταν η απάντηση, έπρεπε να έχω 
τουλάχιστον κάτι να αναφέρω στον Σέρλοκ Χολμς. 

Ο Σερ Χένρυ είναι αμέτρητα έγγραφα να εξετάσει 
κατόπιν του πρωινού, έτσι ο χρόνος ήταν ευνοϊκός για την 
έξοδο μου. Ήταν ένας ευχάριστος περίπατος τεσσάρων μιλίων   
κατά μήκους της παρυφής του ρεικότοπου, που με οδήγησε 
εντέλει σε ένα μικρό γκριζωπό χωριουδάκι, στο οποίο δυο 
μεγαλύτερα κτίσματα, τα οποία αποδείχθηκαν πως ήταν το 



Arthur Conan Doyle 

 95 

πανδοχείο και η οικεία του Δρ Μόρτιμερ, υψώνονταν πάνω 
από τα υπόλοιπα. Ο διευθυντής του ταχυδρομείου, που ήταν 
επίσης ο μανάβης του χωριού, είχε μια σαφή ανάμνηση του 
τηλεγραφήματος.  

«Ασφαλώς, κύριε,» είπε, «κανόνισα να παραδοθεί το 
τηλεγράφημα στο κ. Μπάριμορ ακριβώς όπως έλαβα οδηγίες.» 

«Ποιος το παρέδωσε;» 
«Ο γιος από δω. Τζέιμς, παρέδωσες το τηλεγράφημα 

στον κ. Μπάριμορ στην Έπαυλη την περασμένη εβδομάδα, 
έτσι δεν είναι;» 

«Ναι, πατέρα, το παρέδωσα.» 
«Αυτοπροσώπως;» ρώτησα. 
«Βασικά, ήταν πάνω στη σοφίτα εκείνη τη στιγμή, έτσι 

δεν μπορούσα να του το δώσω στο χέρι, μα το άφησα στα 
χέρια της κ. Μπάριμορ, κι εκείνη υποσχέθηκε να το παραδώσει 
αμέσως.» 

«Είδες τον κ. Μπάριμορ;» 
«Όχι, κύριε· σας λέω πως ήταν στη σοφίτα.» 
«Αν δεν τον είδες, πως γνωρίζεις πως βρισκόταν στην 

σοφίτα;» 
«Βασικά, σίγουρα η γυναίκα του θα έπρεπε να ξέρει 

που ήταν,» είπε ο διευθυντής του ταχυδρομείου κοφτά. «Δεν 
έλαβε το τηλεγράφημα; Αν έγινε κάποιο λάθος τότε ο ίδιος ο 
κ. Μπάριμορ θα πρέπει να διαμαρτυρηθεί.» 

Φαινόταν μάταιο να εξακολουθήσω την έρευνα 
περαιτέρω, όμως ήταν σαφές πως πάρα την παραπλάνηση του 
Χολμς δεν είχαμε απόδειξη πως ο Μπάριμορ δεν βρισκόταν 
στο Λονδίνο όλη αυτήν την περίοδο. Ας υποθέσουμε πως είχε 
έτσι —ας υποθέσουμε πως ήταν ο ίδιος άνθρωπος που υπήρξε 
ο τελευταίος που είδε τον Σερ Τσαρλς ζωντανό, και ο πρώτος 
που πήρε στο κατόπι τον νέο κληρονόμο όταν επέστρεψε στην 
Αγγλία. Τότε τι; Να ήταν πράκτορας άλλων ή να είχε κάποια 
δική του κακόβουλη πρόθεση; Τι συμφέρον να είχε από την 
δίωξη της οικογενείας Μπάσκερβιλ; Συλλογίστηκα την παρά-
ξενη προειδοποίηση που είχε ψαλιδιστεί από το κύριο 



Το Κυνηγόσκυλο Των Μπάσκερβιλ 

 96 

άρθρο των Times. Να ήταν έργο του ή ήταν δυνατόν να ήταν 
δουλειά κάποιου που ήταν προσηλωμένος στην εξουδετέρωση 
των δολοπλοκιών του; Το μόνο πιθανό κίνητρο ήταν εκείνο 
που είχε προταθεί από τον Σερ Χένρυ, πως αν οι οικογένεια 
μπορούμε να τρομοκρατηθεί μια άνετη και μόνιμη κατοικία 
θα εξασφαλιζόταν για τους Μπάριμορ. Μα ασφαλώς μια 
τέτοια εξήγηση όπως αυτή θα ήταν απολύτως ανεπαρκής για 
να αιτιολογήσει την βαθιά κι επιδέξια πλεκτάνη που έμοιαζε 
να υφαίνει ένα αόρατο δίχτυ γύρω από το νεαρό βαρονέτο. Ο 
Χολμς ο ίδιος είχε πει πως καμία πιότερο σύνθετη υπόθεση 
δεν είχε φθάσει σε εκείνον σε όλη τη μακριά σειρά των 
συνταρακτικών ερευνών του. Ευχήθηκα, καθώς επέστρεφα 
μέσα στον γκρίζο, μοναχικό δρόμο, πως σύντομα ο φίλος θα 
ελευθερωνόταν από τις υποχρεώσεις του και θα ήταν σε θέση 
να κατέβει και να σηκώσει το βαρύ αυτό φορτίο της ευθύνης 
από τους ώμους μου. 

 
Ξάφνου οι σκέψεις μου διεκόπησαν από τον ήχο 

τρεχούμενων ποδιών πίσω μου κι από μια φωνή που με 
καλούσε κατ’ όνομα. Στράφηκα, περιμένοντας να δω τον Δρ. 
Μόρτιμερ, μα προς έκπληξη μου ήταν ένας ξένος που έτρεχε 



Arthur Conan Doyle 

 97 

πίσω μου. Ήταν ένας μικρόσωμος, λεπτός, καλοξυρισμένος, 
με σοβαρό πρόσωπο άντρας, ανοιχτόξανθος με λεπτό σαγόνι, 
μεταξύ τριάντα και σαράντα ετών, ντυμένος με γκρίζο 
κοστούμι και φορώντας ένα ψάθινο καπέλο. Ένα τσίγκινο 
κουτί για βοτανικά δείγματα κρεμόταν κάτω από τον ώμο του 
και είχε μια πράσινη απόχη πεταλούδων στο χέρι του. 

«Είμαι βέβαιος, πως θα συγχωρήσετε την απρέπεια 
μου, Δρ Γουώτσον,» είπε καθώς έφτασε λαχανιασμένος ως το 
σημείο που στεκόμουν. «Εδώ στο ρεικότοπο είμαστε απλοί 
άνθρωποι και δεν περιμένουμε για τυπικές συστάσεις. 
Πιθανότατα να έχετε ακούσει το όνομα μου από τον κοινό μας 
φίλο, τον Μόρτιμερ. Είμαι ο Στέϊπλετον, της οικείας Μέριπιτ.» 

 «Η απόχη σας και το κουτί θα μου το φανέρωναν 
τουλάχιστον αυτό,» είπα, «διότι γνώριζα πως ο κ. Στέϊπλετον 
ήταν φυσιοδίφης. Μα πως με γνωρίσατε;» 

«Επισκεπτόμουν τον Μόρτιμερ, και σας υπέδειξε από 
το παράθυρο του ιατρείου του καθώς περνούσατε. Μιας και ο 
δρόμος μας πέφτει προς την ίδια μεριά σκέφτηκα πως θα σας 
πρόφταινα και θα συστηνόμουν. Ευελπιστώ πως ο Σερ Χένρυ 
δεν είναι ταλαιπωρημένος από το ταξίδι του;» 

«Είναι πολύ καλά, σας ευχαριστώ.» 
«Ήμασταν όλοι μας κάπως φοβισμένοι πως κατόπιν 

του θλιβερού θανάτου του Σερ Τσαρλς ο νέος βαρονέτος ίσως 
να αρνιόταν να ζήσει εδώ. Ζητάς πολλά από ένα πλούσιο 
άνθρωπο να κατέβει και να θαφτεί σε ένα τέτοιο μέρος, μα δεν 
χρειάζεται να αναφέρω πως έχει ιδιαίτερη σημασία για την 
επαρχεία. Ο Σερ Χένρυ δεν έχει, να υποθέσω, κάποιους 
υπερφυσικούς φόβους επί του θέματος;» 

«Δεν νομίζω πως είναι πιθανό.» 
«Φυσικά γνωρίζετε τον θρύλο του κολασμένου σκυλιού 

που στοιχειώνει την οικογένεια;» 
«Τον άκουσα.» 
«Είναι απίστευτο το πόσο εύπιστοι είναι οι χωρικοί εδώ 

τριγύρω! Ορισμένοι τους είναι έτοιμοι να πάρει όρκο πως είδαν 
ένα τέτοιο πλάσμα στο ρεικότοπο.» Μιλούσε με ένα χαμόγελο, 



Το Κυνηγόσκυλο Των Μπάσκερβιλ 

 98 

μα είχα την εντύπωση πως διέκρινα στα μάτια του πως 
έπαιρνε το ζήτημα περισσότερο σοβαρά. «Η ιστορία ρίζωσε 
γερά στην φαντασία του Σερ Τσαρλς, και δεν έχω αμφιβολία 
πως οδήγησε στο τραγικό του τέλος.» 

«Μα πως;» 
«Τα νεύρα του ήταν τόσο φορτισμένα ώστε η εμφάνιση 

κάθε σκύλου ίσως να είχε μοιραία επίδραση επί της ασθενούς 
καρδιάς του. Φαντάζομαι πως πράγματι είδε κάτι τέτοιο επί 
της τελευταίας νύχτας στο δρόμο με τα έλατα. Φοβόμουν πως 
κάποια τραγωδία θα προέκυπτε, γιατί εκτιμούσα πολύ τον 
γέρο, και ήξερα πως η καρδιά του ήταν αδύναμη.» 

«Πως το γνωρίζατε αυτό;» 
«Ο φίλος μου ο Μόρτιμερ το είπε.» 
«Πιστεύετε, λοιπόν, πως κάποιο σκυλί κυνήγησε τον 

Σερ Τσαρλς, και πως πέθανε από τρόμο κατά συνέπεια;» 
«Έχετε κάποια καλύτερη εξήγηση;» 
«Δεν έχω καταλήξει σε κάποια συμπεράσματα.» 
«Ο κ. Σέρλοκ Χολμς έχει;» 
Τα λόγια μου έκοψαν την ανάσα προς στιγμής μα μια 

ματιά στο ήρεμο πρόσωπο και τα σταθερά μάτι του συντρόφου 
μου φανέρωσαν πως δεν υπήρχε πρόθεση αιφνιδιασμού. 

«Είναι μάταιο να υποκριθούμε πως δεν σας 
γνωρίζουμε, Δρ Γουώτσον,» είπε. «Οι αφηγήσεις του ντετέκτιβ 
σας έχουν φτάσει στα μέρη μας, και δεν θα γινόταν να τον 
καταστήσετε διάσημο δίχως να γίνετε γνωστός κι ο ίδιος. 
Όταν ο Μόρτιμερ μου ανέφερε το όνομα σας, δεν μπορούσε να 
αρνηθεί την ταυτότητα σας. Αν βρισκόσαστε εδώ, τότε 
επομένως ο κ. Σέρλοκ Χολμς ενδιαφέρεται προσωπικά για το 
ζήτημα, και είμαι φυσικά περίεργος να μάθω ποια θεώρηση 
πιθανόν να λάβει.» 

«Φοβούμαι πως δεν μπορώ να απαντήσω αυτή την 
ερώτηση.» 

«Επιτρέπεται να ρωτήσω αν πρόκειται να μας τιμήσει 
με την παρουσία του προσωπικά;» 



Arthur Conan Doyle 

 99 

«Δεν μπορεί να εγκαταλείψει την πόλη επί του 
παρόντος. Έχει άλλες υποθέσεις που απαιτούν την προσοχή 
του.» 

«Τι κρίμα! Ίσως να έριχνε κάποιο φως σε ό,τι τελεί 
τόσο σκοτεινό για μας. Μα όσον αφορά τις δικές σας έρευνες, 
αν υπάρχει κάποιος τρόπος κατά τον οποίο να σας 
εξυπηρετήσω ευελπιστώ πως θα με έχετε στη διάθεση σας. Αν 
είχα κάποια ένδειξη περί της φύσης των υποψιών σας είτε πως 
προτίθεστε να εξετάσετε την υπόθεση, ίσως να γινόταν ακόμη 
και τώρα να σας προσφέρω κάποια βοήθεια είτε συμβουλή.» 

«Σας διαβεβαιώνω πως βρίσκομαι εδώ απλά προς 
επίσκεψη στο φίλο μου, το Σερ Χένρυ, και πως δεν χρειάζομαι 
καμία βοήθεια οιουδήποτε είδους.» 

«Έξοχα!» είπε ο Στέϊπλετον. «Έχετε απόλυτο δίκιο να 
είστε επιφυλακτικός και διακριτικός. Δικαίως επιπλήττομαι 
για ό,τι νοιώθω πως ήταν μια αδικαιολόγητη παρέμβαση, και 
σας υπόσχομαι πως δεν θα αναφέρω ξανά το ζήτημα.» 

 Είχαμε φτάσει σε ένα σημείο όπου ένα στενό 
χορταριασμένο μονοπάτι αποκοβόταν από το δρόμο και 
απομακρυνόταν διασχίζοντας το ρεικότοπο. Ένας απότομος, 
διάστικτος από βράχια λόφος απλωνόταν στα αριστερά ο 
οποίος σε αλλοτινούς καιρούς είχε λαξευτεί σε ένα γρανιτένιο 
λατομείο. Η όψη που ήταν στραμμένη προς το μέρος μας 
σχημάτιζε ένα σκοτεινό γκρεμό με φτέρες και βατομουριές να 
φυτρώνουν στις εσοχές του. Πάνω από ένα μακρινό ύψωμα 
έπλεε μια γκρίζα στήλη καπνού. 

«Λίγο περπάτημα κατά μήκους του μονοπατιού του 
ρεικότοπου μας βγάζει στην οικεία Μέριπιτ,» είπε. «Ίσως να 
έχετε στη διάθεση σας καμιά ώρα ώστε να έχω την 
ευχαρίστηση να σας συστήσω στην αδελφή μου.» 

Η πρώτη μου σκέψη ήταν πως έπρεπε να βρίσκομαι 
στο πλευρό του Σερ Χένρυ. Μα τότε θυμήθηκα την στοίβα των 
εγγράφων και των λογαριασμών με τα οποία το γραφείο του 
ήταν φορτωμένο. Ήταν βέβαιο πως δε μπορούσα να βοηθήσω 
με αυτά. Και ο Χολμς είχε πει ρητώς πως έπρεπε να μελετήσω 



Το Κυνηγόσκυλο Των Μπάσκερβιλ 

 100 

τους γείτονες στο ρεικότοπο. Δέχτηκα την πρόσκληση του 
Στέϊπλετον, και στρίψαμε παρέα κατηφορίζοντας το μονοπάτι.  

«Είναι ένα υπέροχο μέρος, ο ρεικότοπος,» είπε, 
κοιτώντας τριγύρω πάνω από τις κυματιστές πλαγιές, μακριά 
καταπράσινα κύματα, με κορυφές από τραχύ γρανίτη που 
υψώνονταν σε φανταστικά ύψη. «Δεν τον βαριέσαι ποτέ τον 
ρεικότοπο. Δεν φαντάζεσαι τα υπέροχα μυστικά τα οποία 
περιέχει. Είναι τόσο αχανής, τόσο άγονος, και τόσο 
μυστηριώδης.» 

«Τον γνωρίζεις καλά, τότε;» 
«Βρίσκομαι εδώ μόλις δυο χρόνια. Οι κάτοικοι θα με 

αποκαλούσαν νιόφερτο. Ήρθαμε ελάχιστα κατόπιν της 
εγκατάστασης του Σερ Τσαρλς. Μα τα γούστα μου με οδήγη-
σαν να εξερευνήσω κάθε μέρος της τριγύρω περιοχής, και θα 
έλεγε πως ελάχιστοι υπάρχουν που την γνωρίζουν καλύτερα 
από εμένα.» 

«Είναι δύσκολο να την γνωρίσεις;» 
«Πολύ δύσκολο. Βλέπεις, επί παραδείγματι, αυτό τον 

μεγάλο κάμπο στα βόρεια με τους αλλόκοτους λόφους να 
ξεπετάγονται από μέσα του. Παρατηρείς κάτι το αξιοσημείωτο 
σχετικά;» 

«Θα ήταν ένα σπάνιο μέρος για μια βόλτα με το 
άλογο.» 

«Φυσικά και θα το σκεφτόσουν αυτό και η σκέψη έχει 
κοστίσει σε αρκετούς τη ζωή τους στο παρελθόν. Παρατηρείς 
εκείνα τα ανοιχτόχρωμα πράσινα σημεία που είναι διάσπαρτα 
πάνω του;» 

«Ναι, δείχνουν περισσότερο γόνιμα από το υπόλοιπο.» 
Ο Στέϊπλετον γέλασε.  
«Αυτός είναι ο μεγάλος Βάλτος του Γκρίμπεν,» είπε. 

«Ένα λανθασμένο, παραπανήσιο βήμα σημαίνει θάνατο για 
άνθρωπο ή ζωντανό. Μόλις χθες είδα ένα από τα πόνυ του 
ρεικότοπου να περιφέρεται εκεί μέσα. Δεν επέστρεψε ποτέ. 
Παρατήρησα το κεφάλι για αρκετή ώρα να ανασηκώνεται από 
τον βάλτο, μα το τράβηξε κάτω τελικά.  Ακόμη και τις 



Arthur Conan Doyle 

 101 

περιόδους ξηρασίας είναι επικίνδυνο να τον διασχίσεις, και 
κατόπιν των φθινοπωρινών βροχών είναι ένα άσχημο μέρος. 
Κι ωστόσο βρίσκω το δρόμο μέχρι την καρδιά του και 
επιστρέφω ζωντανός. Μα το Γεώργιο [By George], να άλλο ένα 
από εκείνα τα δύσμοιρα πόνι!» 

 

Κάτι καφετί στριφογυρνούσε κι αναπηδούσε ανάμεσα 
στα πράσινα σπαθόχορτα. Κατόπιν ένας μακρύς, αγωνιώδης, 
συσπώμενος λαιμός τινάχτηκε πάνω και μια τρομακτική 
κραυγή αντήχησε σε ολόκληρο το ρεικότοπο. Με πάγωσε από 
τρόμο, μα τα νεύρα του συντρόφου μου φάνηκαν να είναι 
ανθεκτικότερα από τα δικά μου. 

«Πάει!» είπε. «Ο βάλτος το πήρε. Δυο σε δυο μέρες, και 
πολλά περισσότερα, ίσως, γιατί συνηθίζουν να πηγαίνουν εκεί  
κατά την περίοδο της ξηρασίας και ποτέ τους δεν καταλα-
βαίνουν την διαφορά μέχρι ο βάλτος να τα κλείσει στην 
αγκαλιά του. Είναι ένας άσχημος τόπος, ο μεγάλος Βάλτος του 
Γκρίμπεν.» 

«Και λες πως μπορείς και τον διασχίζεις;» 
«Ναι, υπάρχουν ένα ή δυο μονοπάτια τα οποία ένας 

αρκετά δραστήριος άντρας μπορεί να πάρει. Τα ανακάλυψα.» 



Το Κυνηγόσκυλο Των Μπάσκερβιλ 

 102 

«Μα γιατί να θελήσεις να πας σε ένα τέτοιο φρικτό 
μέρος;» 

«Βασικά, βλέπεις τους λόφους παραπίσω; Στην 
πραγματικότητα είναι νησίδες αποκομμένες από όλες τις 
μεριές από τον αδιάβατο βάλτο, ο οποίος σύρθηκε ολόγυρα 
τους με την πάροδο των χρόνων. Εκεί βρίσκονται τα σπάνια 
φυτά και οι πεταλούδες, αν έχεις το κουράγιο να τα 
προσεγγίσεις.» 

«Θα δοκιμάσω την τύχη μου κάποια μέρα.» 
Με κοίταξε με ξαφνιασμένο πρόσωπο. «Για όνομα του 

Θεού βγάλε αυτή την ιδέα από το μυαλό σου,» είπε. «Το αίμα 
σου θα πέσει πάνω μου. Σε διαβεβαιώνω πως δεν υπάρχει η 
παραμικρή περίπτωση επιστροφής σου πίσω ζωντανού. 
Μονάχα βάσει ορισμένων σύνθετων ορόσημων τα οποία 
γνωρίζω καταφέρνω να το κάνω.» 

«Όπα!» φώναξα. «Τι είναι αυτό;» 
Ένα μακρύ, υπόκωφο μουγκρητό, απερίγραπτα 

θλιμμένο, σάρωσε τον βάλτο. Πλημμύρισε την ατμόσφαιρα 
πλήρως, και ωστόσο ήταν αδύνατον να πεις από πού 
προερχόταν. Από ένα μουντό μουρμουρητό, βαθμιαία 
κορυφώθηκε σε ένα βαθύ μουγκρητό, κι έπειτα βυθίστηκε και 
πάλι σε ένα μελαγχολικό, παλλόμενο μουρμουρητό. Ο 
Στέϊπλετον με κοίταξε με μια περίεργη έκφραση στο πρόσωπο 
του. 

«Αλλόκοτο μέρος, ο ρεικότοπος!» είπε. 
«Μα τι ήταν;» 
«Οι χωρικοί λένε πως είναι το Κυνηγόσκυλο των 

Μπάσκερβιλ που καλεί το θήραμα του. Το έχω ακούσει  μια ή 
και δυο φορές κατά το παρελθόν, μα ποτέ τόσο πολύ δυνατά.» 

Κοίταξα ολόγυρα, με μια ανατριχίλα στην καρδιά μου, 
προς τον πελώριο όλο υψώματα κάμπο, διάσπαρτο από τα 
πράσινα μπαλώματα των βούρλων. Τίποτα δεν σειόταν  επί 
της αχανούς έκτασης εκτός από ένα ζευγάρι κορακιών, τα 
οποία έκραξαν δυνατά από ένα βράχο που υψωνόταν πίσω 
μας.  



Arthur Conan Doyle 

 103 

«Είσαι ένας μορφωμένος άνθρωπος. Δεν πιστεύεις σε 
τέτοιες ανοησίες σαν κι αυτές.» είπα εγώ. «Ποια νομίζεις πως 
είναι η αιτία ενός τόσο παράξενου ήχου;» 

«Οι βάλτοι παράγουν αλλόκοτους ήχους μερικές 
φορές. Είναι η λάσπη που κατακάθεται, ή το νερό που 
υψώνεται, ή κάτι.» 

«Όχι, όχι, αυτός ήταν ήχος ενός ζώου.» 
«Βασικά, ίσως και να ήταν. Άκουσες ποτέ νυχτοκόρακα 

να κράζει;» 
«Όχι, ποτέ.» 
«Πρόκειται για ένα εξαιρετικά σπάνιο πτηνό —

πρακτικά αφανισμένο— στην Αγγλία πλέον, μα τα πάντα 
είναι πιθανά επί του βάλτου. Ναι, δεν θα εκπλησσόμουν αν 
μάθαινα  πως αυτό που ακούσαμε είναι ο τελευταίος από τους 
νυχτοκόρακες.» 

«Είναι το πλέον αλλόκοτο, παράξενο πράγμα που 
άκουσα ποτέ στην ζωή μου.» 

«Ναι, είναι μάλλον ένας αέρινος τόπος από κάθε 
άποψη. Κοίτα στην λοφοπλαγιά εκειδά. Τι συμπεραίνεις από 
εκείνα;» 

«Στο σύνολο της η απόκρημνη πλαγιά καλυπτόταν 
από γκρίζους κυκλικούς βραχώδεις δακτυλίους, μια εικοσάδα 
τουλάχιστον από αυτούς. 

«Τι είναι; Στρούγκες προβάτων;» 
«Όχι, είναι οι οικείες των παλαιών προγονών μας. Ο 

προϊστορικός άνθρωπος πυκνοκατοίκησε το ρεικότοπο, και 
καθώς ουδείς άλλος δεν έζησε εκεί έκτοτε, βρίσκουμε όλες 
αυτές τις κατασκευές ακριβώς όπως τις άφησε. Αυτά είναι τα 
ασκεπή καταλύματα του. Βλέπεις ακόμη το παραγώνι του και 
το ανάκλιντρο του αν έχεις την περιέργεια να μπεις μέσα. 

«Μα είναι ολόκληρη πόλη. Πότε ήταν κατοικημένη;» 
«Την εποχή του Νεολιθικού άνθρωπου —δεν υπάρχει 

χρονολογία.» 
«Πως ζούσε;» 



Το Κυνηγόσκυλο Των Μπάσκερβιλ 

 104 

«Έβοσκε τα βοοειδή του σε αυτές τις πλαγιές, και 
έμαθε να σκάβει για κασσίτερο όταν τα μπρούτζινα όπλα 
άρχισαν να παραγκωνίζουν τον πέτρινο πέλεκυ.  Δες τις 
μεγάλες τάφρους στον απέναντι λόφο. Αυτά είναι το ίχνη του. 
Ναι, θα ανακαλύψεις ορισμένα ιδιαιτέρως μοναδικά 
πράγματα σχετικά με τον ρεικότοπο, Δρ Γουώτσον. Ω, να με 
συγχωρείς μια στιγμή! Είναι σίγουρα Cyclopides8

Μια μικρή μύγα ή κάποιου είδους λεπιδόπτερο είχε 
πεταρίσει στην άλλη άκρη του μονοπατιού, και στη στιγμή ο 
Στέϊπλετον ορμούσε με εξαιρετική ζωντάνια και ταχύτητα στο 
κατόπι του. Προς απογοήτευση μου το πλάσμα πέταξε ίσια 
για το μεγάλο βάλτο, και ο γνώριμος μου δεν στάθηκε ούτε 
στιγμή πηδώντας από το ένα χορταριασμένο μπάλωμα στο 
επόμενο κατόπιν του, με την πράσινη απόχη του να κυματίζει 
στον αέρα. Τα γκρίζα του ρούχα και η σπασμωδική, όλο ζιγκ-
ζαγκ, άτακτη πρόοδος του τον έκανε να μην ξεχωρίζει κι ο 
ίδιος από ένα τεράστιο λεπιδόπτερο. Στεκόμουν παρακολου-
θώντας την καταδίωξη του με ένα μείγμα θαυμασμού για την 
εξαιρετική ζωντάνια του και φόβου μήπως και παραπατούσε 
σε αυτόν τον επικίνδυνο βάλτο, όταν άκουσα τον ήχο 
βημάτων και, γυρίζοντας, βρήκα μια γυναίκα κοντά μου πάνω 
στο μονοπάτι. Είχε έρθει από την κατεύθυνση που η στήλη του 
καπνού υποδείκνυε τη θέση της οικείας Μέριπιτ, μα η γούβα 
του ρεικότοπου την είχε κρύψει μέχρι που βρισκόταν πολύ 
κοντά. 

. 

Δεν γινόταν να αμφιβάλω πως επρόκειτο για την 
δεσποινίδα Στέϊπλετον για την οποία είχα ακούσει, αφού οι 
δεσποινίδες οιουδήποτε είδους πρέπει να ήταν ελάχιστες στο 
ρεικότοπο, και θυμήθηκα πως είχα ακούσει κάποιον να την 
περιγράφει ως μια καλλονή. Η γυναίκα που με πλησίασε ήταν 
όντως, και μάλιστα ενός πλέον ασυνήθους τύπου. Δεν θα 
γινόταν να υπήρχε μεγαλύτερη αντίθεση μεταξύ αδελφού και 
αδελφής, γιατί ο Στέϊπλετον είχε ουδέτερη απόχρωση, με 
ανοικτά μαλλιά και γκρίζα μάτια, ενώ εκείνη ήταν 
μελαχρινότερη από κάθε μελαχρινή που είχα δει στην Αγγλία 
                                                 
8 Cyclopides - Wikipedia 

http://en.wikipedia.org/wiki/Cyclopides�


Arthur Conan Doyle 

 105 

—λεπτή, κομψή και ψηλή. Είχε ένα περήφανο, έξοχα 
σμιλεμένο πρόσωπο, τόσο αρμονικό που ίσως να έδειχνε 
απαθές αν δεν υπήρχαν το αισθησιακό στόμα και τα όμορφα, 
καστανά, έντονα μάτια. Με την τέλεια σιλουέτα της και το 
κομψό φόρεμα αποτελούσε, όντως, μια παράδοξη οπτασία 
πάνω στο μοναχικό μονοπάτι του ρεικότοπου. Τα μάτια της 
ήταν καρφωμένα στον αδελφό της καθώς γύρισα, και κατόπιν 
τάχυνε το βήμα της προς το μέρος μου. Είχα σηκώσει το 
καπέλο μου και ήμουν έτοιμος να προβώ σε κάποιο 
επεξηγηματικό σχόλιο όταν τα λόγια της έστρεψαν όλες μου 
τις σκέψεις σε μια νέα διαδρομή. 

«Γύρνα πίσω!» είπε. «Γύρνα ευθύς πίσω στο Λονδίνο, 
αμέσως.» 

 

«Απέμεινα μονάχα να την κοιτάζω με χαζεμένη 
έκπληξη. Τα μάτια της άστραφταν πάνω μου, και χτυπούσε 
ανυπόμονα το έδαφος με το πόδι της. 

«Γιατί θα ‘πρεπε να γυρίσω πίσω;» ρώτησα. 
«Δεν μπορώ να εξηγήσω.» Μίλησε μια χαμηλή, 

ανυπόμονη φωνή, με ένα περίεργο τραύλισμα στην άρθρωση 
της. «Μα για όνομα του Θεού κάνε αυτό που ζητώ. Πήγαινε 
πίσω και ποτέ μην ξαναπατήσεις στον ρεικότοπο.» 



Το Κυνηγόσκυλο Των Μπάσκερβιλ 

 106 

«Μα μόλις έφθασα.» 
«Άνθρωπε, άνθρωπε!» φώναξε. «Δεν αντιλαμβάνεσαι 

πότε μια προειδοποίηση είναι για το καλό σου; Πήγαινε πίσω 
στο Λονδίνο. Ξεκίνα απόψε. Απομακρύνσου από αυτό το 
μέρος πάση θυσία! Σιωπή, έρχεται ο αδελφός μου! Ούτε λέξη 
για ότι ανέφερα. Θα σε πείραζε να μου πιάσεις αυτή την 
ορχιδέα ανάμεσα σε εκείνα τα αγριολούλουδα9

Ο Στέϊπλετον είχε εγκαταλείψει το κυνήγι και 
επέστρεψε κοντά μας λαχανιασμένος και αναψοκοκκινι-
σμένος από την προσπάθεια. 

 εκειδά; Έχουμε 
μεγάλο πλούτο σε ορχιδέες στο ρεικότοπο, μολονότι, φυσικά, 
άργησες μάλλον για να δεις τις ομορφιές του τόπου.» 

«Γεια, Beryl!» είπε, και μου φάνηκε πως ο τόνος του 
χαιρετισμού του δεν ήταν εντελώς εγκάρδιος. 

«Λοιπόν, Τζακ παραζεστάθηκες.» 
«Ναι, κυνηγούσα μια Cyclopides. Είναι εξαιρετικά 

δυσεύρετο και σπάνια το βρίσκεις στα τέλη φθινοπώρου. Τι 
κρίμα να μου ξεφύγει!» Μιλούσε ξένοιαστα, μα τα μικρά 
ανοιχτόχρωμα μάτια του έριχναν ματιές ασταμάτητα πότε στο 
κορίτσι και πότε σε μένα. 

«Συστηθήκατε, βλέπω.» 
«Ναι. Έλεγα στον Σερ Χένρυ πως είναι μάλλον αργά 

για να δει τις πραγματικές ομορφιές του ρεικότοπου.» 
«Μα, ποιος νομίζεις πως είναι αυτός;» 
«Υποθέτω πως πρέπει να είναι ο Σερ Χένρυ 

Μπάσκερβιλ.» 
«Όχι, όχι,» είπα. «Μόνος ένα ταπεινός κοινός θνητός, 

αλλά φίλος του. Το όνομα μου είναι Δρ Γουώτσον.» 
Ένα αναψοκοκκίνισμα ενόχλησης πέρασε από το 

εκφραστικό της πρόσωπο. « 
«Μιλούσαμε για παρεξηγήσεις,» είπε. 
«Μα, δεν είχατε και πολύ ώρα για κουβέντα,» 

σχολίασε ο αδελφός της με εξίσου ερωτηματικά μάτια. 
                                                 
9 [mare’s-tails???] 



Arthur Conan Doyle 

 107 

«Μιλούσα σαν ο Δρ Γουώτσον να ήταν ο ένοικος αντί 
να αποτελεί απλά έναν επισκέπτη,» είπε. «Δεν θα τον νοιάζει 
και ιδιαίτερα αν είναι νωρίς ή αργά για τις ορχιδέες. Μα θα 
έρθεις, έτσι δεν είναι, να δεις την οικεία Μέριπιτ;» 

Ένα σύντομο περπάτημα μας έφερε σε αυτή, ένα 
θλιβερό σπίτι του ρεικότοπου, αγροτόσπιτο κάποτε κάποιου 
βοσκού στις παλιές μέρες της ευημερίας, μα πλέον 
επισκευασμένο κι έχοντας μετατραπεί σε μια σύγχρονη 
κατοικία. Ένα περιβόλι την περιέβαλε, μα τα δέντρα, όπως 
είναι σύνηθες επί του ρεικότοπου, ήταν κατσιασμένα και 
κλαδεμένα, και η επίδραση του όλου τοπίου ήταν δυσοίωνη10  
και μελαγχολική. Μας υποδέχτηκε ένα παράξενος, 
ξερακιανός, σκουριασμένος γέρος υπηρέτης ντυμένος με 
σκούρο κόκκινο ένδυμα11

«Περίεργο μέρος στην επιλογή, έτσι;» είπε ως προς 
απάντηση της σκέψης μου. «Και όμως καταφέρνουμε να 
βολευόμαστε αρκετά καλά, έτσι δεν είναι, Beryl;» 

, που έδειχνε να ταιριάζει με το σπίτι. 
Μέσα, ωστόσο, υπήρχαν μεγάλα δωμάτια επιπλωμένα με 
καλαισθησία στην οποία είχα την εντύπωση πως αναγνώρισα 
το γούστο της δεσποινίδος. Καθώς κοίταξα από το παράθυρο 
τους προς τον ατέλειωτο διάσπαρτο από γρανίτη ρεικότοπο 
που ξεδιπλωνόταν αδιάκοπα ως τα βάθη του ορίζοντα δεν 
μπόρεσα να μην αναρωτηθώ τι θα μπορούσε να είχε φέρει 
αυτόν τον εξαιρετικά μορφωμένο άνθρωπο και μια τόσο 
όμορφη γυναίκα για να ζήσουν σε ένα τέτοιο μέρος. 

«Αρκετά ικανοποιημένοι,» είπε, μα δεν υπήρχε κανένα 
τόνος πειστικότητας στα λόγια της. 

«Είχα ένα σχολείο,» είπε ο Στέϊπλετον. «Ήταν στην 
βόρεια επαρχία. Η συγκεκριμένη εργασία για έναν άνθρωπο 
του ταμπεραμέντου μου ήταν μηχανική και αδιάφορη, μα το 
προνόμιο του να ζεις με τη νιότη, να συμβάλεις να πλασθούν 
εκείνα τα νεαρά μυαλά, και να τους αποτυπώνεις με τον 
χαρακτήρα σου και τα ιδανικά σου υπήρξε ιδιαίτερα αγαπητό 
για μένα. Ωστόσο, οι μοίρες ήταν ενάντια μας. Μια σοβαρή 
                                                 
10 [mean???] 
11 [ rusty-coated???] 



Το Κυνηγόσκυλο Των Μπάσκερβιλ 

 108 

επιδημία ξέσπασε στο σχολείο και τρία από τα αγόρια 
πέθαναν. Δεν ανέκαμψε ποτέ από το πλήγμα, και μεγάλο 
μέρος του κεφαλαίου μου χάθηκε ανεπιστρεπτί. Και όμως, αν 
δεν υπήρχε η απώλεια της συντροφιάς των αγοριών, θα είχα 
αγαλλιάσει έναντι της κακοτυχίας μου, γιατί, με το εντονό-
τατο ενδιαφέρον μου για τη βοτανική και τη ζωολογία, βρίσκω 
εδώ ένα απεριόριστο πεδίο μελέτης, και η αδελφή μου είναι 
τόσο αφοσιωμένη στην φύση όσο κι εγώ. Όλα αυτά, Δρ 
Γουώτσον, ήρθαν στο μυαλό σου από την έκφραση σου καθώς 
επιθεώρησες τον ρεικότοπο έξω από το παράθυρο μας.» 

«Ασφαλώς και πέρασε από το μυαλό μου πως ίσως να 
λίγο βαρετά —λιγότερο για εσένα, ίσως, από όσο για την 
αδελφή σου.» 

«Όχι, όχι, δεν βαριέμαι ποτέ,» είπε εκείνη αμέσως. 
«Έχουμε βιβλία, έχουμε τις μελέτες μας, και έχουμε 

ενδιαφέροντες γείτονες. Ο Δρ Μόρτιμερ είναι ένας εξαιρετικά 
μορφωμένος άνθρωπος στο αντικείμενο του. Ο καημένος ο 
Σερ Τσαρλς ήταν επίσης ένας αξιοθαύμαστος σύντροφος. Τον 
γνωρίζαμε καλά και μας λείπει περισσότερο από όσο μπορώ 
να πω. Πιστεύεις πως θα ενοχλούσα, αν επισκεπτόμουν το 
απόγευμα για να γνωρίσω τον Σερ Χένρι;» 

«Είμαι σίγουρος πως θα χαιρόταν.» 
«Τότε ίσως να ανέφερες πως προτίθεμαι να το πράξω. 

Ίσως με τον ταπεινό μας τρόπο να κάνουμε κάτι για να 
καταστούν τα πράγματα ευκολότερα για εκείνον μέχρι να 
εξοικειωθεί με το νέο του περιβάλλον. Θα ανέβεις, Δρ 
Γουώτσον, να επιθεωρήσεις τη συλλογή μου από λεπιδόπτερα; 
Πιστεύω πως είναι η πλέον πλήρης στα νοτιοδυτικά της 
Αγγλίας. Μέχρι να τη δεις το γεύμα θα είναι σχεδόν έτοιμο.» 

Ωστόσο ανυπομονούσα να επιστρέψω πίσω στο 
καθήκον μου. Η μελαγχολία του ρεικότοπου, ο θάνατος του 
άτυχου πόνι, ο αλλόκοτος ήχος που είχε συνδυασθεί με το 
δυσάρεστο θρύλο των Μπάσκερβιλ, όλα αυτά τα πράγματα 
έδιναν μια χροιά θλίψης στις σκέψεις μου. Τότε πάνω από όλες 
αυτές λίγο πολύ ακαθόριστες εντυπώσεις είχε έρθει η 



Arthur Conan Doyle 

 109 

συγκεκριμένη και σαφής προειδοποίηση της δεσποινίδας 
Στέϊπλετον, δοθείσας με τόσο έντονη ειλικρίνεια που δεν 
γινόταν να αμφιβάλω πως κάποιος σοβαρός και βαθύς λόγος 
βρισκόταν πίσω της. Αντιστάθηκε στην όλη πίεση να 
παραμείνω για γεύμα, και ξεκίνησα αμέσως το ταξίδι της 
επιστροφής, παίρνοντας το χορταριασμένο μονοπάτι από το 
οποίο είχαμε έρθει. 

Φαίνεται, ωστόσο, πως θα έπρεπε να υπήρχε κάποιο 
παραδρόμι για όσους το γνώριζαν, διότι προτού να φτάσω το 
δρόμο έμεινα έκπληκτος βλέποντας τη δεσποινίδα Στέϊπλετον 
να κάθεται επί ενός βράχου στο πλάι του δρόμου. Το πρόσωπο 
της ήταν όμορφα αναψοκοκκινισμένο από την προσπάθεια 
και κρατούσε το χέρι της στο πλευρό της. 

«Έτρεξα καθόλη τη διαδρομή με σκοπό να σας 
προφτάσω, δόκτορα Γουώτσον,» είπε. «Δεν είχα καν χρόνο να 
βάλω το καπέλο μου. Δεν μπορώ να μείνω, αλλιώς ο αδελφός 
μου θα με αναζητήσει. Ήθελα να σου πω το πόσο λυπάμαι για 
το ανόητο λάθος που έκανα να σκεφθώ πως ήσουν ο Σερ 
Χένρυ. Παρακαλώ ξέχνα τα λόγια που είπα, τα οποία δεν 
έχουν ουδεμία σχέση με σένα.» 

«Να δεν μπορώ να τα ξεχάσω, δεσποινίς Στέϊπλετον,» 
είπα. «Είμαι φίλος του Σερ Χένρυ και η ευημερία του αποτελεί 
ιδιαίτερη έγνοια για μένα. Πες μου γιατί ήσουν τόσο 
ανυπόμονη στο να επιστρέψει ο Σερ Χένρυ στο Λονδίνο.» 

«Μια γυναικεία παρόρμηση, δόκτορα Γουώτσον. Όταν 
θα με γνωρίσεις καλύτερα θα καταλάβεις πως δεν μπορώ 
πάντοτε να δικαιολογήσω τα όσα λέω ή κάνω.» 

«Όχι, όχι. Θυμάμαι την ένταση στη φωνή σου. 
Θυμάμαι το βλέμμα στα μάτια σου. Σε θερμοπαρακαλώ να 
είσαι ειλικρινής μαζί μου, δεσποινίς Στέϊπλετον, διότι από τότε 
που είμαι εδώ είχα επίγνωση των σκιών τριγύρω μου. Η ζωή 
κατέστη σαν τον μεγάλο Βάλτο του Γκρίμπεν με μικρά 
χορταριασμένα μπαλώματα παντού στα οποίο κάποιος μπορεί 
να βυθιστεί και δίχως οδηγό να του υποδείξει το μονοπάτι. 
Πες μου λοιπόν τι ήταν εκείνο που εννοούσες, και υπόσχομαι 



Το Κυνηγόσκυλο Των Μπάσκερβιλ 

 110 

να μεταφέρω την προειδοποίηση σου στον Σερ Χένρυ.» 
Μια έκφραση αναποφασιστικότητας πέρασε προς 

στιγμής από το πρόσωπο της, μα τα μάτια της είχαν 
σκληρύνει και πάλι όταν μου απάντησε.  

«Δίνεις μεγαλύτερη σημασία από όσο πρέπει, δόκτορα 
Γουώτσον,» είπε. «Ο αδελφός μου κι εγώ νοιώσαμε μεγάλη 
αναστάτωση από το θάνατο του Σερ Τσαρλς. Τον γνωρίζαμε 
πολύ στενά, διότι ο προσφιλής του περίπατος περνούσε από το 
ρεικότοπο μέχρι το σπίτι μας. Ήταν βαθύτατα επηρεασμένος 
από την κατάρα η οποία αιωρούταν πάνω από την οικογένεια 
του, και όταν η τραγωδία ήρθε φυσικά ένοιωσα πως πρέπει να 
υπήρχαν κάποιες βάσεις για τους φόβους που είχε εκφράσει. 
Αναστατώθηκα επομένως όταν ένα ακόμη μέλος της 
οικογενείας κατέβηκε για να ζήσει εδώ, και αισθάνθηκα πως 
έπρεπε να προειδοποιηθεί για τον κίνδυνο τον οποίο διέτρεχε. 
Αυτό ήταν όλο από ότι σκόπευα να περάσω.» 

«Μα ποιος είναι ο κίνδυνος;» 
«Γνωρίζεις την ιστορία του λαγωνικού;» 

 



Arthur Conan Doyle 

 111 

«Δεν πιστεύω σε τέτοιες ανοησίες.» 
«Μα εγώ πιστεύω. Αν έχεις κάποια επιρροή επί του 

Σερ Χένρυ, απομάκρυνε τον από ένα μέρος που υπήρξε 
ανέκαθεν μοιραίο για την οικογένεια του. Ο κόσμος είναι 
μεγάλος. Γιατί να θέλει να ζήσει σε ένα τόσο επικίνδυνο 
μέρος;» 

«Επειδή είναι ένα επικίνδυνο μέρος. Αυτή είναι η φύση 
του Σερ Χένρυ. Φοβούμαι πως παρεκτός κι αν μου δώσεις 
κάποια πλέον χειροπιαστή πληροφορία από αυτή θα είναι 
αδύνατον να τον κάνω να μετακινηθεί.» 

«Δεν μπορώ να αναφέρω τίποτα συγκεκριμένο, γιατί 
δεν γνωρίζω τίποτα συγκεκριμένο.» 

«Θα σου κάνω μια ακόμη ερώτηση δεσποινίς 
Στέϊπλετον. Αν δεν εννοούσες κάτι περισσότερο όταν αρχικά 
μου μίλησες, γιατί δεν ήθελες να ακούσει ο αδελφός σου αυτά 
που είπες; Δεν υπάρχει τίποτα στο οποίο εκείνος, ή οποιοσδή-
ποτε άλλος, να είχε κάποια ένσταση.» 

«Ο αδελφός μου ανυπομονεί πολύ να κατοικηθεί και 
πάλι η Έπαυλη, γιατί πιστεύει πως είναι για το καλό των 
φτωχών κατοίκων του ρεικότοπου. Θα θύμωνε πάρα πολύ αν 
μάθαινε πως είπα το παραμικρό το οποίο θα ήταν δυνατόν να 
προκαλέσει την απομάκρυνση του Σερ Χένρυ. Ωστόσο έκανα 
το καθήκον μου και δεν θα πω τίποτα άλλο. Πρέπει να 
επιστρέψω, ειδάλλως θα ο αδελφός θα μου θα με αναζητήσει 
και θα υποπτευθεί πως σε είδα. Αντίο!» Γύρισε και είχε χαθεί 
σε μερικές στιγμές μέσα στα διάσπαρτα βράχια, ενώ εγώ, με 
την καρδιά μου γεμάτη από απροσδιόριστους φόβους, 
εξακολούθησα το δρόμο μου προς την Έπαυλη Μπάσκερβιλ. 

 

 



Το Κυνηγόσκυλο Των Μπάσκερβιλ 

 112 

Κεφάλαιο 8ο. Πρώτη Αναφορά του Δρ 
Γουώτσον 

 
Από αυτό το σημείο και μετά θα ακολουθήσω την 

πορεία των γεγονότων αντιγράφοντας τις επιστολές μου προς 
τον κ. Σέρλοκ Χολμς οι οποίες βρίσκονται ενώπιον μου επί του 
γραφείου. Μια σελίδα απουσιάζει, εντούτοις τα υπόλοιπα 
είναι ακριβώς όπως γράφτηκαν και επιδεικνύουν τα 
συναισθήματα μου και τις υποψίες μου κατά την περίοδο 
ακριβέστερα από όσο η μνήμη μου δύναται να καταθέσει, με 
επαρκή σαφήνεια επί των τραγικών αυτών συμβάντων. 

 
Έπαυλη Μπάσκερβιλ,  
13η Οκτωβρίου 
 
ΑΓΑΠΗΤΕ ΜΟΥ ΧΟΛΜΣ: 
 
Οι προηγούμενες επιστολές και τα τηλεγραφήματα 

μου σε κράτησαν επαρκώς ενήμερο των όλων όσων 
συνέβησαν σε τούτη την ερημιά του κόσμου. Όσο περισσότερο 
μένει κάποιος εδώ τόσο περισσότερο το πνεύμα του 
ρεικότοπου βυθίζεται στην ψυχή του, τόσο η απεραντοσύνη 
του όσο επίσης και η μακάβρια γοητεία του.  Άπαξ και βρεθείς 
στο κόρφο του έχεις εγκαταλείψει πίσω σου κάθε ίχνος της 
σύγχρονης Αγγλίας, μα, από την άλλη πλευρά, έχεις 
επίγνωση των κατοικιών και του έργου των προϊστορικών 
ανθρώπων. Παντού τριγύρω καθώς περνάς  βρίσκονται τα 
σπίτια του ξεχασμένου αυτού λαού, με τους τάφους τους και 
τους πελώριους μονόλιθους που εικάζεται πως επισήμαιναν 
τους ναούς τους.  Καθώς κοιτάζεις τα καλύβια από γκρίζα 
πέτρα πάνω στις χαραγμένες λοφοπλαγιές αφήνεις την ίδια 
σου την εποχή πίσω, και αν αντίκριζες έναν ντυμένο με 
τομάρια, μαλλιαρό άντρα να σέρνεται έξω από την χαμηλή 



Arthur Conan Doyle 

 113 

πόρτα, οπλίζοντας ένα βέλος με αιχμή από πυρόλιθο στη 
χορδή του τόξου του, θα ένοιωθες πως η παρουσία του θα 
ήταν πιο φυσιολογική από τη δική σου. Το παράξενο είναι πως 
θα έπρεπε να έχουν πυκνοκατοικήσει το μέρος που πάντοτε 
υπήρξε το πλέον άγονο έδαφος. Δεν είμαι αρχαιοδίφης, μα 
δύναμαι να φαντασθώ πως επρόκειτο για κάποια φιλήσυχη 
και κυνηγημένη φυλή που υποχρεώθηκαν να αποδεχθούν ό,τι 
κανείς άλλος δεν θα κατοικούσε. 

Όλα αυτά, ωστόσο, είναι ξένα προς την αποστολή την 
οποία με έστειλες και ενδεχομένως θα είναι εξαιρετικά 
αδιάφορα προς τον αυστηρά πρακτικό σου νου. Θυμάμαι 
ακόμη την πλήρη αδιαφορία σου όσον αφορά το αν ο ήλιος 
περιστρέφεται γύρω από τη γη ή αν η γη περιστρέφεται γύρω 
από τον ήλιο. Ας επιστρέψω, επομένως, στα γεγονότα που 
αφορούν τον Σερ Χένρυ Μπάσκερβιλ. 

Το ότι δεν έλαβες κάποια αναφορά εντός των 
περασμένων λίγων ημερών είναι επειδή μέχρι σήμερα δεν 
υπήρξε τίποτα το σημαντικό να μεταφέρω. Μα κατόπιν μια 
ιδιαιτέρως εκπληκτική κατάσταση προέκυψε, την οποία θα 
σου παραθέσω στην πορεία. Μα, πρώτα από όλα, πρέπει να σε 
ενημερώσω σχετικά με ορισμένους από τους υπόλοιπους 
παράγοντες της κατάστασης. 

Ένας εξ αυτών, αναφορικά με τον οποίο είπα 
ελάχιστα, είναι ο διαφυγών κατάδικος επί του βάλτου. 
Υπάρχει σοβαρός λόγος πλέον να θεωρώ πως έχει απομα-
κρυνθεί, το οποίο αποτελεί σημαντική ανακούφιση για τους 
μοναχικούς σπιτονοικοκύρηδες της περιφέρειας. Ένα 
δεκαπενθήμερο έχει περάσει από την απόδραση του, κατά τη 
διάρκεια του οποίου δεν έχει θεαθεί και τίποτα δεν έχει 
ακουστεί σχετικά μ’ αυτόν. Είναι ασφαλώς ασύλληπτο το να 
είχε παραμείνει επί του ρεικότοπου καθ’ όλη αυτή την 
περίοδο. Φυσικά, εφόσον παραμένει άφαντος δεν υπάρχει 
κανένα πρόβλημα.  Καθεμία εξ αυτών των πέτρινων 
κατοικιών θα μπορούσε να του προσφέρει ένα κρησφύγετο. 
Όμως δεν υπάρχει τίποτα βρώσιμο εκτός κι αν πιάσει και 
σφάξει ένα από τα πρόβατα του ρεικότοπου. Πιστεύουμε, 



Το Κυνηγόσκυλο Των Μπάσκερβιλ 

 114 

επομένως, πως έχει φύγει, και οι απόμακροι αγρότες 
κοιμούνται καλύτερα κατά συνέπεια.  

Είμαστε τέσσερις ικανοί άντρες σε τούτο το νοικοκυριό, 
έτσι ώστε να μπορούμε να φροντίσουμε τον εαυτό μας, μα 
ομολογώ πως βίωσα στιγμές που αισθάνθηκα ανησυχία όταν 
συλλογίστηκα τους Στέϊπλετον. Ζούνε μίλια μακριά από κάθε 
βοήθεια. Υπάρχει μια υπηρέτρια, ένας γέρος υπηρέτης, η 
αδελφή κι ο αδελφός, με τον τελευταίο να μην είναι και 
ιδιαίτερα δυνατός άνθρωπος. Θα ήταν αβοήθητοι στα χέρια 
ενός απεγνωσμένου τύπου όπως ο εγκληματίας του Νότινγκ 
Χιλ αν κατάφερνε να μπει μέσα. Τόσο ο Σερ Χένρυ όσο κι εγώ 
ανησυχήσαμε για την κατάσταση τους, και προτάθηκε ο 
Πέρκινς ο ιπποκόμος να πάει να κοιμηθεί εκεί, μα οι 
Στέϊπλετον ούτε να το ακούσουν δεν ήθελαν. 

Το γεγονός είναι πως ο φίλος μας, ο βαρονέτος, αρχίζει 
να επιδεικνύει ένα σημαντικό ενδιαφέρον προς την όμορφη 
γειτόνισσα μας. Δεν είναι άξιο απορίας, γιατί ο καιρός περνάει 
δύσκολα σε ένα τόσο μοναχικό μέρος για έναν δραστήριο 
άντρα όπως αυτός, κι εκείνη είναι μια συναρπαστική και 
όμορφη γυναίκα. Υπάρχει κάτι το τροπικό και το εξωτικό στην 
παρουσία της το οποίο δημιουργεί μια μοναδική αντίθεση με 
τον ψυχρό και απαθή αδελφό. Ωστόσο κι εκείνος αφήνει την 
εντύπωση κάποιου κρυφού πάθους. Έχει ασφαλώς μια 
ιδιαιτέρως ευδιάκριτη επιρροή πάνω της, γιατί την είδα 
διαρκώς να κοιτά προς το μέρος του καθώς μιλούσε σαν να 
ζητούσε την επιδοκιμασία του για όσα είπε. Πιστεύω πως είναι 
καλός μαζί της. Υπάρχει μια ψυχρή λάμψη στα μάτια του και 
μια ανένδοτη έκφραση στα λεπτά του χείλη, το οποίο συνάδει 
με μια θετική και πιθανόν αυστηρή φύση. Δεν θα τον έβρισκες 
ως ενδιαφέρον αντικείμενο μελέτης. 



Arthur Conan Doyle 

 115 

Πέρασε από εδώ για να επισκεφθεί τον Μπάσκερβιλ 
εκείνη την πρώτη μέρα, και το επόμενο πρωινό μας πήρε 
παρέα και τους δυο για να μας δείξει το σημείο όπου ο θρύλος 
του μοχθηρού Χιούγκο υποτίθεται πως προερχόταν. Ήταν μια 
διαδρομή αρκετών μιλίων 
μέσα από τον ρεικότοπο σε 
ένα μέρος που είναι τόσο 
καταθλιπτικό ώστε ίσως να 
ενέπνευσε την ιστορία. 
Βρήκαμε μια μικρή κοιλάδα 
μεταξύ άγριων κορφών που 
οδηγούσε σε ένα πλατύ, 
χορταριασμένο σημείο  
κατάφυτο από βαμβακό-
χορτο12

                                                 
12 [white cotton grass???] 

. Καταμεσής του υψώ-
νονταν δυο μεγάλοι βράχοι, 
τριμμένοι και σμιλεμένοι στο 
άνω άκρο σε σημείο που 
έμοιαζαν σαν τα πελώρια 
διαβρωμένα δόντια κάποιου 
τερατώδους ζώου. Καθ’ 
οποιονδήποτε τρόπο ανταποκρινόταν με το σκηνικό της 
παλαιάς τραγωδίας. Ο Σερ Χένρυ ενδιαφέρθηκε πολύ και 
ρώτησε τον Στέϊπλετον αρκετές φορές σχετικά με τον εάν 
όντως πίστευε στην πιθανότητα της παρεμβολής του 
υπερφυσικού στις ζωές των ανθρώπων. Μίλησε ανάλαφρα, 
όμως ήταν προφανές πως ενδιαφερόταν σοβαρότατα. Ο 
Στέϊπλετον ήταν προσεκτικός στις απαντήσεις του, όμως 
έβλεπες εύκολα πως έλεγε λιγότερα από όσα θα μπορούσε, 
και πως δεν εξέφρασε πλήρως την γνώμη του από σεβασμό 
προς τα συναισθήματα του βαρονέτου. Μας μίλησε για 
παρόμοιες υποθέσεις, όπου οικογένειες είχαν βασανιστεί από 
κάποια δαιμονική επιρροή, και μας άφησε με την εντύπωση 
πως μοιραζόταν τη λαϊκή άποψη επί του ζητήματος. 



Το Κυνηγόσκυλο Των Μπάσκερβιλ 

 116 

Καθοδόν πίσω μείναμε για φαγητό στην οικία Μέριπιτ, 
και ήταν εκεί που ο Σερ Χένρυ γνώρισε την δεσποινίδα 
Στέϊπλετον. Από την πρώτη στιγμή που την είδε έδειξε να 
έλκεται εντόνως από εκείνη, και θα σφάλλω πολύ αν το 
αίσθημα δεν ήταν αμοιβαίο. Αναφέρθηκε σε εκείνη 
επανειλημμένως κατά την επιστροφή μας σπίτι, κι έκτοτε 
δύσκολα θα περνούσε ημέρα που δεν θα βλέπαμε αδελφό και 
αδελφή. Δειπνούν εδώ απόψε, και γίνεται κουβέντα πως θα 
πάμε εμείς σε αυτούς την ερχόμενη εβδομάδα. Θα 
φανταζόταν κανείς πως ένα τέτοιο  ταίριασμα θα ήταν 
ευπρόσδεκτο για τον Στέϊπλετον, κι εντούτοις αρκετές 
υπήρξαν οι φορές που έπιασα ένα βλέμμα εντονότατης 
αποδοκιμασίας στο πρόσωπο του όποτε ο Σερ Χένρυ αφιέρωνε 
την προσοχή του στην αδελφή του. Της τρέφει ιδιαίτερη 
στοργή, άνευ αμφιβολίας, και θα ζούσε μια πολύ μοναχική 
ζωή δίχως εκείνη, μα θα έδειχνε ως το άκρον άωτο του 
εγωισμού αν στεκόταν εμπόδιο στο να κάνει έναν τόσο 
λαμπρό γάμο. Ωστόσο είμαι βέβαιος πως δεν επιθυμεί η 
οικειότητα τους να ωριμάσει σε αγάπη, και έχω αρκετές φορές 
παρατηρήσει πως έχει φτάσει στα άκρα για να τους αποτρέψει 
να βρεθούν μόνοι τους. Επί τη ευκαιρία, οι οδηγίες σου προς 
εμένα να μην επιτρέψω στον Σερ Χένρυ να βγει μόνος θα 
καταστούν πολύ περισσότερο επαχθές φορτίο αν μια σχέση 
αγάπης προστίθετω σε όλες τις άλλες μας δυσκολίες. Η 
δημοτικότητα μου σύντομα θα βυθιζόταν αν ακολουθούσα τις 
εντολές σου κατά γράμμα. 

Τις προάλλες —την Τετάρτη για να είμαι πιο 
ακριβής— ο δόκτορας Μόρτιμερ γευμάτισε μαζί μας. Έκανε 
εκσκαφές σε έναν τάφο στο Λόνγκ Ντάουν και βρήκε ένα 
προϊστορικό κρανίο το οποίο τον γέμισε με μεγάλη χαρά. Ποτέ 
δεν υπήρξε ένας τόσο προσηλωμένος λάτρης όπως αυτός! Οι 
Στέϊπλετον πέρασαν αργότερα, και ο καλός γιατρός μας πήρε 
όλους στο δρόμο με τα έλατα κατά παράκληση του Σερ Χένρυ 
για να μας δείξει ακριβώς πως συνέβησαν τα πάντα επί της 
μοιραίας νύχτας. Είναι μια μακριά, μελαγχολική διαδρομή, ο 
δρόμος με τα έλατα, μεταξύ δυο ψηλών τοίχων από 



Arthur Conan Doyle 

 117 

κλαδεμένους θάμνους, με μια στενή λωρίδα από χορτάρι σε 
κάθε πλευρά. Στη μακρινή άκρη βρίσκεται ένα παλαιό 
ετοιμόρροπο περίπτερο. Στα μισά βρίσκεται η πύλη προς τον 
ρεικότοπο, όπου ο ηλικιωμένος κύριος έριξε τη στάχτη του 
πούρου του. Είναι μια λευκή ξύλινη πύλη με μάνταλο.  Πίσω 
της εκτείνεται ο πλατύς ρεικότοπος. Θυμήθηκα την θεωρία 
σου σχετικά με την υπόθεση και προσπάθησα να σχηματίσω 
με το νου μου την εικόνα όλων όσων είχαν συμβεί. Καθώς ο 
γέρος στεκόταν εκεί είδε κάτι να έρχεται διασχίζοντας το 
ρεικότοπο, κάτι το οποίο τον τρομοκράτησε έτσι που τον 
έβγαλε εκτός εαυτού και άρχισε να τρέχει ωσότου πέθανε από 
τρόμο και εξάντληση. Εκεί ήταν η μακριά, καταθλιπτική 
σκεπαστή αλέα επί της οποίας τράπηκε σε φυγή. Και από τι; 
Ένα τσοπανόσκυλο του ρεικότοπου; Ή ένα φασματικό 
κυνηγόσκυλο, μαύρο, σιωπηλό και τερατώδες; Να υπήρχε 
ανθρώπινος δάκτυλος επί του ζητήματος; Μήπως ο ωχρός, 
παρατηρητικός Μπάριμορ γνώριζε περισσότερα από όσα 
έλεγε; Ήταν όλα ασαφή και ακαθόριστα, μα πάντοτε υπήρχε 
η σκοτεινή σκιά του εγκλήματος πίσω τους. 

 
Έναν ακόμη γείτονα συνάντησα από την τελευταία 

φορά που σου έγραψα. Πρόκειται για τον κ. Φράνκλαντ, της 



Το Κυνηγόσκυλο Των Μπάσκερβιλ 

 118 

Έπαυλης Λάφτερ, ο οποίος ζει περί τα τέσσερα μίλια 
νοτιότερα μας. Είναι ηλικιωμένος, κοκκινοπρόσωπος, 
ασπρομάλλης, και οργίλος. Παθιασμένος με το Βρετανικό 
δίκαιο, κι έχει ξοδέψει μια μεγάλη περιουσία σε δικαστικούς 
αγώνες. Αγωνίζεται για την απλή ικανοποίηση του αγώνα και 
είναι πάντα έτοιμος να επιλέξει έκαστη πλευρά ενός 
ζητήματος, έτσι δεν είναι άξιο απορίας πως βρήκε μια τόσο 
ακριβή μορφή ψυχαγωγίας. Μερικές φορές θα εμποδίσει το 
δικαίωμα διέλευσης και θα αψηφήσει την ενορία που θα θέλει 
να το επιτρέψει. Άλλες πάλι με τα ίδια του τα χέρια θα 
κατεδαφίσει την πύλη κάποιου άλλου και θα δηλώσει πως το 
μονοπάτι υπήρχε εκεί από αμνημονεύτους χρόνους, 
αψηφώντας τον ιδιοκτήτη που θα τον μηνύσει για 
καταπάτηση. Είναι ενήμερος σε παλαιά τιμαριωτικά και 
κοινοτικά δικαιώματα, και εφαρμόζει τη γνώση του άλλες 
φορές υπέρ των χωρικών του Φερνγουόρθι κι άλλες ενάντια 
τους, έτσι ώστε ανά περιόδους να περιφέρεται θριαμβευτικά 
μέσα από τους δρόμους του χωρίου είτε να καίνε ομοιώματα 
του, σύμφωνα με το πλέον πρόσφατο εγχείρημα του. Λέγεται 
πως έχει περί τις επτά αγωγές στα χέρια του επί του παρόντος, 
οι οποίες πιθανότατα θα καταβροχθίσουν την εναπομείνασα 
περιουσία του και έτσι να αφαιρέσουν το κεντρί και να τον 
αφήσουν ακίνδυνο στο μέλλον. Πέραν των νομικών φαίνεται 
ως ένας ευγενικός, καλοσυνάτος άνθρωπος, και τον αναφέρω 
μόνο επειδή ήσουν πολύ συγκεκριμένος στο ότι έπρεπε να σου 
στείλω μερικές περιγραφές των ανθρώπων που μας 
περιβάλλουν. Είναι παραδόξως απασχολημένος επί του 
παρόντος, γιατί, όντας ερασιτέχνης αστρονόμος, έχει ένα 
έξοχο τηλεσκόπιο, με το οποίο κάθεται επί της οροφής του 
σπιτιού του και σαρώνει τον ρεικότοπο όλη μέρα με την 
ελπίδα να πετύχει να εντοπίσει τον αποδράσαντα κατάδικο. 
Αν περιόριζε τις δραστηριότητες του σ’ αυτό όλα θα ήταν 
καλά, ωστόσο υπάρχουν φήμες πως προτίθεται να διώξει 
ποινικώς τον Δρ Μόρτιμερ για το άνοιγμα ενός τάφου δίχως 
την συγκατάθεση των συγγενών του επειδή ανάσκαψε το 
Νεολιθικό κρανίο στο τύμβο επί του Λονγκ Ντάουν. 



Arthur Conan Doyle 

 119 

Συμβάλλει στο να προστατεύει τη ζωή μας από την μονοτονία 
και προσφέρει μια μικρή κωμική ανάπαυλα όπου αυτή 
χρειάζεται. 

Και τώρα, έχοντας σε ενημερώσει σχετικά με τον 
αποδράσαντα κατάδικο, τους Στέϊπλετον, τον Δρ Μόρτιμερ, 
και τον Φράνκλαντ, της Έπαυλης Λάφτερ, ας τελειώσω με το 
πλέον σημαντικό και να σου αναφέρω περισσότερα σχετικά με 
τους Μπάριμορ, και ιδιαιτέρως σχετικά με την αιφνίδια 
εξέλιξη της περασμένης νύχτας. 

Πρώτα από όλα σχετικά με το δοκιμαστικό 
τηλεγράφημα, το οποίο έστειλες από το Λονδίνο έχοντας ως 
σκοπό να βεβαιωθείς πως ο Μπάριμορ ήταν όντως εδώ. Ήδη 
εξήγησα πως η κατάθεση του διευθύνοντα του ταχυδρομείου 
φανερώνει πως η δοκιμή ήταν μάταιη και πως δεν έχουμε 
καμία απόδειξη καθ οποιονδήποτε τρόπο.  Ανέφερα στο Σερ 
Χένρυ πως είχε το ζήτημα, και εκείνος αμέσως, με τον ευθύ 
του τρόπο, κάλεσε τον Μπάριμορ και τον ρώτησε αν είχε λάβει 
το τηλεγράφημα αυτοπροσώπως. Ο Μπάριμορ είπε πως το 
είχε λάβει. 

«Το αγόρι το παρέδωσε στο χέρι σου προσωπικά;» 
ρώτησε ο Σερ Χένρυ. 

Ο Μπάριμορ έδειξε έκπληκτος, και το συλλογίστηκε 
για λίγη ώρα. 

«Όχι,» είπε, «ήμουν στη σοφίτα εκείνη την ώρα, και το 
ανέβασε πάνω η σύζυγος μου.» 

«Το απάντησες ο ίδιος;» 
«Όχι· είπα στη σύζυγο μου τι να απαντήσει και εκείνη 

κατέβηκε να το γράψει.» 
Το απόγευμα επανήρθε επί του ζητήματος με δική του 

πρωτοβουλία. 
«Δεν κατανόησα πλήρως το αντικείμενο των 

ερωτήσεων σας σήμερα το πρωί, Σερ Χένρυ,» είπε. «Ευελπιστώ 
πως δεν υπονοούν ότι έκανα κάτι για να απολέσω την 
εμπιστοσύνη σας;» 

Ο Σερ Χένρυ χρειάστηκε να τον διαβεβαιώσει πως δεν 



Το Κυνηγόσκυλο Των Μπάσκερβιλ 

 120 

είχε έτσι και να τον καθησυχάσει προσφέροντας του ένα 
μέρος της παλαιάς του γκαρνταρόμπας, με τις ενδυμασίες εκ 
του Λονδίνου να έχουν φθάσει στο σύνολο τους. 

Η κ. Μπάριμορ έχει ενδιαφέρον για εμένα. Είναι μια 
βαριά, δεμένη γυναίκα, συνεσταλμένη, ευπρεπέστατη, και με 
την προδιάθεση να είναι πουριτανική. Δύσκολα θα έβρισκες 
ένα λιγότερο συναισθηματικό άτομο. Ωστόσο, σου είπα πως, 
την πρώτη νύχτα εδώ, την άκουσα να κλαίει με αναφιλητά, κι 
έκτοτε αρκετές φορές παρατήρησα ίχνη δακρύων επί του 
προσώπου της. Κάποια βαθιά θλίψη κατατρώει διαρκώς την 
καρδιά της. Μερικές φορές αναρωτιέμαι αν έχει κάποια ενοχή 
να την στοιχειώνει και άλλες υποπτεύομαι τον Μπάριμορ ως 
τύραννο της οικογένειας. Ανέκαθεν έβρισκα πως υπήρχε κάτι 
το ιδιαίτερο κι αμφίβολο στην ιδιοσυγκρασία του, μα η 
περιπέτεια της περασμένης νύχτας εντείνει τις υποψίες μου. 

Και ωστόσο ίσως να φανεί ως κάτι απλό από μόνο του. 
Γνωρίζεις πως δεν κοιμάμαι βαριά, κι αφού βρίσκομαι διαρκώς 
σε επαγρύπνηση σε τούτο το σπίτι ο ύπνος μου υπήρξε 
ελαφρύτερος από ποτέ. Την προηγούμενη νύχτα, περί της δυο 
το πρωί, ξύπνησα από ένα κλεφτό πάτημα έξω από το 
δωμάτιο μου. Σηκώθηκα, άνοιξα την πόρτα μου, και κοίταξα 
έξω. Μια μεγάλη σκοτεινή σκιά χανόταν στο διάδρομο. 
Έπεφτε από έναν άντρα που περπατούσε αθόρυβα στο 
διάδρομο με ένα κερί στο χέρι του. Φορούσε πουκάμισο και 
παντελόνι, δίχως παντόφλες στα πόδια του. Διέκρινα μόλις το 
περίγραμμα του, μα το ύψος του μου φανέρωσε πως ήταν ο 
Μπάριμορ. Βάδιζε πολύ αργά κι επιφυλακτικά, και υπήρχε 
κάτι το απερίγραπτα ένοχο και συνωμοτικό στην όλη του 
εμφάνιση. 

Σου είπα πως ο διάδρομος διακόπτεται από έναν 
εξώστη ο οποίος διατρέχει την σάλα υποδοχής, μα πως 
συνεχίζει επί της απέναντι πλευράς. Περίμενα μέχρις ότου 
απομακρύνθηκε και κατόπιν τον ακολούθησα. Όταν έστριψα 
στον εξώστη είχε φτάσει στην άκρη του άλλου διάδρομου, και 
έβλεπα από το τρεμόπαιγμα του φωτός μέσα από μια ανοικτή 
πόρτα πως είχε μπει σε ένα από τα δωμάτια. Λοιπόν, όλα αυτά 



Arthur Conan Doyle 

 121 

τα δωμάτια δεν είναι επιπλωμένα και είναι ακατοίκητα έτσι 
ώστε η αποστολή του κατέστη περισσότερο μυστηριώδη παρά 
ποτέ. Το φως έλαμπε σταθερά σαν να στεκόταν ακίνητος. 
Κατέβηκα κλεφτά τον διάδρομο όσο πιο αθόρυβα μπορούσα 
και κοίταξα από την γωνία της πόρτας. 

 

 

Ο Μπάριμορ ήταν μισοκαθισμένος στο παράθυρο με 
το κερί κρατημένο στο τζάμι. Το προφίλ του ήταν μερικώς 
στραμμένο προς εμένα, και το πρόσωπο του έμοιαζε να είναι 
παγωμένο από ανυπομονησία καθώς κοίταζε στο σκοτάδι του 
ρεικότοπου. Για μερικά λεπτά στάθηκε παρατηρώντας με 
προσήλωση. Έπειτα άφησε ένα βαθύ στεναγμό και με μια 
χειρονομία εκνευρισμού έσβησε το κερί. Στην στιγμή 
επέστρεψα στο δωμάτιο μου και πολύ σύντομα ήρθαν τα 
κλεφτά πατήματα περνώντας για μια ακόμη φορά κατά την 
επιστροφή τους. Πολύ αργότερα όταν είχα πέσει σε έναν 



Το Κυνηγόσκυλο Των Μπάσκερβιλ 

 122 

ελαφρύ ύπνο άκουσα ένα κλειδί να γυρίζει κάπου σε κάποια 
κλειδαριά, μα δεν μπορούσα να ξεχωρίσω από πού ήρθε ο 
ήχος. Τι σημαίνουν όλα αυτά αδυνατώ να διανοηθώ, μα 
υπάρχει κάποια κρυφή ιστορία σε τούτο το σπίτι της 
κατήφειας στην οποία αργά ή γρήγορα θα πρέπει να 
φτάσουμε στον πάτο της.   Δεν σε φορτώνω με τις θεωρίες μου, 
γιατί μου ζήτησες να σε προμηθεύσω μονάχα με γεγονότα.  
Είχα μια εκτενή συζήτηση με τον Σερ Χένρυ σήμερα το πρωί, 
και καταστρώσαμε ένα σχέδιο εκστρατείας βασισμένο στις 
παρατηρήσεις μου την προηγούμενη νύχτα. Δεν θα αναφέρω 
τίποτα σχετικά ακόμη, μα θα καταστήσει την επόμενη 
αναφορά ένα περισσότερο ενδιαφέρον ανάγνωσμα. 

 



Arthur Conan Doyle 

 123 

Κεφάλαιο 9ο. Το Φως επί του Ρεικότοπου  
 
[Δεύτερη Αναφορά του Δρ Γουώτσον] 
 
Έπαυλη Μπάσκερβιλ,  
15η Οκτωβρίου 
 
Αγαπητέ μου Χολμς: 
 
Αν κι αναγκάστηκα να σε αφήσω δίχως πολλά νέα 

κατά τις πρώτες ημέρες της αποστολής μου οφείλεις να 
παραδεχθείς πως αναπληρώνω τον χαμένο χρόνο, και πως τα 
γεγονότα πλέον συνωστίζονται ολόγυρα μας. Στην τελευταία 
μου αναφορά έκλεισα με αποκορύφωμα τον Μπάριμορ στο 
παράθυρο, και τώρα έχω έναν γενναίο απολογισμό ο οποίος, 
εκτός κι αν σφάλλω τόσο πολύ, θα σε εκπλήξει σημαντικά. Τα 
πράγματα πήραν μια τροπή που δεν θα μπορούσα να έχω 
προβλέψει. Εκ μιας άποψης κατέστησαν εντός των τελευταίων 
σαράντα-οκτώ ωρών περισσότερο σαφή και κατά άλλες έγιναν 
περισσότερο περίπλοκα. Ωστόσο θα στα αναφέρω όλα και θα 
κρίνεις μόνος σου. 

Πριν το πρόγευμα το πρωί που ακολούθησε την 
περιπέτεια μου πήγα στην άλλη άκρη του διάδρομου και 
εξέτασα το δωμάτιο στο οποίο βρισκόταν ο Μπάριμορ την 
περασμένη νύχτα. Το δυτικό παράθυρο μέσα από το οποίο 
κοίταζε με τόση προσήλωση είχε, όπως πρόσεξα, μια ιδιαιτερό-
τητα σε σχέση με τα υπόλοιπα παράθυρα της οικίας— 
δεσπόζει πλησιέστερα πάνω από τον ρεικότοπο. Υπάρχει ένα 
άνοιγμα μεταξύ δυο δέντρων το οποίο σου δίνει τη δυνατότητα 
από αυτό το σημείο να τον δεις εξολοκλήρου, ενώ από τα 
υπόλοιπα παράθυρα  μια μακρινή ματιά απλά είναι που 
μπορείς να αποκομίσεις. Είναι λογικό, επομένως, πως ο 
Μπάριμορ, αφού μόνο το συγκεκριμένο παράθυρο θα 
εξυπηρετούσε αυτό το σκοπό, θα πρέπει να έψαχνε 



Το Κυνηγόσκυλο Των Μπάσκερβιλ 

 124 

για κάτι ή για κάποιον επί του ρεικότοπου. Ή νύχτα ήταν 
ιδιαιτέρως σκοτεινή, έτσι που αδυνατώ να φαντασθώ πως 
ήταν δυνατόν να έλπιζε να δει κάποιον. Μου είχε φανεί πως 
ήταν δυνατόν να υπάρχει κάποια ερωτική ιστορία εν εξελίξει. 
Αυτό θα δικαιολογούσε τις κρυφές κινήσεις κι επίσης την 
ανησυχία της συζύγου του. Ο άνθρωπος είναι εντυπωσιακός 
τύπος, επαρκώς εξοπλισμένος για να κλέψει την καρδιά μιας 
χωριατοπούλας, έτσι ώστε αυτή η θεωρία έδειχνε πως είχε 
κάτι να την υποστηρίζει. Εκείνο το άνοιγμα της πόρτας που 
είχα ακούσει έχοντας επιστρέψει στο δωμάτιο μου ίσως να 
σήμαινε πως είχε βγει έξω για κάποιο μυστικό ραντεβού. Έτσι 
το συλλογιόμουνα το πρωί, και σου αναφέρω την κατεύθυνση 
των υποψιών μου, όσο κι αν το αποτέλεσμα να απέδειξε πως 
ήταν αβάσιμες. 

Μα οιαδήποτε κι αν είναι η πραγματική εξήγηση των 
κινήσεων του Μπάριμορ, ένοιωσα πως η ευθύνη να το 
κρατήσω προσωπικό μέχρις ότου να το εξηγήσω ήταν 
περισσότερο από όσο άντεχα. Είχα μια συζήτηση με τον 
Βαρονέτο στο γραφείο του κατόπιν του πρωινού, και του 
ανέφερα όλα όσα είχα δει. Εξεπλάγη λιγότερο από όσο 
ανέμενα.  

«Ήξερα πως ο Μπάριμορ τριγυρνούσε τα βράδια, και 
είχα κατά νου να του μιλήσω σχετικά,» είπε. «Δυο-τρεις φορές 
είχα ακούσει τα βήματα του στο διάδρομο, να πάει και να 
έρχεται, περίπου την ώρα που αναφέρεις.» 

«Ίσως τότε να επισκέπτεται κάθε νύχτα το 
συγκεκριμένο παράθυρο,» πρότεινα. 

 «Ίσως το κάνει. Αν είναι έτσι, θα μπορέσουμε να τον 
ακολουθήσουμε στα κρυφά και να δούμε που αποσκοπεί. 
Αναρωτιέμαι τι θα έκανε ο φίλος σου ο Χολμς αν βρισκόταν 
εδώ.» 

«Πιστεύω πως θα έκανε ακριβώς αυτό το οποίο μόλις 
πρότεινες,» είπα. «Θα ακολουθήσουμε τον Μπάριμορ και θα 
δούμε τι έκανε.» 

«Τότε θα το κάνουμε παρέα.» 



Arthur Conan Doyle 

 125 

«Μα σίγουρα θα μας ακούσει.» 
«Ο άνθρωπος είναι σχετικά κουφός, και εν πάση 

περιπτώσει θα πρέπει να το επιχειρήσουμε. Θα κάτσουμε 
απόψε στο δωμάτιο μου και θα περιμένουμε μέχρι να 
περάσει.» Ο Σερ Χένρυ έτριψε τα χέρια του με ευχαρίστηση, 
και ήταν προφανές πως χαιρέτιζε την περιπέτεια ως μια 
ανακούφιση προς την σχετικά ήρεμη ζωή στον ρεικότοπο. 

Ο βαρονέτος είχε επικοινωνία με τον αρχιτέκτονα που 
προετοίμασε τα σχέδια για τον Σερ Τσαρλς, και με έναν 
εργολάβο από το Λονδίνο, έτσι ώστε αναμέναμε μεγάλες 
αλλαγές να αρχίσουν σύντομα. Ανέβηκαν διακοσμητές και 
επιπλοποιοί από το Πλύμουθ, και είναι προφανές πως ο φίλος 
μας έχει μεγάλες ιδέες και σκοπεύει πάση θυσία να 
επαναφέρει το μεγαλείο της οικογενείας του. Όταν η οικία 
ανακαινιστεί και επιπλωθεί ξανά, το μόνο που θα θέλει θα 
είναι μια σύζυγο για να το ολοκληρώσει. Μεταξύ μας 
υπάρχουν σαφείς ενδείξεις πως ούτε κι αυτό θα λείψει αν η 
κυρία είναι πρόθυμη, γιατί σπανίως είδα άντρα περισσότερο 
ερωτευμένο με μια γυναίκα από όσο εκείνος με την όμορφη 
γειτόνισσα μας, την δεσποινίδα Στέϊπλετον. Και εντούτοις ο 
δρόμος της πραγματικής αγάπης δεν  πάει τόσο στρωτά όσο 
θα ανέμενε κάποιος υπό τις περιστάσεις αυτές. Σήμερα, επί 
παραδείγματι, η επιφάνεια του αναστατώθηκε από μια 
ιδιαιτέρως απρόσμενη αναποδιά, η οποία προξένησε στον 
φίλο μας σημαντική αμηχανία και ενόχληση. 

Κατόπιν της συζήτησης την οποία παρέθεσα 
αναφορικά με τον Μπάριμορ, ο Σερ Χένρυ έβαλε το καπέλο 
του και ετοιμάστηκε να βγει έξω. Στην πραγματικότητα 
φυσικά έκανα το ίδιο. 

«Πως, θα έρθεις, Γουώτσον;» ρώτησε, κοιτάζοντάς με 
κατά έναν περίεργο τρόπο. 

«Εξαρτάται από το αν πηγαίνεις στον ρεικότοπο,» είπα 
εγώ. 

«Ναι, πηγαίνω.» 
«Τότε λοιπόν, γνωρίζεις ποιες είναι οι εντολές μου. 



Το Κυνηγόσκυλο Των Μπάσκερβιλ 

 126 

Λυπάμαι που επεμβαίνω, μα άκουσες πόσο επίμονα ο Χολμς 
επέμεινε να μην σε αφήσω, και συγκεκριμένα πως δεν θα 
έπρεπε να πας μόνος σου στον ρεικότοπο.» 

Ο Σερ Χένρυ ακούμπησε το χέρι του στον ώμο μου με 
ένα ευχάριστο χαμόγελο. 

 

 
«Αγαπητέ μου φίλε,» είπε, «ο Χολμς με όλη του την 

σοφία, δεν προέβλεψε ορισμένα πράγματα τα οποία 
συνέβησαν από τότε που είμαι στον ρεικότοπο. Με 
καταλαβαίνεις; Είμαι βέβαιος πως είσαι ο τελευταίος 
άνθρωπος που θα ήθελε να χαλάσει τα σχέδια κάποιου. 
Πρέπει να πάω μόνος.» 

Με έφερε σε μια πλέον δύσκολη θέση. Είχα χάσει τα 
λόγια μου μην ξέροντας τι να κάνω, και πριν προλάβω να το 
σκεφθώ είχε πάρει το μπαστούνι του και είχε φύγει. 



Arthur Conan Doyle 

 127 

Μα όταν ξανασκέφτηκα το ζήτημα και πάλι η 
συνείδηση μου με επέπληξε εντόνως που για οποιονδήποτε 
λόγο του είχε επιτρέψει να χαθεί από τα μάτια μου. 
Φαντάστηκα ποια θα ήταν τα συναισθήματα μου αν θα 
έπρεπε να επιστρέψω σε σένα και να σου ομολογήσω πως 
κάποια κακοτυχία είχε συμβεί εξαιτίας της αμέλειας μου προς 
τις εντολές σου. Σε διαβεβαιώνω πως τα μάγουλα μου 
κοκκίνισαν στην ίδια τη σκέψη. Ακόμη και τώρα δεν θα ήταν 
πολύ αργά να τον προφτάσω, έτσι ξεκίνησα αμέσως προς την 
κατεύθυνση της οικίας Μέριπιτ. 

Έσπευσα κατά μήκους του δρόμου όσο πιο γρήγορα 
μπορούσα δίχως να βλέπω το παραμικρό ίχνος του Σερ Χένρυ, 
έως ότου έφτασα στο σημείο που το μονοπάτι του ρεικότοπου 
διακλαδώνεται. Εκεί, φοβούμενος, πως ίσως εντέλει να είχα 
πάρει λάθος δρόμο,  σκαρφάλωσα σε ένα λόφο όπου θα είχα 
μια δεσπόζουσα άποψη της περιοχής— τον ίδιο λόφο που 
κόβει προς το σκοτεινό λατομείο. Από εκεί τον είδα αμέσως. 
Βρισκόταν στον ρεικότοπο περί το ένα μίλι μακρύτερα, και μια 
κυρία ήταν στο πλευρό του η οποία θα μπορούσε μονάχα να η 
δεσποινίδα Στέϊπλετον. Ήταν σαφές πως υπήρχε μια 
συμφωνία μεταξύ τους και πως είχαν συναντηθεί κατόπιν 
ραντεβού. Περπατούσαν αργά συζητώντας, και την είδα να 
κάνει μικρές κοφτές χειρονομίες σαν να ήταν πολύ σοβαρή σε 
αυτά που έλεγε, ενώ εκείνος την άκουγε προσηλωμένος, και 
μια ή δυο φορές κούνησε το κεφάλι του σε έντονη διαφωνία. 
Στάθηκα ανάμεσα στα βράχια παρακολουθώντας τους, 
εξαιρετικά προβληματισμένος σχετικά με το τι θα έπρεπε να 
κάνω κατόπιν. Να τους ακολουθήσω και να εισβάλλω στην 
προσωπική τους συζήτηση φάνταζε σκανδαλώδες, και ωστόσο 
αποτελούσε καθήκον μου να μην τον αφήσω στιγμή από τα 
μάτια μου. Το να κατασκοπεύω έναν φίλο ήταν απεχθές έργο. 
Παραταύτα, δεν έβρισκα καλύτερη λύση από το να τον 
παρακολουθήσω από τον λόφο, και να τα κατευνάσω την 
συνείδηση μου εξομολογούμενος σε εκείνον στην συνέχεια το 
τι είχα κάνει. Είναι αλήθεια πως αν ένας αιφνίδιος κίνδυνος 
τον απειλούσε ήμουν πολύ μακριά για να βοηθήσω, μα πάλι 



Το Κυνηγόσκυλο Των Μπάσκερβιλ 

 128 

είμαι βέβαιος πως θα συμφωνούσες μαζί μου πως η θέση ήταν 
πολύ δύσκολη, και πως δεν υπήρχε τίποτα παραπάνω που να 
μπορούσα να κάνω. 

Ο φίλος μας, ο Σερ Χένρυ, και η κυρία είχαν 
σταματήσει στο μονοπάτι και στέκονταν βαθιά απορροφημέ-
νοι στην συζήτηση τους, όταν ξαφνικά συνειδητοποίησα πως 
δεν ήμουν ο μοναδικός μάρτυρας της συζήτησης τους. Μια 
υποψία πράσινου που επέπλεε στον αέρα τράβηξε την ματιά 
μου, και άλλη μια ματιά μου φανέρωσε πως καθόταν στην 
άκρη ενός ραβδιού που το κρατούσε ένας άντρας που κινιόταν 
μέσα στο ανισόπεδο έδαφος. Ήταν ο Στέϊπλετον με το δίχτυ 
πεταλούδων του. Ήταν πολύ πιο κοντά στο ζευγάρι από όσο 
εγώ, και έδειχνε να κινείται προς την κατεύθυνση τους. Την 
στιγμή εκείνη ο Σερ Χένρυ ξαφνικά τράβηξε την δεσποινίδα 
Στέϊπλετον στο πλευρό του. Το χέρι του βρισκόταν γύρω της, 
μα μου φαινόταν πως εκείνη προσπαθούσε να απομακρυνθεί 
με τον πρόσωπο της στραμμένο από την άλλη. Έσκυψε το 
κεφάλι του προς το δικό της, και εκείνη σήκωσε το χέρι της 
σαν σε διαμαρτυρία. Την επόμενη στιγμή τους είδα να 
τινάζονται μακριά και να στρέφονται απότομα. Ο Στέϊπλετον 
ήταν η αιτία της διακοπής. Έτρεχε αγριεμένα προς το μέρος 
τους, με το άτοπο δίχτυ του να κρέμεται πίσω του. Χειρονό-
μησε και σχεδόν αναπήδησε από εκνευρισμό μπροστά από 
τους εραστές. Τι σήμαινε η σκηνή ούτε που το φανταζόμουν, 
μα μου φαινόταν πως ο Στέϊπλετον απειλούσε τον Σερ Χένρυ, 
ο οποίος έδινε εξηγήσεις, οι οποίες έγιναν περισσότερο 
θυμωμένες καθώς ο άλλος αρνιόταν να τις δεχθεί. Η κυρία 
στεκόταν στο πλάι σε μαζεμένη σιωπηλή στάση. Τελικά ο 
Στέϊπλετον έκανε στροφή επιτόπου και κάλεσε επιτακτικά  
την αδελφή του να ακολουθήσει, η οποία, μετά από μια 
αναποφάσιστη ματιά προς τον Σερ Χένρυ, απομακρύνθηκε 
περπατώντας στο πλάι του αδελφού της. Οι αγριεμένες 
χειρονομίες του φυσιοδίφη φανέρωσαν πως και η αδελφή του 
συμπεριλαμβανόταν στη δυσαρέσκεια του. Ο βαρονέτος 
στάθηκε για μια στιγμή κοιτώντας στο κατόπι τους, και έπειτα 
επέστρεψε αργά πίσω από τον δρόμο που είχε έρθει, με το 



Arthur Conan Doyle 

 129 

κεφάλι του κρεμασμένο, το άκρων άωτον της κατήφειας.  

 

Τι σήμαιναν όλα αυτά ούτε να το διανοηθώ δεν 
μπορούσα, μα ντρεπόμουν βαθύτατα που είχα καταστεί 
μάρτυρας μιας τόσο προσωπικής στιγμής  δίχως να έχει γνώση 
ο φίλος μου. Κατηφόρισα επομένως τον λόφο τρέχοντας και 
συνάντησα τον βαρονέτο κάτω. Το πρόσωπο του ήταν 
αναψοκοκκινισμένο από θυμό και τα φρύδια  του τραβηγμένα, 
σαν κάποιος που είχε φτάσει στα όρια της απόγνωσης όσον 
αφορά το τι να κάνει. 

«Όπα, Γουώτσον! Από πού εμφανίστηκες εσύ;» είπε. 



Το Κυνηγόσκυλο Των Μπάσκερβιλ 

 130 

«Μην μου πεις πως ήρθες στο κατόπι μου παρόλα αυτά;» 
Του τα εξήγησα όλα: πως το είχα βρει αδύνατον να 

παραμείνω πίσω, πως τον είχα ακολουθήσει, και πως είχα 
γίνει μάρτυρας όλων όσων είχαν συμβεί. Προς στιγμής το 
βλέμμα του έπεσε πυρωμένο πάνω μου, μα η ειλικρίνεια μου 
αφόπλισε τον θυμό του, και ξέσπασε εντέλει σε ένα μάλλον 
μελαγχολικό γέλιο.  

«Θα φανταζόσουν πως η μέση ενός λιβαδιού  είναι ένα 
ασφαλές μέρος για να είναι κάποιος μόνος του,» είπε, «μα, 
που να πάρει και να σηκώσει, ολόκληρη η επαρχεία φαίνεται 
πως βγήκε για να δει το κόρτε μου —και αυτό αν ήταν ένα 
άσχημο κορτάρισμα. Που είχες πιάσει θέση;» 

«Ήμουν πάνω σε αυτό το λόφο.» 
«Στην τελευταία θέση εντελώς, ε; Μα ο αδελφός της 

ήταν πρώτη-πρώτη θέση. Τον είδες να ξεφυτρώνει μπροστά 
μας;» 

«Ναι, τον είδα.» 
«Δεν σου έδωσε ποτέ την εντύπωση τρελού —εκείνος ο 

αδελφός της;» 
«Δεν μπορώ να πω πως μου έκανε τέτοια εντύπωση.» 
«Τολμώ να πω όχι. Πάντοτε τον έβρισκα λογικό 

αρκετά μέχρι σήμερα, μα σου το λέω τώρα πως είτε εκείνος 
είτε εγώ θα ‘πρεπε να είμαστε με ζουρλομανδύα. Τι τρέχει με 
μένα, όπως και να ‘ναι; Έζησες κοντά μου για μερικές 
βδομάδες, Γουώτσον. Πες μου στα ίσια, τώρα! Υπάρχει κάτι 
που θα με απέτρεπε από το να γίνω ένας καλός σύζυγος στην 
γυναίκα που αγαπώ;» 

«Θα έλεγα πως όχι.» 
«Δεν μπορεί να αντιτίθεται στην περιουσιακή μου 

κατάσταση, έτσι θα πρέπει θα πρέπει να είμαι εγώ εκείνος τον 
οποίο αντιπαθεί. Τι έχει ενάντια μου; Ποτέ μου δεν έβλαψα 
άντρα ή γυναίκα στην ζωή μου από όσο γνωρίζω. Και όμως 
ούτε τα ακροδάχτυλα της δεν θα με άφηνε να αγγίξω.» 

«Το είπε αυτό;» 



Arthur Conan Doyle 

 131 

«Αυτό και πολύ περισσότερα. Σου το λέω, Γουώτσον, 
τη γνωρίζω μοναχά αυτές τις λίγες βδομάδες, μα από την 
αρχή ένοιωσα πως ήταν φτιαγμένη για μένα, κι εκείνη το ίδιο, 
επίσης —ήταν ευτυχισμένη όταν ήταν μαζί μου, και παίρνω 
όρκο για αυτό. Υπάρχει ένα φως στην ματιά μιας γυναίκας 
μου μιλάει δυνατότερα κι από τα λόγια. Μα εκείνος δεν μας 
άφησε στιγμή να βρεθούμε μαζί και ήταν μόλις σήμερα για 
πρώτη φορά που βρήκα την ευκαιρία να πω δυο λόγια 
μονάχος μαζί της. Χάρηκε που με συνάντησε, μα όταν μίλησε 
δεν μίλησε για αγάπη, και δεν θα μου επέτρεπε να μιλήσω κι 
εγώ για αυτό αν μπορούσε να το εμποδίσει. Επέμενε να 
επανέρχεται στο ότι το μέρος ήταν επικίνδυνο, και πως ποτέ 
δεν θα ήταν ευτυχισμένη μέχρι που να έφευγα. Της είπα πως 
από την στιγμή που την είδα δεν βιαζόμουν να φύγω, και αν 
πράγματι ήθελε να φύγω, ο μόνος τρόπος να γίνει ήταν αν 
κανόνιζε να έρθει μαζί μου. Με αυτό προσφέρθηκα να την 
παντρευτώ, μα πριν να απαντήσει, κατέφθασε εκείνος ο 
αδελφός της, τρέχοντας προς το μέρος μας με μια έκφραση 
όπως αυτή ενός παράφρονα. Είχε χλομιάσει εντελώς από 
οργή, κι εκείνα τα ανοιχτόχρωμα μάτια του ήταν πυρωμένα 
από λύσσα. Τι έκανα με την κυρία; Πως τόλμησα να της 
συμπεριφερθώ κατά τρόπο απεχθή προς εκείνη; Φαντάστηκα 
μήπως επειδή ήμουν βαρονέτος μπορούσα να κάνω ό,τι ήθελα; 
Αν δεν ήταν ο αδελφός της θα ήξερα καλύτερα πώς να του 
απαντήσω. Όπως είχε του είπα πως τα συναισθήματα μου για 
την αδελφή του ήταν τέτοια ώστε να μη ντρέπομαι  για αυτά, 
και πως έλπιζα ότι θα μου έκανε την τιμή να γίνει σύζυγος 
μου. Αυτό φάνηκε να μη βελτιώνει την κατάσταση, έτσι τότε 
έχασα την ψυχραιμία μου κι εγώ, και του απάντησα μάλλον 
πιότερο θερμά από όσο θα έπρεπε, δεδομένου πως εκείνη 
στεκόταν εκεί. Έτσι κατέληξε με εκείνον να απομακρύνεται 
μαζί της, όπως είδες, και να ‘σου εγώ εδώ περισσότερο 
μπλεγμένος από όσο κάθε άνθρωπος σε αυτή την επαρχία. 
Πες μου μοναχά τι σημαίνουν όλα αυτά, Γουώτσον, και θα σου 
χρωστάω περισσότερα από όσο θα μπορέσω ποτέ να σου 
ξεπληρώσω.» 



Το Κυνηγόσκυλο Των Μπάσκερβιλ 

 132 

Επιχείρησα μια ή δυο εξηγήσεις, μα, ειλικρινά, ήμουν 
εντελώς μπλεγμένος και εγώ. Ο τίτλος του φίλου μας, η 
περιουσία του, η ηλικία του, ο χαρακτήρας του, και η εμφάνιση 
του είναι όλα υπέρ του, και δεν γνωρίζω τίποτα ενάντια του 
εκτός από την σκοτεινή μοίρα που ακολουθεί την οικογένεια 
του. Το γεγονός της απόρριψης των ενεργειών του τόσο κοφτά 
δίχως ουδεμία αναφορά προς τις επιθυμίες της κυρίας και πως 
η κυρία αποδέχτηκε την κατάσταση δίχως να διαμαρτυρηθεί 
είναι ιδιαιτέρως απίστευτα. Όπως και να ‘χε, οι εικασίες 
καθησυχάστηκαν από μια επίσκεψη του ίδιου του Στέϊπλετον 
το ίδιο απόγευμα. Είχε έρθει για να απολογηθεί για την 
αγένεια του το πρωί, και κατόπιν μια μακράς προσωπικής 
συζήτησης με τον Σερ Χένρυ στο γραφείο του η έκβαση της 
κουβέντας τους ήταν να θεραπευθεί εντελώς η ρήξη, και πως 
πρόκειται να δειπνήσουμε στην Οικεία Μέριπιτ την ερχόμενη 
Παρασκευή ως αποτέλεσμα. 

«Δεν λέω τώρα πως δεν είναι τρελός,» είπε ο Σερ 
Χένρυ· «δεν μπορώ να ξεχάσω το βλέμμα στα μάτια του όταν 
έτρεξε κατά πάνω μου σήμερα το πρωί, μα οφείλω να 
παραδεχθώ πως κανείς δεν έχει προσφέρει μια τόσο όμορφη 
συγνώμη όπως έκανε.» 

«Έδωσε κάποια εξήγηση της συμπεριφοράς του;» 
«Η αδελφή του είναι το παν στην ζωή του, λέει. Αυτό 

είναι αρκετά φυσιολογικό, και χαίρομαι που κατάλαβε την 
αξία της. Ήταν πάντοτε μαζί, και σύμφωνα με τα λεγόμενα 
του ήταν πολύ μόνος με μονάχα εκείνη για συντροφιά, έτσι 
ώστε η σκέψη πως θα την χάσει ήταν όντως κάτι τρομερό για 
αυτόν. Δεν είχε καταλάβει, είπε, πως είχα αρχίσει να την 
πλησιάζω, μα όταν το είδε με τα ίδια του τα μάτια πως είχε 
έτσι, και πως θα απομακρυνόταν από εκείνον, του προξένησε 
ένα τέτοιο σοκ που για κάποιο διάστημα δεν μπορούσε να 
σκεφθεί τι είπε ή τι έκανε. Λυπόταν πολύ για όσα είχαν 
συμβεί, και αναγνώρισε πόσο ανόητο και πόσο εγωιστικό ήταν 
το ότι φανταζόταν πως θα κρατούσε μια όμορφη γυναίκα 
όπως η αδελφή του για τον εαυτό του ολόκληρη τη ζωή της. Αν 
θα έπρεπε να τον αφήσει θα προτιμούσε να είναι με έναν 



Arthur Conan Doyle 

 133 

γείτονα όπως εγώ παρά με κάποιον άλλο.  Μα εν πάση 
περιπτώσει ήταν πλήγμα για εκείνον και θα του έπαιρνε 
κάποιο διάστημα προτού κατορθώσει να προετοιμαστεί για 
αυτό. Θα απέσυρε κάθε αντίδραση εκ μέρους του αν του 
υποσχόμουν να αφήσω ήσυχο το ζήτημα για τρεις μήνες και 
να αρκεστώ καλλιεργώντας τη φιλία μου με τη δεσποινίδα 
κατά την συγκεκριμένη περίοδο δίχως να απαιτήσω την 
αγάπη της. Αυτό υποσχέθηκα, και έτσι έχει το ζήτημα.» 

Όποτε ορίστε ένα από τα μυστηριάκια μας 
ξεκαθαρισμένο. Κάτι είναι που πιάσαμε πάτο κάπου σε αυτό 
το βάλτο που παραδέρνουμε. Γνωρίζουμε πλέον γιατί ο 
Στέϊπλετον είδε με τέτοια δυσφορία τον επίδοξο μνηστήρα της 
αδελφής του —έστω κι αν αυτός ο μνηστήρας έχει τόσα 
προσόντα όπως ο Σερ Χένρυ. Και τώρα περνάω στο άλλο θέμα 
που ξέμπλεξα μέσα από το μπλεγμένο κουβάρι, το μυστήριο 
των αναφιλητών μέσα στην νύχτα, του δακρύβρεχτου 
προσώπου της κυρίας Μπάριμορ, και της κρυφής βόλτας του 
μπάτλερ στο δυτικό παράθυρο. Δώσε μου συγχαρητήρια, 
αγαπητέ μου Χολμς, και πες μου πως δεν σε απογοήτευσα ως 
αντιπρόσωπος —πως δεν μετανιώνεις για την εμπιστοσύνη 
την οποία μου έδειξες στέλνοντας με εδώ κάτω. Όλα αυτά τα 
ζητήματα, κατόπιν δουλειάς μιας νύχτας επιλύθηκαν πλήρως. 

Είπα «κατόπιν δουλειάς μιας νύχτας,» μα, στην 
πραγματικότητα, ήταν κατόπιν δουλειάς δυο νυχτών, γιατί 
την πρώτη είχαμε μηδενικό αποτέλεσμα. Κάθισα με τον Σερ 
Χένρυ στο δωμάτιο του μέχρι σχεδόν τις τρεις η ώρα το πρωί 
μα ούτε τον παραμικρό ήχο δεν ακούσαμε εκτός από το ρολόι 
που σήμαινε τις ώρες στη σκάλα. Ήταν μια πλέον 
μελαγχολική αγρυπνία και κατέληξε με καθέναν μας να 
αποκοιμιέται στην καρέκλα του. Ευτυχώς δεν 
αποθαρρυνθήκαμε, και αποφασίσαμε να δοκιμάσουμε ξανά. 
Την επόμενη νύχτα χαμηλώσαμε τη λάμπα και καθίσαμε 
καπνίζοντας τσιγάρα δίχως να βγάζουμε τον παραμικρό ήχο. 
Ήταν απίστευτο πόσο αργά κυλούσαν οι ώρες, και όπως 
είχαμε βοήθεια κατά τη διάρκεια τους από το ίδιο είδος 
καρτερικού ενδιαφέροντος το οποίο ο κυνηγός πρέπει να 



Το Κυνηγόσκυλο Των Μπάσκερβιλ 

 134 

νοιώθει καθώς παρακολουθεί την παγίδα στην οποία ελπίζει 
πως το θήραμα του θα μπει. Χτύπησε μια, και δυο, και είχαμε 
σχεδόν για δεύτερη φορά παραιτηθεί απελπισμένα όταν στην 
στιγμή τιναχτήκαμε όρθιοι και οι δυο μας στις καρέκλες μας 
με όλες τις ταλαιπωρημένες αισθήσεις μας σε πλήρη 
εγρήγορση και πάλι. Είχαμε ακούσει το τρίξιμο ενός βήματος 
στο διάδρομο. 

Πολύ μουλωχτά το ακούσαμε να περνά μέχρι που 
έσβησε στην απόσταση. Τότε ο βαρονέτος άνοιξε απαλά την 
πόρτα του και ξεκινήσαμε το κυνηγητό μας. Ήδη ο άνθρωπος 
μας είχε περάσει τον εξώστη και ο διάδρομος ήταν 
ολοσκότεινος. Απαλά προχωρήσαμε κλεφτά μέχρι που 
φθάσαμε στην άλλη πτέρυγα. Φθάσαμε εγκαίρως για να 
δούμε μια άποψη της ψηλής, γενειοφόρας φιγούρας, με τους 
ώμους καμπουριαστούς καθώς κατηφόρισε ακροπατώντας στο 
διάδρομο. Έπειτα εισήλθε στην ίδια πόρτα όπως και πριν, και 
το φως του κεριού το πλαισίωσε μέσα στο σκοτάδι και έριξε 
μια μοναδική αχτίδα μέσα στο ημίφως του διαδρόμου. 
Προχωρήσαμε συρτά με προσοχή προς το μέρος της, 
δοκιμάζοντας κάθε σανίδα πριν τολμήσουμε να ρίξουμε όλο 
μας το βάρος πάνω της. Είχαμε λάβει την προφύλαξη να 
αφήσουμε πίσω τις μπότες μας, μα, έστω κι έτσι, τα παλιά 
σανίδια τριζοβολούσαν κάτω από τα πόδια μας. Σε μερικές 
περιπτώσεις φάνηκε απίθανο πως δεν θα άκουγε την 
προσέγγιση μας. Ωστόσο, ο άνθρωπος είναι ευτυχώς κάπως 
βαρήκοος, και ήταν πλήρως απασχολημένος με ό,τι έκανε. 
Όταν τελικά φτάσαμε στην πόρτα και κοιτάξαμε κλεφτά μέσα 
τον βρήκαμε να σκύβει στο παράθυρο, με το κερί στο χέρι και 
το λευκό, προσηλωμένο του πρόσωπο κολλημένο πάνω στο 
τζάμι, ακριβώς όπως τον είχα δει δυο νύχτες πριν. 

Δεν είχαμε συμφωνήσει σε κάποιο σχέδιο δράσης, μα ο 
βαρονέτος είναι άνθρωπος για τον οποίο ο πλέον άμεσος 
τρόπο είναι πάντοτε ο πλέον φυσιολογικός. Προχώρησε εντός 
του δωματίου, και καθώς το έκανε ο Μπάριμορ τινάχτηκε 
πάνω από το παράθυρο με μια κοφτή εκπνοή και στάθηκε 
κατάχλομος και τρεμάμενος, ενώπιον μας. Τα καστανά του 



Arthur Conan Doyle 

 135 

μάτια, που μας κοίταζαν από τη λευκή μάσκα του προσώπου 
του, ήταν γεμάτα τρόμο και κατάπληξη καθώς έριχνε ματιές 
πότε στον Σερ Χένρυ και πότε σε εμένα. 

 
«Τι κάνεις εδώ, Μπάριμορ;» 
«Τίποτα, κύριε.» Ο εκνευρισμός του ήταν τόσο έντονος 

που μετά βίας κατάφερνε να μιλήσει, και οι σκιές 
αναπηδούσαν πάνω και κάτω από το τρέμουλο του κεριού του. 
«Ήταν το παράθυρο, κύριε. Κάνω ένα πέρασμα τα βράδια για 
να δω πως είναι όλα σφαλισμένα.» 

«Στο δεύτερο πάτωμα;» 
«Μάλιστα, κύριε, όλα τα παράθυρα.» 
«Κοίτα ‘δω, Μπάριμορ,» είπε ο Σερ Χένρυ αυστηρά, 

«αποφασίσαμε να μάθουμε την αλήθεια από σένα, έτσι θα σε 
γλιτώσει από μπελάδες αν μας την πεις αμέσως παρά 
αργότερα. Έλα! Όχι ψέματα! Τι έκανες σε εκείνο το 
παράθυρο;» 



Το Κυνηγόσκυλο Των Μπάσκερβιλ 

 136 

Ο τύπος μας κοίταξε κατά απελπισμένο τρόπο, και 
έπλεξε τα χέρια του σαν κάποιος που βρίσκεται στην ύστατη 
απόγνωση της αμφιβολίας και της δυστυχίας. 

«Δεν έκανα τίποτα κακό, κύριε, Κρατούσα ένα κερί 
κοντά στο παράθυρο.» 

«Και γιατί κρατούσες ένα κερί στο παράθυρο;» 
«Μην με ρωτάτε, Σερ Χένρυ— μη με ρωτάτε! Σας δίνω 

τον λόγο μου, κύριε, πως δεν είναι δικό μου μυστικό, και πως 
δεν μπορώ να σας πω. Αν δεν αφορούσε κάποιον άλλον εκτός 
από εμένα δεν θα το έκρυβα από εσάς.» 

Μια αιφνίδια ιδέα μου ήρθε, και πήρα το κερί από το 
τρεμάμενο χέρι του μπάτλερ. 

«Θα πρέπει να το κρατούσε σαν σινιάλο,» είπα. «Ας 
δούμε αν υπάρχει κάποια απάντηση.» Το κράτησα όπως κι 
εκείνος και κοίταξα έξω στο σκοτάδι της νύχτας. Αμυδρά, 
διέκρινα την σκοτεινή δασωμένη πλαγιά και την πιο 
ανοιχτόχρωμη έκταση του ρεικότοπου, γιατί το φεγγάρι ήταν 
πίσω από τα σύννεφα. Και τότε άφησα μια κραυγή 
αγαλλίασης, γιατί ένα μικροσκοπικό ίχνος κιτρινωπού φωτός 
είχε ξάφνου διαπεράσει το σκοτεινό πέπλο, και έλαμπε 
σταθερά στο κέντρο του μαύρου τετράγωνου που 
πλαισιωνόταν από το παράθυρο. 

«Ορίστε να ΄το!» φώναξα. 
«Όχι, όχι, κύριε, δεν είναι τίποτα —τίποτα!» διέκοψε ο 

μπάτλερ· «Σας διαβεβαιώνω, κύριε—» 
«Μετακίνησε το φως σου κατά μήκους του παράθυρου, 

Γουώτσον!» φώναξε ο βαρονέτος. «Δες, κινείται και το άλλο 
επίσης! Τώρα, κάθαρμα, αρνείσαι πως είναι σινιάλο; Έλα, 
μίλα! Ποιος είναι ο συνεργός σου εκεί πέρα, και περί τι 
συνομωσίας πρόκειται;» 

Το πρόσωπο του άντρα έγινε ολοφάνερα επιθετικό. 
«Είναι δική μου δουλειά και όχι δική σας. Δεν θα μιλήσω.» 

«Τότε φύγε από την δούλεψη μου αμέσως.» 
«Πολύ καλά, κύριε. Αν πρέπει να φύγω θα φύγω.» 



Arthur Conan Doyle 

 137 

«Και φεύγεις επαίσχυντα. Μα τους κεραυνούς, καλά 
θα κάνεις να ντρέπεσαι. Οι οικογένεια σου έζησε με τη δική 
μου για πάνω από εκατό χρόνια κάτω από αυτή τη στέγη, και 
να που σε βρίσκω μπλεγμένο βαθιά σε κάποια σκοτεινή 
πλεκτάνη εναντίον μου.» 

«Όχι, όχι, κύριε· όχι, όχι ενάντια σας!» Ήταν μια 
γυναικεία φωνή, και η κυρία Μπάριμορ, χλομότερη και 
περισσότερο τρομοκρατημένη από τον σύζυγο της στεκόταν 
στην πόρτα. Η ογκώδη φιγούρα της με ένα σάλι και μια 
φούστα θα φάνταζαν κωμικά αν δεν ήταν για την 
συναισθηματική φόρτιση του προσώπου της. 

 

«Πρέπει να φύγουμε, Ελίζα. Τελείωσε. Μπορείς να 
πακετάρεις τα πράγματα μας,» είπε ο μπάτλερ. 

«Ω, Τζον, Τζον, εγώ σου το προκάλεσα; Είναι δικό μου 
φταίξιμο, Σερ Χένρυ —όλο δικό μου. Δεν έκανε τίποτα εκείνος 
παρά μόνο για χάρη μου και επειδή του το ζήτησα.» 

«Μίλησε, τότε! Τι σημαίνει αυτό;» 
«Ο δύστυχος αδελφός μου λιμοκτονεί στον ρεικότοπο. 

Δεν μπορούμε να τον αφήσουμε να πεθάνει μπροστά στην 
πόρτα μας. Το φως είναι ένα σινιάλο για εκείνον πως υπάρχει 



Το Κυνηγόσκυλο Των Μπάσκερβιλ 

 138 

έτοιμο φαγητό για εκείνον και το φως εκεί απέναντι είναι για 
να μας δείξει το σημείο που θα του το πάμε.» 

«Τότε ο αδελφός σου είναι—» 
«Ο δραπέτης κατάδικος, κύριε —ο Σέλντεν, ο εγκλη-

ματίας.» 
«Αυτή είναι η αλήθεια, κύριε,» είπε ο Μπάριμορ. «Είπα 

δεν ήταν δικό μου μυστικό και πως δεν μπορούσα να σας το 
πω. Όμως πλέον το μάθατε, και θα καταλαβαίνετε πως αν 
υπήρξε κάποια πλεκτάνη δεν ήταν εναντίον σας.» 

Αυτή, τότε, ήταν η εξήγηση των μυστικών 
επιχειρήσεων τη νύχτα και του φωτός στο παράθυρο. Ο Σερ 
Χένρυ κι εγώ κοιτάξαμε τη γυναίκα με έκπληξη. Ήταν 
δυνατόν αυτό το απαθές αξιοπρεπές άτομο να είχε το ίδιο 
αίμα με τον πλέον περιβόητο εγκληματία στην χώρα; 

«Μάλιστα, κύριε, το όνομα μου ήταν Σέλντεν, και είναι 
ο μικρότερος αδελφός μου. Του κάναμε τα χατίρια υπερβολικά 
όταν ήταν παιδί και τον αφήσαμε να κάνει το δικό του στα 
πάντα μέχρι που έφτασε να σκέφτεται πως ο κόσμος ήταν 
φτιαγμένος για την δική του ευχαρίστηση, και πως μπορούσε 
να κάνει ότι ήθελε εντός του. Κατόπιν καθώς μεγάλωσε 
γνώρισε κακές παρέες και ο διάολος μπήκε μέσα του μέχρι 
που τσάκισε την καρδιά της μητέρας μου και διέσυρε το όνομα 
μας στη λάσπη. Από έγκλημα σε έγκλημα βούλιαζε ολοένα 
και βαθύτερα μέχρι που μοναχά το έλεος του Θεού τον 
γλίτωσε από την αγχόνη· μα για μένα, κύριε, υπήρξε πάντοτε 
το μικρό σγουρομάλλικο αγόρι που είχα νταντέψει και παίξει 
μαζί του όπως θα έκανε κάθε μεγαλύτερη αδελφή. Για αυτό 
και απέδρασε από τη φυλακή, κύριε. Ήξερε πως ήμουν εδώ και 
πως δεν θα αρνιόμασταν να τον βοηθήσουμε. Όταν σύρθηκε 
εδώ κάποια νύχτα, κουρασμένος και πεινασμένος, με τους 
δεσμοφύλακες μια ανάσα πίσω του, τι να κάναμε; Τον 
δεχτήκαμε, τον ταΐσαμε και τον φροντίσαμε. Τότε 
επιστρέψατε, κύριε, και ο αδελφός μου σκέφτηκε πως θα ήταν 
ασφαλέστερος στον ρεικότοπο από οπουδήποτε αλλού μέχρι 
που η κατακραυγή να περάσει, έτσι έμεινε κρυμμένος εκεί. Μα 

κάθε δεύτερη νύχτα σιγουρευόμασταν αν ήταν 



Arthur Conan Doyle 

 139 

ακόμη εκεί βάζοντας μια λάμπα στο παράθυρο, και αν υπήρχε 
κάποια απάντηση ο άντρας θα του πήγαινε λίγο ψωμί και λίγο 
κρέας. Κάθε μέρα ελπίζαμε πως είχε φύγει, μα για όσο ήταν 
εκεί δεν γινόταν να τον εγκαταλείψουμε. Αυτή είναι η όλη 
αλήθεια, καθώς είμαι μια τίμια χριστιανή και βλέπετε πως αν 
υπάρχει φταίξιμο στο ζήτημα δεν είναι του άντρα μου μα δικό 
μου, γιατί για χάρη μου έκανε όλα όσα έκανε.» 

Τα λόγια της γυναίκας έβγαιναν με μια έντονη θέρμη 
που έφερε την πειστικότητα μαζί τους. 

«Είναι αλήθεια, Μπάριμορ;» 
«Μάλιστα, Σερ Χένρυ. Κάθε λέξη.» 
«Λοιπόν, δεν μπορώ να σε κατηγορήσω που στάθηκες 

στο πλευρό της συζύγου σου. Ξέχνα ό,τι είπα. Πηγαίνετε στην 
κάμαρη σας, εσείς, και θα συζητήσουμε περαιτέρω επί του 
ζητήματος το πρωί.» 

Όταν είχαν φύγει κοιτάξαμε έξω από το παράθυρο 
ξανά. Ο Σερ Χένρυ το είχε ανοίξει διάπλατα, και ο παγερός 
νυχτερινός αέρας χτυπούσε στα πρόσωπα μας. Εκεί, μακριά 
στην σκοτεινή απόσταση έλαμπε ακόμη η μικρή φωτεινή 
κουκίδα. 

«Απορώ πως τολμά,» είπε ο Σερ Χένρι. 
«Ίσως να είναι έτσι τοποθετημένο ώστε να είναι ορατό 

μόνο εδώ.» 
«Πιθανότατα. Πόσο μακριά νομίζεις πως είναι;» 
«Έξω από την κορφή Cleft, νομίζω.» 
«Μόλις.» 
«Βασικά, δεν μπορεί να είναι μακριά αν ο Μπάριμορ 

έπρεπε να πηγαίνει εκεί το φαγητό. Και περιμένει, ο 
κακούργος, δίπλα στο κερί. Μα τους κεραυνούς, Γουώτσον, 
πηγαίνω να τσακώσω αυτό τον άνθρωπο!» 

Η ίδια σκέψη είχε περάσει από το μυαλό μου. Δεν ήταν 
λες και οι Μπάριμορ μας είχαν εμπιστευθεί. Το μυστικό τους 
είχε φανερωθεί αναγκαστικά. Ο άντρας αποτελούσε κίνδυνο 
για την κοινότητα, ένα παλιοτόμαρο για τον οποίο δεν 



Το Κυνηγόσκυλο Των Μπάσκερβιλ 

 140 

μπορούσε να υπάρξει ούτε οίκτος ούτε δικαιολογία. Κάναμε 
μονάχα το καθήκον μας παίρνοντας αυτή την ευκαιρία να τον 
βάλουμε ξανά πίσω εκεί που δεν μπορούσε να προξενήσει 
κακό. Με την στυγνή και βίαιη φύση του, άλλοι θα πλήρωναν 
το τίμημα αν καθόμασταν με σταυρωμένα χέρια. Κάποια 
νύχτα, επί παραδείγματι, οι γείτονες μας οι Στέϊπλετον ίσως 
να δέχονταν την επίθεση του, και ίσως αυτή να ήταν η σκέψη 
που είχε καταστήσει τον Σερ Χένρυ τόσο παθιασμένο στο 
εγχείρημα αυτό. 

«Θα έρθω,» είπα. 
«Τότε πάρε το περίστροφο σου και βάλε τις μπότες 

σου. Όσο γρηγορότερα ξεκινήσουμε τόσο το καλύτερο, καθώς 
ο τύπος μπορεί να σβήσει το φως του και να φύγει.» 

Σε πέντε λεπτά βρισκόμασταν έξω από την πόρτα, 
ξεκινώντας την επιχείρηση μας. Σπεύσαμε μέσα από τις 
σκοτεινές λόχμες, καταμεσής του μονότονου μουγκρητού του 
φθινοπωρινού αγέρα και του θροΐσματος των φύλλων που 
έπεφταν. Ο νυχτερινός αέρας ήταν βαρύς από την μυρωδιά 
της υγρασίας και της αποσύνθεσης. Που και που το φεγγάρι 
κρυφοκοίταζε για καμιά στιγμή, μα τα σύννεφα ταξίδευαν 
εμπρός από το πρόσωπο του ουρανού, και μόλις βγήκαμε από 
το ρεικότοπο μια βροχή άρχισε να πέφτει. Το φως έκαιγε 
ακόμη σταθερά μπροστά μας. 

«Είσαι οπλισμένος;» ρώτησα. 
«Έχω ένα κυνηγετικό καμτσίκι.» 
«Πρέπει να τον πλησιάσουμε αστραπιαία, γιατί 

λέγεται πως είναι απελπισμένος τύπος. Θα τον πιάσουμε εξ 
απήνης και θα τον έχουμε στο έλεος μας πριν να αντισταθεί.» 

«Για πες, Γουώτσον,» είπε ο βαρονέτος, «τι θα έλεγε ο 
Χολμς για αυτό; Μήπως για εκείνη την ώρα του σκότους στην 
οποία η δύναμη του κακού βρίσκεται στο απόγειο της;» 

Και σαν απάντηση προς τα λόγια του να ‘σου 
αντήχησε άξαφνα μέσα από το απέραντο ημίφως του 
ρεικότοπου εκείνη η απόκοσμη κραυγή που είχα ήδη ακούσει 
στις παρυφές του μεγάλου βάλτου του Γκρίμπεν. Ήρθε με τον 



Arthur Conan Doyle 

 141 

άνεμο μέσα στην σιωπή της νύχτας, ένας μακρύς, βαθύς 
γογγυσμός, έπειτα ένα ουρλιαχτό που δυνάμωνε, και ύστερα 
το θλιβερό μούγκρισμα στο οποίο έσβησε. Ξανά και ξανά 
αντήχησε, η ατμόσφαιρα ολόκληρη παλλόταν μαζί του, 
διαπεραστικό, αγριεμένο και απειλητικό. Ο βαρονέτος έπιασε 
το μανίκι μου και το πρόσωπο του τρεμόπαιξε κάτωχρο μέσα 
στο σκοτάδι. 

«Θεέ μου, τι είναι αυτό, Γουώτσον;» 
«Δεν ξέρω. Είναι ένας από τους ήχους του ρεικότοπου. 

Το άκουσα και πάλι προηγουμένως.» 
Έσβησε, και μια απόλυτη σιωπή έπεσε ολόγυρα μας. 

Σταθήκαμε τεντώνοντας τα αυτιά μας, μα τίποτα δεν ήρθε να 
ακουστεί. 

«Γουώτσον,» είπε ο βαρονέτος, «ήταν το αλύχτισμα 
ενός κυνηγόσκυλου.» 

Το αίμα πάγωσε στις φλέβες μου, γιατί υπήρχε ένας 
τρέμουλό στην φωνή του το οποίο φανέρωσε τον αιφνίδιο 
τρόμο που τον είχε καταλάβει.»¨ 

«Πως αποκαλούν αυτόν τον ήχο;» ρώτησε. 
«Ποιοι;» 
«Ο κόσμος στην επαρχία.» 
«Α, είναι αδαείς άνθρωποι. Για να σε νοιάζει πως το 

αποκαλούν;» 
«Πες μου, Γουώτσον. Τι λένε για αυτό;» 
Δίστασα μα δεν μπορούσα να αποφύγω την ερώτηση. 
«Λένε πως είναι το αλύχτισμα του Λαγωνικού των 

Μπάσκερβιλ.» 
Βόγκηξε και παρέμεινε σιωπηλός για μερικές στιγμές. 
 «Ένα κυνηγόσκυλο ήταν,» είπε εντέλει, «μα έμοιαζε 

να έρχεται από μίλια μακριά, από εκεί πέρα, θαρρώ.» 
«Ήταν δύσκολο να πεις από πούθε ήρθε.» 
«Δυνάμωσε και κόπασε με τον άνεμο. Δεν είναι αυτή η 

κατεύθυνση του μεγάλου βάλτου του Γκρίμπεν;» 



Το Κυνηγόσκυλο Των Μπάσκερβιλ 

 142 

«Όντως, είναι.» 
 «Λοιπόν, ήταν εκεί πάνω. Έλα τώρα, Γουώτσον, δεν 

σκέφτηκες κι εσύ πως ήταν το αλύχτισμα ενός κυνηγόσκυλου; 
Δεν είμαι παιδί. Δεν χρειάζεται να φοβάσαι να πεις την 
αλήθεια.» 

«Ο Στέϊπλετον ήταν μαζί μου όταν την άκουσα 
τελευταία. Είπε πως ίσως να ήταν η κραυγή κάποιου 
παράξενου πτηνού.» 

«Όχι, όχι, ήταν κυνηγόσκυλο. Θεέ μου, δεν γίνεται να 
υπάρχει κάποια αλήθεια σε όλες αυτές τις ιστορίες; Είναι 
δυνατόν να κινδυνεύω πραγματικά από έναν τόσο σκότιο 
λόγο; Δεν το πιστεύεις, έτσι, Γουώτσον;» 

«Όχι, όχι.» 
«Και όμως ήταν άλλο να γελάς σχετικά με αυτό στο 

Λονδίνο, και είναι άλλο να στέκεσαι εδώ έξω στο σκοτάδι του 
ρεικότοπου και να ακούς μια κραυγή σαν κι αυτή. Και ο θείος 
μου! Υπήρχε το ίχνος του κυνηγόσκυλου πλάι του όπως ήταν 
πεσμένος. Όλα ταιριάζουν. Δεν θεωρώ πως είμαι κάποιος 
δειλός, Γουώτσον, μα εκείνος ο ήχος φάνηκε να μου παγώνει 
το αίμα. Πιάσε το χέρι μου!» 

Ήταν παγωμένο σαν μάρμαρο. 
«Θα είσαι καλά αύριο.» 
«Δεν νομίζω πως θα αποδιώξω από το κεφάλι εκείνη 

την κραυγή. Τι συνιστάς να κάνουμε τώρα;» 
«Να γυρίσουμε πίσω;» 
«Όχι, μα τους κεραυνούς· ήρθαμε εδώ να τσακώσουμε 

τον τύπο, και θα το κάνουμε. Εμείς στο κατόπι του κατάδικου, 
κι ένα κολασμένο κυνηγόσκυλο, πιθανότατα, στο κατόπι μας. 
Έλα! Θα φτάσουμε στο τέλος έστω κι αν όλοι οι δαίμονες της 
κόλασης έχουν ξεχυθεί στον ρεικότοπο. » 

Προχωρήσαμε σκοντάφτοντας αργά μέσα στο σκοτάδι, 
με τα μαύρα απόκρημνα βράχια ολόγυρα μας, και το 
κιτρινωπό φωτεινό στίγμα εμπρός μας. Δεν υπάρχει τίποτα 
τόσο παραπλανητικό όσο η απόσταση ενός φωτός σε μια 

σκοτεινή σαν πίσσα νύχτα, και μερικές φορές η 



Arthur Conan Doyle 

 143 

αναλαμπή έδειχνε να είναι μακριά στον ορίζοντα και άλλες 
ίσως να ήταν μερικές γυάρδες μακρύτερα μας. Μα εντέλει 
διακρίναμε από πούθε ερχόταν, και ξέραμε πως ήταν όντως 
πολύ κοντά. Ένα λιωμένο κερί ήταν χωμένο σε μια ρωγμή των 
βράχων που το περιέκλειαν από κάθε μεριά έτσι ώστε να το 
προφυλάσσουν από τον άνεμο και επίσης να αποτρέπουν να 
γίνεται ορατό, παρεκτός της κατεύθυνσης  της Έπαυλης 
Μπάσκερβιλ. Ένας γρανιτένιος ογκόλιθος έκρυβε την 
προσέγγιση μας, και σκύβοντας πίσω του κοιτάξαμε προς το 
φως του σινιάλου. Ήταν παράξενο να βλέπεις αυτό το κερί 
μόνο του να καίει εκεί καταμεσής του ρεικότοπου, δίχως ίχνος 
ζωής κοντά του— μονάχα η μια σταθερή φλόγα και η 
αναλαμπή των βράχων εκατέρωθεν. 

 



Το Κυνηγόσκυλο Των Μπάσκερβιλ 

 144 

«Τι να κάνουμε τώρα;» ψιθύρισε ο Σερ Χένρυ. 
«Θα περιμένουμε εδώ. Πρέπει να είναι κοντά στο φως 

του. Ας δούμε αν μπορέσουμε να τον εντοπίσουμε.» 
 

Τα λόγια δεν είχαν καλά-καλά βγει από το στόμα μου 
όταν και οι δυο μας τον είδαμε. Πάνω από τα βράχια, στην 
ρωγμή την οποία το κερί έκαιγε, ξεπρόβαλε ένα διαβολικά 
ωχρό πρόσωπο, ένας τρομερά ζωώδες πρόσωπο, χαρακωμένο 
και σκαμμένο από απεχθή πάθη. Βρώμικο από λάσπη, με 
άγρια γενειάδα, και ανάκατα μαλλιά, θα μπορούσε κάλλιστα 
να ανήκει σε κάποιον από τους αρχαίους αγρίους που 
κατοικούσαν στα λαγούμια πάνω στις λοφοπλαγιές. Το φως 
από κάτω του καθρεπτιζόταν στα μικρά πανούργα μάτια του 
τα οποία κοίταζαν μανιασμένα δεξιά κι αριστερά μέσα στο 
σκοτάδι σαν κάποιο πονηρό και άγριο ζώο που είχε ακούσει τα 
βήματα των κυνηγών του. 

Κάτι είχε προφανώς εγείρει τις υποψίες του. Ίσως να 
ήταν πως ο Μπάριμορ είχε κάποιο μυστικό σινιάλο το οποίο 
είχε αμελήσει να μας δώσει, ή ο τύπος είχε κάποιο άλλο λόγο 
να σκέφτεται πως κάτι δεν πήγαινε καλά, μα διέκρινα τους 
φόβους του επί του κακόβουλου προσώπου του. Από στιγμή σε 
στιγμή ίσως να έσβηνε το φως του και να εξαφανιζόταν στο 
σκοτάδι. Όρμησα μπροστά επομένως, και ο Σερ Χένρυ 
ακολούθησε. Την ίδια στιγμή ο κατάδικος ξεφώνησε  κάποια 
βρισιά προς εμάς και πέταξε μια πέτρα η οποία 
κομματιάστηκε πάνω στον βράχο που μας κάλυπτε.  Έπιασα 
μια ιδέα από την κόντη, γεροδεμένη μορφή του καθώς 
τινάχτηκε όρθιος και στράφηκε για να το βάλει στα πόδια. Την 
ίδια στιγμή από τύχη το φεγγάρι φώτισε μέσα από τα 
σύννεφα. Ανηφορίσαμε τρέχοντας στο λόφο, και εκεί ήταν ο 
άνθρωπος μας τρέχοντας με μεγάλη ταχύτητα 
κατηφορίζοντας την άλλη πλευρά, πηδώντας πάνω στα 
βράχια καθώς έτρεχε με την ευκινησία ενός αγριοκάτσικου. 
Μια τυχερή μακρινή βολή από το περίστροφο μου ίσως να τον 
έβρισκε, μα το είχα φέρει μόνο για να αμυνθώ αν δεχόμουν 
επίθεση και όχι για να πυροβολήσω έναν άοπλο άνθρωπο που 



Arthur Conan Doyle 

 145 

απομακρυνόταν τρέχοντας. 
Ήμασταν και οι δυο γοργοί δρομείς και με αρκετά 

καλή εξάσκηση, μα σύντομα ανακαλύψαμε πως δεν είχαμε 
καμία πιθανότητα να τον προφτάσουμε. Τον παρατηρήσαμε 
για αρκετή ώρα στο σεληνόφως μέχρι που ήταν ένα μικρό 
σημάδι που κινιόταν γοργά μεταξύ των ογκόλιθων στις 
πλαγιές ενός μακρινού λόφου. Τρέχαμε και τρέχαμε μέχρι που 
είχαμε εντελώς λαχανιάσει, μα η απόσταση μεταξύ μας έγινε 
ακόμη μεγαλύτερη. Τελικά σταθήκαμε και καθίσαμε 
λαχανιασμένοι σε δυο βράχια, παρακολουθώντας τον να 
χάνεται στην απόσταση. 

Και ήταν εκείνη τη στιγμή που προέκυψε το πλέον 
παράξενο κι απροσδόκητο πράγμα. Είχαμε σηκωθεί από τα 
βράχια και στρεφόμασταν για να επιστρέψουμε σπίτι, έχοντας 
εγκαταλείψει την μάταια καταδίωξη. Το φεγγάρι ήταν χαμηλά 
στα δεξιά, και η μυτερή κορυφή μιας γρανιτένιας προεξοχής 
υψωνόταν ενάντια στην κάτω μεριά του ασημένιου δίσκου. 
Εκεί, μαύρη σαν άγαλμα από έβενο ενάντια στο φωτισμένο 
τοπίο είδα να διαγράφεται η μορφή ενός άντρα επί της 
προεξοχής. Μη φαντασθείς πως επρόκειτο περί παραίσθησης, 
Χολμς. Σε διαβεβαιώνω πως ποτέ στη ζωή μου δεν είδα κάτι 
σαφέστερα. Από όσο μπορούσα να κρίνω, η μορφή άνηκε σε 
έναν ψηλό, λεπτό άντρα. Στεκόταν με τα πόδια του ελαφρώς 
χωρισμένα, τα χέρια του διπλωμένα, το κεφάλι σκυφτό, σαν 
να συλλογιζόταν επί της αχανούς ερημιάς από τύρφη και 
γρανίτη που εκτεινόταν εμπρός του. Θα μπορούσε κάλλιστα 
να είναι το ίδιο το πνεύμα εκείνου του τρομερού τόπου. Δεν 
ήταν ο κατάδικος. Ο άντρας αυτός απείχε πολύ από το μέρος 
που είχε εξαφανιστεί ο τελευταίος. Επιπλέον, επρόκειτο για 
πολύ ψηλότερο άνθρωπο. Με μια κραυγή έκπληξης τον 
υπέδειξα στον βαρονέτο, μα την στιγμή που χρειάστηκε για να 
στραφώ και να αδράξω το χέρι του ο άντρας είχε εξαφανιστεί. 
Απέμενε μόνο η μυτερή γρανιτένια κορυφή που έτεμνε το 
κάτω μέρος του φεγγαριού, μα η κορυφή της δεν έφερε το 
παραμικρό ίχνος εκείνης της σιωπηλής και ακίνητης μορφής. 



Το Κυνηγόσκυλο Των Μπάσκερβιλ 

 146 

 

Ήθελα να πάει προς αυτή την κατεύθυνση και να 
εξετάσω την κορφή, μα  βρισκόταν αρκετά μακριά. Τα νεύρα 
του βαρονέτου έτρεμαν από εκείνη την κραυγή, που έφερνε 
στο μυαλό την σκοτεινή ιστορία της οικογένειας του, και δεν 
ήταν σε διάθεση για νέες περιπέτειες. Δεν είχε δει εκείνον τον 
μοναχικό άντρα επί της προεξοχής και δεν μπορούσε να 
νοιώσει τον ενθουσιασμό που εκείνη η παράδοξη παρουσία 
και η δεσποτική του συμπεριφορά μου είχαν αφήσει. «Κάποιος 
δεσμοφύλακας, αναμφίβολα,» είπε. «Ο βάλτος έχει πήξει από 
αυτούς από τότε που αυτός ο τύπος απέδρασε.» Λοιπόν, ίσως η 
εξήγηση του να ήταν η σωστή, μα θα ήθελα κάποιες 
περαιτέρω αποδείξεις επί αυτού. Σήμερα σκοπεύουμε να 
επικοινωνήσουμε με τους ανθρώπους από το Πρίνστον για το 
που θα πρέπει να ψάξουν για τον αγνοούμενο, μα είναι σαφές 
πως δεν θριαμβέψαμε στην πραγματικότητα φέρνοντας τον 
πίσω ως κρατούμενο μας. Ταύτες ήσαν οι περιπέτειες της 
χθεσινής νύχτας, και οφείλεις να παραδεχθείς, αγαπητέ μου 
Χολμς, πως σε ενημέρωσα πλήρως στο ζήτημα της αναφοράς. 
Πολλά από όσα σου ανέφερα είναι αναμφίβολα εντελώς 



Arthur Conan Doyle 

 147 

άσχετα, ωστόσο νοιώθω πως είναι καλύτερα να σου αναφέρω 
όλα τα γεγονότα και να σε αφήσω να επιλέξεις ο ίδιος εκείνα 
τα οποία σε εξυπηρετούν καλύτερα στην αποκόμιση των 
συμπερασμάτων σου. Ασφαλώς κάνουμε κάποια πρόοδο. 
Όσον αφορά τους Μπάριμορ ανακαλύψαμε το κίνητρο των 
πράξεων τους, και αυτό ξεκαθάρισε αρκετά την κατάσταση. 
Μα ο βάλτος με τα μυστήρια και τους παράξενους κατοίκους 
του παραμένει πάντα τόσο ανεξιχνίαστος όσο και πριν. Ίσως 
στην επόμενη να κατορθώσω να ρίξω λίγο φως κι επ’ αυτού. 
Το καλύτερο από όλα θα ήταν αν μπορούσες να κατέβεις εδώ. 
Εν πάση περιπτώσει θα έχεις νέα μου ξανά κατά τη διάρκεια 
των επόμενων ημερών. 

 



Το Κυνηγόσκυλο Των Μπάσκερβιλ 

 148 

Κεφάλαιο 10ο. Απόσπασμα από το 
ημερολόγιο του Δρ Γουώτσον 

 
 

Μέχρι στιγμής ήμουν σε θέση να παραθέσω από τις 
αναφορές τις οποίες είχα προωθήσει κατά τη διάρκεια 
των πρώτων ημερών στον Σέρλοκ Χολμς. Τώρα, ωστόσο, 
έφθασα σε ένα σημείο στην αφήγηση μου όπου είμαι 
υποχρεωμένος να εγκαταλείψω αυτή τη μέθοδο και να 
εμπιστευτώ για μια ακόμη φορά τις αναμνήσεις μου, με 
τη συμβολή του ημερολογίου το οποίο τήρησα εκείνη 
την περίοδο. Ορισμένα αποσπάσματα από το τελευταίο 
θα με μεταφέρουν προς εκείνες τις σκηνές οι οποίες 
παραμένουν μόνιμα με κάθε λεπτομέρεια επί της 
μνήμης μου. Συνεχίζω, λοιπόν, από το πρωινό το οποίο 
ακολούθησε την ανεπιτυχή καταδίωξη του κατάδικου 
και των άλλων παράδοξων εμπειριών μας στον βάλτο. 

 
 
16η Οκτωβρίου. Μια μουντή κι ομιχλώδης ημέρα με ένα 

ψιχάλισμα.  Η οικία περιστοιχίζεται  από περαστικά σύννεφα, 
τα οποία σηκώνονται κατά διαστήματα για να φανερώσουν 
τις καταθλιπτικές καμπές του ρεικότοπου, με λεπτές, ασημιές 
φλέβες επί των πλευρών των λόφων, και τους απόμακρους 
βράχους που φεγγίζουν εκεί που πέφτουν οι αστραπές επί των 
υγρών επιφανειών τους. Είναι μελαγχολικά τόσο έξω όσο και 
μέσα. Ο βαρονέτος έχει πέσει σε μια κατήφεια κατόπιν των 
νυχτερινών περιπετειών. Έχω επίγνωση κι ο ίδιος ενός βάρους 
στην καρδιά μου και ενός προαισθήματος επικείμενου 
κινδύνου —ακόμη κι άμεσου κινδύνου, το οποίο είναι πολύ 
χειρότερο επειδή αδυνατώ να τον προσδιορίσω. 

Και δεν έχω λόγο για ένα τέτοιο προαίσθημα; 
Λαμβάνοντας υπόψη τη μακριά ακολουθία των περιστατικών 
τα οποία υπέδειξαν στο σύνολο τους προς κάποια δυσοίωνη 



Arthur Conan Doyle 

 149 

επιρροή ή οποία βρίσκεται επί το έργο ολόγυρα μας. Έχουμε 
το θάνατο του προηγούμενου ένοικου της έπαυλης, 
εκπληρώνοντας έτσι τους όρους του οικογενειακού θρύλου, 
και έχουμε και τις επανειλημμένες αναφορές από χωρικούς 
για την εμφάνιση ενός παράξενου πλάσματος επί του 
ρεικότοπου. Δις έχω με τα ίδια μου τα αυτιά ακούσει τον ήχο 
που έμοιαζε με το μακρινό αλύχτισμα ενός κυνηγόσκυλου. 
Είναι απίστευτο, αδύνατο  πως θα γινόταν να βρίσκεται όντως 
εκτός των φυσικών νόμων. Ένα φασματικό κυνηγόσκυλο το 
οποίο αφήνει απτές πατημασιές και γεμίζει την ατμόσφαιρα 
με το ουρλιαχτό του σίγουρα είναι κάτι που θα θέσεις εκτός 
της σκέψης σου. Ο Στέϊπλετον ίσως να συνταχθεί με μια 
τέτοια πρόληψη, κι ο Μόρτιμερ επίσης, μα αν έχω μια αρετή σε 
ετούτο τον κόσμο αυτή είναι η κοινή λογική, και τίποτα δεν θα 
με πείσει να πιστέψω σε ένα τέτοιο πράγμα. Το να το κάνω θα 
ήταν σαν να κατέβαινα στο επίπεδο αυτών των φτωχών 
χωρικών, που δεν αρκούνται σε ένα απλό δαιμονικό  σκύλο μα 
χρειάζονται να τον περιγράψουν με φλόγες να ξεχύνονται 
από το στόμα και τα μάτια του.  Ο Χολμς δεν θα άκουγε καν 
τέτοιες φαντασιώσεις, και τελώ πράκτορας του. Μα τα 
γεγονότα είναι γεγονότα, και έχω δυο φορές ακούσει το 
αλύχτισμα επί του ρεικότοπου. Αν υποθέταμε πως υπήρχε 
όντως ένα ευμέγεθες κυνηγόσκυλο ελεύθερο εντός του· αυτό 
θα έφθανε μακριά στο να εξηγήσει τα πάντα. Ωστόσο που θα 
κρυβόταν ένα τέτοιο κυνηγόσκυλο, που θα έβρισκε την τροφή 
του, από πού ερχόταν, πως γινόταν και κανείς δεν το έβλεπε 
τη μέρα; Οφείλεται να ομολογηθεί πως η φυσική εξήγηση 
προσφέρει τόσες σχεδόν δυσκολίες όσο και η άλλη. Και 
πάντοτε, πέραν του κυνηγόσκυλου, υφίσταται το γεγονός του 
ανθρώπινου παράγοντα στο Λονδίνο, του άντρα στην άμαξα, 
και της επιστολής που προειδοποίησε τον Σερ Χένρυ ενάντια 
στον ρεικότοπο.  Αυτό τουλάχιστον ήταν πραγματικό, μα ίσως 
να ήταν τόσο το έργο κάποιου προστατευτικού φίλου όσο κι 
ενός εχθρού. Που είναι αυτός ο φίλος ή εχθρός τώρα; Θα 
μπορούσε—  θα μπορούσε να είναι ο άγνωστος που είδαμε επί 
του βράχου; 



Το Κυνηγόσκυλο Των Μπάσκερβιλ 

 150 

Είναι αλήθεια πως του είχα ρίξει μόλις μια ματιά, και 
ωστόσο υπάρχουν πράγματα για τα οποία παίρνω όρκο. Δεν 
είναι κάποιος τον οποίο να συνάντησα εδώ κάτω, και έχω 
πλέον συναντήσει άπαντες τους γείτονες. Η φιγούρα ήταν 
κατά πολύ ψηλότερη από τον Στέϊπλετον, πολύ πιο λεπτή από 
του Φράνκλαντ. Ίσως πιθανότατα να ήταν ο Μπάριμορ, 
ωστόσο τον είχαμε αφήσει πίσω μας, και ήμουν βέβαιος πως 
δεν γινόταν να μας έχει ακολουθήσει. Ένας ξένος τότε μας 
ακολουθεί ακόμη, όπως κι ένας ξένος μας ακολούθησε στο 
Λονδίνο. Δεν καταφέραμε να τον ξεφορτωθούμε. Αν 
μπορούσα να τον τσακώσω, τότε τουλάχιστον ίσως να 
βρισκόμασταν στο τέλος όλων μας των δυσκολιών. Προς αυτό 
το στόχο οφείλω να αφιερώσω πλέον όλες μου τις 
προσπάθειες. 

Η πρώτη μου παρόρμηση ήταν να αναφέρω στο Σερ 
Χένρυ όλα μου τα σχέδια. Η δεύτερη και σοφότερη ήταν να 
παίξω το δικό μου παιχνίδι και να μιλήσω όσο το δυνατόν 
λιγότερο σε οποιονδήποτε. Είναι σιωπηλός και αφηρημένος. 
Τα νεύρα του έχουν περιέργως αναστατωθεί από εκείνο τον 
ήχο επί του ρεικότοπου. Δεν θα αναφέρω τίποτα που να 
προστεθεί στις ανησυχίες του, μα θα κάνω τα δικά μου 
βήματα για να επιτύχω τον στόχο μου. 

Είχαμε μια μικρή σκηνή σήμερα το πρωί κατόπιν του 
πρωινού. Ο Μπάριμορ ζήτησε την άδεια να μιλήσει με τον Σερ 
Χένρυ, και κλείστηκαν στο γραφείο του για λίγη ώρα. 
Καθισμένος στην αίθουσα του μπιλιάρδου περισσότερες από 
μια φορές άκουσα τον ήχο έντονων φωνών, και πήρα μια καλή 
ιδέα περί του υπό συζήτηση θέματος. Κατόπιν κάποιας ώρας ο 
βαρονέτος άνοιξε την πόρτα του και με κάλεσε. «Ο Μπάριμορ 
θεωρεί πως έχει κάποια αντίρρηση,» είπε. «Θεωρεί πως ήταν 
άδικο εκ μέρους μας να καταδιώξουμε τον κουνιάδο του όταν 
εκείνος, οικειοθελώς, μας ανέφερε το μυστικό.»  

Ο μπάτλερ στεκόταν πολύ χλωμός αλλά εξαιρετικά 
ήρεμος ενώπιον μας. 

 



Arthur Conan Doyle 

 151 

 

 «Ίσως να μίλησα υπερβολικά έντονα, κύριε,» είπε, «κι 
αν πρέπει, βεβαίως και σας ζητώ συγνώμη. Εντούτοις, 
εξεπλάγην αφάνταστα ακούγοντας σας να επιστρέφεται το 
πρωί και έμαθα πως καταδιώκατε τον Σέλντεν. Ο κακόμοιρος 
έχει αρκετά για να αντεπεξέλθει δίχως να του φορτώνω κι εγώ 
περισσότερα εμπόδια.» 

«Αν μας το είχες αναφέρει οικειοθελώς τότε θα ήταν 
διαφορετικά,» είπε ο βαρονέτος, «αλλά μας το είπες μονάχα, ή 
μάλλον η γυναίκα σου μας το είπε, όταν υποχρεώθηκες και 
δίχως να μπορείς να κάνεις κάτι άλλο.» 

«Δεν σκέφτηκα πως θα το εκμεταλλευόσασταν, Σερ 
Χένρυ— ειλικρινά.» 

«Ο άνθρωπος είναι δημόσιος κίνδυνος. Υπάρχουν 
απομονωμένα σπίτια διάσπαρτα σε ολόκληρο τον ρεικότοπο, 
και είναι τύπος που δεν θα κολλήσει σε τίποτα. Αρκεί μια και 
μόνο ματιά στο πρόσωπο του για να το δεις. Δείτε την οικία 
του κυρίου Στέϊπλετον, επί παραδείγματι, δίχως κανέναν 
εκτός του ιδίου  να την υπερασπιστεί. Δεν υπάρχει διόλου 



Το Κυνηγόσκυλο Των Μπάσκερβιλ 

 152 

ασφάλεια για τον καθένα, μέχρι να βρεθεί πίσω από τα 
κάγκελα.» 

«Δεν θα διαρρήξει καμία οικία, κύριε. Παίρνω όρκο επί 
αυτού. Μα δεν προκαλέσει ξανά το παραμικρό πρόβλημα σε 
κανέναν στα μέρη ετούτα. Σας διαβεβαιώνω, Σερ Χένρυ, πως 
σε ελάχιστες ημέρες οι απαιτούμενοι διακανονισμοί θα έχουν 
γίνει και θα ταξιδεύει για τη Νότιο Αμερική.  Για όνομα του 
θεού, κύριε, σας ικετεύω να μην αφήσετε την αστυνομία να 
μάθει πως βρίσκεται ακόμη στον βάλτο. Παραιτήθηκαν της 
καταδίωξης εκεί, και έτσι εκείνος μπορεί να κρυφθεί έως ότου 
το καράβι να έχει κανονιστεί. Δεν γίνεται να τον καταδώσετε 
δίχως να εμπλέξετε την σύζυγο μου κι εμένα σε φασαρίες. Σας 
ικετεύω, κύριε, να μην αναφέρετε τίποτα στην αστυνομία.» 

«Τι λες εσύ, Γουώτσον;» 
Ανασήκωσα τους ώμους μου. «Αν έβγαινε με 

ασφάλεια εκτός χώρας θα ανακούφιζε τους φορολογούμενους 
από ένας βάρος.» 

«Μα τι γίνεται αν ληστέψει κάποιον πριν φύγει;» 
«Δεν θα έκανε τίποτα τόσο τρελό, κύριε. Του 

παρείχαμε όλα όσα θα μπορούσε να ζητήσει. Το να διαπράξει 
ένα έγκλημα θα σήμαινε πως θα φανέρωσε το που κρυβόταν.» 

«Πράγματι,» είπε ο Σερ Χένρι. «Καλώς, Μπάριμορ—» 
«Ο θεός να σας ευλογεί, κύριε, και σας ευχαριστώ μέσα 

από την καρδιά μου! Θα την πλήγωνε βαθύτατα την 
κακομοίρα την γυναίκα μου αν τον συλλάμβαναν και πάλι.» 

«Να φανταστώ πως βοηθούμε και συναινούμε σε ένα 
κακούργημα, Γουώτσον; Μα, κατόπιν όσων ακούσαμε δεν 
νοιώθω πως θα μπορούσα να τον καταδώσω, οπότε αυτό 
αποτελεί τη λήξη του θέματος. Εντάξει, Μπάριμορ, μπορείς να 
φύγεις.» 

Με μερικές σπαστές λέξεις ευγνωμοσύνης ο άντρας 
στράφηκε από την άλλη, μα δίστασε και κατόπιν ξαναγύρισε. 

«Υπήρξατε τόσο καλός μαζί μας, κύριε, ώστε θα ήθελα 
να κάνω ότι καλύτερο μπορώ για εσάς προς αντάλλαγμα. 
Γνωρίζω κάτι, Σερ Χένρυ, και ίσως να έπρεπε να το αναφέρω 



Arthur Conan Doyle 

 153 

νωρίτερα, μα ήταν πολύ αργότερα από την ανάκριση όταν το 
ανακάλυψα. Δεν έβγαλα λέξη  σε ψυχή ζώσα σχετικά. Έχει να 
κάνει με το θάνατο του καημένου του Σερ Τσαρλς.» 

Ο Βαρονέτος κι εγώ τιναχτήκαμε αμέσως πάνω. 
«Γνωρίζεις πως πέθανε;» 

«Όχι, κύριε, δεν το γνωρίζω.» 
«Τότε τι;» 
«Γνωρίζω γιατί βρισκόταν στην πύλη εκείνη την ώρα. 

Ήταν για να συναντήσει μια γυναίκα.» 
«Για να συναντήσει μια γυναίκα; Εκείνος;» 
«Μάλιστα, κύριε.» 
«Και το όνομα της γυναίκας;» 
«Δεν μπορώ να σας δώσω το όνομα, κύριε, μα μπορώ 

να σας δώσω τα αρχικά. Τα αρχικά της ήταν Λ. Λ.» 
«Πως το γνωρίζεις, Μπάριμορ;» 
«Βασικά, Σερ Χένρυ, ο θείος σας έλαβε ένα γράμμα 

εκείνο το πρωί. Ελάμβανε συνήθως πάρα πολλά γράμματα, 
γιατί ήταν δημόσιο πρόσωπο και πολύ γνωστός για την καλή 
του καρδιά, έτσι ώστε ο καθένας που είχε προβλήματα 
στρεφόταν σε εκείνον. Μα εκείνο το πρωί, όπως έτυχε, υπήρξε 
μόνο εκείνο το μοναδικό γράμμα, έτσι το πρόσεξα 
περισσότερο. Προερχόταν από το Coombe Tracey, και η 
διεύθυνση είχε γραφτεί από γυναικείο χέρι.» 

«Λοιπόν;» 
«Βασικά, κύριε, δεν το ξανασκέφτηκα το ζήτημα, και 

ούτε που θα το ‘χα σκεφθεί αν δεν ήταν η γυναίκα μου. Πριν 
λίγες εβδομάδες καθάριζε το γραφείο του Σερ Τσαρλς —δεν 
είχε αγγιχτεί από το θάνατο του— και βρήκε τις στάχτες ενός 
καμένου γράμματος στο πίσω μέρος της σχάρας. Το 
μεγαλύτερο μέρος του είχε καεί, μα ένα μικρό τμήμα, το κάτω 
μέρος μιας σελίδας, είχε μείνει ολόκληρο, και το κείμενο 
μπορούσε ακόμη να αναγνωσθεί, παρότι ήταν σταχτί επί μιας 
μαύρης επιφάνειας. Μας έδωσε την εντύπωση πως επρόκειτο 
για ένα υστερόγραφο στο τέλος του γράμματος και έλεγε: 



Το Κυνηγόσκυλο Των Μπάσκερβιλ 

 154 

‘Θερμά σας παρακαλώ, καθώς είστε ένας κύριος, κάψτε το 
γράμμα αυτό, και να ‘στε στην πύλη στις δέκα η ώρα.’ Από 
κάτω ήταν υπογεγραμμένα τα αρχικά Λ.Λ.» 

«Έχεις αυτό το τμήμα χαρτιού;» 
«Όχι, κύριε, θρυμματίστηκε αμέσως μόλις το 

μετακινήσαμε.» 
«Είχε λάβει ο Σερ Τσαρλς κάποια άλλα γράμματα με 

την ίδια γραφή;» 
«Βασικά, δεν πρόσεχα τα γράμματα του. Δεν θα ‘χα 

καν προσέξει το συγκεκριμένο , αν δεν τύχαινε να έρθει μόνο 
του.» 

«Και δεν έχεις καθόλου ιδέα ποια είναι η Λ.Λ.;» 
«Όχι, κύριε. Ξέρω όσα ξέρετε και τίποτα παραπάνω. 

Μα προσδοκώ πως αν εντοπίζαμε την συγκεκριμένη κυρία θα 
μαθαίναμε περισσότερα σχετικά με το θάνατο του Σερ 
Τσαρλς.» 

«Δεν καταλαβαίνω, Μπάριμορ, πως έφτασες να 
αποκρύψεις μια τόσο σημαντική πληροφορία.» 

«Βασικά, κύριε, συνέβη αμέσως μετά από τη στιγμή 
που μας βρήκε το δικό μας πρόβλημα. Αλλά πάλι, κύριε, 
εκτιμούσαμε και οι δυο τον Σερ Τσαρλς, λαμβάνοντας υπόψη 
το πόσα είχε κάνει για μας. Το να το ξεσκαλίσουμε δεν θα 
ωφελούσε το κακόμοιρο το αφεντικό μας, και καλό είναι να 
κινούμαστε προσεκτικά μιας και εμπλέκεται μια κυρία στο 
ζήτημα. Ακόμη και οι καλύτεροι—» 

«Σκεφτήκατε πως ίσως να έπληττε την υπόληψη του;» 
«Βασικά, κύριε, σκέφτηκα πως καλό δεν θα ‘βγαινε 

από αυτό. Μα τώρα υπήρξατε καλός μαζί μας, και νοιώθω πως 
θα ήταν άδικο να μην σας αναφέρω όλα όσα γνωρίζω για το 
ζήτημα.» 

«Πολύ καλά, Μπάριμορ· μπορείς να φύγεις.» Όταν ο 
μπάτλερ μας είχε αφήσει ο Σερ Χένρυ στράφηκε σε μένα. 
«Λοιπόν, Γουώτσον, τι σκέφτεσαι για το νέο αυτό φως;» 

«Δείχνει να αφήνει το σκοτάδι μάλλον βαθύτερο από 



Arthur Conan Doyle 

 155 

προηγουμένως.» 
«Το ίδιο πιστεύω κι εγώ. Μα αν και μόνο αν 

εντοπίζαμε την Λ. Λ. ίσως να ξεκαθάριζε η όλη ιστορία. 
Αποκομίσαμε τουλάχιστον αυτό. Γνωρίζουμε πως υπάρχει 
κάποια η οποία έχει τα δεδομένα αν κατορθώσουμε να την 
βρούμε. Τι θεωρείς πως θα έπρεπε να κάνουμε;» 

«Να ενημερώσουμε τον Χολμς σχετικά, και άμεσα. Θα 
του προσφέρει την ένδειξη την οποία αναζητούσε. Θα σφάλλω 
αφάνταστα αν αυτό δεν τον κατεβάσει κάτω.» 

Πήγα αμέσως στο δωμάτιο μου και κατέγραψα την 
αναφορά μου επί της πρωινής συζήτησης για τον Χολμς. Μου 
ήταν προφανές πως ήταν υπερβολικά απασχολημένος 
τελευταία, γιατί τα σημειώματα που ελάμβανα από την οδό 
Μπέϊκερ ήταν ελάχιστα και σύντομα, δίχως σχόλια επί των 
πληροφοριών που του προμήθευα και ούτε κάποια αναφορά 
επί της αποστολής μου. Αναμφίβολα η υπόθεση εκβιασμού 
απαιτούσε όλες του τις δυνάμεις. Κι όμως αυτός ο νέος 
παράγοντας θα έπρεπε σίγουρα να προσελκύσει την προσοχή 
του και να ανανεώσει το ενδιαφέρον του. Ευχόμουν να 
βρισκόταν εδώ.  

 
17η Οκτωβρίου. Ολημερίς η βροχή έπεφτε, χτυπώντας 

τα φύλλα του κισσού και σταλάζοντας από τα γεισώματα. 
Συλλογίστηκα τον κατάδικο εκεί έξω στο θλιβερό, παγερό, 
απροστάτευτο βάλτο. Ο φτωχοδιάβολος! Όποια κι αν ήταν τα 
εγκλήματα του, είχε υπομείνει κάτι για να εξιλεωθεί από 
αυτά. Και τότε σκέφτηκα τον άλλο —το πρόσωπο στην άμαξα, 
την σιλουέτα που διαγράφτηκε στο ρεικότοπο. Να ήταν κι 
αυτός εκεί έξω στον κατακλυσμό —ο αθέατος παρατηρητής, ο 
άνθρωπος του σκότους; Το απόγευμα φόρεσα το αδιάβροχο 
μου και περπάτησα αρκετά επί του μουλιασμένου βάλτου, 
γεμάτου από σκοτεινές φαντασιώσεις, με τη βροχή να χτυπά 
στο πρόσωπο μου και τον άνεμο να σφυρίζει γύρω από τα 
αυτιά μου. Ο θεός να βοηθήσει όλους όσους περιπλανιόνται 
στο μεγάλο έλος τέτοια ώρα, γιατί ακόμη και τα ακλόνητα 
υψίπεδα έχουν μετατραπεί σε τέλματα. Βρήκα τον 



Το Κυνηγόσκυλο Των Μπάσκερβιλ 

 156 

μαύρο βράχο απάνω στον οποίο είχα αντικρίσει τον μοναχικό 
παρατηρητή, και από την κακοτράχαλη κορφή του κοίταξα 
προς τα έξω από μόνος μου κατά μήκους της μελαγχολικής 
υπαίθρου. Τα μπουρίνια της βροχής παρασέρνονταν πάνω 
από την καστανόγκριζη γη, και τα βαριά γκριζωπά σύννεφα 
κρέμονταν χαμηλά πάνω από το τοπίο, κυλώντας σαν γκρίζα 
πέπλα στις πλαγιές των πλασματικών λόφων. Στην μακρινή 
κοιλάδα προς τα αριστερά, μισοκρυμμένοι από την καταχνιά, 
οι δυο πύργοι της Έπαυλης Μπάσκερβιλ υψώνονταν πάνω 
από τα δέντρα. Αποτελούσαν τα μόνα ίχνη της ανθρώπινης 
παρουσίας την οποία μπορούσα να διακρίνω, παρεκτός 
μονάχα εκείνων των προϊστορικών παραπηγμάτων που 
απλώνονταν πάνω στις λοφοπλαγιές. Πουθενά δεν υπήρχε 
κάποιο ίχνος του μοναχικού άντρα που είχα δει στο ίδιο εκείνο 
σημείο δυο νύχτες νωρίτερα. 

 

Καθώς επέστρεφα ο Δρ. Μόρτιμερ με πρόλαβε με το 
κάρο του σε ένα τραχύ μονοπάτι  του ρεικότοπου που 
απομακρυνόταν από  την μακρινή αγροικία του Φάουλμαϊρ. 
Υπήρξε εξαιρετικά φιλόξενος προς εμάς, και ούτε μια μέρα 
δεν περνούσε δίχως να επισκεφθεί την Έπαυλη ώστε να δει 



Arthur Conan Doyle 

 157 

πως τα πηγαίναμε. Επέμεινε να ανέβω στο κάρο του, και με 
πήγε προς το σπίτι. Τον βρήκα υπερβολικά προβληματισμένο 
σχετικά με την εξαφάνιση του μικρού του σπάνιελ. Είχε 
περιπλανηθεί προς τον βάλτο και δεν είχε επιστρέψει ξανά. 
Τον παρηγόρα όπως μπορούσα καλύτερα, μα συλλογίστηκα το 
πόνι στο Βάλτο Γκρίμπεν, και δεν φαντάζομαι πως θα δει 
ξανά το σκυλάκι του. 

«Επί τη ευκαιρία, Μόρτιμερ,» είπα καθώς σκαμπανε-
βάζαμε πάνω στον τραχύ δρόμο, «να υποθέσω πως υπάρχουν 
κάποιοι άνθρωποι που ζουν εντός εύλογης απόστασης τους 
οποίους δεν γνωρίζεις;» 

«Ελάχιστοι, νομίζω.» 
«Μπορείς, τότε, να μου πεις το όνομα κάθε γυναίκας 

της οποίας τα αρχικά είναι Λ. Λ.;» 
Το σκέφτηκε για μερικά λεπτά. 
«Όχι,» είπε. «Υπάρχουν μερικοί τσιγγάνοι και κάποιοι 

εργάτες για τους οποίους δεν μπορώ να πω κάτι, μα μεταξύ 
των αγροτών ή των μεγαλονοικοκυραίων δεν υπάρχει κάποια 
της οποία τα αρχικά να είναι αυτά. Για στάσου όμως λίγο,» 
πρόσθεσε κατόπιν μιας παύσης. «Υπάρχει η Λώρα Λάιονς —
τα αρχικά της είναι Λ. Λ. –- μα ζει στο Coombey Tracey.» 

«Ποια είναι;» ρώτησα. 
«Η κόρη του Φράνκλαντ.» 
«Πως! Του γέρο Φράνκλαντ του λοξού;» 
«Ακριβώς. Παντρεύτηκε έναν καλλιτέχνη ονόματι 

Λάιονς, ο οποίος ήρθε να σχεδιάσει στον ρεικότοπο. 
Αποδείχτηκε πως ήταν κάθαρμα και την εγκατέλειψε. Το 
πρόβλημα από όσα μαθαίνω ίσως να μην ήταν αποκλειστικά 
μονόπλευρο. Ο πατέρας της αρνήθηκε να έχει την παραμικρή 
επαφή μαζί της διότι παντρεύτηκε δίχως τη συγκατάθεση του 
και ίσως και έναν-δυο άλλους λόγους επίσης. Έτσι, μεταξύ του 
γερό αμαρτωλού και του νεώτερου το κορίτσι πέρασε πολλά 
άσχημα.» 

«Πως ζει;» 



Το Κυνηγόσκυλο Των Μπάσκερβιλ 

 158 

«Φαντάζομαι πως ο γέρο Φράνκλαντ της δίνει 
πενταροδεκάρες, μα τίποτα παραπάνω, γιατί οι δικές του  
υποθέσεις είναι σημαντικά πιο περίπλοκες. Ό,τι κι αν της 
άξιζε δεν γινόταν να την παρατήσει κάποιος στην μοίρα της. 
Η ιστορία έκανε την γύρα, και αρκετός κόσμος εδώ έκανε κάτι 
ώστε να της δοθεί η δυνατότητα να βγάζει ένα τίμιο 
μεροκάματο. Την μια ο Στέϊπλετον, κι άλλη μια ο Σερ Τσαρλς. 
Έδωσα κάτι ελάχιστο κι ο ίδιος. Απλά και μόνο για να αρχίσει 
να δακτυλογραφεί.» 

Ήθελε να μάθει το σκοπό των ερωτήσεων μου, όμως 
κατάφερα να ικανοποιήσω την περιέργεια του δίχως να του 
πω πάρα πολλά, μιας και δεν υπήρχε λόγος να εμπιστευθούμε 
κάποιον. Αύριο το πρωί θα ψάξω για το Coombe Tracey, και αν 
καταφέρω να συναντήσω τη δεσποινίδα Λώρα Λάιονς, αμφι-
βόλου περιωπής, ένα μεγάλο βήμα θα έχει πραγματοποιηθεί 
προς την διαλεύκανση ενός περιστατικού σε αυτή την αλυσίδα 
των μυστηρίων. Ασφαλώς και αναπτύσσω μια φιδίσια 
πονηριά, γιατί όταν ο Μόρτιμερ επέμεινε με τις ερωτήσεις σε 
άβολο βαθμό των ρώτησα όλως τυχαίως όσον αφορά σε ποιο 
τύπο κρανίου άνηκε ο Φράνκλαντ, και έτσι δεν άκουσα τίποτα 
άλλο εκτός κρανιολογίας για το υπόλοιπο της διαδρομής μας. 
Δεν είχα ζήσει τόσα χρόνια με τον Σέρλοκ Χολμς για το 
τίποτα. 

Μόνο ένα ακόμη περιστατικό έχω να περιγράψω από 
την θυελλώδη και μελαγχολική εκείνη ημέρα. Αυτό είναι η 
συζήτηση μου με τον Μπάριμορ μόλις τώρα, το οποίο μου 
προσφέρει ένα ακόμη ισχυρό χαρτί που θα μπορέσω να παίξω 
την κατάλληλη στιγμή. 

Ο Μόρτιμερ είχε καθίσει για το δείπνο, και με τον 
βαρονέτο έπαιξαν ecarte13

«Λοιπόν,» είπα, «αναχώρησε εκείνος ο πολύτιμος 
συγγενής σου ή ακόμη κρύβεται σ τα μέρη τούτα;» 

 κατόπιν. Ο μπάτλερ μου έφερε τον 
καφέ μου στη βιβλιοθήκη, και άρπαξα την ευκαιρία να του 
κάνω μερικές ερωτήσεις.  

                                                 
13 [Σ. τ. Μ] Γαλλικό παιχνίδι Χαρτιών - Wikipedia 

http://en.wikipedia.org/wiki/%C3%89cart%C3%A9�


Arthur Conan Doyle 

 159 

 

 «Δεν γνωρίζω κύριε. Ελπίζω ολόψυχα να έχει φύγει, 
γιατί δεν έφερε τίποτα εδώ άλλο παρά μπελάδες. Έχω να 
ακούσω από εκείνον από τότε που άφησα φαγητό την 
τελευταία φορά, και αυτό ήταν πριν από τρεις ημέρες.» 

«Τον είδες τότε δηλαδή;» 
«Όχι, κύριε, μα το φαγητό έλειπε όταν ξαναπήγα την 

επόμενη ημέρα.» 
«Τότε ήταν σίγουρα εκεί;» 
«Έτσι θα έλεγα, κύριε, εκτός κι αν ήταν άλλος εκείνος 

που το πήρε.» 
Κάθισα με το φλιτζάνι του καφέ μισοσηκωμένο προς 

τα χείλη μου και κοίταξα τον Μπάριμορ. 
«Γνωρίζεις τότε πως υπάρχει και κάποιος άλλος;» 
«Μάλιστα, κύριε· υπάρχει κι άλλος ένας στο βάλτο.» 
«Τον έχεις δει;» 
«Όχι, κύριε.» 
«Πως γνωρίζεις για αυτόν τότε;» 
«Ο Σέλντεν μου μίλησε για εκείνον, κύριε, πριν μια 

βδομάδα ή κάτι παραπάνω. Κρύβεται κι αυτός, μα δεν είναι 
κατάδικος από όσο μπορώ να καταλάβω. Δεν μου αρέσει, Δρ. 



Το Κυνηγόσκυλο Των Μπάσκερβιλ 

 160 

Γουώτσον —σας το λέω ευθέως, κύριε, πως δεν μου αρέσει.» 
Μίλησε με ένα αιφνίδιο ξέσπασμα βαθιάς σοβαρότητας. 

«Άκου εδώ, Μπάριμορ! Δεν έχω κανένα ενδιαφέρον επί 
του ζητήματος αυτού παρά μόνο εκείνου του αφεντικού σου. 
Ήρθα εδώ δίχως άλλο σκοπό εκτός του να τον βοηθήσω. Πες 
μου, ειλικρινά, τι είναι εκείνο που δεν σου αρέσει.» 

Ο Μπάριμορ δίστασε προς στιγμής, σαν να μετάνιωσε 
για το ξέσπασμα του ή βρίσκοντας δύσκολο να εκφράσει τα 
συναισθήματα του με λόγια. 

«Είναι όλα αυτά που συμβαίνουν, κύριε,» είπε εν τέλει, 
δείχνοντας με το χέρι του προς το παράθυρο που μαστίγωνε η 
βροχή και το οποίο έβλεπε στον ρεικότοπο. «Κάποια βρώμικη 
δουλειά υπάρχει εκεί έξω, και κάποιο μεγάλο κακό ζυμώνεται 
[φουντώνει?] για αυτό παίρνω όρκο. Θα χαιρόμουν πάρα πολύ, 
κύριε, να δω τον Σερ Χένρυ καθοδόν για το Λονδίνο και πάλι!» 

«Μα τι είναι αυτό που σε ανησυχεί;» 
«Δείτε το θάνατο του Σερ Τσαρλς! Ήταν αρκετό 

άσχημο, από όσο είπε ο ιατροδικαστής. Δείτε όλους αυτούς του 
ήχους από το βάλτο κάθε νύχτα. Δεν υπάρχει ούτε ένας 
άνθρωπος που να τον διασχίσει νύχτα ακόμη και να τον 
πληρώσεις.  Δείτε εκείνο τον άγνωστο που κρύβεται εκεί πέρα, 
παρακολουθώντας και περιμένοντας! Τι περιμένει; Τι σημαίνει 
αυτό; Δεν έχει καλό σκοπό για όλους τους Μπάσκερβιλ, και 
ευχαρίστως θα τα παρατούσα όλα την μέρα που οι νέοι 
υπηρέτες του Σερ Χένρυ θα είναι έτοιμοι να αναλάβουν την 
Έπαυλη.» 

«Μα για κείνο τον άγνωστο,» είπα. «Μπορείς να που 
πεις κάτι για κείνον; Τι είπε ο Σέλντεν; Ανακάλυψε που 
κρυβόταν, ή τι έκανε;» 

«Τον είδε μια δυο φορές, μα είναι μουλωχτός και δεν 
αφήνει ίχνη. Στην αρχή σκέφτηκε πως ήταν η αστυνομία, μα 
σύντομα ανακάλυψε πως είχε κάποιο άλλο σκοπό. Κάποιου 
είδους κύριος ήταν, από όσο αντιλήφθηκε, μα για το τι έκανε 
δεν μπορούσε να το πιάσει.» 

«Και που είπε πως έμενε;» 



Arthur Conan Doyle 

 161 

«Μέσα στα παλιά καλύβια στην πλαγιά —τα παρα-
πήγματα που ζούσαν οι παλιοί.» 

«Μα που βρίσκει φαγητό;» 
«Ο Σέλντεν ανακάλυψε πως έχει ένα παλικάρι στη 

δούλεψη του και του φέρνει όσα χρειάζεται. Θα τολμούσα να 
πω πως πάει στο Coombe Tracey για ό,τι χρειάζεται.» 

«Πολύ καλά, Μπάριμορ. Θα μιλήσουμε περαιτέρω για 
αυτό κάποια στιγμή.» Όταν ο μπάτλερ είχε φύγει πήγα ως το 
σκοτεινό παράθυρο, και κοίταξα μέσα από το θαμπωμένο 
γυαλί προς τα παρασυρόμενα σύννεφα και το κλυδωνιζόμενο 
περίγραμμα των ανεμοδαρμένων δέντρων. Είναι μια παγερή 
νύχτα ακόμη και μέσα άρα πώς θα είναι σε ένα πέτρινο 
καλύβι μέσα στο βάλτο. Τι παθιασμένο μίσος μπορεί να 
οδηγήσει έναν άνθρωπο να κρυφτεί σε ένα τέτοιο μέρος τέτοιο 
καιρό! Και ποια βαθιά και διακαή επιθυμία να έχει που να τον 
ωθεί σε μια τέτοια δοκιμασία! Εκεί, σε εκείνο στο καλύβι στο 
βάλτο, δείχνει πως βρίσκεται η ίδια η καρδιά του προβλήματος 
το οποίο με έχει αναστατώσει τόσο βαθιά. Παίρνω όρκο πως 
άλλη μέρα δεν θα περάσει πριν να κάνω καθετί ανθρωπίνως 
δυνατό για να φτάσω στην καρδιά του μυστηρίου.»  

 

 
 



Το Κυνηγόσκυλο Των Μπάσκερβιλ 

 162 

Κεφάλαιο 11ο. Ο Άντρας στον 
Κεφαλόβραχο 

Το απόσπασμα εκ του προσωπικού μου ημερολόγιου 
το οποίο αποτελεί το προηγούμενο κεφάλαιο έφερε την 
αφήγηση έως και την 18η του Οκτωβρίου, μια περίοδο κατά την 
οποία τα παράδοξα γεγονότα άρχισαν να κινούνται γοργά 
προς τη φρικτή τους κατάληξη. Τα περιστατικά των επόμενων 
λίγων ημερών έχουν ανεξίτηλα χαραχτεί στη μνήμη μου, και 
μπορώ να τα παραθέσω δίχως αναφορά στις σημειώσεις που 
τήρησα κατά την περίοδο. Ξεκινώ από την ημέρα που 
ακολούθησε εκείνη κατά την οποία είχα επιβεβαιώσει δυο 
στοιχεία υψίστης σπουδαιότητας, με πρώτο πως η Δεσποινίδα 
Λώρα Λάιονς εκ του Coombe Tracey είχε γράψει στον Σερ 
Τσαρλς Μπάσκερβιλ και είχε κλείσει μια συνάντηση μαζί του 
στο ίδιο εκείνο σημείο και ώρα που είχε βρει το θάνατο του, το 
άλλο πως ο άντρας που καιροφυλακτούσε στον ρεικότοπο 
βρισκόταν κάπου μέσα στα πέτρινα καλύβια επί της 
λοφοπλαγιάς. Με τα δυο αυτά στοιχεία στην κατοχή μου 
αισθάνθηκα πως η ευφυΐα ή το κουράγιο μου θα ‘ταν 
ανεπαρκή αν δεν έριχνα λίγο φως επί αυτών των σκοτεινών 
σημείων. 

Δεν μου εδόθη ευκαιρία να πω στον βαρονέτο τι είχα 
μάθει σχετικά με τη δεσποινίδα Λάιονς κατά την προηγού-
μενη βραδιά, διότι ο Δρ Μόρτιμερ είχε παραμείνει μαζί του 
παίζοντας χαρτιά μέχρι πολύ αργά. Κατά το πρόγευμα, 
ωστόσο, τον ενημέρωσα σχετικά με την ανακάλυψη μου και 
τον ρώτησα αν ενδιαφερόταν να με συντροφέψει ως το 
Coombe Tracey. Αρχικά υπήρξε εξαιρετικά πρόθυμος να έρθει, 
μα σε δεύτερη σκέψη θεωρήσαμε και οι δυο πως αν πήγαινα 
μόνος τα αποτελέσματα θα ήταν καλύτερα. Όσο πιο επίσημη 
καθίστατο η επίσκεψη τόσο λιγότερες θα ήταν οι πληροφορίες 
που θα ήταν δυνατόν να αποκομισθούν. Άφησα τον Σερ Χένρυ 
πίσω, συνεπώς, όχι ωστόσο δίχως κάποιες τύψεις στη 
συνείδηση μου, και ξεκίνησα για τη νέα μου περιπέτεια. 



Arthur Conan Doyle 

 163 

Φτάνοντας στο Coombe Tracey είπα στον Πέρκινς να 
σταβλίσει τα άλογα, και ρώτησα σχετικά με την κυρία που 
είχα έρθει για να ανακρίνω. Δε συνάντησα δυσκολία στο να 
βρω την οικεία της, διότι βρίσκονταν στο κέντρο και σε καλή 
τοποθεσία. Μια υπηρέτρια με οδήγησε μέσα δίχως τυπικό-
τητες, και καθώς μπήκα στο καθιστικό μια κυρία, η οποία 
καθόταν μπροστά από μια γραφομηχανή Remington, 
πετάχτηκε πάνω με ένα ευχάριστο χαμόγελο υποδοχής. Το 
πρόσωπο της σκυθρώπιασε, ωστόσο, όταν είδε πως ήμουν 
ξένος, και κάθισε πάλι κάτω ρωτώντας με για το σκοπό της 
επισκέψεως μου. 

Η πρώτη εντύπωση που μου έδωσε η δεσποινίδα 
Λάιονς ήταν αυτή της εξαιρετικής ομορφιάς. Τα μάτια και τα 
μαλλιά της είχαν το ίδιο πλούσιο ανοικτό καστανό χρώμα, και 
τα μάγουλα της, μολονότι γεμάτα φακίδες, ήταν αναψο-
κοκκινισμένα από την φρεσκάδα της μελαχρινής γυναίκας, το 
αέρινο ροδαλό που κρύβεται στην καρδιά ενός χλομού 
κίτρινου τριαντάφυλλου. Ο θαυμασμός υπήρξε, επαναλαμ-
βάνω, η πρώτη εντύπωση. Όμως η δεύτερη ήταν η επίκριση. 
Υπήρχε κάτι το απροσδιόριστα λάθος στο πρόσωπο, κάποια 
σκαιότητα στην έκφραση, κάποια σκληρότητα, ίσως, του 
ματιού, κάποια χαλαρότητα στα χείλη που αμαύρωνε την 
τέλεια ομορφιά του. Μα αυτά, φυσικά, είναι σκέψεις που 
ήρθαν κατόπιν. Τη στιγμή εκείνη είχα απλά επίγνωση πως 
βρισκόμουν υπό την παρουσία μια πολύ όμορφης γυναίκας, 
και πως μου ζητούσε το λόγο της επισκέψεως μου. Δεν είχα 
κατανοήσει εντελώς μέχρι εκείνη τη στιγμή πόσο λεπτή ήταν 
η αποστολή μου. 

«Έχω την ευχαρίστηση,» είπα, «να γνωρίζω τον 
πατέρα σας.» 

Ήταν μια αδέξια παρουσίαση, και η κυρία με έκανε να 
το καταλάβω. «Δεν υπάρχει τίποτα κοινό μεταξύ του πατέρα 
μου κι εμένα,» είπε. «Δεν του οφείλω τίποτα, και οι φίλοι του 
δεν είναι και δικοί μου φίλοι. Τόσο πολύ νοιάστηκε ο πατέρας 
μου ώστε αν δεν ήταν ο μακαρίτης Σερ Τσαρλς και κάποιοι 
άλλοι καλόκαρδοι άνθρωποι κάλλιστα θα είχα λιμοκτονήσει.» 



Το Κυνηγόσκυλο Των Μπάσκερβιλ 

 164 

«Και σχετικά με τον μακαρίτη Σερ Τσαρλς ήταν που 
ήρθα να σας δω.» 

Οι φακίδες φούντωσαν στο πρόσωπο της κυρίας. 
 «Τι να σας πω σχετικά με εκείνον;» ρώτησε, και τα 

δάκτυλα της έπαιξαν νευρικά με τους οριοθέτες της 
γραφομηχανής της.  

 

«Τον γνωρίζατε, έτσι δεν είναι;» 
«Είπα ήδη πως χρωστάω πάρα πολλά στην καλοσύνη 

του. Το ότι μπορώ να καλύπτω τις ανάγκες μου οφείλεται 
κατά μεγάλος μέρος στο ενδιαφέρον που επέδειξε στην ατυχή 
μου κατάσταση.» 

«Αλληλογραφούσατε μαζί του;» 
Η κυρία ανασήκωσε απότομα το βλέμμα της με μια 

αναλαμπή θυμού στα καστανά της μάτια. 
«Ποιος είναι ο σκοπός των ερωτήσεων αυτών;» ρώτησε 

κοφτά. 
«Σκοπό έχουν να αποφευχθεί ένα δημόσιο σκάνδαλο. 

Είναι καλύτερο να τις κάνω εδώ από όσο να περάσει το 
ζήτημα εκτός του ελέγχου μας.» 

Παρέμεινε σιωπηλή και το πρόσωπο της ήταν ακόμη 
εξαιρετικά ωχρό. Τελικά ανασήκωσε το βλέμμα της με κάτι το 



Arthur Conan Doyle 

 165 

επιθετικό και τολμηρό στην συμπεριφορά της. 
«Λοιπόν, θα απαντήσω,» είπε. «Ποιες είναι οι 

ερωτήσεις σας;» 
«Αλληλογραφούσατε με τον Σερ Τσαρλς;» 
«Ασφαλώς και του έγραψα μια ή δυο φορές για να 

εκφράσω τις ευχαριστίες μου για τη λεπτότητα και την 
γενναιοδωρία του.» 

«Έχετε τις ημερομηνίες των επιστολών αυτών;» 
«Όχι.» 
«Τον συναντήσατε ποτέ;» 
«Μάλιστα, μια ή δυο φορές, όταν ήρθε στο Coombe 

Tracey. Ήταν εξαιρετικά μοναχικός άνθρωπος, και προτιμούσε 
να κάνει καλό στα κρυφά.» 

«Μα αν τον συναντήσατε τόσο σπανίως και του 
γράψατε επίσης τόσο σπανίως, πως γνώριζε αρκούντως την 
κατάσταση σας ώστε να σας βοηθήσει, όπως είπατε πως 
έπραξε;» 

Συνάντησε την δυσκολία μου με την μέγιστη 
ετοιμότητα. 

«Υπήρχαν αρκετοί κύριοι που γνώριζαν την θλιβερή 
ιστορία μου και από κοινού με βοήθησαν. Ο ένας ήταν ο 
κύριος Στέϊπλετον, ένας γείτονας και στενός φίλος του Σερ 
Τσαρλς. Ήταν υπέρ του δεόντως ευγενής, και μέσω εκείνου 
ήταν που ο Σερ Τσαρλς έμαθε σχετικά με την κατάσταση 
μου.» 

Γνώριζα ήδη πως ο Σερ Τσαρλς είχε καταστήσει τον 
Στέϊπλετον τον ελεονόμο του επί αρκετών περιπτώσεων, 
οπότε η δήλωση της δεσποινίδος έφερε την εντύπωση πως 
ήταν αληθής.  

«Γράψατε ποτέ στον Σερ Τσαρλς ζητώντας του να σας 
συναντήσει;» συνέχισα. 

Η δεσποινίδα Λάιονς φούντωσε από θυμό και πάλι. 
«Ειλικρινά, κύριε, μα πρόκειται για μια πλέον ασυνήθιστη 
ερώτηση.» 



Το Κυνηγόσκυλο Των Μπάσκερβιλ 

 166 

«Λυπάμαι, κυρία, μα οφείλω να την επαναλάβω.» 
«Τότε απαντώ, φυσικά όχι.» 
 «Ούτε την ίδια εκείνη μέρα του θανάτου του Σερ 

Τσαρλς;» 
Το αναψοκοκκίνισμα είχε ξεθωριάσει στη στιγμή, και 

ένα νεκρικά ωχρό πρόσωπο βρισκόταν μπροστά μου. Τα 
στεγνά της χείλη δεν μπορούσαν να προφέρουν το «Όχι» το 
οποίο περισσότερο είδα παρά άκουσα. 

«Ασφαλώς η μνήμή σας σάς απατά,» είπα. «Θα 
μπορούσα ακόμη και να μνημονεύσω μια παράγραφο από το 
γράμμα σας. Είχε ως εξής: ‘Θερμά σας παρακαλώ, καθώς 
είστε ένας κύριος, κάψτε το γράμμα αυτό, και να ‘στε στην 
πύλη στις δέκα η ώρα.’» 

Πίστεψα πως είχε λιποθυμήσει, μα συνήρθε κατόπιν 
αφάνταστης προσπάθειας. 

«Δεν υπάρχει τελικά τέτοιο πράγμα όπως ένας 
πραγματικός κύριος;» είπε με δυσκολία. 

«Αδικείτε τον Σερ Τσαρλς. Όντως έκαψε το γράμμα. 
Μα μερικές φορές ένα γράμμα μπορεί να είναι αναγνώσιμο 
ακόμη κι αν έχει καεί. Αποδέχεστε λοιπόν πως το γράψατε;» 

«Ναι, όντως το έγραψα,» αναφώνησε, αφήνοντας την 
ψυχή της να ξεχυθεί σε ένα χείμαρρο λέξεων. «Πράγματι το 
έγραψα. Γιατί να το αρνηθώ; Δεν έχω λόγο να ντρέπομαι για 
αυτό. Επιθυμούσα να με βοηθήσει. Πίστευα πως αν είχα μια 
προσωπική κουβέντα μαζί του θα κέρδιζα τη βοήθεια του, έτσι 
του ζήτησα να με συναντήσει.» 

«Μα γιατί μια τέτοια ώρα;» 
«Επειδή είχα μόλις μάθει πως έφευγε για το Λονδίνο 

την επόμενη μέρα και ίσως να έμενε μακριά για μήνες. 
Υπήρχαν λόγοι που δεν μπορούσα να πάω εκεί νωρίτερα.» 

«Μα γιατί μια συνάντηση στον κήπο αντί μιας 
επίσκεψης στην οικία του;» 

«Θεωρείτε πως μια γυναίκα θα μπορούσε να πάει 
μονάχη τέτοια ώρα στην οικία ενός εργένη;» 



Arthur Conan Doyle 

 167 

«Μάλιστα, τι συνέβη όταν φτάσατε εκεί;» 
«Δεν πήγα ποτέ.» 
«Δεσποινίς Λάιονς;» 
‘Όχι, σας το ορκίζομαι σε όλα όσα έχω ιερά. Δεν πήγα 

ποτέ. Κάτι παρενέβη για να αποτρέψει την επίσκεψη μου.» 
«Τι ήταν αυτό;» 
«Πρόκειται για προσωπικό ζήτημα. Δεν μπορώ να σας 

πω.» 
«Αποδέχεστε τότε πως κανονίσατε μια συνάντηση με 

τον Σερ Τσαρλς την ίδια ώρα και στο ίδιο μέρος όπου βρήκε το 
θάνατο, μα αρνείστε πως παρευρεθήκατε στην συνάντηση.» 

«Αυτή είναι η αλήθεια.» 
Ξανά και ξανά την αντεξέτασα, μα δεν προχώρησα 

καν πέραν του σημείου αυτού. 
«Δεσποινίς Λάιονς,» είπα καθώς σηκώθηκα από αυτή 

την μακριά κι άκαρπη συζήτηση, «παίρνετε μια πολύ 
σημαντική ευθύνη και θέτετε εαυτώ σε ιδιαίτερα δυσχερή 
θέση μη αποκαλύπτοντας όλα όσα γνωρίζετε. Αν χρειαστεί να 
αποταθώ στις αρχές θα ανακαλύψετε τον κίνδυνο που 
διατρέχετε. Αν είστε αθώα, γιατί από την πρώτη στιγμή 
αρνηθήκατε πως γράψατε στον Σερ Τσαρλς την ημέρα 
εκείνη;» 

«Επειδή φοβήθηκα πως κάποια εσφαλμένα 
συμπεράσματα ίσως να εξάγονταν εξ αυτού και ίσως να 
βρισκόμουν εμπλεκόμενη σε ένα σκάνδαλο.» 

«Και γιατί υπήρξατε τόσο πιεστική στο να καταστρέψει 
ο Σερ Τσαρλς το γράμμα;» 

«Αν έχετε διαβάσει το γράμμα τότε θα γνωρίζετε.» 
«Δεν είπα πως διάβασα ολόκληρο το γράμμα.» 
«Παραθέσατε  μέρος του.» 
«Παρέθεσα το υστερόγραφο. Το γράμμα είχε, όπως 

ανέφερα, καεί και δεν ήταν όλο ευανάγνωστο. Σας ζητώ για 
ακόμη μια φορά όσον αφορά τον λόγο που υπήρξατε τόσο 
πιεστική στο να καταστρέψει ο Σερ Τσαρλς το γράμμα που 



Το Κυνηγόσκυλο Των Μπάσκερβιλ 

 168 

έλαβε την ημέρα του θανάτου του.» 
«Το ζήτημα είναι ιδιαιτέρως προσωπικό.» 
«Άρα και σημαντικότερος ο λόγος που θα έπρεπε να 

αποφύγετε μια δημόσια έρευνα.» 
«Θα σας πω, τότε. Αν έχετε ακούσει κάτι σχετικά με 

την άτυχη ιστορία μου θα γνωρίζετε πως έκανα έναν βιαστικό 
γάμο και είχα λόγο να τον μετανιώσω.» 

«Μέχρι εκεί άκουσα.» 
«Η ζωή μου υπήρξε μια διαρκής καταδίωξη από έναν 

σύζυγο τον οποίο απεχθάνομαι. Ο νόμος είναι με το μέρος 
του, και καθημερινά αντιμετωπίζω την πιθανότητα να με 
αναγκάσει να ζήσω μαζί του. Την περίοδο που έγραψα το 
γράμμα στον Σερ Τσαρλς είχα μάθει πως υπήρχε η προοπτική 
να αποκτήσω την ελευθερία μου αν κάποια συγκεκριμένα 
έξοδα καλύπτονταν. Σήμαινε τα πάντα για μένα —ψυχική 
ηρεμία, ευτυχία, αυτοσεβασμό— τα πάντα. Γνώριζα την 
γενναιοδωρία του Σερ Τσαρλς, και σκέφτηκα πως αν άκουγε 
την ιστορία μου από τα ίδια μου τα χείλη θα με βοηθούσε.» 

«Τότε πως έγινε και δεν πήγατε;» 
«Επειδή έλαβα βοήθεια στο μεσολαβών διάστημα από 

άλλη πηγή.» 
«Γιατί τότε, δεν γράψατε στον Σερ Τσαρλς να του 

εξηγήσετε;» 
«Έτσι και θα είχα κάνει αν δεν έβλεπα το θάνατο του 

στην εφημερίδα το επόμενο πρωί.» 
Η ιστορία της γυναίκας έδειχνε να έχει συνοχή, και 

όλα μου τα ερωτήματα αδυνατούσαν να την κλονίσουν. 
Μπορούσα μόνον να την ελέγξω βρίσκοντας αν είχε, όντως, 
εκκινήσει διαδικασία διαζυγίου ενάντια στον σύζυγο της περί 
την περίοδο της τραγωδίας. 

Ήταν απίθανο να τολμούσε να πει πως δεν είχε πάει 
στην Έπαυλη Μπάσκερβιλ αν στην πραγματικότητα είχε πάει, 
γιατί κάποιο κάρο θα είχε χρειαστεί να την πάει εκεί, και δεν 
θα μπορούσε να έχει επιστρέψει μέχρι τις πρώτες πρωινές 

ώρες. Μια τέτοια μετακίνηση δεν θα παρέμενε 



Arthur Conan Doyle 

 169 

μυστική. Η πιθανότητα ήταν, επομένως, πως έλεγε την 
αλήθεια, ή τουλάχιστον, μέρος της αλήθειας. Αποχώρισα 
μπλεγμένος και αποκαρδιωμένος. Για μια ακόμη φορά είχα 
φτάσει σε εκείνο τον αδιαπέραστο τοίχο που έμοιαζε να 
χτίζεται σε κάθε πιθανή διαδρομή μέσω της οποίας 
επιχειρούσα να προσεγγίσω το αντικείμενο της αποστολής 
μου. Και όμως όσο περισσότερο σκεφτόμουν το πρόσωπο της 
κυρίας και τη συμπεριφορά της τόσο περισσότερο 
συλλογιόμουν πως κάτι μου έκρυβε. Γιατί να χλομιάσει τόσο; 
Γιατί να αντισταθεί σε κάθε παραδοχή μέχρι να εξαναγκαστεί 
να μιλήσει; Γιατί να ήταν τόσο κουμπωμένη κατά την περίοδο 
της τραγωδίας; Ασφαλώς η εξήγηση όλων αυτών δεν γίνεται 
να ήταν τόσο αθώα όσο θα ήθελε να πιστέψω. Για την ώρα, 
δεν μπορούσα να προχωρήσω περισσότερο προς αυτή την 
κατεύθυνση, μα έπρεπε να στραφώ προς το άλλο στοιχείο το 
οποίο όφειλε να αναζητηθεί μεταξύ των πέτρινων 
παραπηγμάτων στον ρεικότοπο. 

Και αυτή ήταν μια ιδιαιτέρως αόριστη κατεύθυνση. Το 
συνειδητοποίησα καθώς επέστρεφα και βλέποντας πως ο ένας 
λόφος κατόπιν του άλλου επιδείκνυαν ίχνη των αρχαίων. Η 
μόνη ένδειξη του Μπάριμορ ήταν πως ο ξένος ζούσε σε ένα 
από εκείνα τα εγκαταλελειμμένα παραπήγματα και πολλές 
εκατοντάδες από αυτά  είναι διάσπαρτα κατά μήκους και κατά 
πλάτους του ρεικότοπου. Όμως είχα την προσωπική μου 
εμπειρία για έναν οδηγό μιας και μου ‘χε ήδη δείξει τον ίδιο 
τον άντρα να στέκεται επί της κορυφής της μαύρης κορφής. 
Εκείνη, λοιπόν, θα έπρεπε να αποτελέσει το επίκεντρο της 
έρευνας μου. Από εκεί θα έπρεπε να εξερευνήσω κάθε 
παράπηγμα επί του βάλτου μέχρι να έριχνα το φως μου επί 
του σωστού. Αν εκείνος ο άντρας βρισκόταν μέσα θα μάθαινα 
από τα ίδια του τα χείλη, ακόμη και υπό την απειλή του 
περίστροφου μου αν χρειαζόταν, ποιος ήταν και γιατί μας είχε 
ακολουθήσει για τόσο πολύ. Ίσως να μας ξεγλίστρησε στο 
πλήθος της οδού Regent, μα θα το ‘βρισκε δύσκολο να το κάνει 
επί του μοναχικού ρεικότοπου. Αφετέρου, αν έβρισκα το 
παράπηγμα και ο ένοικος του δεν ήταν μέσα θα έπρεπε να 



Το Κυνηγόσκυλο Των Μπάσκερβιλ 

 170 

παραμείνω εκεί, όσο μεγάλη κι αν ήταν η αναμονή, μέχρι να 
επιστρέψει. Ο Χολμς τον είχε χάσει στο Λονδίνο. Θα 
αποτελούσε πραγματικά θρίαμβο για εμένα αν κατόρθωνα να 
τον παγιδεύσω εκεί που ο δάσκαλος μου είχε αποτύχει. 

Η τύχη ήταν εναντίον μας επανειλημμένα σε αυτή την 
έρευνα, μα τώρα εντέλει ήρθε να με βοηθήσει. Και ο 
αγγελιοφόρος της καλής μου τύχης δεν ήταν άλλος από τον 
κύριο Φράνκλαντ, ο οποίος στεκόταν, με τις μαύρες φαβορίτες 
και το κόκκινο πρόσωπο, έξω από την πόρτα του περιβολιού 
του, που έβγαζε στον κεντρικό δρόμο κατά μήκους του οποίου 
ταξίδευα. 

 

«Καλημέρα, Δρ Γουώτσον,» φώναξε με ασυνήθιστα 
καλή διάθεση, «θα πρέπει ειλικρινά να αφήσεις τα άλογα να 
πάρουν μια ανάσα και να ‘ρθεις μέσα να πιεις ένα ποτήρι 
κρασί και να με συγχαρείς.» 

Τα συναισθήματα μου απείχαν πολύ από το να είναι 
φιλικά κατόπιν όσων είχα ακούσει για τη συμπεριφορά του 
προς την κόρη του, μα ανυπομονούσα να στείλω τον Πέρκινς 
και την άμαξα σπίτι, και η ευκαιρία ήταν εξαιρετικά καλή. 
Κατέβηκα και έστειλα μήνυμα στον Σερ Χένρυ πως θα 



Arthur Conan Doyle 

 171 

επέστρεφα κατά την ώρα του δείπνου. Κατόπιν ακολούθησα 
τον Φράνκλαντ στην τραπεζαρία του. 

«Σπουδαία μέρα για μένα, κύριε —μια από εκείνες τις 
σημαδιακές μέρες,» φώναξε με πολλά γέλια. «Έφερα εις 
πέρας ένα διπλό έργο. Θέλω να τους διδάξω σε τούτα τα μέρη 
πως ο νόμος είναι νόμος, και πως εδώ υπάρχει ένας άνθρωπος 
που δεν φοβάται να τον επικαλεστεί. Επέτυχα δικαίωμα 
διέλευσης μέσα από το κέντρο του κτήματος του γέρο 
Μίντλετον, ακριβώς στη μέση, κύριε, ούτε εκατό γιάρδες από 
την πόρτα του. Τι λες για αυτό; Θα διδάξουμε στους 
μεγαλοκτηματίες πως δεν μπορούν να τσαλαπατάν τα 
δικαιώματα των απλών ανθρώπων, θα τους κατατροπώσουμε!  
Και απέκλεισα το δάσος εκεί που οι Φερνγουόρθι συνήθιζαν 
να πάνε για πικνίκ. Αυτοί οι αναθεματισμένοι δείχνουν λες 
και πιστεύουν πως δεν υπάρχουν δικαιώματα ιδιοκτησίας, και 
πως μπορούν να πετάνε όπου τους καπνίσει χαρτιά και 
μπουκάλια. Και οι δυο υποθέσεις εκδικάστηκαν, Δρ. Γουώτσον, 
και οι δυο υπέρ εμού. Δεν έζησα τέτοια μέρα από τότε που 
μήνυσα τον Σερ Τζων Μόρλαντ για καταπάτηση επειδή 
πυροβόλησε στον δικό του κυνηγότοπο.» 

«Πως στο καλό το έκανες αυτό;» 
«Ανατρέξτε στα βιβλία, κύριε. Αξίζει να το διαβάσετε, 

—Φράνκλαντ εναντίον Μόρλαντ, Δικαστήριο του Βασιλικής 
Έδρας14

«Σε ωφέλησε;» 
. Μου στοίχισε 200 λίρες, μα δικαιώθηκα. 

«Διόλου, κύριε, διόλου. Είμαι περήφανος λέγοντας πως 
δεν είχα κανένα συμφέρον επί του ζητήματος. Ενήργησα 
αποκλειστικά από ένα αίσθημα δημοσίου καθήκοντος. Δεν 
έχω καμία αμφιβολία, επί παραδείγματι, πως οι Φερνγουόρθι 
θα καίνε απόψε ομοιώματα μου. Είπα στην αστυνομία την 
τελευταία φορά που το έκαναν πως έπρεπε να σταματήσουν 
αυτές τις απαράδεκτες ενέργειες. Η επαρχιακή αστυνομική 
διεύθυνση είναι σε φρικτή κατάσταση, κύριε, και δεν μου έχει 
παράσχει την προστασία την οποία δικαιούμαι. Η υπόθεση 

                                                 
14 Queen’s Bench 



Το Κυνηγόσκυλο Των Μπάσκερβιλ 

 172 

Φράνκλαντ εναντίον Ρεγγίνα θα φέρει το ζήτημα ενώπιον της 
προσοχής του κοινού. Τους είπα πως θα ερχόταν η ώρα να 
μετανιώσουν την συμπεριφορά τους προς εμένα, και ήδη τα 
λόγια μου βγήκαν αληθινά.» 

«Πως κι έτσι;» Ρώτησα. 
Ο γέρος πήρε μια πονηρή έκφραση. «Επειδή μπορώ να 

τους πω ό,τι πεθαίνουν για να μάθουν· μα τίποτα δεν θα με 
πείσει να βοηθήσω τους αχρείους καθ’ οποιονδήποτε τρόπο.» 

Έριχνα ματιές ολόγυρα ψάχνοντας για κάποια 
δικαιολογία με την οποία θα ξέφευγα από το κουτσομπολιό 
του, μα τώρα άρχισα να θέλω να ακούσω περισσότερα. Είχα 
δει αρκετά για την αντισυμβατική φύση του γερό αμαρτωλού 
για να καταλάβω πως κάθε έντονη επίδειξη ενδιαφέροντος θα 
ήταν ο πλέον σίγουρος τρόπος για να σταματήσω τις 
εκμυστηρεύσεις του. 

«Κάποια υπόθεση λαθροθηρίας, αναμφίβολα;» είπα με 
αδιάφορο τρόπο. 

«Χα, Χα, αγόρι μου, ένα κατά πολύ σημαντικότερο 
ζήτημα από αυτό! Τι θα έλεγες για τον κατάδικο στο 
ρεικότοπο;» 

Έμεινα να τον κοιτάζω. «Δεν εννοείς πως γνωρίζεις 
που βρίσκεται;» είπα. 

«Μπορεί να μη γνωρίζω που ακριβώς είναι, μα είμαι 
απολύτως σίγουρος πως θα μπορούσα να βοηθήσω την 
αστυνομία να τον βάλει στο χέρι. Δεν σου πέρασε από το 
μυαλό πως ο τρόπος να πιάσεις αυτό τον άνθρωπο είναι να 
βρεις από πού παίρνει το φαγητό του και έτσι να το 
ακολουθήσεις μέχρι αυτόν;» 

Το βέβαιο είναι πως έδειχνε να πλησιάζει δυσάρεστα 
κοντά στην αλήθεια. «Αναμφίβολα,» είπα· «μα πως ξέρεις ότι 
βρίσκεται κάπου στο ρεικότοπο;» 

«Το ξέρω επειδή έχω δει με τα ίδια μου τα μάτια τον 
άνθρωπο που του πηγαίνει το φαγητό του.» 

Η καρδιά μου βούλιαξε για τον Μπάριμορ. Ήταν πολύ 
σοβαρό πράγμα να βρίσκεσαι υπό την εξουσία αυτού του 



Arthur Conan Doyle 

 173 

κακεντρεχή γέρο-ανακατωσούρη. Ωστόσο το επόμενο του 
σχόλιο πήρε ένα βάρος από το μυαλό μου. 

«Θα εκπλαγείς να ακούσεις πως το φαγητό τού του το 
πηγαίνει ένα παιδί. Το παρακολουθώ καθημερινά με το 
τηλεσκόπιο μου στη στέγη. Περνάει από τον ίδιο δρόμο την 
ίδια ώρα, και σε ποιόν άλλο να πηγαίνει παρεκτός του 
κατάδικου;» 

«Αύτη κι αν ήταν τύχη! Ωστόσο κατέπνιξα κάθε 
ένδειξη ενδιαφέροντος. Ένα παιδί! Ο Μπάριμορ είχε αναφέρει 
πως ο άγνωστος μας προμηθευόταν από ένα παιδί. Στο δικό 
του δρόμο είχε σκοντάψει ο Φράνκλαντ και όχι στου 
κατάδικου. Αν κατόρθωνα να ενημερωθώ για όσα γνώριζε 
ίσως να με έσωζε από μια μακρά και κοπιώδη αναζήτηση. Μα 
η δυσπιστία και η αδιαφορία ήταν προφανώς τα ισχυρά μου 
χαρτιά. 

«Θα ‘λεγα πως ήταν πολύ πιθανότερο να πρόκειται 
για τον γιο κάποιου από τους βοσκούς του ρεικότοπου που 
πήγαινε φαγητό στον πατέρα του.» 

Η απειροελάχιστη επίδειξη εναντίωσης φούντωσε και 
πύρωσε τον γέρο σατράπη. Τα μάτια του στράφηκαν 
κακόβουλα πάνω μου, και το γκρίζο του μουστάκι 
ανασηκώθηκε όπως μιας αγριεμένης γάτας. 

«Αλήθεια, κύριε!» είπε, δείχνοντας πέρα από τον 
πλατύ ρεικότοπο. «Βλέπεις τον μαύρο κεφαλόβραχο εκεί πέρα; 
Λοιπόν, βλέπεις το λοφίσκο πίσω του με τους αγκαθωτούς 
θάμνους πάνω του; Πρόκειται για το πιο βραχώδες μέρος 
ολόκληρου του ρεικότοπου. Είναι αυτό μέρος όπου υπάρχει 
πιθανότητα κάποιος βοσκός να καταυλιζόταν; Η πρόταση σας, 
κύριε, είναι πλέον παράλογη.» 

Απάντησα ήρεμα πως είχα μιλήσει δίχως να γνωρίζω 
όλα τα δεδομένα.  Η υποχώρηση μου τον ικανοποίησε και τον 
οδήγησε σε περαιτέρω εκμυστηρεύσεις. 

«Να ‘σαι βέβαιος, κύριε, πως έχω ιδιαιτέρως καλά 
ερείσματα προτού να καταλήξω σε κάποια γνώμη. Έχω δει το 
αγόρι επανειλημμένως με το δέμα του. Καθημερινά, και 



Το Κυνηγόσκυλο Των Μπάσκερβιλ 

 174 

μερικές φορές και δυο φορές σε μια μέρα, κατάφερα —μα για 
στάσου, Δρ Γουώτσον. Με απατούν τα μάτια μου, ή κινείται 
κάτι πάνω στην λοφοπλαγιά τούτη τη στιγμή;» 

Ήταν αρκετά μίλια μακριά, μα διέκρινα σαφώς μια 
μικρή σκοτεινή κουκίδα ενάντια στο μουντό γκριζοπράσινο. 

«Έλα, κύριε, έλα!» φώναξε ο Φράνκλαντ, ορμώντας 
στις σκάλες. «Θα δεις με τα ίδια σου τα μάτια και θα κρίνεις 
μόνος σου.» 

Το τηλεσκόπιο, ένα θαυμάσιο εργαλείο εγκατεστημένο 
επί ενός τρίποδα, στεκόταν επί της επίπεδης μολυβένιας 
μόνωσης του σπιτιού. Ο Φράνκλαντ κόλλησε το μάτι του πάνω 
και έβγαλε μια κραυγή ικανοποίησης. 

 



Arthur Conan Doyle 

 175 

«Γρήγορα, Δρ Γουώτσον, γρήγορα, πριν να περάσει 
πάνω από το λόφο!» 

Εκεί ήταν, δίχως κουβέντα, ένα μικρό χαμίνι με ένα 
μικρό δέμα στον ώμο του, ανηφορίζοντας με δυσκολία το 
λόφο. Όταν έφτασε την κορυφή είδα την κουρελιάρικη, άξεστη 
φιγούρα του να διαγράφεται προς στιγμής ενάντια στον 
παγερό γαλάζιο ουρανό. Κοίταξε ολόγυρα του με ένα βιαστικό 
κλεφτό τρόπο, σαν κάποιος που φοβάται πως καταδιώκεται. 
Κατόπιν εξαφανίστηκε πίσω από τον λόφο. 

«Λοιπόν! Έχω δίκιο;» 
«Ασφαλώς, αυτό το παιδί δείχνει να έχει κάποια 

μυστική δουλειά.» 
«Και τι δουλειά είναι αυτή ακόμη κι ένας επαρχιακός 

αστυνόμος μπορεί να μαντέψει. Μα ούτε λέξη δε θα μου 
πάρουν, και απαιτώ τη σιωπή σου επίσης, Δρ Γουώτσον. Ούτε 
κουβέντα! Καταλαβαίνεις!» 

«Όπως επιθυμείς.» 
«Μου συμπεριφέρθηκαν αισχρά —αισχρά. Όταν τα 

δεδομένα γνωστοποιηθούν με την υπόθεση Φράνκλαντ 
εναντίον Ρεγγίνα τολμώ να θεωρήσω πως μια αίσθηση 
αγανάκτησης θα διατρέξει την χώρα. Τίποτα δεν θα με 
κατάφερνε να συνδράμω την αστυνομία καθ’ οποιονδήποτε 
τρόπο. Όσο τους ένοιαξε θα μπορούσε να είμαι εγώ αντί για το 
ομοίωμα μου, που εκείνα τα καθάρματα έκαψαν στην πυρά. 
Ασφαλώς και δεν θα φύγεις! Θα με βοηθήσεις να αδειάσω 
αυτή την καράφα προς τιμής της σπουδαίας περίστασης!» 

Εντούτοις αντιστάθηκα στις προτάσεις του και 
επέτυχα να τον αποτρέψω από την πρόθεση του να έρθει 
παρέα στο σπίτι μαζί μου. Παρέμεινα στο δρόμο για όσο τα 
μάτια του ήταν στραμμένα πάνω μου, και έπειτα έστριψα 
προς το ρεικότοπο και κατευθύνθηκα προς τον βραχώδη λόφο 
πίσω από τον οποίο είχε χαθεί το αγόρι. Καθετί πήγαινε κατ’ 
ευχή, και ορκίστηκα πως ούτε εξαιτίας της κούρασης ούτε της 
υπομονής μου θα έχανα την ευκαιρία με την οποία η τύχη είχε 
φέρει εμπρός μου. 



Το Κυνηγόσκυλο Των Μπάσκερβιλ 

 176 

Ο ήλιος είχε ήδη δύσει όταν έφτασα στην κορφή του 
λόφου, και οι μακριές πλαγιές από κάτω είχαν πάρει μια 
μπρούτζινη απόχρωση από την μια και γκρίζες σκιές από την 
άλλη. Μια καταχνιά απλωνόταν χαμηλά στον ορίζοντα μέσα 
από την οποία ξεπετάγονται οι πελώριες μορφές των ορεινών 
κορυφών του Belliver και της Vixen. 1Επί ολόκληρης της 
έκτασης δεν  ακουγόταν ήχος και δεν φαινόταν τίποτα να 
κινείται. Ένα μεγάλο γκρίζο πουλί, γλάρος ή νουμήνιος, 
πέταξε στα ύψη του γαλανού ουρανού. Οι δυο μας όπως 
έδειχνε ήμασταν τα μόνα ζωντανά πράγματα μεταξύ της 
πελώριας αψίδας του ουρανού και της ερημιάς από κάτω του. 
Το γυμνό τοπίο, η αίσθηση της μοναξιάς, και το μυστήριο και 
η επιτακτικότητα της αποστολής μου έστειλαν ένα ρίγος στην 
καρδιά μου. Το αγόρι δεν φαινόταν πουθενά. Μα χαμηλότερα 
μου σε μια ρωγμή ανάμεσα στους λόφους υπήρχε ένας κύκλος 
από παλιά πέτρινα καλύβια, και καταμεσής του βρισκόταν 
ένα που διατηρούσε μια ικανοποιητική στέγη ώστε να 
λειτουργεί σαν καταφύγιο από τα στοιχεία της φύσης. Η 
καρδιά μου σκίρτησε μέσα μου όπως το είδα. Αυτό θα ‘πρεπε 
να είναι το λαγούμι όπου ο άγνωστος κρυβόταν. Επιτέλους τα 
πόδια μου βρίσκονταν στο κατώφλι του κρησφύγετου του— το 
μυστικό του βρισκόταν σε απόσταση αναπνοής. 

Καθώς πλησίασα το καλύβι, περπατώντας τόσο 
προσεκτικά όσο ο Στέϊπλετον με απλωμένη την απόχη του θα 
σίμωνε την καθισμένη πεταλούδα, επιβεβαίωσα πως το μέρος 
είχε όντως χρησιμοποιηθεί ως κατοικία. Ένα αχνό μονοπάτι 
ανάμεσα στα βράχια οδηγούσε στο ερειπωμένο άνοιγμα που 
εξυπηρετούσε ως πόρτα. Τα πάντα ήταν σιωπηλά εντός. Ο 
άγνωστος πιθανόν να κρυβόταν εκεί, ή ίσως να περιφερόταν 
στο ρεικότοπο. Τα νεύρα μου μυρμήγκιασαν στην αίσθηση της 
περιπέτειας. Πετώντας το τσιγάρο μου έκλεισα το χέρι μου 
γύρω από την λαβή του περιστρόφου μου και, περπατώντας 
γοργά προς την πόρτα, κοίταξα μέσα. Το μέρος ήταν άδειο. 

Ωστόσο υπήρχαν άφθονες ενδείξεις πως δεν είχα 
ακολουθήσει λανθασμένη οσμή. Ήταν βέβαιο πως εδώ έμενε 
ο άντρας. Μερικές κουβέρτες τυλιγμένες σε ένα αδιάβροχο 



Arthur Conan Doyle 

 177 

ήταν ακουμπισμένες πάνω στην ίδια πέτρινη πλάκα επί της 
οποίας κάποιος Νεολιθικός άνθρωπος είχε κάποτε κοιμηθεί. 
Οι στάχτες μιας φωτιάς ήταν σωριασμένες πάνω σε μια 
πρόχειρη σχάρα. Πλάι της βρίσκονταν μερικά κουζινικά και 
ένας μισογεμάτος κουβάς νερό. Ένας σωρός από άδειες 
κονσέρβες έδειχνε πως το μέρος είχε χρησιμοποιηθεί για 
κάποιο διάστημα, και είδα, καθώς τα μάτια μου συνήθισαν τον 
ανομοιογενή φωτισμό, ένα τάσι και ένα μισογεμάτο μπουκάλι 
αλκοόλ ακουμπισμένο σε μια γωνιά. Στο μέσο του καλυβιού 
ένας επίπεδο βράχος εξυπηρετούσε ως τραπέζι, και επ’ αυτού 
βρισκόταν ένας μικρός πάνινος σάκος— ο ίδιος, αναμφίβολα, 
που είχα δει μέσα από το τηλεσκόπιο επί του ώμου του 
αγοριού. Περιείχε μια φραντζόλα ψωμί, μια κονσέρβα 
γλώσσας, και δυο κονσέρβες κομπόστας ροδάκινο. Καθώς τον 
ακούμπησα πάλι κάτω, έχοντας τον εξετάσει, η καρδιά μου 
πετάρισε βλέποντας πως από κάτω του βρισκόταν ένα φύλο 
χαρτί με κάτι γραμμένο πάνω του. Το σήκωσα, και αυτό 
διάβασα, πρόχειρα γραμμένο με μολύβι: «Ο Δρ Γουώτσον πήγε 
στο Coombe Tracey.» 

Προς στιγμής στάθηκα εκεί με το χαρτί στα χέρια μου 
συλλογιζόμενος την σημασία του σύντομου μηνύματος. Εγώ 
ήμουν, τότε, και όχι ο Σερ Χένρυ, εκείνος που παρακολουθείτο  
από αυτόν τον άγνωστο άντρα. Δεν με είχε ακολουθήσει ο 
ίδιος, μα είχε τοποθετήσει έναν πράκτορα— το αγόρι, ίσως— 
στο κατόπι μου κι αυτή ήταν η αναφορά του.  Ενδεχομένως να 
μην είχα κάνει βήμα από τότε που ήρθα στο ρεικότοπο δίχως 
να έχω παρατηρηθεί και αναφερθεί. Πάντοτε υπήρχε εκείνο 
το συναίσθημα κάποιας αθέατης δύναμης, ενός λεπτού 
διχτυού ολόγυρα μας απλωμένου με αφάνταστη δεξιοτεχνία 
και λεπτότητα, κρατώντας μας τόσο απαλά που μονάχα 
κάποια ύστατη στιγμή κάποιος συνειδητοποιούσε πως ήταν 
όντως μπλεγμένος εντός του.  

Αφού υπήρχε μια αναφορά ενδέχεται να υπήρχαν και 
άλλες, έτσι κοίταξα τριγύρω στο καλύβι αναζητώντας τες, Δεν 
υπήρχε το παραμικρό ίχνος, ωστόσο, από κάτι τέτοιο, ούτε 
μπόρεσα να ανακαλύψω κάποια ένδειξη που ίσως να 



Το Κυνηγόσκυλο Των Μπάσκερβιλ 

 178 

φανέρωνε το χαρακτήρα των προθέσεων του άντρα που ζούσε 
σε αυτό το ασυνήθιστο μέρος, εκτός του ότι θα έπρεπε να έχει 
Σπαρτιατικές συνήθειες και νοιαζόταν ελάχιστα για τις 
ανέσεις της ζωής. Όταν συλλογίστηκα τις δυνατές βροχές και 
κοίταξα την χάσκουσα οροφή κατανόησα το πόσο ισχυρό και 
ανένδοτο όφειλε να είναι το καθήκον το οποίο τον είχε 
κρατήσει σε ετούτο το αφιλόξενο κατάλυμα. Να επρόκειτο για 
τον κακόβουλο εχθρό μας, ή ίσως πιθανόν ο φύλακας άγγελος 
μας; Ορκίστηκα πως δεν έφευγα από το καλύβι αν δεν 
μάθαινα. 

Απέξω ο ήλιος βυθιζόταν χαμηλά και η δύση έλαμπε 
άλικη και χρυσή. Η αντανάκλαση του επέστρεφε ανακλώμενη 
από τα κοκκινωπά  μπαλώματα των μακρινών λιμνών που 
απλώνονταν καταμεσής του μεγάλου βάλτου του Γκρίμπεν. 
Εκεί υψώνονταν οι δυο πύργοι της Έπαυλης Μπάσκερβιλ, και 
εκεί βρισκόταν ένα μακρινό σύννεφο καπνού που υποδείκνυε 
το χωριό του Γκρίμπεν. Μεταξύ των δυο, πίσω από τον λόφο, 
βρισκόταν η οικία των Στέϊπλετον. Όλα ήταν ευχάριστα, 
όμορφα και γαλήνια στο χρυσό βραδινό φως, και όμως καθώς 
τα κοίταζα η ψυχή μου δεν μοιραζόταν τίποτα με την γαλήνη 
της Φύσης, μα έτρεπε στην ασάφεια και τον τρόμο της 
συνάντησης της οποίας η κάθε στιγμή έφερνε εγγύτερα. Με 
τεντωμένα νευρά μα με ανένδοτη αποφασιστικότητα, κάθισα 
στα σκοτεινά βάθη της καλύβας και περίμενα μελαγχολικά 
και υπομονετικά τον ερχομό του ενοίκου της. 

Και τότε εντέλει τον άκουσα. Από μακριά ήρθε η 
κοφτή αντήχηση μιας μπότας που χτυπούσε επί του βράχου. 
Μαζεύτηκα πίσω στην πιο σκοτεινή γωνιά και τράβηξα την 
σκανδάλη του περιστρόφου μου στην τσέπη μου, 
αποφασισμένος να μην γίνω αντιληπτός πριν μου δοθεί η 
ευκαιρία να δω κάτι από τον ξένο. Υπήρξε μια μακριά παύση η 
οποία φανέρωσε πως είχε σταματήσει. Τότε για μια ακόμη 
φορά τα βήματα πλησίασαν και μια σκιά έπεσε από το 
άνοιγμα της καλύβας. 



Arthur Conan Doyle 

 179 

 

«Είναι μια υπέροχη βραδιά, αγαπητέ μου Γουώτσον,» 
είπε μια οικεία φωνή. «Ειλικρινά πιστεύω πως θα είσαι πιο 
άνετα έξω από όσο μέσα.»  

 

 
 



Το Κυνηγόσκυλο Των Μπάσκερβιλ 

 180 

Κεφάλαιο 12ο. Θάνατος στο Ρεικότοπο 
 
Για μερικές στιγμές απέμεινα με κομμένη ανάσα, 

δυσκολευόμενος να πιστέψω στα αυτιά μου. Τότε οι αισθήσεις 
και η φωνή μου επέστρεψαν, ενώ ένα συντριπτικό βάρος 
ευθύνης φάνηκε στην στιγμή να σηκώνεται από την ψυχή μου. 
Εκείνη η ψυχρή, κοφτερή, ειρωνική φωνή δεν θα μπορούσε να 
ανήκει παρά σε έναν άνθρωπο σε ολόκληρο τον κόσμο. 

«Χολμς!» φώναξα— «Χολμς!» 

 

«Έλα έξω,» είπε εκείνος, «και σε παρακαλώ πρόσεχε 
με το περίστροφο.» 

Πέρασα σκυφτά κάτω από το τραχύ ανώφλι, και εκεί 
καθόταν επί ενός βράχου απέξω, τα γκρίζα του μάτια 
παιχνιδίζοντας από θυμηδία καθώς έπεσαν πάνω στην 
έκπληκτη έκφραση μου. Ήταν λεπτός και καταβεβλημένος, 



Arthur Conan Doyle 

 181 

μα διαυγής και σε εγρήγορση, με το οξύ του πρόσωπο 
μαυρισμένο από  τον ήλιο και τραχύ από τον άνεμο. Με το 
τουΐντ κοστούμι του και το υφασμάτινο κασκέτο του έμοιαζε 
όπως κάθε τουρίστας επί του ρεικότοπου, και είχε καταφέρει, 
με εκείνη την γατίσια αγάπη του για προσωπική φροντίδα που 
ήταν ένα από τα χαρακτηριστικά του, το σαγόνι του να είναι 
τόσο λείο και τα λινά του να είναι τόσο τέλεια λες και 
βρισκόταν στην οδό Μπέϊκερ. 

Ποτέ στην ζωή μου δεν ήμουν τόσο πολύ χαρούμενος 
βλέποντας κάποιον,» είπε καθώς του έσφιξα το χέρι. 

«Ή πολύ έκπληκτος, ε;» 
«Όντως, οφείλω να το ομολογήσω.» 
«Ή έκπληξη δεν ήταν όλη μονόπλευρη, σε 

διαβεβαιώνω. Δεν είχα ιδέα πως είχες βρει το περιστασιακό 
μου καταφύγιο, ακόμη λιγότερο πως βρισκόμουν μέσα, μέχρι 
που έφτασα στα είκοσι βήματα από την πόρτα.» 

«Οι πατημασιές μου, να υποθέσω;» 
«Όχι, Γουώτσον, φοβούμαι πως δεν θα επιχειρούσα να 

αναγνωρίσω τις πατημασιές σου μεταξύ όλων των άλλων 
στον κόσμο. Αν πράγματι θέλεις να με παραπλανήσεις τότε 
θα πρέπει αλλάξεις τον καπνοπώλη σου· γιατί όταν βλέπω τη 
γόπα ενός τσιγάρου με την σφραγίδα Bradley, οδός Όξφορντ, 
γνωρίζω πως ο φίλος μου ο Γουώτσον είναι στην γειτονιά. Θα 
τη βρεις εκεί πλάι στο μονοπάτι. Την πέταξες, αναμφίβολα, 
εκείνη την μοναδική στιγμή όταν όρμησες μες στο άδειο 
καλύβι.» 

«Ακριβώς.» 
«Το φαντάστηκα —και γνωρίζοντας το αξιοθαύμαστο 

πείσμα σου ήμουν πεπεισμένος πως είχες στήσει καρτέρι, με 
ένα όπλο στο πλάι σου, περιμένοντας τον ένοικο να 
επιστρέψει. Ώστε πράγματι νόμιζες πως ήμουν ο 
εγκληματίας;» 

«Δεν γνώριζα ποιος ήσουν, μα ήμουν αποφασισμένος 
να το ανακαλύψω.» 

 



Το Κυνηγόσκυλο Των Μπάσκερβιλ 

 182 

«Έξοχα, Γουώτσον! Και πως με εντόπισες; Με είδες, 
ίσως, τη νύχτα της καταδίωξης του κατάδικου, όταν υπήρξα 
τόσο απερίσκεπτος ώστε να επιτρέψω στο φεγγάρι να σηκωθεί 
πίσω μου;» 

«Ναι, σε είδα τότε.» 
«Και δίχως αμφιβολία έψαξες όλα τα καλύβια ώσπου 

κατέληξες σε αυτό εδώ;» 
«Όχι, το παλικάρι σου είχε παρατηρηθεί, και αυτό μου 

έδωσε μια κατεύθυνση για το που να ψάξω.» 
«Ο ηλικιωμένος κύριος με το τηλεσκόπιο, αναμφίβολα. 

Δεν μπορούσα να το διακρίνω όταν αρχικά είδα το φως να 
καθρεπτίζεται στους φακούς.» Σηκώθηκε κι έριξε μια ματιά 
μέσα στο καλύβι. «Χα, βλέπω πως ο Κάρτραϊτ έφερε κάποιες 
προμήθειες. Τι είναι αυτό το χαρτί; Ώστε πήγες στο Coombe 
Tracey, έτσι;» 

«Ναι.» 
«Για να δεις την δεσποινίδα Λώρα Λάιονς;» 
«Ακριβώς.» 
«Πολύ καλά! Οι έρευνες μας προφανώς διέτρεχαν σε 

παράλληλες τροχιές και όταν συνδυάσουμε τα  αποτελέσματα 
προσδοκώ πως θα έχουμε μια αρκετά πλήρη κατανόηση της 
υπόθεσης.» 

«Λοιπόν, χαίρομαι βαθύτατα που είσαι εδώ, γιατί 
όντως η ευθύνη και το μυστήριο υπήρξαν εξίσου υπερβολικά 
για τα νεύρα μου. Μα πως στο καλό ήρθες εδώ, και τι έκανες; 
Πίστευα πως ήσουν στην οδό Μπέϊκερ επιλύοντας εκείνη την 
υπόθεση εκβιασμού.» 

«Αυτό ήθελα να πιστεύεις.» 
«Τότε με χρησιμοποιείς, κι ωστόσο δεν με 

εμπιστεύεσαι!» φώναξα με κάποια πικρία. «Πίστευα πως 
άξιζα κάτι καλύτερα από σένα, Χολμς.» 

«Αγαπητέ μου φίλε, υπήρξες πολύτιμος για μένα σε 
αυτή όπως και σε πολλές άλλες υποθέσεις, και σε εκλιπαρώ 
να με συγχωρήσεις αν φαινομενικά έπαιξα κάποιο παιχνίδι 



Arthur Conan Doyle 

 183 

εις βάρος σου. Ειλικρινά, ήταν εν μέρει για χάρη σου που το 
έκανα, και ήταν η εκτίμηση μου για τον κίνδυνο τον οποίο 
διέτρεχες που με οδήγησε να κατέβω και να εξετάσω το 
ζήτημα ο ίδιος. Αν ήμουν με τον Σερ Χένρυ και σένα είναι 
βέβαιο πως η άποψη μου θα ήταν η ίδια με τη δική σου, και η 
παρουσία μου θα είχε προειδοποιήσει τους πολύ επικίνδυνους 
αντιπάλους μας να είναι επιφυλακτικοί. Όπως έχει, μπόρεσα 
να κινηθώ όπως δεν ήταν δυνατόν αν ζούσα στην Έπαυλη, και 
παρέμεινα ένας άγνωστος παράγοντας της υπόθεσης, έτοιμος 
να ρίξω όλο μου το βάρος την κρίσιμη στιγμή.» 

«Μα γιατί με κράτησες στα σκοτεινά;» 
«Το να γνωρίζεις δεν θα μας βοηθούσε και ενδέχεται 

κατά πάσα πιθανότητα να οδηγούσε στην ανακάλυψη μας. Θα 
είχες θελήσει να μου πεις κάτι, ή από την καλοσύνη σου θα 
μου είχες φέρει κάτι, κι έτσι θα είχαμε ένα μη αναγκαίο ρίσκο. 
Έφερα τον Κάρτραϊτ μαζί μου κάτω —θυμάσαι τον τυπάκο 
στο ταχυδρομείο —και φρόντισε όλες μου τις απλές ανάγκες· 
ένα καρβέλι ψωμί και ένα καθαρό κολάρο. Τι περισσότερο 
χρειάζεται κάποιος; Μου πρόσφερε ένα έξτρα ζευγάρι μάτια 
επί ενός εξαιρετικά δραστήριου ζευγαριού ποδιών, αμφότερα 
υπήρξαν πολύτιμα.» 

«Τότε οι αναφορές μου πήγαν όλες στράφι!» --Η φωνή 
μου έτρεμε καθώς έφερα στο μυαλό του τον κόπο και την 
περηφάνια με τα οποία τα είχα συγκεντρώσει. 

Ο Χολμς έβγαλε ένα σωρό χαρτιών από την τσέπη του. 
«Εδώ είναι οι αναφορές σου, αγαπητέ μου φίλε, και 

είναι πολύ καλά διαβασμένες, σε διαβεβαιώνω. Έκανα 
μερικούς έξοχους διακανονισμούς και καθυστερούν μόλις μια 
μέρα στο δρόμο. Θα πρέπει να σε επαινέσω υπέρμετρα επί του 
ζήλου και της ευφυΐας που επέδειξες επί μίας ιδιαιτέρως 
δύσκολης υπόθεσης.» 

Ήμουν ακόμη κάπως φουρκισμένος από την 
εξαπάτηση που είχε πραγματοποιηθεί εις βάρος μου, ωστόσο 
η ζεστασιά από τον παίνεμα του Χολμς απεδίωξε τον θυμό 
από το  μυαλό μου. Ένοιωθα επίσης στην καρδιά μου πως είχε 



Το Κυνηγόσκυλο Των Μπάσκερβιλ 

 184 

δίκιο σε ό,τι είπε και πως ήταν όντως καλύτερα για το σκοπό 
μας να μην γνωρίζω πως βρισκόταν στο ρεικότοπο. 

«Πολύ καλύτερα,» είπε, βλέποντας την σκιά να 
χάνεται από το πρόσωπο μου. «Και τώρα ανέφερε μου τα 
αποτελέσματα της επίσκεψης σου στην δεσποινίδα Λώρα 
Λάιονς —δεν μου ήταν δύσκολο να μαντέψω πως εκείνη είχε 
πάει να συναντήσεις, μιας και ήδη έχω επίγνωση πως είναι το 
μοναδικό άτομο στο Tracey Coombe  που ενδέχεται να μας 
συνδράμει επί του ζητήματος. Ουσιαστικά, αν δεν είχες πάει 
σήμερα είναι πολύ πιθανό πως θα πήγαινα αύριο.» 

Ο ήλιος είχε βασιλέψει και το σούρουπο έπεφτε στον 
ρεικότοπο. Ο αέρας είχε ψυχράνει και μαζευτήκαμε μέσα στο 
καλύβι για ζεστασιά. Εκεί, καθισμένοι παρέα στο ημίφως, 
μίλησα στον Χολμς για τη συζήτηση μου με την κυρία. 
Ενδιαφερόταν τόσο πολύ ώστε χρειάστηκε να επαναλάβω 
μέρος αυτών και δυο φορές πριν να ικανοποιηθεί. 

«Είναι εξαιρετικά σημαντικό,» είπε όταν είχα 
τελειώσει. «Συμπληρώνει ένα κενό το οποίο αδυνατούσα να 
γεφυρώσω σε αυτή την πλέον σύνθετη ιστορία. Γνωρίζεις, 
ίσως, πως μια στενότατη σχέση υφίσταται μεταξύ της κυρίας 
αυτής και του Στέϊπλετον;» 

«Δεν γνώριζα για κάποια στενή σχέση.» 
«Δεν υπάρχει ουδεμία αμφιβολία επί του ζητήματος. 

Συναντιούνται, επιστολογραφούν, υπάρχει πλήρη κατανόηση 
μεταξύ τους. Λοιπόν, αυτό μας προσφέρει ένα ιδιαιτέρως 
ισχυρό στα χέρια μας. Αν μονάχα μπορούσα να το 
χρησιμοποιήσω ώστε να απομακρύνω τη σύζυγο του—» 

«Τη σύζυγο του;» 
«Τώρα σου δίνω εγώ μερικές πληροφορίες, εις 

αντάλλαγμα όλων όσων μου έδωσες. Η κυρία που έχει 
περάσει εδώ ως δεσποινίδα Στέϊπλετον είναι στην 
πραγματικότητα η σύζυγος του.» 

«Μα τους ουρανούς, Χολμς! Είσαι βέβαιος για αυτό 
που λες; Πως μπόρεσε να επιτρέψει στον Σερ Χένρυ να 
ερωτευθεί μαζί της;» 



Arthur Conan Doyle 

 185 

«Το να ερωτευθεί ο Σερ Χένρυ δεν θα έβλαπτε κανένας 
εκτός από τον Σερ Χένρυ. Φρόντισε ιδιαιτέρως ώστε ο Σερ 
Χένρυ να μην της κάνει έρωτα, όπως και εσύ ο ίδιος 
παρατήρησες. Επαναλαμβάνω πως η κυρία είναι η σύζυγος 
του και όχι η αδελφή του.» 

« Μα γιατί αυτή η περίτεχνη εξαπάτηση;» 
«Επειδή πρόβλεψε πως θα του ήταν πολύ πιο χρήσιμη 

στο ρόλο μιας ελεύθερης γυναίκας.» 
Όλα τα ανείπωτα ένστικτα μου, οι απροσδιόριστες 

υποψίες μου, ξάφνου απόκτησαν μορφή και επικεντρώθηκαν 
επί του φυσιοδίφη. Σε εκείνο τον απαθή, άχρωμο άντρα, με το 
ψάθινο καπέλο και το δίχτυ πεταλούδων, μου εδόθη η 
εντύπωση πως αντίκρισα κάτι τρομερό —ένα πλάσμα άπειρης 
υπομονής και πανουργίας, με χαμογελαστό πρόσωπο και 
δολοφονική καρδιά. 

«Εκείνος, τότε, είναι ο εχθρός μας —εκείνος είναι που 
μας καταδίωξε στο Λονδίνο;» 

«Έτσι αντιλήφθηκα τον γρίφο.» 
«Και η προειδοποίηση --θα πρέπει να ήρθε από 

εκείνη!» 
«Ακριβώς.»¨ 
Η μορφή κάποιου τερατώδους κακουργήματος, εν 

μέρει ορατού, εν μέρει εικαζόμενου, αιωρήθηκε μέσα από το 
σκοτάδι που με κύκλωνε τόσο καιρό. 

«Μα είσαι βέβαιος για αυτό, Χολμς; Πως γνωρίζεις ότι 
η γυναίκα είναι η σύζυγος του;» 

«Επειδή μέχρι στιγμής ξεχάστηκε ώστε να σου 
αναφέρει ένα πραγματικό τμήμα της βιογραφίας του επί της 
περίστασης κατά την οποία αρχικά σε συνάντησε, και τολμώ 
να πω ότι πολλές φορές θα το έχει μετανιώσει έκτοτε. Υπήρξε 
κάποτε διευθυντής σχολείου στα βόρεια της Αγγλίας. Λοιπόν, 
ουδείς είναι ευκολότερος στον εντοπισμό από έναν διευθυντή 
σχολείου. Υπάρχουν εκπαιδευτικές υπηρεσίες εκ των οποίων 
κάποιος μπορεί να εντοπίσει καθέναν που εργάστηκε στο 
επάγγελμα. Μια μικρή έρευνα μου φανέρωσε πως το σχολείο 



Το Κυνηγόσκυλο Των Μπάσκερβιλ 

 186 

είχε φτάσει σε οικτρή κατάσταση υπό πολύ άσχημες 
περιστάσεις, και πως ο ιδιοκτήτης του —το όνομα ήταν 
διαφορετικό— είχε εξαφανιστεί με τη σύζυγο του.  Οι 
περιγραφές συμφωνούσαν. Όταν άκουσα πως ο 
εξαφανισμένος ήταν αφοσιωμένος στην εντομολογία η 
ταυτοποίηση ολοκληρώθηκε.» 

Το σκότος αποσυρόταν, ωστόσο πολλά ήταν κρυμμένα 
ακόμη από τις σκιές. 

«Αν αυτή η γυναίκα είναι όντως η σύζυγος του, που 
κολλάει η δεσποινίδα Λώρα Λάιονς;» ρώτησα. 

«Αυτό είναι ένα από τα σημεία επί του οποίου οι δικές 
σου έρευνες έριξαν κάποιο φως. Η συζήτηση σου με την κυρία 
ξεκαθάρισε την κατάσταση αρκετά. Δεν γνώριζα αναφορικά 
με κάποιο υπό σκέψη διαζύγιο μεταξύ της και του συζύγου της. 
Σε αυτή την περίπτωση, όσον αφορά τον Στέϊπλετον ως 
ανύπαντρο, υπολόγιζε αναμφίβολα πως θα γινόταν σύζυγος 
του.» 

«Και όταν βγει από την πλάνη της;» 
«Μα, τότε ίσως ή κυρία να μας φανεί χρήσιμη. Θα 

πρέπει να αποτελέσει το πρώτο μας καθήκον να την 
συναντήσουμε —και οι δυο μας— αύριο. Δεν βρίσκεις, 
Γουώτσον, πως απουσίασες από την θέση σου μάλλον 
υπερβολικά; Η θέση θα ‘πρεπε να είναι η Έπαυλη 
Μπάσκερβιλ.» 

Οι τελευταίες κόκκινες ρίγες είχαν ξεθωριάσει στη 
δύση και η νύχτα είχε πέσει επί του ρεικότοπου. Μερικά 
αμυδρά άστρα έλαμπαν σε έναν βιολετή ουρανό. 

«Μια τελευταία ερώτηση, Χολμς,» είπα καθώς 
σηκώθηκα. «Ασφαλώς και δεν υπάρχει ανάγκη μυστικότητας 
μεταξύ μας. Τι σημαίνουν όλα αυτά; Που αποσκοπεί;» 

Η φωνή του Χολμς χαμήλωσε καθώς απάντησε: 
«Φόνος, Γουώτσον —ραφινάτος, ψυχρός, εκ 

προμελέτης φόνος. Μην με ρωτάς για λεπτομέρειες. Τα δίχτυα 
κλείνουν ολόγυρα του, όπως ακριβώς τα δικά του γύρω από 
τον Σερ Χένρυ, και με την συμβολή σου βρίσκεται υπό το έλεος 



Arthur Conan Doyle 

 187 

μου. Υφίσταται ένας μόνον κίνδυνος ο οποίος δύναται να μας 
απειλήσει. Και είναι το να χτυπήσει πριν να είμαστε έτοιμοι 
να το πράξουμε. Μία ακόμη μέρα —δύο το πολύ— και θα έχω 
ολοκληρώσει την υπόθεση μου, μα ως τότε φρούρησε την θέση 
σου τόσο στενά όσο μια τρυφερή μητέρα προσέχει τα άρρωστα 
παιδιά της. Η αποστολή σου σήμερα ήταν δικαιολογημένη, και 
όμως σχεδόν θα ευχόμουν να μην είχες αφήσει το πλευρό του. 
Άκου!» 

Ένα τρομερό ουρλιαχτό —μια παρατεταμένη κραυγή 
τρόμου και αγωνίας— ξέσπασε μέσα από την σιωπή του 
ρεικότοπου. Εκείνη η τρομακτική κραυγή έκανε το αίμα να 
παγώσει στις φλέβες μου. 

«Ω, θεέ μου!» είπα με κομμένη ανάσα. «Τι είναι αυτό; 
Τι σημαίνει;» 

Ο Χολμς είχε τιναχτεί όρθιος, και είδα την σκοτεινή, 
αθλητική σιλουέτα του στην πόρτα της καλύβας, με ώμους 
σκυφτούς, το κεφάλι του τεντωμένο εμπρός, το πρόσωπο του 
να προσπαθεί να δει μέσα στο σκοτάδι. 

«Σιωπή!» ψιθύρισε. «Σιωπή!» 
Η κραυγή ήταν δυνατή σε σχέση με την σφοδρότητα 

της, μα είχε αρχικά προέρθει από μακριά από την γεμάτη 
σκιές πεδιάδα. Τώρα, ξέσπασε στα αυτιά μας, εγγύτερα, 
δυνατότερα, πιο επίμονη από το πρωτύτερα. 

«Που είναι;» ψιθύρισε ο Χολμς· και ήξερα από την 
έξαψη της φωνής του πως εκείνος, ο αλύγιστος, είχε ταραχθεί 
ως τα βάθη της ψυχής του. «Που είναι, Γουώτσον;» 

«Εκεί, νομίζω.» Έδειξα μέσα στο σκοτάδι. 
«Όχι, εκεί!» 
Και πάλι η αγωνιώδης κραυγή σάρωσε την σιωπηλή 

νύχτα, πιο δυνατή και πλησιέστερα από ποτέ. Και ένας νέος 
ήχος ανακατεύτηκε μαζί της, ένας βαθύς, βροντερός βορβο-
ρυγμός, μελωδικός κι εντούτοις απειλητικός, δυναμώνοντας 
και χαμηλώνοντας όπως το χαμηλό, αδιάκοπο μουρμουρητό 
της θάλασσας. 

«Το κυνηγόσκυλο!» φώναξε ο Χολμς. «Έλα, Γουώτσον, 



Το Κυνηγόσκυλο Των Μπάσκερβιλ 

 188 

έλα! Μακάρι να μην είναι πολύ αργά!» 
Είχε αρχίσει να τρέχει γοργά πάνω στον ρεικότοπο, και 

είχα ακολουθήσει στο κατόπι του. Μα τώρα κάπου μέσα από 
το κακοτράχαλο έδαφος ακριβώς μπροστά μας ήρθε μια 
τελευταία απελπισμένη κραυγή, και έπειτα ένα μουντός, 
βαρύς γδούπος. Σταματήσαμε και αφουγκραστήκαμε. Ούτε 
ένας ήχος δεν διέκοπτε την βαριά σιωπή της απάνεμης νύχτας. 

Είδα τον Χολμς να βάζει το χέρι του στο μέτωπο του 
σαν να ζαλίστηκε. Έπεσε στα γόνατα πάνω στο χώμα.» 

«Μας νίκησε, Γουώτσον. Φτάσαμε αργά.» 
«Όχι, όχι, ασφαλώς όχι!» 
«Πόσο ανόητος ήμουν που δίστασα. Και εσύ, Γουώτσον, 

δες τι έρχεται με την εγκατάλειψη της θέσης σου! Μα, μα τον 
ουρανό, αν το χειρότερο συνέβη θα τον εκδικηθούμε!» 

Τυφλά τρέξαμε μέσα στο βαθύ σκοτάδι, βρίσκοντας 
στα βράχια, ανοίγοντας δρόμο μέσα από τα σκοίνα, 
ασθμαίνοντας στις ανηφόρες και τρέχοντας στις κατηφορικές 
πλαγιές, κινούμενοι πάντοτε προς την κατεύθυνση από την 
οποία όλοι εκείνοι οι φρικτοί ήχοι είχαν έρθει. Σε κάθε ύψωμα 
ο Χολμς κοίταζε με ανυπομονησία γύρω του, μα οι σκιές ήταν 
βαθιές επί του ρεικότοπου, και τίποτα δεν κινιόταν πάνω στο 
θλιβερό τοπίο. 

«Διακρίνεις τίποτα;» 
«Τίποτα.» 
«Μα, άκου, τι είναι αυτό;» 
Ένα υπόκωφο μουγκρητό  είχε κατακλύσει τα αυτιά 

μας. Να ‘το και πάλι στα αριστερά μας! Από εκείνη την 
πλευρά μια βραχώδη κορυφογραμμή κατέληγε σε έναν 
απότομο γκρεμό που έβλεπε σε μια πλαγιά σπαρμένη βράχια. 
Πάνω στην τραχιά επιφάνεια της βρισκόταν απλωμένο ένα 
σκοτεινό ακανόνιστο σχήμα, Καθώς τρέξαμε προς το μέρος 
του το αμυδρό περίγραμμα μεταβλήθηκε σε μια συγκεκριμένη 
μορφή. Επρόκειτο για άνθρωπο πεσμένο μπρούμυτα πάνω στο 
έδαφος, με το κεφάλι διπλωμένο από κάτω του σε μια φρικτή 
γωνία, με τους ώμους τεντωμένους και το σώμα καμπουριαστό 



Arthur Conan Doyle 

 189 

όπως κατά την εκτέλεση μιας κυβίστησης. Τόσο αλλόκοτη 
ήταν ή  στάση ώστε προς στιγμής δεν συνειδητοποίησα πως το 
βογγητό ήταν ο επιθανάτιος ρόγχος του. Ούτε ψίθυρος, ούτε 
ένα θρόισμα, δεν ερχόταν πλέον από την σκοτεινή μορφή 
πάνω από την οποία είχαμε σκύψει. Ο Χολμς ακούμπησε το 
χέρι του πάνω του και το σήκωσε απότομα με ένα επιφώνημα 
φρίκης. Η λάμψη του σπίρτου που άναψε έλαμψε επί των 
ματωμένων του δακτύλων και επί της αποτρόπαιης λίμνης η 
οποία πλάταινε αργά από το συνθλιμμένο κρανίο του 
θύματος. Και έλαμψε πάνω σε κάτι άλλο το οποίο έκανε τις 
καρδιές μας να σφιχτούν μέσα μας —το σώμα του Σερ Χένρυ 
Μπάσκερβιλ! 

 
 
Δεν υπήρχε περίπτωση κάποιος μας να ξεχάσει εκείνο 

το ασυνήθιστο ερυθρό τουΐντ κοστούμι —το ίδιο ακριβώς που 
φορούσε το πρώτο πρωινό που τον είχαμε δει στην οδό 
Μπέϊκερ. Προλάβαμε να δούμε μια ξεκάθαρη εικόνα του, και 
τότε το σπίρτο τρεμόπαιξε κι έσβησε, όπως η ελπίδα είχε χαθεί 
από τις ψυχές μας. Ο Χολμς αναστέναξε, και  το πρόσωπο του 
τρεμόπαιξε ωχρό μέσα στο σκοτάδι. 



Το Κυνηγόσκυλο Των Μπάσκερβιλ 

 190 

«Το κτήνος! Το κτήνος!» φώναξα με σφιγμένα χέρια. 
«Ω Χολμς, δεν θα με συγχωρήσω ποτέ που τον άφησα να 
πεθάνει.» 

«Εγώ φταίω περισσότερο από σένα, Γουώτσον. Για να 
έχω μια ολοκληρωμένη και πλήρη υπόθεση, χαράμισα τη ζωή 
του πελάτη μας. Πρόκειται για το χειρότερο πλήγμα που 
συνέβη στην καριέρα μου. Μα πώς να ‘ξερα— πώς να ‘ξερα— 
πως θα ριψοκινδύνευε μόνος επί του ρεικότοπου μπρος σε 
όλες μου τις προειδοποιήσεις;» 

«Το να ακούσουμε τις κραυγές του —θεέ μου, αυτές οι 
κραυγές!— κι ωστόσο να μη μπορέσουμε να τον σώσουμε! Που 
είναι αυτό το κτηνώδες κυνηγόσκυλο που τον οδήγησε στο 
θάνατο; Ίσως να κρύβεται μέσα σ’ αυτά τα βράχια τούτη τη 
στιγμή. Και ο Στέϊπλετον, που είναι; Θα λογοδοτήσεις για 
αυτή την πράξη.» 

 

 
«Θα λογοδοτήσει. Θα το φροντίσω προσωπικά. Θείος 

και ανιψιός δολοφονήθηκαν —ο ένας έντρομος στην θέα του 



Arthur Conan Doyle 

 191 

κτήνους το οποίο θεωρούσε ως κάτι υπερφυσικό, ο άλλος 
βρίσκοντας το θάνατο στην μανιασμένη του φυγή για να 
ξεφύγει από αυτό. Όμως τώρα πρέπει να αποδείξουμε την 
σχέση μεταξύ του ανθρώπου και του κτήνους. Εκτός των όσων 
ακούσαμε, δεν μπορούμε να ορκιστούμε για την ύπαρξη του 
τελευταίου, αφού ο Σερ Χένρυ προφανώς πέθανε από την 
πτώση. Ωστόσο, μα τους ουρανούς, όσο πανούργος κι αν είναι, 
ο τύπος θα είναι υπό το έλεος πριν να περάσει άλλη μέρα!» 

Σταθήκαμε με βαριά καρδιά εκατέρωθεν του 
διαμελισμένου σώματος, συντετριμμένοι από την αιφνίδια και 
αμετάκλητη τραγωδία η οποία είχε φέρει το μακρύ και 
επίπονο έργο μας σε αυτή την οικτρή κατάληξη. Έπειτα 
καθώς το φεγγάρι υψώθηκε σκαρφαλώσαμε στην κορυφή των 
βράχων από την οποία ο καημένος ο φίλος μας είχες πέσει, και 
από την κορυφή ατενίσαμε τον σκιώδη ρεικότοπο, εν μέρει 
ασημένιο και εν μέρει σκοτεινό. Μακριά, μίλια μακρύτερα, 
προς την κατεύθυνση του Γκρίμπεν, ένα μοναδικό σταθερό 
κίτρινο φως έλαμπε. Θα μπορούσε μονάχα να προέρχεται από 
την μοναχική κατοικία των Στέϊπλετον. Με μια πικρή 
βλασφημία έτεινα τη γροθιά μου προς τη μεριά του καθώς 
κοίταζα. 

 «Γιατί να μην συλλάβουμε αμέσως;» 
«Η υπόθεση μας δεν είναι πλήρης. Ο τύπος είναι 

προσεκτικός και πανούργος στο έπακρο. Δεν έχει να κάνει με 
τα όσα γνωρίζουμε, μα με το όσα μπορούμε να αποδείξουμε, 
Αν κάνουμε μια εσφαλμένη κίνηση ο κακούργος μπορεί ακόμη 
να μας ξεφύγει.» 

«Τι μπορούμε να κάνουμε;» 
«Θα υπάρξουν πολλά που θα κάνουμε αύριο. Απόψε 

μπορούμε μονάχα να πραγματοποιήσουμε τις στερνές μας 
υπηρεσίες προς τον καημένο το φίλο μας.» 

Παρέα κατηφορίσαμε την απόκρημνη πλαγιά και 
πλησιάσαμε το σώμα, μαύρο και ευδιάκριτο ενάντια στα 
ασημιά βράχια. Η αγωνία εκείνων των στρεβλωμένων άκρων 
μου προκάλεσε ένα ξέσπασμα πόνου και θάμπωσε τα μάτια 



Το Κυνηγόσκυλο Των Μπάσκερβιλ 

 192 

μου με δάκρια.  
«Θα πρέπει να καλέσουμε βοήθεια, Χολμς! Δεν 

μπορούμε να τον μεταφέρουμε μέχρι την Έπαυλη. Μα τους 
ουρανούς, τρελάθηκες;» 

Είχε αφήσει μια κραυγή και είχε σκύψει πάνω από το 
σώμα. Τώρα χόρευε, γελούσε και έτριβε τα χέρια του. Ήταν 
αδύνατον να ήταν αυτός ο σοβαρός, συγκρατημένος φίλος 
μου; Όντως, τα φαινόμενα απατούν! 

«Γενειάδα! Γενειάδα! Ο άνθρωπος έχει γενειάδα!» 
«Γενειάδα;» 
«Δεν είναι ο βαρονέτος —είναι— μα, είναι ο γείτονας 

μου, ο κατάδικος!» 
Με πυρετώδη βιάση είχαμε γυρίσει το σώμα από την 

άλλη, και εκείνη η ματωμένη γενειάδα ήταν στραμμένη προς 
το ψυχρό, λαμπερό φεγγάρι. Δεν υπήρχε αμφιβολία για το 
προεξέχον μέτωπο, και τα βαθουλωτά ζωώδη μάτια. Ήταν 
όντως, το ίδιο πρόσωπο το οποίο με είχε αγριοκοιτάξει υπό το 
φως του κεριού από τον βράχο —το πρόσωπο του Σέλντεν, του 
εγκληματία. 

Τότε ξάφνου όλα ξεκαθάρισαν μέσα μου. Θυμήθηκα 
πως ο βαρονέτος μου είχε πει πως είχε δώσει την παλιά του 
γκαρνταρόμπα στον Μπάριμορ. Ο Μπάριμορ την είχε 
αποχωριστεί ώστε να βοηθήσει τον Σέλντεν στη φυγή του. 
Μπότες, πουκάμισο, κασκέτο —ήταν όλα του Σερ Χένρυ. Έστω 
κι έτσι η τραγωδία ήταν ακόμη βαριά, μα σε αυτόν τον άντρα 
άξιζε ο θάνατος βάσει όλων των νόμων του κράτους, Είπα 
στον Χολμς πως είχε η κατάσταση, με την καρδιά μου να 
ξεχειλίζει από ευγνωμοσύνη και αγαλλίαση.  

«Τότε ήταν τα ρούχα που συνέβαλαν στο θάνατο 
τούτου του φουκαρά,» είπε. «Κατέστη επαρκώς σαφές πως το 
κυνηγόσκυλο ακολούθησε την οσμή από κάποιο ρούχο του 
Σερ Χένρυ —η μπότα που κλάπηκε στο ξενοδοχείο, κατά πάσα 
πιθανότητα— και έτσι εντόπισε τούτο τον άνθρωπο. Υπάρχει 
ωστόσο, κάτι ιδιαιτέρως ασυνήθιστο: Πως γίνεται κι ο Σέλντεν, 
μέσα σε τούτο το σκοτάδι, κατάλαβε πως το λαγωνικό ήταν 



Arthur Conan Doyle 

 193 

στο κατόπι του;» 
«Το άκουσε.» 
«Το να ακούσει ένα κυνηγόσκυλο επί του ρεικότοπου 

δεν θα οδηγούσε έναν τόσο σκληροτράχηλο άντρα όπως αυτός 
ο κατάδικος σε έναν τέτοιο παροξυσμό τρόμου ώστε να 
διακινδυνεύσει τη σύλληψη του ξανά ουρλιάζοντας 
απεγνωσμένα για βοήθεια. Από τις κραυγές θα πρέπει να 
έτρεξε μεγάλη απόσταση όταν κατάλαβε πως το ζώο 
βρισκόταν στο κατόπι του. Πως το ήξερε;» 

«Ένα μεγαλύτερο μυστήριο για μένα είναι γιατί αυτό 
το κυνηγόσκυλο —προϋποθέτοντας πως όλες μας οι εικασίες 
είναι ορθές—» 

«Δεν προϋποθέτω τίποτα.» 
«Καλώς, τότε, γιατί το κυνηγόσκυλο να είναι λυτό 

απόψε. Υποθέτω πως δεν τρέχει πάντα ελεύθερο επί του 
ρεικότοπου. Ο Στέϊπλετον δεν θα το άφηνε εκτός κι αν είχε 
λόγο να πιστεύει πως ο Σερ Χένρυ θα βρισκόταν εδώ.» 

«Το δικό μου πρόβλημα είναι κατά πολύ δυσκολότερο 
εκ των δυο, γιατί πιστεύω πως λίαν συντόμως θα πάρουμε μια 
απάντηση για το δικό σου, ενώ το δικό μου ενδέχεται να 
παραμείνει παντοτινά μυστήριο. Το ζήτημα τώρα είχα, τι θα 
κάνουμε με το σώμα τούτου του φουκαρά; Δεν μπορούμε να το 
αφήσουμε εδώ στις αλεπούδες και τα κοράκια.» 

«Προτείνω να το βάλουμε σε ένα από τα καλύβια 
μέχρι να καταφέρουμε να επικοινωνήσουμε με την 
αστυνομία.» 

«Σωστά. Δεν αμφιβάλλω πως εσύ κι εγώ μπορούμε να 
το μεταφέρουμε ως εκεί. Όπα, Γουώτσον, τι είναι αυτό; Είναι ο 
ίδιος, αυτοπροσώπως, μα πόσο υπέροχο και θρασύτατο. Ούτε 
κουβέντα που θα φανερώσει τις υποψίες μας —ούτε λέξη, 
αλλιώς τα σχέδια μου θα γκρεμιστούν καταγής.» 

Μια μορφή μας πλησίαζε από τον ρεικότοπο, και είδα 
την θαμπή κόκκινη λάμψη ενός πούρου, Το φεγγάρι έλαμπε 
πάνω του, και διέκρινα το κομψό στυλ και το ξένοιαστο 
περπάτημα του φυσιοδίφη. Στάθηκε όταν μας είδε, και 



Το Κυνηγόσκυλο Των Μπάσκερβιλ 

 194 

κατόπιν συνέχισε και πάλι. 
«Μα, Δρ Γουώτσον, εσύ δεν είσαι; Είσαι ο τελευταίος 

άνθρωπος που θα περίμενα να δω στο ρεικότοπο τέτοια 
περασμένη ώρα, Μα, θεέ  μου, τι είναι αυτό; Τραυματίστηκε 
κάποιος; Όχι —μη μου πείτε πως είναι ο φίλος μας ο Σερ 
Χένρυ!» Με προσπέρασε βιαστικά και έσκυψε πάνω από τον 
νεκρό. Άκουσα μια κοφτή ανάσα και το τσιγάρο έπεσε από τα 
δάκτυλα του. 

«Ποιος —ποιος είναι αυτός;» είπε τραυλίζοντας. 
«Είναι ο Σέλντεν, ο άντρας που απέδρασε από το 

Πρίνστον.» 
Ο Στέϊπλετον έστρεψε ένα πανιασμένο πρόσωπο προς 

το μέρος μας, μα με αφάνταστη προσπάθεια είχε ξεπεράσει 
την έκπληξη και την απογοήτευση του. Κοίταξε έντονα πρώτα 
τον Χολμς και μετά εμένα. «Θεέ μου! Τι απαίσια ιστορία! Πως 
πέθανε;» 

 
«Δείχνει να έχει σπάσει το λαιμό του πέφτοντας από 

εκείνα τα βράχια. Ο φίλος μου κι εγώ κάναμε έναν περίπατο 
στο ρεικότοπο όταν ακούσαμε μια κραυγή.» 



Arthur Conan Doyle 

 195 

«Άκουσα κι εγώ μια κραυγή. Αυτό ήταν που με έφερε 
εδώ έξω. Ανησυχούσα για τον Σερ Χένρυ.» 

«Γιατί για τον Σερ Χένρυ συγκεκριμένα;» Δεν 
αντιστάθηκα να ρωτήσω. 

«Επειδή του είχα προτείνει να περάσει από το σπίτι. 
Όταν δεν ήρθε ξαφνιάστηκα, και φυσικά αισθάνθηκα 
ανησυχία σχετικά με την ασφάλεια του όταν άκουγα κραυγές 
από τον ρεικότοπο. Επί τη ευκαιρία» —τα μάτια του 
πετάχτηκαν ξανά από το πρόσωπο μου στου Χολμς— 
«ακούσατε κάτι άλλο παρεκτός της κραυγής;» 

«Όχι,» είπε ο Χολμς· «εσείς;»  
«Όχι.» 
«Τι εννοείτε, τότε;» 
«Α, ξέρετε τις ιστορίες που οι χωρικοί λένε σχετικά με 

ένα φασματικό κυνηγόσκυλο, και τα συναφή. Λέγεται πως 
ακούγεται τις νύχτες επί του ρεικότοπου. Αναρωτιόμουν αν 
υπήρχαν κάποιες αποδείξεις κάποιου ανάλογου ήχου απόψε.» 

«Δεν ακούσαμε τίποτα τέτοιο,» είπα εγώ. 
«Και ποια είναι η θεωρία σας σχετικά με το θάνατο 

αυτού του φουκαρά;» 
«Δεν έχω ουδεμία αμφιβολία πως η ανησυχία και οι 

κακουχίες τον έκαναν να τα χάσει. Όρμησε μέσα στον 
ρεικότοπο σε έξαλλη κατάσταση και εντέλει έπεσε εδώ κάτω 
και έσπασε το αυχένα του.» 

«Αυτή φαίνεται πως είναι η πλέον λογική θεωρία,» 
είπε ο Στέϊπλετον, κι άφησε έναν αναστεναγμό τον οποίο 
εξέλαβα ως ένδειξη της ανακούφισης του. «Τι πιστεύετε εσείς 
σχετικά, κ. Σέρλοκ Χολμς;» 

Ο φίλος μου αποδέχθηκε την φιλοφρόνηση με μια 
υπόκλιση. «Είστε άμεσος στην αναγνώριση,» είπε. 

«Σας περιμέναμε σε τούτα τα μέρη από τότε που 
κατέβηκε ο Δρ Γουώτσον. Φτάσατε εγκαίρως για να δείτε την 
τραγωδία.» 

«Ναι, όντως. Δεν έχω αμφιβολία πως η εξήγηση του 



Το Κυνηγόσκυλο Των Μπάσκερβιλ 

 196 

φίλου μου θα καλύψει τα γεγονότα. Θα αποχωρήσω για το 
Λονδίνο αύριο, παίρνοντας μαζί μου μια δυσάρεστη 
ανάμνηση.» 

«Ω, αναχωρείτε αύριο;» 
«Έτσι σκοπεύω.» 
«Ευελπιστώ πως η επίσκεψη σας να έριξε κάποιο φως 

επί των συμβάντων τα οποία μας προβλημάτισαν;» 
Ο Χολμς ανασήκωσε τους ώμους του. 
«Δεν γίνεται πάντοτε να έχεις την επιτυχία την οποία 

ελπίζεις. Ένας ερευνητής χρειάζεται γεγονότα και όχι 
θρύλους και φημολογίες. Δεν υπήρξε μια ικανοποιητική 
υπόθεση.» 

Ο φίλος μου μίλησε κατά τον πλέον ειλικρινή και 
πλέον ξένοιαστο τρόπο. Ο Στέϊπλετον ακόμη τον 
παρατηρούσε προσεκτικά. Κατόπιν στράφηκε σε μένα. 

«Θα πρότεινα να μεταφέραμε αυτό τον φουκαρά στο 
σπίτι μου, μα θα τρόμαζε τόσο την αδελφή ώστε δεν νομίζω 
πως μπορώ να το κάνω, Πιστεύω πως αν βάλουμε κάτι πάνω 
από το πρόσωπο του θα είναι ασφαλής μέχρι το πρωί.» 

Και έτσι κανονίστηκε. Αρνούμενοι την προσφορά 
φιλοξενίας του Στέϊπλετον, ο Χολμς και εγώ ξεκινήσαμε για 
την Έπαυλη Μπάσκερβιλ, αφήνοντας τον φυσιοδίφη να 
επιστρέψει μονάχος. Κοιτώντας πίσω είδα την φιγούρα να 
απομακρύνεται αργά πάνω στον πλατύ ρεικότοπο, και πίσω 
του εκείνο το μοναχικό σκοτεινό σημάδι επί της ασημένιας 
πλαγιάς που υποδείκνυε που ήταν ακουμπισμένος ο άντρας 
που είχε συναντήσει ένα τόσο φρικτό τέλος. 

 

 
 



Arthur Conan Doyle 

 197 

Κεφάλαιο 13ο. Μπαλώνοντας τα Δίχτυα 
 
«Βρισκόμαστε σε απόσταση αναπνοής επιτέλους,» είπε 

ο Χολμς καθώς βαδίζαμε διασχίζοντας τον ρεικότοπο. «Τι 
θράσος που το έχει ο τύπος! Πως συνήρθε αμέσως ενώπιο του 
ό,τι θα πρέπει να αποτέλεσε έναν τέτοιο κλονισμό 
ανακαλύπτοντας πως ο λάθος άνθρωπος είχε πέσει θύμα της 
πλεκτάνης του. Στο είπα στο Λονδίνο, Γουώτσον, και σου το 
λέω και πάλι, πως ποτέ δεν είχαμε έναν αντίπαλο τόσο 
αντάξιο μας.» 

«Λυπάμαι που σε είδε.» 
«Και εγώ αρχικά. Μα δεν υπήρχε περίπτωση να 

αποφευχθεί.» 
«Ποια επίδραση νομίζεις πως θα έχει επί των σχεδίων 

του τώρα που γνωρίζει πως βρίσκεσαι εδώ;» 
«Ενδέχεται να τον καταστήσει περισσότερο 

επιφυλακτικό, ή ίσως να τον οδηγήσει με μέτρα απελπισίας 
άμεσα. Όπως οι πλέον έξυπνοι εγκληματίες, ίσως να είναι 
υπερβολικά σίγουρος για την εξυπνάδα του και να φαντασθεί 
πως μας εξαπάτησε πλήρως.» 

«Γιατί να μην τον συλλάβουμε αμέσως;» 
«Αγαπητέ μου Γουώτσον, γεννήθηκες για να είσαι 

άνθρωπος της δράσης. Το ένστικτο σου σε οδηγεί πάντοτε να 
κάνεις κάτι δραστικό. Μα υποθέτοντας, προς χάριν της 
κουβέντας, πως τον συλλαμβάναμε απόψε, τι στο καλό θα μας 
ωφελούσε; Δεν θα μπορούσαμε να αποδείξουμε τίποτα 
εναντίον του. Εκεί έγκειται η διαβολική πανουργία του ζητή-
ματος! Αν δρούσε μέσω κάποιου ανθρώπινου πράκτορα θα 
μπορούσαμε να βρούμε κάποιες αποδείξεις, μα αν φέρναμε 
εκείνο τον μεγάλο σκύλο στο φως της μέρας δεν θα μας 
συνέβαλε να βάλουμε το σκοινί γύρω από το λαιμό του 
αφέντη του.» 

«Ασφαλώς έχουμε υπόθεση.» 
«Ούτε μια υποψία υπόθεσης —μονάχα εικασίες και 



Το Κυνηγόσκυλο Των Μπάσκερβιλ 

 198 

εικοτολογήματα. Θα γινόμασταν ο περίγελος του δικαστηρίου 
αν εμφανιζόμασταν με μια τέτοια ιστορία και τέτοιες 
αποδείξεις.» 

«Υπάρχει ο θάνατος του Σερ Τσαρλς.» 
«Βρέθηκε νεκρός δίχως ένα σημάδι πάνω του. Εσύ και 

εγώ γνωρίζουμε πως πέθανε από απόλυτο τρόμο, και 
γνωρίζουμε επίσης τι τον τρόμαξε, μα πως θα κατορθώσουμε 
να το δώσουμε για να το καταλάβουν οι δώδεκα ένορκοι; Ποιες 
οι ενδείξεις για την ύπαρξη ενός κυνηγόσκυλου; Που είναι τα 
ίχνη των κυνοδόντων του; Φυσικά γνωρίζουμε πως ένα 
κυνηγόσκυλο δεν δαγκώνει ένα νεκρό σώμα και πως ο Σερ 
Τσαρλς ήταν νεκρός πριν ακόμη τον φτάσει το κτήνος. Μα 
πρέπει να τα αποδείξουμε όλα αυτά, και δεν είμαστε σε θέση 
να το πράξουμε.» 

«Καλώς, τότε, απόψε;» 
«Δεν είμαστε σε καλύτερη θέση απόψε. Ξανά, δεν 

υπήρξε άμεση σχέση μεταξύ του κυνηγόσκυλου και του 
θανάτου του άντρα. Δεν είδαμε ποτέ το κυνηγόσκυλο. Το 
ακούσαμε, μα δεν θα μπορούσαμε να αποδείξουμε πως έτρεχε 
στο κατόπι του άντρα. Υπάρχει η πλήρη απουσία κίνητρου. 
Όχι, αγαπητέ μου φίλε· θ α πρέπει να συμβιβαστούμε με το 
γεγονός πως δεν έχουμε υπόθεση επί του παρόντος, και πως 
αξίζει τον κόπο να πάρουμε κάθε ρίσκο ώστε να εδραιώσουμε 
μια.» 

«Και πως προτείνεις να το πράξουμε;» 
«Έχω μεγάλες ελπίδες σχετικά με το τι μπορεί να 

κάνει η δεσποινίς Λώρα Λάιονς όταν η θέση των σχέσεων 
ξεκαθαριστεί σε εκείνη. Και έχω το σχέδιο μου επίσης. 
Αναγκαίο κακό για το αύριο επομένως· μα ελπίζω πριν 
περάσει η μέρα να έχω το πάνω χέρι επιτέλους.» 

«Δεν κατάφερα να του πάρω άλλη λέξη, και 
περπατήσαμε, χαμένοι σε σκέψεις, μέχρι και τις πύλες της 
Έπαυλης Μπάσκερβιλ. 

«Θα ανέβεις;» 
«Ναι· δεν έχω κανένα λόγο για περαιτέρω απόκρυψη. 



Arthur Conan Doyle 

 199 

Ωστόσο μια τελευταία κουβέντα, Γουώτσον. Μην πεις τίποτα 
για το κυνηγόσκυλο στον Σερ Χένρυ. Ας τον να σκεφθεί πως ο 
θάνατος του Σέλντεν ήταν όπως ήθελε να πιστέψουμε ο 
Στέϊπλετον. Θα έχει καλύτερη ψυχολογία για την δοκιμασία 
στην οποία θα υποβληθούμε αύριο, όταν έχει την υποχρέωση, 
αν θυμάμαι σωστά την αναφορά σου, να δειπνήσει με αυτούς 
τους ανθρώπους.» 

«Και εγώ το ίδιο.» 
«Τότε θα πρέπει να δικαιολογηθείς και εκείνος να πάει 

μόνος του. Αυτό θα κανονιστεί ευκόλως. Και τώρα, αν 
αργήσαμε πολύ για το δείπνο, νομίζω πως είμαστε έτοιμοι και 
οι δυο για το γεύμα.» 

Ο Σερ Χένρυ υπήρξε περισσότερο ευχαριστημένος 
παρά ξαφνιασμένος βλέποντας τον Σέρλοκ Χολμς, γιατί εδώ 
και κάποιες ημέρες περίμενε πως τα πρόσφατα γεγονότα θα 
τον κατέβαζαν από το Λονδίνο. Ανασήκωσε τα φρύδια, 
ωστόσο, όταν ανακάλυψε πως ο φίλος μας δεν είχε ούτε 
αποσκευές αλλά ούτε και κάποια εξήγηση για την απουσία 
του. Οι δυο μας σύντομα τον ενημερώσαμε για όσα ήθελε να 
μάθει, και κατόπιν παίρνοντας ένα καθυστερημένο δείπνο 
εξηγήσαμε στον βαρονέτο όσα αρκούσαν από τις περιπέτειες 
μας όσο φάνηκε πως ήταν επιθυμητό να γνωρίζει. Ωστόσο 
πρώτα είχα το δυσάρεστο καθήκον να ενημερώσω τον 
Μπάριμορ και την σύζυγο του. Για εκείνον ενδέχεται να 
αποτέλεσε την απόλυτη ανακούφιση, ωστόσο εκείνη έκλαψε 
πικρά στην ποδιά της. Για τον κόσμο όλο ήταν ο βίαιος, εν 
μέρει ζώο και εν μέρει δαίμονας· μα για εκείνη παρέμενε 
πάντοτε το μικρό ξεροκέφαλο αγόρι της παιδικής της ηλικίας, 
το παιδί που κρεμόταν από το χέρι της. Κακός πραγματικά 
είναι ο άντρας για τον οποίο ούτε μια γυναίκα δεν θα τον 
θρηνήσει. 

«Γυρόφερνα στο σπίτι όλη μέρα από την ώρα που ο 
Γουώτσον έφυγε το πρωί,» είπε ο βαρονέτος. «Θαρρώ πως 
πρέπει να μου αναγνωρισθεί πως κράτησα την υπόσχεση μου. 
Αν δεν είχα ορκισθεί να μην βγω μόνος ίσως να είχε περάσει 
ένα πιο ζωντανό απόγευμα, γιατί έλαβα ένα μήνυμα από τον 



Το Κυνηγόσκυλο Των Μπάσκερβιλ 

 200 

Στέϊπλετον που με προσκαλούσε να περάσω από εκεί.» 
«Δεν έχω ουδεμία αμφιβολία πως θα περνούσες ένα 

περισσότερο ζωντανό απόγευμα,» είπε ο Χολμς κοφτά. «Επί τη 
ευκαιρία, υποθέτω πως δεν εκτιμάς το ότι θρηνούσαμε πάνω 
από σένα λες και είχες τσακίσει τον σβέρκο σου;» 

Ο Σερ Χένρυ άνοιξε τα μάτια του. «Πως έγινε αυτό;» 
«Εκείνος ο φτωχοδιάβολος φορούσε τα ρούχα σου. 

Φοβάμαι πως ο υπηρέτης σου που του τα έδωσε πιθανόν να 
μπει σε μπελάδες με την αστυνομία.» 

«Απίθανο. Δεν υπήρχε κάποιο διακριτικό σε κανένα 
τους, από όσο γνωρίζω.» 

«Είναι τυχερός —ουσιαστικά, είστε όλοι σας τυχεροί, 
αφού είστε στην λάθος πλευρά του νόμου επί του ζητήματος. 
Δεν είμαι βέβαιος πως σαν ευσυνείδητος ντετέκτιβ το πρώτο 
μου καθήκον δεν είναι να συλλάβω όλο το υποστατικό. Οι 
αναφορές του Γουώτσον τελούν πλέον ενοχοποιητικά 
έγγραφα.» 

«Μα τι γίνεται με την υπόθεση;» ρώτησε ο βαρονέτος. 
«Ανακάλυψες τίποτα μέσα σε όλο αυτό το μπλέξιμο; Δεν 
νομίζω πως ο Γουώτσον κι εγώ αντιληφθήκαμε κάτι από τότε 
που κατεβήκαμε.» 

«Πιστεύω πως θα είμαι σε θέση να ξεκαθαρίσω την 
κατάσταση σε σύντομο χρονικό διάστημα. Υπήρξε αρκετά 
δύσκολη και πλέον σύνθετη δουλειά. Υπάρχουν αρκετά 
σημεία επί των οποίων χρειάζεται να πέσει κάποιο φως —μα 
προχωρά όπως και να ‘χει.» 

«Είχαμε ένα περιστατικό, όπως ο Γουώτσον 
αναμφίβολα θα σου είπε. Ακούσαμε το κυνηγόσκυλο στο 
ρεικότοπο, έτσι παίρνω όρκο πως δεν είναι απλές προλήψεις. 
Είχα νταραβέρια με σκυλιά όταν ήμουν στην Δύση, και 
καταλαβαίνω κάποιο όταν το ακούω. Αν καταφέρεις να του 
βάλεις φίμωτρο και να του φορέσεις αλυσίδα είμαι έτοιμος να 
πάρω όρκο πως είσαι ο σπουδαιότερος ντετέκτιβ της ιστορίας.» 

«Πιστεύω πως θα του βάλω φίμωτρο και αλυσίδα 
άνετα αν με βοηθήσεις.» 



Arthur Conan Doyle 

 201 

«Οτιδήποτε μου πεις θα το κάνω.» 
«Πολύ καλά· και εγώ θα σου ζητήσω να το κάνεις στα 

τυφλά, δίχως στιγμή να μου ζητήσεις το λόγο.» 
«Όπως επιθυμείς.» 
«Αν το κάνεις πιστεύω πως οι πιθανότητες είναι το 

προβληματάκι μας σύντομα να λυθεί. Δεν αμφιβάλω—» 
Σταμάτησε ξαφνικά και κάρφωσε το βλέμμα του πάνω 

από το κεφάλι μου στο κενό. Η λάμπα χτυπούσε πάνω στο 
πρόσωπο του, και τόσο προσηλωμένο ήταν και τόσο ακίνητο 
ώστε κάλλιστα θα μπορούσε να ήταν ένα από τα καλά 
λαξευμένα κλασσικά αγάλματα, η προσωποποίηση της 
επιφυλακής και της προσμονής. 

 

 
«Τι είναι;» αναφωνήσαμε και οι δυο. 
Διέκρινα καθώς κοίταξε κάτω πως κατέπνιγε κάποιο 

εσώτερο συναίσθημα. Τα χαρακτηριστικά ήταν ακόμη 
συγκρατημένα, μα τα μάτια του έλαμπαν από την αγαλλίαση 
της ευχαρίστησης. 

«Συγχωρείστε μου τον θαυμασμό ενός ειδήμονα,» είπε 
καθώς ένευσε προς την σειρά των πορτραίτων τα οποία 
κάλυπταν τον αντικρινό τοίχο. «Ο Γουώτσον δεν θα δεχθεί 



Το Κυνηγόσκυλο Των Μπάσκερβιλ 

 202 

πως γνωρίζω το παραμικρό περί τέχνης μα απλά ζηλεύει 
επειδή οι απόψεις μας επί του ζητήματος διαφέρουν. Λοιπόν, 
αυτή αποτελεί μια έξοχη σειρά πορτραίτων.» 

«Βασικά, χαίρομαι που σε ακούω να το αναφέρεις,» 
είπε ο Σερ Χένρυ, κοιτάζοντας με κάποια έκπληξη τον φίλο 
μου. «Δεν διατείνομαι πως ξέρω πολλά σχετικά με αυτά τα 
πράγματα, και θα ήμουν καλύτερος κριτής ενός αλόγου ή ενός 
μοσχαριού από όσο ενός πίνακα. Δεν ήξερα πως είχες το 
χρόνο για τέτοια πράγματα.» 

«Γνωρίζω τι είναι καλό όταν το βλέπω, και το βλέπω 
τώρα. Αυτός είναι ένας Kneller, παίρνω όρκο, εκείνη η κυρία με 
το μπλε μετάξι εκεί πέρα, και ο γεροδεμένος κύριος με την 
περούκα πρέπει να είναι ένας Reynolds. Είναι όλα 
οικογενειακά πορτραίτα να υποθέσω;» 

«Το καθένα.» 
«Γνωρίζεις τα ονόματα;» 
«Ο Μπάριμορ με δασκαλεύει σχετικά, και νομίζω πως 

μπορώ να πω το μάθημα μου αρκετά καλά.» 
«Ποιος είναι ο κύριος με το τηλεσκόπιο;» 
«Είναι ο υποναύαρχος Μπάσκερβιλ, ο οποίος 

υπηρέτησε υπό τον Ρόντνι στις Δυτικές Ινδίες. Ο άντρας με το 
μπλε πανωφόρι και το ρολό του χαρτιού είναι ο Σερ Γουίλιαμ 
Μπάσκερβιλ, ο οποίος διετέλεσε πρόεδρος της επιτροπής της 
βουλής των κοινοτήτων υπό τον Πητ.» 

Και αυτός ο ευγενής απέναντι μου— εκείνος με το 
μαύρο βελούδο και την δαντέλα;» 

«Αχ, έχεις δικαίωμα να μάθεις για αυτόν. Εκείνος είναι 
η αιτία όλης αυτή της συμφοράς, ο μοχθηρός Χιούγκο, ο 
οποίος ξεκίνησε το κυνηγόσκυλο των Μπάσκερβιλ. 
Πιθανότατα δεν θα τον ξεχάσουμε.» 

«Κοίταξα με ενδιαφέρον και κάποια έκπληξη το 
πορτραίτο. 

«Θεέ μου!» είπε ο Χολμς, «δείχνει ένας ήρεμος, ηπίων 
τόνων και τρόπων άνθρωπος αρκετά, μα τολμώ να πω πως 

ένας δαίμονας ενεδρεύει στην ματιά του. Τον είχα 



Arthur Conan Doyle 

 203 

φαντασθεί ως έναν περισσότερο γεροδεμένο και αναξιοπρε-
πές άτομο.» 

«Δεν υπάρχει αμφιβολία αναφορικά με την 
αυθεντικότητα, γιατί το όνομα και η χρονολογία, 1647, 
βρίσκονται στο πίσω μέρος του καμβά.» 

Ο Χολμς μίλησε ελάχιστα κατόπιν, μα το πορτραίτο 
του γέρο φασαριόζου έμοιαζε να έχει ιδιαίτερο ενδιαφέρον, και 
τα μάτια του ήταν διαρκώς καρφωμένα πάνω του κατά τη 
διάρκεια του γεύματος. Μονάχα αργότερα, όταν ο Σερ Χένρυ 
είχε αποσυρθεί στο δωμάτιο του, κατάφερα να ακολουθήσω 
την πορεία των σκέψεων του. Με οδήγησε πίσω στην 
τραπεζαρία, με το κερί του υπνοδωματίου του στο χέρι, και το 
κράτησε ψηλά μπροστά στο κηλιδωμένο από το χρόνο 
πορτραίτο στον τοίχο. 

«Βλέπεις τίποτα εκεί;» 
Κοίταξα το πλατύ, λοφιοφόρο καπέλο, τις σγουρές 

φράντζες, το λευκό δαντελένιο κολάρο, και το ανέκφραστο, 
αυστηρό πρόσωπο το πλαισιωνόταν ανάμεσα τους. Δεν ήταν 
κάποια θηριώδης όψη, μα ήταν καθωσπρέπει, σκληρό, και 
αυστηρό, με ένα σίγουρο στόμα με λεπτά χείλη και μια 
παγερή ανυπόμονη ματιά. 

 

«Σου μοιάζει με κάποιον που ξέρεις;» 



Το Κυνηγόσκυλο Των Μπάσκερβιλ 

 204 

«Υπάρχει κάτι από τον Σερ Χένρυ στο σαγόνι.» 
«Απλά ένας υπαινιγμός, ίσως. Μα για στάσου μια 

στιγμή!» Ανέβηκε σε μια καρέκλα, και, ανασηκώνοντας το 
φως στο αριστερό του χέρι, έφερε το δεξί του πάνω από το 
πλατύ καπέλο και γύρω από τα μακριά μαλλιά. 

«Μα τους ουρανούς!» αναφώνησα από έκπληξη. 
Το πρόσωπο του Στέϊπλετον είχε ξεπηδήσει από τον 

πίνακα. 
«Αχα, τώρα το βλέπεις. Τα μάτια μου έχουν εξασκηθεί 

να εξετάζουν πρόσωπα και όχι τις γαρνιτούρες. Αποτελεί την 
πρωταρχική ιδιότητα ενός εγκληματολόγου να βλέπει πίσω 
από μια μεταμφίεση.» 

«Μα είναι εκπληκτικό. Θα μπορούσε να είναι το 
πορτραίτο του.» 

«Ναι, είναι μια ενδιαφέρουσα περίπτωση ενός 
πισωγυρίσματος, το οποίο εμφανίζεται να είναι τόσο 
σωματικό όσο και διανοητικό. Μια μελέτη οικογενειακών 
πορτραίτων είναι αρκετή για να προσηλυτίσει κάποιον στην 
δοξασία της μετενσάρκωσης. Ο τύπος είναι ένας Μπάσκερβιλ 
—είναι προφανές.» 

«Με σχέδια επί της διαδοχής.» 
«Ακριβώς. Αυτή η ευκαιρία με το πορτραίτο μας 

εφοδίασε με έναν εκ των πλέων εμφανών ελλειπόντων 
δεσμών. Τον τσακώσαμε, Γουώτσον, τον τσακώσαμε, και 
τολμώ να ορκιστώ πως πριν από αύριο το βράδυ θα πεταρίζει 
στο δίχτυ μας τόσο ανήμπορος όσο και μια από τις πεταλούδες 
του. Μια καρφίτσα, ένας φελλός, και μια κάρτα, και τον 
προσθέτουμε στην συλλογή της οδού Μπέϊκερ, Δεν τον 
άκουγα να γελά συχνά, και πάντοτε προμήνυε κακό για 
κάποιον. 

 Ξύπνησα νωρίς το πρωί, μα ο Χολμς ήταν στο πόδι 
ακόμη νωρίτερα, διότι τον είδα καθώς ντυνόμουν να 
ανηφορίζει τον δρόμο. 

«Ναι, θα έχουμε μια γεμάτη ημέρα σήμερα,» σχολίασε, 
και έτριψε τα χέρια με τη χαρά της δράσης. «Τα δίχτυα είναι 



Arthur Conan Doyle 

 205 

όλα στη θέση τους, και το τράβηγμα πρόκειται να αρχίσει. Θα 
γνωρίζουμε πριν να τελειώσει η μέρα αν πιάσαμε το μεγάλο 
ψάρι μας, ή αν κατάφερε να περάσει μέσα από το πλέγμα.» 

«Πήγες ήδη στο ρεικότοπο;» 
«Έστειλα μια αναφορά από το Γκρίμπεν στο Πρίνστον 

σχετικά με τον θάνατο του Σέλντεν. Πιστεύω πως είμαι σε 
θέση να υποσχεθώ πως κανείς σας δεν θα έχει μπελάδες 
σχετικά με το ζήτημα. Και επικοινώνησα με τον πιστό μου 
Κάρτραϊτ, ο οποίος θα έμενε καρφωμένος στην πόρτα της 
καλύβας μου, όπως ένας σκύλος στον τάφο του αφέντη του, αν 
δεν τον είχα καθησυχάσει σχετικά με την ασφάλεια μου.» 

«Ποια είναι η επόμενη κίνηση;» 
«Να δούμε τον Σερ Χένρυ. Α, να ‘τος!» 
«Καλημέρα, Χολμς,» είπε ο βαρονέτος. «Μοιάζεις με 

στρατηγό που σχεδιάζει μια μάχη με τον επιτελάρχη του.» 
«Αυτή είναι η ακριβής κατάσταση. Ο Γουώτσον 

ζητούσε τις διαταγές.» 
«Το ίδιο και εγώ.» 
«Πολύ καλά. Έχεις κανονίσει όπως καταλαβαίνω, να 

δειπνήσεις με τους φίλους μας τους Στέϊπλετον απόψε.» 
«Ελπίζω πως θα έρθετε και εσείς επίσης. Είναι πολύ 

φιλόξενοι άνθρωποι, και είμαι βέβαιος πως θα χαιρόντουσαν 
να σας δουν.» 

«Φοβούμαι, πως ο Γουώτσον κι εγώ πρέπει να πάμε 
στο Λονδίνο.» 

«Στο Λονδίνο;» 
«Ναι, θεωρώ πως είμαστε πολύ πιο χρήσιμοι εκεί κατά 

την παρούσα χρονική στιγμή. 
Το πρόσωπο του βαρονέτου κρέμασε αισθητά. 
«Ήλπιζα πως επρόκειτο να ολοκληρώσεις την όλη 

υπόθεση. Η Έπαυλη και ο ρεικότοπος δεν είναι ιδιαίτερα 
ευχάριστα μέρη όταν κάποιος είναι μόνος.» 

«Αγαπητέ μου φίλε, πρέπει να με εμπιστευθείς 
απολύτως και να κάνεις ακριβώς ό,τι σου λέω. Μπορείς να 



Το Κυνηγόσκυλο Των Μπάσκερβιλ 

 206 

πεις στους φίλους σου πως θα χαιρόμασταν να έρθουμε μαζί 
σου, μα αυτή η επείγουσα υπόθεση απαιτεί να βρισκόμαστε 
στην πόλη. Ελπίζουμε συντομότατα να επιστρέψουμε στο 
Ντέβονσαϊρ. Θα θυμηθείς να τους μεταδώσεις το μήνυμα 
αυτό;» 

«Αφού επιμένεις επ’ αυτού.» 
  «Δεν υπάρχει άλλη εναλλακτική, σε διαβεβαιώνω.» 
Είδα από το συννεφιασμένο μέτωπο του βαρονέτου 

πως ήταν βαθιά πληγωμένος από την εγκατάλειψη μας. 
«Πότε επιθυμείτε να φύγετε;» ρώτησε ψυχρά. 
«Αμέσως μετά το πρόγευμα. Θα πάμε στο Coombe 

Tracey, μα ο Γουώτσον θα αφήσει τα πράγματα του ως 
υπόσχεση πως θα επιστρέψει σε σένα. Γουώτσον, θα στείλεις 
ένα σημείωμα στον Στέϊπλετον για να του πεις πως λυπάσαι 
που δεν μπορείς να πας.» 

«Το σκέφτομαι για τα καλά να έρθω στο Λονδίνο μαζί 
σας,» είπε ο βαρονέτος. «Γιατί να μείνω εδώ μόνος;» 

«Επειδή εδώ είναι θέση των καθηκόντων σου. Επειδή 
μου έδωσες το λόγο σου πως θα κάνεις ό,τι σου πω, και σου 
λέω να μείνεις>» 

«Εντάξει, τότε, θα μείνω.» 
«Μια ακόμη οδηγία! Θέλω να πας με την άμαξα στην 

Οικία Μέριπιτ. Στείλε την πίσω, ωστόσο, και ενημέρωσε τους 
για την πρόθεση σου να επιστρέψεις σπίτι περπατώντας.» 

«Να διασχίσω περπατώντας το ρεικότοπο;» 
«Ναι.» 
«Μα αυτό είναι ό,τι ακριβώς με είχες προειδοποιήσει 

να μην κάνω.» 
«Αυτή τη φορά μπορείς να το κάνεις με ασφάλεια. Αν 

δεν είχα κάθε πίστη στη θέληση σου και το κουράγιο σου δεν 
θα το πρότεινα, μα είναι ουσιώδες να το κάνεις.» 

«Τότε θα το κάνω.» 
«Και καθώς εκτιμάς τη ζωή σου δεν θα διασχίσεις τον 

ρεικότοπο προς οποιαδήποτε κατεύθυνση εκτός κατά μήκους 



Arthur Conan Doyle 

 207 

του ίσιου μονοπατιού που οδηγεί από την Οικία Μέριπιτ προς 
το δρόμο του Γκρίμπεν, και αποτελεί την φυσιολογική σου 
διαδρομή για το σπίτι. 

«Θα πράξω ακριβώς όπως λες.» 
«Πολύ καλά. Θα χαιρόμουν αν φεύγαμε αμέσως 

κατόπιν του προγεύματος, ώστε να φτάσω στο Λονδίνο το 
απομεσήμερο.» 

Ήμουν εξαιρετικά κατάπληκτος από αυτό το 
πρόγραμμα, μολονότι θυμήθηκα πως ο Χολμς είχε πει στον 
Στέϊπλετον το περασμένο βράδυ πως η επίσκεψη του θα 
τερματιζόταν την επόμενη μέρα. Δεν είχε περάσει από το 
μυαλό μου, ωστόσο, πως θα ήθελε να πάω μαζί του, ούτε και 
καταλάβαινα πως γινόταν να ήμασταν και οι δυο απόντες τη 
στιγμή που ο ίδιος δήλωσε πως ήταν η πλέον κρίσιμη. Δεν 
γινόταν τίποτα για αυτό, ωστόσο, παρά απόλυτη υπακοή· έτσι 
αποχαιρετίσαμε τον πικραμένο φίλο μας, και κάνα δυο ώρες 
αργότερα βρισκόμασταν στο σταθμό του Coombe Tracey και 
είχα στείλει την άμαξα στο δρόμο της επιστροφής. Ένα μικρό 
αγόρι μας περίμενε στην πλατφόρμα. 

«Κάποιες οδηγίες, κύριε;» 
«Θα πάρει αυτό το τραίνο για την πόλη, Κάρτραϊτ. Την 

στιγμή που θα φτάσεις θα στείλεις ένα τηλεγράφημα στον 
Σερ Χένρυ Μπάσκερβιλ, στο όνομα μου, λέγοντας πως αν βρει 
το σημειωματάριο το οποίο μου έπεσε να το στείλει στην 
προσωπική μου θυρίδα στην οδό Μπέϊκερ.» 

«Μάλιστα, κύριε.» 
«Και ρώτα τον υπεύθυνο του τηλεγραφείου αν υπάρχει 

κάποιο μήνυμα για μένα.» 
Το αγόρι επέστρεψε με ένα τηλεγράφημα, το οποίο ο 

Χολμς έδωσε σε μένα. Είχε ως εξής: 
 

Τηλεγράφημα ελήφθη. Κατεβαίνω με ανυπόγραφο 
ένταλμα. Άφιξη πέντε και σαράντα. Λεστρέϊντ. 

 



Το Κυνηγόσκυλο Των Μπάσκερβιλ 

 208 

«Το παρών προς απάντηση του δικού μου σήμερα το 
πρωί. Είναι ο καλύτερος των επαγγελματιών, πιστεύω, και 
ίσως να χρειαστούμε τη βοήθεια του. Τώρα, Γουώτσον, 
πιστεύω πως δεν θα γινόταν να αξιοποιήσουμε καλύτερα το 
χρόνο μας από όσο το να επισκεφθούμε τη γνωστή σου, τη 
δεσποινίδα Λώρα Λάιονς.» 

Το σχέδιο της εκστρατείας του άρχισε να γίνεται 
προφανές. Θα χρησιμοποιούσε τον βαρονέτο έτσι ώστε να 
πείσει του Στέϊπλετον πως είχαμε φύγει πραγματικά, ενώ 
εμείς θα έπρεπε να επιστρέψουμε την στιγμή που κατά πάσα 
πιθανότητα θα ήταν αναγκαίο. Το τηλεγράφημα από το 
Λονδίνο, αν αναφερόταν στους Στέϊπλετον από τον Σερ Χένρυ, 
θα όφειλε να απομακρύνει και την τελευταία υποψία από το 
μυαλό τους. Ήδη είχα την εντύπωση πως έβλεπα τα δίχτυα 
μας να κλείνουν γύρω από το μεγάλο μας ψάρι. 

Η δεσποινίδα Λώρα Λάιονς βρισκόταν στο γραφείο της, 
και ο Σέρλοκ Χολμς άνοιξε τη συζήτηση με ειλικρίνεια και 
ευθύτητα τα οποία την εντυπωσίασαν σημαντικά. 

«Ερευνώ τις συνθήκες που προέκυψαν παράλληλα με 
το θάνατο του μακαρίτη Σερ Τσαρλς Μπάσκερβιλ,» είπε. «Ο 
φίλος μου από εδώ, ο Δρ Γουώτσον, με πληροφόρησε τα όσα 
ανταλλάξατε και επίσης για τα όσα αποκρύψατε σε σχέση με 
το ζήτημα.» 

«Τι απέκρυψα;» ρώτησε επιθετικά. 
«Ομολογήσατε πως ζητήσατε από τον Σερ Τσαρλς να 

βρίσκεται στην πύλη στις δέκα η ώρα. Γνωρίζουμε πως αυτός 
ήταν ο τόπος και ο χρόνος του θανάτου του. Αποκρύψατε ποια 
ήταν η σχέση μεταξύ αυτών των γεγονότων.» 

«Δεν υπάρχει καμία σχέση.» 
«Σε αυτή την περίπτωση η σύμπτωση οφείλει όντως να 

είναι εξαιρετική. Μα πιστεύω πως θα καταφέρουμε να 
προσδιορίσουμε μια σχέση, τελικά. Επιθυμώ να είμαι 
απολύτως ειλικρινής μαζί σας, δεσποινίς Λάιονς. Θεωρούμε 
την υπόθεση ως φόνο, και οι αποδείξεις ενδέχεται να 
εμπλέξουν όχι μόνο τον φίλο σας τον κ. Στέϊπλετον αλλά και 



Arthur Conan Doyle 

 209 

τη σύζυγο του επίσης.» 
Η κυρία τινάχτηκε από την καρέκλα της. 

 

«Τη σύζυγο του!» φώναξε. 
«Το στοιχείο αυτό δεν είναι πλέον μυστικό. Το άτομο 

που πέρασε ως αδελφή του είναι στην πραγματικότητα η 
σύζυγος του.» 

Η δεσποινίδα Λάιος είχε ξανακαθίσει στην θέση της. 
Τα χέρια της έσφιγγαν τα μπράτσα της καρέκλας και είχα τα 
ροδαλά νύχια να ασπρίζουν από την πίεση του κρατήματος 
της. 

«Τη σύζυγο του!» είπε ξανά. «Τη σύζυγο του! Δεν είναι 
παντρεμένος.» 

Ο Σέρλοκ Χολμς ανασήκωσε τους ώμους του. 
«Αποδείξτε το μου! Αποδείξτε το μου! Και αν το 

πράξετε—!» 
Η άγρια φλόγα στα μάτια είπε πολύ περισσότερα από 

όποια θα έλεγαν τα λόγια. 
«Ήρθα προετοιμασμένος να το πράξω,» είπε ο Χολμς, 

τραβώντας αρκετά χαρτιά από την τσέπη του. «Εδώ είναι μια 
φωτογραφία του ζεύγους που λήφθηκε στο Γιορκ προ 
τεσσάρων ετών. Έχει οπισθογραφηθεί ως ‘Κος και Κα 
Βαντελέρ,’ μα δεν θα δυσκολευθείτε να αναγνωρίσετε εκείνον, 
και εκείνη επίσης, αν την γνωρίζετε εξ όψεως. Εδώ 



Το Κυνηγόσκυλο Των Μπάσκερβιλ 

 210 

έχουμε τρείς υπογεγραμμένες περιγραφές από αξιόπιστους 
μάρτυρες για τον κύριο και την κυρία Βαντελιέρ, οι οποίοι την 
περίοδο εκείνη ήταν υπεύθυνοι για το ιδιωτικό σχολείο Σαιντ 
Όλιβερ. Διαβάστε τες και δείτε αν μπορείτε να έχετε 
αμφιβολία περί της ταυτότητας των ανθρώπων αυτών.» 

Τους έριξε μια ματιά, και κατόπιν ανασήκωσε τα μάτια 
της προς το μέρος μας με το ανέκφραστο, παγωμένο πρόσωπο 
μιας απελπισμένης γυναίκας. 

«Κύριε Χολμς,» είπε, «αυτός ο άντρας μου πρότεινε 
γάμο υπό τον όρο πως θα έπαιρνα διαζύγιο από τον σύζυγο 
μου. Μου είπε ψέματα, ο κακούργος, κατά κάθε δυνατό τρόπο. 
Ούτε μια λέξη αληθινή δεν μου ‘πε. Και γιατί —γιατί; 
Φαντάστηκα πως όλα ήταν προς χάριν μου. Όμως τώρα βλέπω 
πως ποτέ δεν υπήρξα κάτι άλλο παρεκτός ενός εργαλείου στα 
χέρια του. Γιατί να παραμείνω πιστή σ’ αυτόν που ποτέ δεν με 
εμπιστεύθηκε; Γιατί να προσπαθήσω να τον προστατέψω από 
τις συνέπειες των δικών του κακόβουλων πράξεων; Ρωτήστε 
με ό,τι θέλετε, και δεν υπάρχει τίποτα το οποίο θα σας 
αποκρύψω. Ένα πράγμα σας ορκίζομαι, κι αυτό είναι πως 
όταν έγραψα την επιστολή ποτέ μου δεν σκέφτηκα το κακό 
για τον γηραιό κύριο, ο οποίος υπήρξε ο ευγενέστερος φίλος 
μου.» 

«Σας πιστεύω απολύτως, μαντάμ,» είπε ο Σέρλοκ 
Χολμς. «Η εξιστόρηση αυτών των γεγονότων θα πρέπει να 
σας είναι ιδιαιτέρως οδυνηρή, και ίσως να γίνει ευκολότερη αν 
σας πω τα όσα συνέβησαν, και μπορείτε να με διορθώσετε αν 
κάνω κάποιο σημαντικό λάθος. Η αποστολή αυτής της 
επιστολής σας προτάθηκε από τον Στέϊπλετον;» 

«Την υπαγόρευσε.» 
 «Υποθέτω πως ο λόγος που έδωσε ήταν πως θα 

λαμβάνατε βοήθεια από τον Σερ Τσαρλς για τις νομικές 
αμοιβές που σχετίζονταν με το διαζύγιο σας;» 

«Ακριβώς.» 
«Και έπειτα όταν είχατε στείλει την επιστολή σας 

μετέπεισε κατά της πραγματοποίησης της συνάντησης;» 



Arthur Conan Doyle 

 211 

«Μου είπε πως θα πλήγωνε τον αυτοσεβασμό του 
αφού κάθε άλλος άντρας θα έβρισκε τα χρήματα για έναν 
τέτοιο σκοπό, και πως παρότι ήταν φτωχός ο ίδιος θα 
αφιέρωνε και την τελευταία του πεντάρα στην απομάκρυνση 
των εμποδίων τα οποία μας χώριζαν.» 

«Εμφανίζεται να είναι πολύ βάσιμος τύπος. Και έπειτα 
δεν ξανακούσατε κάτι μέχρι που διαβάσατε τις αναφορές του 
θανάτου στην εφημερίδα;» 

«Όχι.» 
«Και σας έβαλε να ορκιστείτε πως δεν θα πείτε τίποτα 

σχετικά με τη συνάντηση με τον Σερ Τσαρλς;» 
«Το έκανε. Είπε πως ο θάνατος ήταν εξαιρετικά 

μυστηριώδης και πως σίγουρα θα με υποπτεύονταν αν το 
γεγονός γινόταν γνωστό. Με τρομοκράτησε ώστε να 
σιωπήσω.» 

«Ακριβώς έτσι. Όμως είχατε τις υποψίες σας;» 
Δίστασε και χαμήλωσε το βλέμμα της.» 
«Τον ήξερα,» είπε. «Μα αν μου δείξει εμπιστοσύνη θα 

‘χα κάνει κι εγώ το ίδιο.» 
«Πιστεύω πως στην τελική είχατε μια ευτυχής 

αποφυγή πιο άσχημων καταστάσεων,» είπε ο Σέρλοκ Χολμς. 
«Τον είχατε υπό το έλεος σας και εκείνος το γνώριζε, και όμως 
είστε ζωντανή. Περπατούσατε για πολλούς μήνες πολύ κοντά 
στο χείλος του γκρεμού. Θα πρέπει να σας ευχηθούμε καλή 
σας ημέρα τώρα, δεσποινίς Λάιονς, και είναι πιθανό λίαν 
συντόμως να σας επισκεφτούμε ξανά.» 

«Η υπόθεση μας συμπληρώνεται όλο και περισσότερο, 
και η μια δυσκολία χάνεται κατόπιν της άλλης,» είπε ο Χολμς 
καθώς στεκόμασταν περιμένοντας την άφιξη της ταχείας από 
την πόλη. «Σύντομα θα είμαι σε θέση να παραθέσω τα 
γεγονότα σε μια πλήρη αφήγηση ενός εκ των πλέον 
ιδιαζόντων και πολύκροτων εγκλημάτων στα σύγχρονα 
χρονικά. Οι σπουδαστές της εγκληματολογίας θα θυμηθούν 
τα ανάλογα περιστατικά στο Γκόντνο, στην Μικρή Ρωσία15
                                                 
15 [Σ.τ.Μ.] Περιοχή του Τότενχαμ στο Λονδίνο. Αναφορά στην Αγγλική 

, τη 

Wikipedia  

http://en.wikipedia.org/wiki/Little_Russia,_London�


Το Κυνηγόσκυλο Των Μπάσκερβιλ 

 212 

χρονιά του ’66, και φυσικά έχουμε και τους φόνους του 
Άντερσον στην Βόρεια Καρολίνα, μα αυτή η υπόθεση κατέχει 
ορισμένα χαρακτηριστικά που είναι αποκλειστικά δικά της. 
Ακόμη και τώρα δεν έχουμε μια σαφή υπόθεση εναντίον 
εκείνου του εξαιρετικά πανούργου ανθρώπου. Ωστόσο θα 
εκπλαγώ υπερβολικά αν δεν έχει ξεκαθαρίσει αρκούντος πριν 
να πάμε για ύπνο το βράδυ. 

 

Η ταχεία του Λονδίνου ήρθε θορυβωδώς στον σταθμό, 
κι ένας μικρόσωμος άντρας, νευρικός και γεμάτος σαν 
μπουλντόγκ πήδηξε από το βαγόνι της πρώτης θέσης. Οι τρεις 
μας ανταλλάξαμε χειραψίες, και είδα αμέσως από τον 
σεβασμό κατά τον οποίο ο Λεστρέϊντ κοιτούσε το σύντροφο 
μου πως είχε μάθει πολλά από τον καιρό όταν είχαν εργαστεί 
για πρώτη φορά μαζί. Θυμόμουν άνετα την χλεύη που 
ξυπνούσαν οι θεωρίες ενός αναλυτικού μυαλού στο πρακτικό 
άνθρωπο. 

«Τίποτα καλό;» ρώτησε. 
«Το μεγαλύτερο ζήτημα ετών ολόκληρων,» είπε ο 

Χολμς. «Έχουμε δυο ώρες πριν να χρειαστεί να ξεκινήσουμε. 
Πιστεύω πως θα τις αξιοποιήσουμε παίρνοντας δείπνο και 
κατόπιν, Λεστρέϊντ, θα απομακρύνουμε την ομίχλη του 



Arthur Conan Doyle 

 213 

Λονδίνου από το λαιμό σου προσφέροντας σου μια ανάσα 
στην καθαρή νυχτερινή ατμόσφαιρα του Ντάρτμουρ. Δεν 
πήγες από εκεί ποτέ; Α, καλά, δεν νομίζω πως θα ξεχάσεις την 
πρώτη σου επίσκεψη.»  

 

 



Το Κυνηγόσκυλο Των Μπάσκερβιλ 

 214 

Κεφάλαιο 14ο. Το Κυνηγόσκυλο των 
Μπάσκερβιλ 

Ένα από τα ελαττώματα του Σέρλοκ Χολμς —αν, 
όντως, μπορεί κάποιος να το αποκαλέσει ελάττωμα— ήταν 
πως απεχθανόταν υπερβολικά να μεταδώσει τα πλήρη του 
σχέδια σε κάποιο άλλο άτομο έως και τη στιγμή της 
εκπλήρωσης τους. Εν μέρει προερχόταν αναμφίβολα από την 
ίδια την δεξιοτεχνική του φύση, όπου αρεσκόταν να είναι 
κυρίαρχος και να εκπλήττει όσους βρίσκονταν γύρω του. Εν 
μέρει επίσης από την επαγγελματική του επιφυλακτικότητα, η 
οποία τον ωθούσε να μην αφήνει ποτέ κάτι στην τύχη. Το 
αποτέλεσμα, ωστόσο, ήταν εξαιρετικά κουραστικό για 
εκείνους που δρούσαν ως πράκτορες του και συνεργάτες του. 
Συχνά είχα βασανισθεί από αυτό, μα ποτέ περισσότερο από 
όσο κατά τη διάρκεια της μακράς επιστροφής μέσα στο 
σκοτάδι. Η μεγάλη δοκιμασία ήταν εμπρός μας· επιτέλους 
ήμασταν έτοιμοι να καταβάλουμε την τελική μας προσπάθεια, 
και ωστόσο ο Χολμς δεν είχε πει τίποτα, και μπορούσα μόνο 
να εικάσω ποια θα ήταν η πορεία δράσης. Τα νεύρα μου ήταν 
τεντωμένα από την αναμονή όταν επιτέλους ο παγερός 
άνεμος στα πρόσωπα μας και τα σκοτεινά, κενά διαστήματα 
σε κάθε πλευρά του στενού δρόμου μας φανέρωσαν πως 
βρισκόμασταν ξανά στον ρεικότοπο για μια ακόμη φορά. 
Κάθε βήμα των αλόγων και κάθε στροφή των τροχών μας 
μετέφερε πλησιέστερα στην υπέρτατη περιπέτεια. 

Η συζήτηση μας εμποδιζόταν από την παρουσία του 
οδηγού της νοικιασμένης άμαξας, έτσι ώστε ήμασταν 
αναγκασμένοι να συζητούμε για ασήμαντα θέματα την 
στιγμή που τα νεύρα μας ήταν φορτισμένα από έξαψη και 
προσμονή, Αποτέλεσε ανακούφιση για μένα, κατόπιν της 
αφύσικης αυτοσυγκράτησης, όταν επιτέλους περάσαμε το 
σπίτι του Φράνκλαντ και ήξερα πως πλησιάζαμε κοντά στην 
Έπαυλη και στον τόπο της δράσης. Δεν πήγαμε μέχρι πόρτα 
μα κατεβήκαμε κοντά στην πύλη της λεωφόρου. Η άμαξα 

πληρώθηκε και πήρε εντολή να επιστρέψει στο 



Arthur Conan Doyle 

 215 

Coombe Tracey αμέσως, ενώ αρχίσαμε να βαδίζουμε προς την 
Οικία Μέριπιτ. 

«Είσαι οπλισμένος, Λεστρέϊντ;» 
Ο μικρόσωμος επιθεωρητής χαμογέλασε. «Όσο έχω τα 

παντελόνια μου έχω μια τσέπη, και όσο έχω μια τσέπη έχω 
πάντοτε κάτι μέσα της.» 

«Καλώς! Ο φίλος μου κι εγώ ήμαστε επίσης έτοιμοι για 
κρίσιμες καταστάσεις.» 

«Είσαι φοβερά κλειστός σχετικά με αυτή την υπόθεση, 
κύριε Χολμς. Τι παιχνίδι παίζουμε τώρα;» 

«Ένα παιχνίδι αναμονής.» 
«Στο λόγο μου, δεν δείχνει και πολύ ευχάριστο το 

μέρος,» είπε ο επιθεωρητής με μια ανατριχίλα, κοιτώντας 
τριγύρω του τις σκοτεινές πλαγιές του λόγου και προς την 
τεράστια λίμνη ομίχλης που απλωνόταν πάνω από το Βάλτο 
του Γκρίμπεν. «Βλέπω τα φώτα ενός σπιτιού μπροστά μας.» 

«Αυτή είναι η Οικία Μέριπιτ και το τέλος του ταξιδιού 
μας. Πρέπει να σας παρακαλέσω να περπατάτε στα 
ακροδάχτυλα σας και να μην μιλάτε δυνατότερα από έναν 
ψίθυρο.» 

Κινηθήκαμε προσεκτικά κατά μήκος του δρόμου σαν 
να κατευθυνόμασταν προς το σπίτι, μα ο Χολμς μας 
σταμάτησε όταν απέχαμε περί τις διακόσιες γιάρδες από αυτό. 

«Εδώ αρκεί,» είπε. «Εκείνα τα βράχια στα δεξιά 
αποτελούν μια αξιοθαύμαστη προκάλυψη.» 

«Θα περιμένουμε εδώ;» 
«Ναι, θα στήσουμε την μικρή μας ενέδρα εδώ. Μπες 

στο κοίλωμα, Λεστρέϊντ. Ήσουν μέσα στο σπίτι, δεν ήσουν, 
Γουώτσον; Μπορείς να μου πεις τη θέση των δωματίων; Τι 
είναι αυτά τα δικτυωτά παράθυρα στην άκρη;» 

«Νομίζω πως είναι τα παράθυρα της κουζίνας.» 
«Και αυτό εκεί πίσω, το οποίο φέγγει έντονα;» 
«Πρόκειται ασφαλώς για την τραπεζαρία.» 
«Τα στόρια είναι ανεβασμένα. Γνωρίζεις την 



Το Κυνηγόσκυλο Των Μπάσκερβιλ 

 216 

διαμόρφωση του χώρου καλύτερα. Σύρσου αθόρυβα, και δες τι 
κάνουν —μα για όνομα του θεού μην αφήσεις να καταλάβουν 
πως παρακολουθούνται!» 

Περπάτησα στα νύχια των ποδιών στο μονοπάτι και 
έσκυψα πίσω από ένα χαμηλό τοιχίο που περιέβαλε την 
κατσιασμένου περιβολιού. Έρποντας στην σκιά της έφτασα σε 
ένα σημείο από όπου έβλεπα ευθύς μέσα από το ανοικτό 
παράθυρο. 

  

 
Μόνο δυο άντρες βρίσκονταν στο δωμάτιο, ο Σερ Χένρυ 

και ο Στέϊπλετον. Κάθονταν πλάγια προς εμένα απέναντι στο 
στρογγυλό τραπέζι. Και οι δυο τους κάπνιζαν πούρα, και 
καφές και κρασί βρίσκονταν μπροστά τους. Ο Στέϊπλετον 
μιλούσε με ζωντάνια, μα ο βαρονέτος έδειχνε χλωμός και 
αφηρημένος. Ίσως η σκέψη εκείνου του μοναχικού περιπάτου 
κατά μήκους του δυσοίωνου ρεικότοπου να σκότιζε βαριά τη 
σκέψη του. 

Καθώς τους παρακολουθούσα ο Στέϊπλετον σηκώθηκε 
και άφησε το δωμάτιο, ενώ ο Σερ Χένρυ γέμισε ξανά το ποτήρι 



Arthur Conan Doyle 

 217 

του και έγειρε πίσω στην καρέκλα, καπνίζοντας το πούρο του. 
Άκουσα το τρίξιμο της πόρτας και τον κοφτό ήχο από μπότες 
πάνω στο χαλίκι. Τα βήματα πέρασαν κατά μήκους του 
μονοπατιού από την άλλη μεριά του τοίχου κάτω από τον 
οποίο είχα σκύψει. Κοιτώντας από πάνω, είδα τον φυσιοδίφη 
να στέκεται στην πόρτα ενός παράσπιτου στη γωνιά του 
περιβολιού. Ένα κλειδί γύρισε σε μια κλειδαριά, και καθώς 
μπήκε μέσα ένας περίεργος ήχος συρσίματος ήρθε από μέσα. 
Έμεινε μέσα για ένα λεπτό ή κάπου εκεί γύρω, και έπειτα 
άκουσα το κλειδί να γυρίζει και πάλι και με προσπέρασε 
ξαναμπαίνοντας στο σπίτι. Τον είδα να ξανασμίγει με τον 
επισκέπτη του, και σύρθηκα αθόρυβα πίσω εκεί που οι 
σύντροφοι μου περίμεναν για να τους αναφέρω όσα είχα δει. 

«Λες, Γουώτσον, πως η κυρία δεν είναι εκεί;» ρώτησε ο 
Χολμς, όταν είχα ολοκληρώσει την αναφορά μου. 

«Όχι.» 
«Που μπορεί να ‘ναι, τότε, αφού δεν υπάρχει φως σε 

κανένα δωμάτιο εκτός της κουζίνας;» 
«Δεν μπορώ να φανταστώ που να είναι.» 
Έχω αναφέρει πως πάνω από τον μεγάλο βάλτο του 

Γκρίμπεν έπλεε μια πυκνή, λευκή ομίχλη. Παρασυρόταν αργά 
προς την μεριά μας και συσσωρεύτηκε σαν τοίχος από εκείνη 
την πλευρά, χαμηλή, πυκνή και με σταθερά όρια. Το φεγγάρι 
έφεγγε πάνω της, και έμοιαζε σαν ένα πελώριο στιλπνό λιβάδι 
πάγου, με τις κορφές των μακρινών βράχων σαν να 
γεννιούνταν στην επιφάνεια του. Το πρόσωπο του Χολμς ήταν 
στραμμένο προς τα εκεί, και μουρμούριζε ανυπόμονα καθώς 
παρακολουθούσε την νωχελική μετακίνηση του. 

«Κινείται προς το μέρος μας, Γουώτσον.» 
«Είναι τόσο σοβαρό;» 
«Πολύ σοβαρό, πράγματι —το μοναδικό πράγμα επί 

της γης το οποίο θα μπορούσε να αναστατώσει τα σχέδια μου. 
Δεν θα αργήσει πολύ, πλέον. Είναι ήδη δέκα η ώρα. Η επιτυχία 
μας και ακόμη και η ζωή του ίσως να εξαρτηθεί από τον 
ερχομό του πριν η ομίχλη να περάσει το μονοπάτι.» 



Το Κυνηγόσκυλο Των Μπάσκερβιλ 

 218 

Η νύχτα ήταν καθαρή και ασυννέφιαστη από πάνω 
μας, Τα άστρα έλαμπαν παγερά και έντονα, ενώ ένα 
μισοφέγγαρο έλουζε το όλο τοπίο με ένα απαλό, διστακτικό 
φως. Ενώπιον μας απλωνόταν ο σκοτεινός όγκος του σπιτιού, 
με την πριονωτή του στέγη και της ψηλές καμινάδες να 
διαγράφονται ενάντια στον ασημένιο ουρανό. Μεγάλες 
ραβδώσεις χρυσαφιού φωτός από τα κάτω παράθυρα 
εκτείνονταν κατά μήκους του περιβολιού και του ρεικότοπου. 
Μια τους ξαφνικά έσβησε. Οι υπηρέτες είχαν φύγει από την 
κουζίνα. Παρέμενε μόνο η λάμπα στην τραπεζαρία όπου οι 
δυο άντρες, ο δολοφονικός οικοδεσπότης και ο ανυποψίαστος 
επισκέπτης, κουβέντιαζαν ακόμη καπνίζοντας τα πούρα τους. 

Στιγμή τη στιγμή εκείνη η λευκή, πυκνή επιφάνεια 
που κάλυπτε το ήμισυ του φεγγαριού παρασυρόταν όλο και 
πλησιέστερα προς το σπίτι. Ήδη η πρώτες λεπτές φούντες της 
τυλίγονταν γύρω από τα χρυσαφιά τετράγωνα των 
φωτισμένων παράθυρων. Οι πιο μακρινοί τοίχοι του 
περιβολιού ήταν ήδη αόρατοι, και τα δέντρα υψώνονταν μέσα 
σε ένα στρόβιλο λευκών ατμών. Καθώς την παρακολουθού-
σαμε, οι σπείρες της ομίχλης σύρθηκαν από τις γωνιές του 
σπιτιού και κύλησαν αργά σε μια πυκνή μάζα της οποίας τόσο 
η βάση όσο και η κορφή επέπλεαν σαν κάποιο παράξενο πλοίο 
απάνω σε μια σκιώδη θάλασσα. Ο Χολμς χτύπησε τα χέρια 
του νευρικά πάνω στο βράχο εμπρός μας και κάρφωσε τα 
πόδια του στο έδαφος μέσα στην ανυπομονησία του. 

«Αν δεν βγει έξω σε ένα τέταρτο το μονοπάτι θα είναι 
καλυμμένο. Σε μισή ώρα δεν θα μπορούμε να δούμε τα χέρια 
μπροστά μας.» 

«Να μετακινηθούμε μακρύτερα σε ψηλότερο σημείο;» 
«Ναι, πιστεύω ότι θα ήταν καλό.» 
Έτσι καθώς η ομίχλη κύλισε προελαύνοντας υποχω-

ρήσαμε μέχρι που απέχαμε μισό μίλι από το σπίτι, κι ακόμη 
αυτή η πυκνή λευκή θάλασσα, με το φεγγάρι να ασημώνει την 
άνω άκρη της, συνέχισε να κινείται εμπρόσθια ανένδοτη. 

«Απομακρυνόμαστε πάρα πολύ,» είπε ο Χολμς. «Δεν 



Arthur Conan Doyle 

 219 

πρέπει να ρισκάρουμε να τον προφτάσουν πριν να φτάσει 
κοντά μας. Με κάθε κόστος πρέπει να κρατήσουμε τη θέση 
μας εδώ που είμαστε.» Έπεσε στα γόνατα και ακούμπησε το 
αυτί του στο έδαφος. «Δόξα το θεό, νομίζω πως τον ακούω να 
έρχεται.» 

 

 Ένας ήχος βιαστικών βημάτων διέκοψε τη σιωπή στο 
ρεικότοπο. Σκύβοντας μέσα στα βράχια κοιτάξαμε με 
ορθάνοικτα μάτια προς την ασημιά όχθη εμπρός μας. Τα 
βήματα δυνάμωσαν, και μέσα στην ομίχλη, σαν μέσα από μια 
κουρτίνα, ήρθε ο άνθρωπος τον οποίο περιμέναμε. Κοίταξε 
τριγύρω του με έκπληξη καθώς βγήκε στην καθάρια, 
αστρόφωτη νύχτα. Κατόπιν κινήθηκε γοργά κατά μήκους του 
μονοπατιού, περνώντας κοντά από το σημείο που 
κρυβόμασταν, και συνέχισε ανηφορίζοντας τη μεγάλη πλαγιά 
πίσω μας. Καθώς περπατούσε έριχνε διαρκώς  ματιές πάνω 
από τον ώμο του, όπως κάποιος που νοιώθει νευρικότητα. 

«Σους!» αναφώνησε ο Χολμς, και άκουσα το κοφτό 
κλικ από το όπλισμα του πιστολιού. «Πρόσεχε! Έρχεται!» 



Το Κυνηγόσκυλο Των Μπάσκερβιλ 

 220 

 

«Ένα ήχος μακρινών, κοφτών, ασταμάτητων βημάτων 
ερχόταν από κάπου στην καρδιά της έρπουσας ομίχλης. Το 
σύννεφο ήταν εντός πενήντα γιαρδών από το σημείο που 
βρισκόμασταν, και το παρατηρούσαμε, και οι τρεις μας, 
σχετικά αβέβαιοι για τον τρόμο που επρόκειτο να ξεπηδήσει 
από την καρδιά του. Βρισκόμουν στο πλάι του Χολμς, και έριξα 
προς στιγμής μια ματιά στο πρόσωπο του. Ήταν χλωμό και 
γεμάτο χαρά, τα μάτια του έλαμπαν έντονα στο σεληνόφως. 
Μα ξαφνικά στράφηκαν μπροστά σε ένα παγωμένο, σταθερό 
βλέμμα, και τα χείλη του μισάνοιξαν από κατάπληξη. Την ίδια 
στιγμή ο Λεστρέϊντ έβγαλε μια κραυγή τρόμου και ρίχτηκε 
καταγής, Τινάχτηκα όρθιος, το άψυχο χέρι μου σφίγγοντας το 
όπλο, το μυαλό μου παγωμένο από την τρομερή μορφή που 
είχε ξεπηδήσει εμπρός μας από τις σκιές της ομίχλης. Ένας 
κυνηγόσκυλο ήταν, ένα πελώριο, κατάμαυρο κυνηγόσκυλο, 
μα όχι ένα σκυλί που μάτια θνητού να ΄χαν ποτέ αντικρύσει. 
Φλόγες έβγαιναν από το ανοικτό του στόμα, τα μάτια του 
έλαμπαν με μια πυρωμένη λάμψη, η μουσούδα του, ο σβέρκος 
και τα προγούλια του διαγράφονταν από μια φλόγα που 
τρεμόπαιζε. Ποτέ στο πυρετώδες παραλήρημα ενός σαλεμέ-



Arthur Conan Doyle 

 221 

νου μυαλού δεν θα γινόταν να αποκτήσει μορφή κάτι πιότερο 
άγριο, πιότερο αποκρουστικό, πιότερο κολασμένο από εκείνη 
την σκοτεινή φιγούρα και το αγριεμένο πρόσωπο το οποίο 
υλοποιήθηκε εμπρός μας μέσα από το τείχος της ομίχλης. 

Με μεγάλα σάλτα το πελώριο μαύρο πλάσμα 
κατηφόριζε το μονοπάτι, ακολουθώντας από κοντά τα βήματα 
του φίλου μας. Τόσο παραλυμένοι ήμασταν από την παρουσία 
ώστε του επιτρέψαμε να περάσει από μπροστά μας πριν 
καταφέρουμε να βρούμε την αυτοκυριαρχία μας. Τότε ο Χολμς 
και εγώ πυροβολήσαμε μαζί, και το πλάσμα άφησε ένα 
αποτρόπαιο ουρλιαχτό, το οποίο φανέρωσε πως ένας από τους 
δυο μας τουλάχιστον το είχε χτυπήσει. Δεν στάθηκε, ωστόσο, 
μα συνέχιζε να τρέχει. Μακρύτερα στο μονοπάτι είδαμε τον 
Σερ Χένρυ να κοιτάζει πίσω, το πρόσωπο του λευκό υπό το 
σεληνόφως, με τα χέρια του υψωμένα από τρόμο, κοιτώντας 
απελπισμένα το τρομακτικό πλάσμα το οποίο τον κυνηγούσε. 
Μα εκείνη η κραυγή πόνου από το πλάσμα είχε σκορπίσει 
όλους μας τους φόβους στον άνεμο. Αν ήταν τρωτό, ήταν 
θνητό, και αφού καταφέραμε να το πληγώσουμε μπορούσαμε 
να το σκοτώσουμε. Ποτέ μου δεν είδα κάποιον να τρέχει όπως 
ο Χολμς εκείνη την νύχτα. Θεωρούμαι γοργοπόδαρος, μα με 
άφησε πίσω τόσο όσο εγώ άφησα πίσω τον μικρόσωμο 
επιθεωρητή. Εμπρός καθώς σπεύσαμε ανηφορίζοντας το 
μονοπάτι ακούσαμε την μια κραυγή κατόπιν της άλλης από 
τον Σερ Χένρυ και το βαθύ μουγκρητό του κυνηγόσκυλου. 
Έφτασα εγκαίρως για να δω το κτήνος να ορμάει στο θύμα του, 
να τον πετάει στο έδαφος, και να ορμάει στο λαιμό του. Μα 
την επόμενη στιγμή ο Χολμς είχε αδειάσει πέντε σφαίρες του 
περίστροφου του στα πλευρά του πλάσματος. Με ένα στερνό 
ουρλιαχτό πόνου και ένα απειλητικό κροτάλισμα των δοντιών 
του, κύλισε πίσω, με τα τέσσερα πόδια του να κινούνται 
αγριεμένα, και τέλος έπεσε στο πλάι ασάλευτο. Έσκυψα, 
λαχανιασμένος, και πίεσα το πιστόλι μου στο τρομακτικό, 
στιλπνό κεφάλι, μα ήταν μάταιο να πιέσω την σκανδάλη. Το 
γιγάντιο κυνηγόσκυλο ήταν νεκρό. 



Το Κυνηγόσκυλο Των Μπάσκερβιλ 

 222 

 

Ο Σερ Χένρυ κειτόταν λιπόθυμος εκεί που είχε πέσει. 
Σκίσαμε το κολάρο του, και ο Χολμς ψιθύρισε κάποια λόγια 
ευγνωμοσύνης  βλέποντας πως δεν υπήρχε ίχνος τραύματος 
και πως η διάσωση είχε αποβεί έγκαιρη. Ήδη τα βλέφαρα του 
φίλου μας τρεμόπαιξαν και έκανε μια αδύναμη προσπάθεια 
να κινηθεί. Ο Λεστρέϊντ έσπρωξε το φλασκί του Μπράντι στο 
στόμα του βαρονέτου, και δυο τρομαγμένα μάτια μας 
κοίταξαν. 

«Θεέ μου!» ψιθύρισε. «Τι ήταν αυτό; Τι, στο όνομα του 
θεού, ήταν αυτό;» 

«Είναι νεκρό, ό,τι κι αν είναι;» είπε ο Χολμς. 
«Αναπαύσαμε το προγονικό φάντασμα μια και καλή.» 

Σε μέγεθος και δύναμη ήταν ένα τρομερό πλάσμα 
αυτό που ήταν ξαπλωμένο εμπρός μας. Δεν ήταν καθαρόαιμο 
κυνηγόσκυλο και δεν ήταν καθαρόαιμο μαστίφ· μα φαινόταν 
να αποτελεί έναν συνδυασμό των δυο —ισχνό, άγριο, και τόσο 
μεγάλο όσο ένα μικρό λιοντάρι. Ακόμη και τώρα στην νεκρική 
ακινησία, τα τεράστια σαγόνια έμοιαζαν να στάζουν μια 
γαλαζωπή φλόγα και τα μικρά, βαθιά, παγερά μάτια ήταν 



Arthur Conan Doyle 

 223 

πλαισιωμένα με φωτιά. Ακούμπησα τα δάκτυλα μου πάνω στη 
μουσούδα που λαμπύριζε, και καθώς τα ανασήκωσα 
φωσφόριζαν και έλαμπαν στο σκοτάδι. 

 

«Φώσφορος,» είπα. 
«Και μια όλο πανουργία χρήση του,» είπε ο Χολμς, 

οσμιζόμενος το νεκρό ζώο. «Δεν υπάρχει οσμή ώστε να 
παρεμποδίζει την ικανότητα της όσφρησης. Σου οφείλουμε μια 
βαθύτατη συγνώμη, Σερ Χένρυ, που σας εκθέσαμε σε έναν 
τέτοιο τρόμο. ‘Ήμουν προετοιμασμένος για ένα κυνηγόσκυλο, 
μα όχι για ένα πλάσμα σαν κι αυτό. Και η ομίχλη μας έδωσε 
ελάχιστον χρόνο για να προετοιμαστούμε για αυτό.» 

«Μου σώσατε την ζωή.» 
«Έχοντας την θέσει πρώτα σε κίνδυνο. Είσαι δυνατός 

αρκετά για να σταθείς;» 
«Δώστε μου άλλη μια γουλιά από αυτό το μπράντι και 

θα είμαι έτοιμος για τα πάντα. Λοιπόν! Αν έχετε την 
καλοσύνη να με βοηθήσετε να σηκωθώ. Τι προτίθεστε να 
κάνετε;» 

«Να σε αφήσουμε εδώ. Δεν είσαι σε κατάσταση για 



Το Κυνηγόσκυλο Των Μπάσκερβιλ 

 224 

περαιτέρω περιπέτειες απόψε. Αν μας περιμένεις, κάποιος 
από μας θα επιστρέψει μαζί σου στην Έπαυλη.» 

Επιχείρησε να στηθεί στα πόδια του· μα ήταν ακόμη  
κάτωχρος και έτρεμε από άκρο σ’ άκρο. Τον βοηθήσαμε να 
κάτσει σε ένα βράχο, όπου έμεινε τρέμοντας με το πρόσωπο 
θαμμένο στα χέρια του. 

«Πρέπει να σε αφήσουμε τώρα,» είπε ο Χολμς. «Το 
υπόλοιπο του έργου μας πρέπει να ολοκληρωθεί, και κάθε 
στιγμή έχει σημασία. Έχουμε την υπόθεση μας, και τώρα 
χρειαζόμαστε τον άνθρωπο μας.» 

«Χίλια προς ένα πως δεν θα τον βρούμε στο σπίτι,» 
συνέχισε καθώς ακολουθήσαμε τα βήματα επιστρέφοντας 
γοργά στο μονοπάτι. «Οι πυροβολισμοί θα πρέπει να του 
φανέρωσαν πως το παιχνίδι τελείωσε.» 

«Ήμασταν σε αρκετή απόσταση, και αυτή η ομίχλη 
ίσως να τους σκέπασε.» 

«Ακολούθησε το κυνηγόσκυλο για να το μαζέψει —
περί αυτού να είστε βέβαιοι. Όχι, όχι, πλέον το ‘χει σκάσει! 
Ωστόσο θα ερευνήσουμε το σπίτι και θα σιγουρευτούμε.» 

Ή μπροστινή πόρτα ήταν ανοικτή, έτσι ορμήσαμε 
μέσα και πήγαμε βιαστικά από δωμάτιο σε δωμάτιο προς 
έκπληξη ενός τρεμάμενου γέρου υπηρέτη, ο οποίος μας 
συνάντησε στο διάδρομο. Δεν υπήρχε καθόλου φως παρεκτός 
της τραπεζαρίας, όπως ο Χολμς έπιασε την λάμπα και δεν 
άφησε ούτε μια γωνιά ανεξερεύνητη. Ούτε ίχνος δεν είδαμε 
από τον άνθρωπο τον οποίο κυνηγούσαμε. Στο πάνω πάτωμα, 
ωστόσο, ένα από τα υπνοδωμάτια ήταν κλειδωμένο. 

«Κάποιος είναι εκεί μέσα,» φώναξε ο Λεστρέϊντ. 
«Ακούω κάποια κίνηση. Άνοιξε την πόρτα!» 

Ένα ασθενικό βογγητό και ένα θρόισμα ακούστηκαν 
από μέσα. Ο Χολμς χτύπησε την πόρτα μόλις ψηλότερα από 
την κλειδαριά με το πόδι του και αυτή άνοιξε διάπλατα. Με το 
πιστόλι στο χέρι, ορμήσαμε και οι τρεις μας στο δωμάτιο. 

Ωστόσο δεν υπήρχε ίχνος στο δωμάτιο εκείνου του 
απελπισμένου και επιθετικού εγκληματία  που περιμέναμε να 



Arthur Conan Doyle 

 225 

βρούμε. Αντίθετα ήρθαμε αντιμέτωποι με ένα αντικείμενο 
τόσο παράξενο και τόσο απρόσμενο ώστε σταθήκαμε για μια 
στιγμή κοιτάζοντας το έκπληκτοι. 

Το δωμάτιο ήταν επιπλωμένο σαν μικρό μουσείο, και 
οι τοίχοι πλαισιώνονταν από προθήκες, με γυάλινα 
καλύμματα γεμάτα από την συλλογή των πεταλούδων και 
άλλων λεπιδόπτερων, των οποίων η δημιουργία είχε 
αποτελέσει μορφή χαλάρωσης για τον σύνθετο και επικίνδυνο 
άντρα. Στο κέντρο του δωματίου εκείνου βρισκόταν ένα 
κάθετο δοκάρι, το οποίο είχε τοποθετηθεί κάποτε σαν 
υποστήριγμα για τον σαρακοφαγωμένο όγκο ξύλων που 
αποτελούσε την οροφή. Σε αυτό το στύλο ήταν δεμένη μια 
φιγούρα, τόσο περιτυλιγμένη και φιμωμένη στα σεντόνια τα 
οποία είχαν χρησιμοποιηθεί για το δέσιμο της ώστε δεν 
διακρινόταν αν επρόκειτο περί άντρα ή γυναίκας. Μια 
πετσέτα ήταν τυλιγμένη γύρω από το λαιμό και ήταν δεμένη 
στο πίσω μέρος του στύλου. Άλλη μια κάλυπτε το χαμηλότερο 
τμήμα του προσώπου, και από πάνω της δυο σκούρα μάτια —
μάτια γεμάτα θλίψη, ντροπή και μια τρομερή ερώτηση— μας 
κοίταζαν. Στην στιγμή είχαμε κομματιάσει το φίμωτρο και 
είχαμε λύσει τα δεσμά, και η κυρία Στέϊπλετον βυθίστηκε στο 
πάτωμα ενώπιον μας. Καθώς 
το όμορφο κεφάλι της έπεσε 
στο στήθος της είδα μια 
ευδιάκριτη ουλή από 
καμτσίκι στο λαιμό της. 

 

«Το κτήνος!» φώναξε 
ο Χολμς. «Εδώ Λεστρέϊντ, το 
μπουκάλι με το μπράντι! 
Ακούμπα την στην καρέκλα. 
Λιποθύμησε από την 
κακομεταχείριση και την 
εξάντληση.» 

Άνοιξε τα μάτια της 
ξανά. 



Το Κυνηγόσκυλο Των Μπάσκερβιλ 

 226 

«Είναι καλά;» ρώτησε. «Ξέφυγε;» 
«Δεν μπορεί  να μας ξεφύγει, μαντάμ.» 
«Όχι, όχι, δεν εννοώ τον σύζυγο μου. Ο Σερ Χένρυ; 

Είναι ασφαλής;» 
«Ναι.» 
«Και το κυνηγόσκυλο;» 
«Είναι νεκρό.» 
«Άφησε ένα μακρύ αναστεναγμό ικανοποίησης. 
«Δόξα τω θεό! Δόξα το θεό! Ω, αυτός ο κακούργος! 

Δείτε πως με μεταχειριζόταν!» Έβγαλε με ένα τίναγμα τα 
χέρια της έξω από τα μανίκια, και είδαμε με τρόμο πως ήταν 
διάστικτα από μελανιές. «Μα αυτό δεν είναι τίποτα —τίποτα! 
Το μυαλό μου και την ψυχή μου είναι που βασάνισε και 
σπίλωσε. Τα άντεχα όλα, κακομεταχείριση, απομόνωση, μια 
ζωή εξαπάτησης, τα πάντα, για όσο παρέμενα κρεμασμένη 
από την ελπίδα πως είχα την αγάπη του, μα τώρα πλέον 
γνωρίζω πως και εκεί υπήρξα το κορόιδο του και το υποχείριο 
του.» Ξέσπασε σε δυνατούς λυγμούς λέγοντας το. 

«Δεν του οφείλετε καθόλου καλοσύνη, μαντάμ,» είπε ο 
Χολμς. «Πείτε μας τότε που θα τον βρούμε. Αν ποτέ τον 
συνδράματε στο έγκλημα, βοηθήστε μας ώστε να 
εξιλεωθείτε.» 

«Ένα μονάχα μέρος υπάρχει όπου μπορεί να το 
‘σκασε,» απάντησε. «Υπάρχει ένα παλιό ορυχείο κασσίτερου 
σε μια νησίδα στην καρδιά του ρεικότοπου. Εκεί ήταν που 
κρατούσε το κυνηγόσκυλο του και εκεί επίσης ήταν που έκανε 
προετοιμασίες έτσι ώστε να έχει ένα καταφύγιο. Εκεί θα 
πήγαινε.» 

Η ομίχλη έπεφτε σαν λευκό μαλλί πάνω στο 
παράθυρο. Ο Χολμς σήκωσε την λάμπα προς τα εκεί. 

«Δείτε,» είπε. «Κανείς δεν θα έβρισκε το δρόμο προς 
τον Βάλτο του Γκρίμπεν απόψε.» 

Γέλασε και χτύπησε τα χέρια της. Τα μάτια και τα 
δόντια της έλαμψαν από ασυγκράτητη ευθυμία.  



Arthur Conan Doyle 

 227 

«Ίσως να βρει τον δρόμο για να πάει, μα ποτέ την 
έξοδο,» φώναξε. «Πως θα δει τα σημάδια απόψε; Τα 
τοποθετήσαμε παρέα, εκείνος κι εγώ, για να σημαδέψουμε το 
μονοπάτι μέσα στο βάλτο. Αχ, και να είχα μπορέσει να τα ‘χα 
ξεριζώσει σήμερα. Τότε όντως θα τον είχατε υπό το έλεος 
σας!» 

Ήταν προφανές για όλους μας πως κάθε καταδίωξη 
θα ήταν μάταια μέχρι η ομίχλη να σηκωνόταν. Εν τω μεταξύ 
αφήσαμε τον Λεστρέϊντ να ελέγχει το σπίτι ενώ ο Χολμς κι 
εγώ επιστρέψαμε τον βαρονέτο στην Έπαυλη Μπάσκερβιλ. Η 
ιστορία του Στέϊπλετον δεν γινόταν πλέον να του αποκρυφτεί, 
ωστόσο δέχτηκε το πλήγμα γενναία μαθαίνοντας την αλήθεια 
σχετικά με τη γυναίκα που ‘χε αγαπήσει. Ωστόσο το σοκ των 
νυχτερινών περιπετειών του είχε τσακίσει τα νεύρα, και πριν 
το πρωινό κειτόταν παραληρώντας με υψηλό πυρετό υπό την 
φροντίδα του δόκτωρ Μόρτιμερ. Οι δυο τους ήταν γραφτό να 
ταξίδευαν τον κόσμο προτού ο Σερ Χένρυ γίνει για μια ακόμη 
φορά, ο ακμαίος, ανοιχτόκαρδος άντρας που ήταν πριν γίνει ο 
αφέντης αυτής της δυσοίωνης περιουσίας. 

Και πλέον φτάνω τάχιστα στην κατάληξη τούτης της 
ιδιάζουσας αφήγησης, στην οποία επιχείρησα να κάνω τον 
αναγνώστη να μοιραστεί όλους εκείνους τους σκοτεινούς 
φόβους και τις απροσδιόριστες εικασίες που αμαυρώσαν τις 
ζωές μας για τόσο πολύ καιρό και κατέληξαν κατά έναν τόσο 
τραγικό τρόπο. Το πρωινό κατόπιν του θανάτου του 
κυνηγόσκυλου η ομίχλη είχε σηκωθεί και οδηγηθήκαμε από 
την κυρία Στέϊπλετον στο σημείο όπου είχαν βρει ένα 
μονοπάτι μέσα στον βάλτο. Συνέβαλε στο να συνειδητοποιή-
σουμε τον τρόμο της ζωής αυτής της γυναίκας όταν είδαμε την 
προθυμία και τη χαρά με την οποία μας έφερε στα ίχνη του 
συζύγου της. Την αφήσαμε να περιμένει στη λεπτή νησίδα 
συμπαγούς, τυρφώδους εδάφους που έβγαζε λεπταίνοντας 
σταδιακά εντός του πλατύ βάλτου. Από την άκρη της ένα 
ραβδί φυτεμένο κατά διαστήματα φανέρωνε τα σημεία που 
διέσχιζε το μονοπάτι από θύσανο σε θύσανο βούρλων 
ανάμεσα από εκείνες τις γούβες πρασινωπής γλίτσας και 



Το Κυνηγόσκυλο Των Μπάσκερβιλ 

 228 

δύσοσμων τελμάτων που έφραζαν το δρόμο όποιου δεν 
γνώριζε. Σειρές καλαμιών και πυκνών, γλοιωδών υδρόβιων 
φυτών απέπνεαν μια οσμή αποσύνθεσης και ένα βαθιά 
μιασματικό νέφος στα πρόσωπα μας, ενώ ένα λάθος βήμα μας 
βύθιζε περισσότερο από έναν μηρό βάθος μέσα στον σκοτεινό, 
ανατριχιαστικό βάλτο, ο οποίος παλλόταν για γιάρδες με 
απαλούς κυματισμούς γύρω από τα πόδια μας. Το ισχυρό 
πιάσιμο του τραβούσε τα πόδια μας καθώς περπατούσαμε, και 
όταν βυθιζόμασταν μέσα του έμοιαζε λες και κάποιο 
κακόβουλο χέρι μας τραβούσε κάτω σε εκείνα τα ειδεχθή βάθη, 
τόσο αδυσώπητη και αποφασισμένη ήταν η λαβή με την οποία 
μας κρατούσε. Μόνος μια 
φορά είδαμε ένα ίχνος πως 
κάποιος είχε περάσει από 
εκείνη την επικίνδυνη 
διαδρομή πριν από εμάς. 
Καταμεσής ενός θυσάνου 
από βαμβακόχορτο που 
ξεπρόβαλε μέσα από τη 
γλίτσα προεξείχε ένα σκούρο 
πράγμα. Ο Χολμς βυθίστηκε 
ως την μέση καθώς βγήκε 
εκτός του μονοπατιού για να 
το πιάσει, και αν δεν τον 
είχαμε τραβήξει έξω δεν θα 
πατούσε πόδι πάνω σε 
στερεά γη ξανά. Σήκωσε μια 
παλιά μαύρη μπότα ψηλά. «Μάγιερς, Τορόντο,» ήταν 
τυπωμένο στο δερμάτινο εσωτερικό. 

 

«Άξιζε ένα λασπόλουτρο,» είπε. «Είναι η χαμένη 
μπότα του φίλου μας του Σερ Χένρυ.» 

«Πεταμένη εκεί από τον Στέϊπλετον στην φυγή του.» 
«Ακριβώς. Την κράτησε στο χέρι του έχοντας την 

χρησιμοποιήσει για να θέσει το λαγωνικό επί τα ίχνη του. 
Τράπηκε σε φυγή όταν κατάλαβε πως το παιχνίδι τελείωσε, 



Arthur Conan Doyle 

 229 

κρατώντας την ακόμη. Και την πέταξε σε αυτό το σημείο της 
φυγής του. Γνωρίζουμε τουλάχιστον πως έφτασε ως εδώ με 
ασφάλεια.» 

Μα περισσότερα από αυτό δεν επρόκειτο να μάθουμε 
ποτέ, μολονότι υπήρξαν πολλά τα οποία δυνάμεθα να 
εικάσουμε. Δεν υπήρχε περίπτωση να βρεθούν πατημασιές 
στο βάλτο, γιατί η αναδυόμενη λάσπη κυλούσε γοργά πάνω 
τους, μα καθώς φτάσαμε εντέλει σε πιο στερεό έδαφος πέρα 
από το τέλμα ψάξαμε ανυπόμονα για κάποιες. Ωστόσο ούτε το 
παραμικρό ίχνος τους δεν έπιασε την ματιά μας. Αν η γη 
έλεγε την αλήθεια, τότε ο Στέϊπλετον δεν έφτασε ποτέ σε αυτή 
τη νησίδα της ασφάλειας την οποία είχε αγωνισθεί να φτάσει 
μέσα στην ομίχλη την προηγούμενη νύχτα. Κάπου στην 
καρδιά του μεγάλου Βάλτου του Γκρίμπεν, βαθιά στην 
δύσοσμη γλίτσα του τεράστιου τέλματος το οποίο τον είχε 
τραβήξει εντός του, εκείνος ο ψυχρός και άκαρδος άνθρωπος 
είναι θαμμένος παντοτινά. 

 



Το Κυνηγόσκυλο Των Μπάσκερβιλ 

 230 

Πολλά ίχνη του βρήκαμε στην κυκλωμένη από το 
βάλτο νησίδα όπου είχε κρύψει τον άγριο του σύμμαχο. Ένας 
μεγάλος τροχός μετάδοσης κίνησης και ένα φρεάτιο 
μισογεμάτο μπάζα φανέρωνε την θέση ενός εγκαταλε-
λειμμένου ορυχείου. Πλάι του βρίσκονταν τα ερειπωμένα 
απομεινάρια από τις κατοικίες των μεταλλωρύχων, που είχαν 
φύγει αναμφίβολα από τις δύσοσμες αναθυμιάσεις του 
περιβάλλοντα έλους.  Σε μια εξ αυτών ένας πάσσαλος και μια 
αλυσίδα μαζί με μια ποσότητα ροκανισμένων κόκκαλων 
φανέρωσε που είχε μαντρωθεί το ζώο. Ένας σκελετός με μια 
τούφα καφετιού τριχώματος που παρέμενε πάνω του κειτόταν 
ανάμεσα στα χαλάσματα. 

«Ένα σκυλί!» είπε ο Χολμς. «Μα τον Δια, ένα 
σγουρομάλλικο σπάνιελ. Ο φουκαράς ο Μόρτιμερ δεν ξαναδεί 
ποτέ το κατοικίδιο του. Λοιπόν, δεν γνωρίζω αν τούτο το μέρος 
περιέχει κάποιο μυστικό το οποίο να μην έχουμε ήδη 
εξιχνιάσει. Μπορούσε να κρύψει το λαγωνικό του, μα δεν 
μπορούσε να σιγάσει το γαύγισμα του, και από δω προήρθαν 
εκείνες οι κραυγές που ακόμη και υπό το φως της μέρας δεν 
ήταν ευχάριστες στο άκουσμα. Σε περίπτωση ανάγκης θα 
κρατούσε το λαγωνικό στο παράσπιτο στο Μέριπιτ, μα 
αποτελούσε πάντοτε ένα μεγάλο ρίσκο, και μονάχα την 
κρίσιμη μέρα, όταν θεώρησε πως επρόκειτο για το τέλος όλων 
των προσπαθειών του, ήταν που το τόλμησε. Αυτή η κρέμα 
στην κονσέρβα είναι δίχως αμφιβολία το φωσφορίζων μίγμα 
με το οποίο το πλάσμα είχε αλειφτεί.  Εμπνεύσθηκε, φυσικά, 
από την ιστορία του προγονικού κολασμένου κυνηγόσκυλου, 
και από την επιθυμία να τρομοκρατήσει τον Σερ Τσαρλς μέχρι 
θανάτου. Είναι άξιον απορίας που ο φτωχοδιάβολος ο 
κατάδικος έτρεξε ουρλιάζοντας, όπως έκανε κι ο φίλος μας, 
και ίσως όπως και εμείς θα κάναμε, βλέποντας ένα τέτοιο 
πλάσμα να ξεχύνεται μέσα από το σκοτάδι του ρεικότοπου 
στο κατόπι του; Το είπα στο Λονδίνο, Γουώτσον, και το λέω και 
πάλι εδώ, πως ποτέ δεν συμβάλαμε στην καταδίωξη ενός 
περισσότερο επικίνδυνου ανθρώπου από εκείνον που κείτεται 
εκεί πέρα»-- σάρωσε με το μακρύ του χέρι την τεράστια 



Arthur Conan Doyle 

 231 

ανομοιογενή έκταση του πρασινωπού βάλτου που εκτεινόταν 
ως εκεί που συνδεόταν με τις καστανοκόκκινες πλαγιές του 
ρεικότοπου.  

 

 



Το Κυνηγόσκυλο Των Μπάσκερβιλ 

 232 

Κεφάλαιο 15ο. Ανασκόπηση 
 
Επρόκειτο περί του τέλους του Νοεμβρίου, και παρέα 

με τον Χολμς καθόμασταν, μια ψυχρή και ομιχλώδη βραδιά, 
εκατέρωθεν μιας δυνατής φωτιάς στο καθιστικό μας επί της 
οδού Μπέϊκερ. Εκ της τραγικής κατάληξης της επίσκεψης μας 
στο Ντέβονσαϊρ είχε εμπλακεί σε δυο υποθέσεις υψίστης 
σημασίας,  στην πρώτη κατά την οποία είχε αποκαλύψει την 
ανάρμοστη συμπεριφορά του Ταγματάρχη Άπγουντ σε σχέση 
με το ιδιαιτέρως γνωστό χαρτοπαικτικό σκάνδαλο της Λέσχης 
Νονπάρεϊλ, ενώ στην δεύτερη είχε υπερασπισθεί την άτυχη 
δεσποινίδα Μοντπενσιέρ από την κατηγορία φόνου η οποία 
αιωρούταν από πάνω της σε σχέση με το θάνατο της προγονής 
της, δεσποινίδος Καρέρ, της νεαρής κυρίας η οποία, όπως θα 
ενθυμείστε, βρέθηκε έξι μήνες αργότερα παντρεμένη στην 
Νέα Υόρκη, Ο φίλος μου βρισκόταν σε εξαιρετικά καλή 
διάθεση σχετικά με την επιτυχία με την οποία είχε αναλάβει 
και φέρει εις πέρας μια διαδοχή δύσκολων και σημαντικών 
υποθέσεων, έτσι ώστε κατάφερα να τον τουμπάρω να 
συζητήσει τις λεπτομέρειες του μυστηρίου των Μπάσκερβιλ 
μαζί μου. Περίμενα υπομονετικά για την ευκαιρία γιατί είχα 
επίγνωση πως δεν θα επέτρεπε ποτέ την αλληλοεπικάλυψη 
υποθέσεων, και πως το σαφές και λογικό μυαλό του δεν θα 
αποσπόταν από την τρέχουσα εργασία του για να αναπολήσει 
μνήμες του παρελθόντος.  Ο Σερ Χένρυ και ο δόκτωρ Μόρτιμερ 
βρίσκονταν, ωστόσο, στο Λονδίνο, καθοδόν για εκείνο το 
μακρύ ταξίδι το οποίο είχε συσταθεί για την αποκατάσταση 
των τσακισμένων του νεύρων. Μας είχαν επισκεφθεί το ίδιο 
απόγευμα, έτσι ώστε ήταν φυσικό το ζήτημα να τεθεί για 
συζήτηση. 

«Η όλη ακολουθία των γεγονότων,» είπε ο Χολμς, 
«από την οπτική γωνία του ανθρώπου που αυτοαποκαλούταν 
Στέϊπλετον ήταν απλή και άμεση, μολονότι για εμάς, που δεν 
είχαμε τη δυνατότητα εξαρχής να γνωρίζουμε τα κίνητρα των 
ενεργειών του και γνωρίζαμε μέρος των γεγονότων, όλα 



Arthur Conan Doyle 

 233 

εμφανίζονταν υπερβολικά σύνθετα. Είχα το πλεονέκτημα δυο 
συζητήσεων με την κυρία Στέϊπλετον, και η υπόθεση έχει 
πλέον διαλευκανθεί σε τέτοια πληρότητα ώστε δεν έχω 
επίγνωση να υπάρχει κάτι το οποίο να παρέμεινε άγνωστο. 
Θα βρεις ορισμένες σημειώσεις επί του ζητήματος, κάτω από 
την κεφαλίδα Μ στο ταξινομημένο ευρετήριο των 
υποθέσεων.» 

 

 
«Ίσως θα είχες την καλοσύνη να μου προσφέρεις μια 

σύντομη περιγραφή της πορείας των γεγονότων εκ μνήμης.» 
«Ασφαλώς, μολονότι δεν εγγυούμαι πως διατηρώ όλα 

τα στοιχεία στο μυαλό μου. Η έντονη διανοητική συγκέντρωση 
έχει έναν περίεργο τρόπο να σβήνει όσα παρήλθαν. Ο 
ποινικολόγος που παίζει την υπόθεση του στα δάκτυλα και 
είναι σε θέση να επιχειρηματολογήσει με ένα ειδικό επί του 
αντικειμένου του βρίσκει πως μια ή και δυο βδομάδες στα 
δικαστήρια θα την εξωθήσουν εκτός του μυαλού του και πάλι. 
Έτσι καθεμία εκ των υποθέσεων μου αντικαθιστά την 
προηγούμενη, και η δεσποινίς Καρέρ κατέστησε ασαφείς τις 
αναμνήσεις από την Έπαυλη Μπάσκερβιλ. Αύριο κάποιο άλλο 
μικροπρόβλημα ενδέχεται να τεθεί ενώπιον μου απαιτώντας 



Το Κυνηγόσκυλο Των Μπάσκερβιλ 

 234 

την προσοχή μου το οποίο με την σειρά του θα εκτοπίσει την 
όμορφη Γαλλίδα και τον διαβόητο Απγουντ. Ωστόσο όσον 
αφορά την υπόθεση του κυνηγόσκυλου, θα σου παραθέσω την 
πορεία των γεγονότων όσο προσεγγιστικά μπορώ, και εσύ θα 
αναφέρεις οτιδήποτε το οποίο πιθανότατα να έχω ξεχάσει.» 

«Οι έρευνες μου φανερώνουν υπεράνω κάθε υποψίας 
πως τα οικογενειακά πορτραίτα δεν ψεύδονται, και αυτός ο 
τύπος ήταν όντως ένας Μπάσκερβιλ. Ήταν ο γιός εκείνου του 
Ρότζερ Μπάσκερβιλ, του νεαρού αδελφού του Σερ Τσαρλς, ο 
οποίος το έσκασε με άσχημη φήμη στην Νότιο Αμερική, όπου 
ειπώθηκε πως πέθανε ανύπαντρος. Παντρεύτηκε ωστόσο, 
στην πραγματικότητα, και απέκτησε ένα παιδί, εκείνο τον 
τύπο, του οποίου το πραγματικό όνομα ήταν το ίδιο με του 
πατέρα του. Παντρεύτηκε την Μπέριλ Γκαρσία, μια από τις 
καλλονές της Κόστα Ρίκα, και, έχοντας καταχραστεί ένα 
σημαντικό ποσό δημοσίου χρήματος, άλλαξε το όνομα του σε 
Βαλντελέρ και το ‘σκασε στην Αγγλία, όπου ίδρυσε ένα 
σχολείο στα ανατολικά του Γιόρκσαϊρ. Ο λόγος για το 
εγχείρημα του ιδιαίτερου αυτού επαγγέλματος ήταν πως είχε 
γνωρίσει ένα φυματικό δάσκαλο κατά το ταξίδι της 
επιστροφής, και πως είχε χρησιμοποιήσει την ικανότητα 
εκείνου του ανθρώπου για να καταστήσει το εγχείρημα 
επιτυχές. Ο Φρέισερ, ο δάσκαλος, πέθανε ωστόσο, και το 
σχολείο είχε αρχίσει για τα καλά να βυθίζεται εκ της 
ανυποληψίας στην αχρειότητα. Ο Βαντελιέρ θεώρησε βολικό 
να αλλάξει το όνομα τους σε Στέϊπλετον, και έφεραν τα 
απομεινάρια της περιουσίας του, τις μηχανορραφίες του για το 
μέλλον, και το ενδιαφέρον του για την εντομολογία στα νότια 
της Αγγλίας. Έμαθα στο μουσείο του Λονδίνου πως επρόκειτο 
περί αναγνωρισμένης αυθεντίας επί του θέματος, και πως το 
όνομα Βαντελιέρ είχε παντοτινά αποδοθεί σε ένα είδος 
λεπιδόπτερου το οποίο είχε, τον καιρό που ήταν στο Γιόρκσαϊρ, 
περιγράψει πρώτος.» 

«Τώρα ερχόμαστε στο κομμάτι της ζωής του το οποίο 
αποδείχθηκε να χρήζει του εντονότατου ενδιαφέροντος μας. Ο 
τύπος είχε εμφανώς ερευνήσει και ανακάλυψε πως μόνο δυο 



Arthur Conan Doyle 

 235 

ζωές στέκονταν μεταξύ του και μιας σημαντικής περιουσίας. 
Όταν πήγε στον Ντέβονσαϊρ τα σχέδια ήταν, πιστεύω, 
εξαιρετικά ασαφή, μα το ότι είχε άσχημο σκοπό κατά νου εξ 
αρχής είναι προφανές από τον τρόπο κατά τον οποίο έφερε 
μαζί την σύζυγο του ως αδελφή του. Η ιδέα να την 
χρησιμοποιήσει ως δόλωμα ήταν σαφέστατα ήδη στο μυαλό 
του, μολονότι δεν μπορούσε να είναι βέβαιος πώς οι 
λεπτομέρειες του σχεδίου του θα διευθετούνταν. Το ‘χε βάλει 
κατά νου στο τέλος να αποκτήσει την περιουσία, και ήταν 
έτοιμος να χρησιμοποιήσει κάθε μέσο ή να διατρέξει κάθε 
κίνδυνο για αυτό το σκοπό. Η πρώτη του ενέργεια ήταν να 
εγκατασταθεί όσο πλησιέστερα στο πατρικό του όσο γινόταν, 
και η δεύτερη ήταν να καλλιεργήσει μια φιλία με τον Σερ 
Τσαρλς Μπάσκερβιλ και με τους γείτονες.» 

«Ο ίδιος ο βαρονέτος του είπε σχετικά με το προγονικό 
κυνηγόσκυλο, και έτσι έστρωσε το δρόμο για τον ίδιο του το 
θάνατο. Ο Στέϊπλετον, όπως θα εξακολουθήσω να τον 
αποκαλώ, γνώριζε πως η καρδιά του ηλικιωμένου ήταν 
αδύναμη και πως ένα σοκ θα τον σκότωνε. Το είχε μάθει αυτό 
από τον δόκτωρ Μόρτιμερ. Είχε ακούσει επίσης πως ο Σερ 
Τσαρλς ήταν προληπτικός και έπαιρνε αυτόν τον μακάβριο 
θρύλο πολύ σοβαρά. Το εφευρετικό του μυαλό στην στιγμή 
πρότεινε έναν τρόπο με τον οποίο ο βαρονέτος θα έβγαινε από 
τη μέση, και επίσης θα ήταν πολύ απίθανο να αποδοθεί το 
έγκλημα στον πραγματικό δολοφόνο.» 

«Έχοντας συλλάβει την ιδέα προχώρησε για να την 
φέρει εις πέρας με εξαιρετική επιδεξιότητα. Ένας συνηθισμέ-
νος σκευωρός θα αρκούταν να δουλέψει με ένα άγριο 
κυνηγόσκυλο. Η χρήση των τεχνητών μέσων για να 
καταστήσει το πλάσμα διαβολικό ήταν μια μεγαλοφυής 
έμπνευση εκ μέρους του. Το σκυλί είχε έρθει από το Λονδίνο 
από τους Ρος και Μανγκλς, τους έμπορους στην οδό Φαλχαμ. 
Ήταν το δυνατότερο και πιο άγριο στην κατοχή τους. Το 
κατέβασε με την γραμμή του βόρειου Ντέβονσαϊρ και 
περπάτησε μεγάλη απόσταση μέσα από τον ρεικότοπο έτσι 
ώστε να το πάει σπίτι δίχως να προξενήσει κάποιο σχολιασμό. 



Το Κυνηγόσκυλο Των Μπάσκερβιλ 

 236 

Είχε ήδη, κατά τις αναζητήσεις του για έντομα, μάθει να 
εισχωρεί στο βάλτο του Γκρίμπεν, και έτσι είχε βρει ένα 
ασφαλές κρησφύγετο για το πλάσμα. Εκεί το έκρυψε στο 
αυτοσχέδιο κυνοτροφείο του και περίμενε για την ευκαιρία 
του.» 

«Μα πήρε καιρό να ‘ρθει. Ο ηλικιωμένος κύριος δεν θα 
παρασυρόταν εκτός της ιδιοκτησίας του τη νύχτα. Αρκετές 
φορές ο Στέϊπλετον έστηνε καρτέρι τριγύρω με το σκύλο του, 
μα ήταν μάταιο. Κατά τη διάρκεια εκείνων των άκαρπων 
αναζητήσεων ήταν που εκείνος, ή μάλλον ο σύμμαχος του, 
θεάθηκε από τους χωρικούς και ο θρύλος του δαιμονικού 
σκύλου έλαβε την επανεπιβεβαίωση του. Είχε ελπίσει πως η 
σύζυγος του ίσως να έθελγε τον Σερ Τσαρλς στην καταστροφή 
του, μα στην προκειμένη περίπτωση εκείνη είχε αποδειχτεί 
απροσδόκητα ανεξάρτητη. Δεν θα επιχειρούσε να εμπλέξει 
τον γηραιό κύριο σε έναν συναισθηματικό δεσμό ο οποίος 
ενδεχομένως να τον παρέδιδε στα χέρια του εχθρού του. 
Απειλές, και ακόμη, λυπάμαι που το λέω, χτυπήματα 
απέτυχαν να την μεταπείσουν. Δεν ήθελε να έχει καμία σχέση 
με αυτό, και έτσι για κάποιο διάστημα ο Στέϊπλετον βρισκόταν 
σε αδιέξοδο.» 

  «Βρήκε τον τρόπο να βγει από την δύσκολη θέση 
μέσω τύχης καθώς ο Σερ Τσαρλς, ο οποίος τον αντιμετώπιζε 
ως φίλο, τον είχε καταστήσει εκπρόσωπο της γενναιοδωρίας 
του στην περίπτωση της άτυχης εκείνης γυναίκας, της δεσποι-
νίδας Λώρα Λάιονς. Παρουσιαζόμενος ως ελεύθερος απέκτησε 
τον πλήρη έλεγχο πάνω της, και της έδωσε να καταλάβει πως 
στην περίπτωση που εκείνη θα έπαιρνε διαζύγιο από το 
σύζυγο της θα την παντρευόταν. Τα σχέδια του έφτασαν 
αιφνιδίως στο αποκορύφωμα από την γνώση του ότι ο Σερ 
Τσαρλς επρόκειτο να εγκαταλείψει την Έπαυλη κατόπιν της 
συμβουλής του δόκτωρ Μόρτιμερ, με του οποίου τη γνώμη 
υποκρίθηκε πως συμφωνούσε. Πρέπει να δράσει αμέσως, 
ειδάλλως το θύμα του ίσως βρεθεί εκτός του ελέγχου του. 
Επομένως άσκησε πίεση στην δεσποινίδα Λάιονς να γράψει 
εκείνη την επιστολή, εκλιπαρώντας τον ηλικιωμένο να την 



Arthur Conan Doyle 

 237 

συναντήσει για να συζητήσουν το βράδυ πριν την αναχώρηση 
του για το Λονδίνο. Έπειτα, με ένα πλανερό επιχείρημα, την 
απέτρεψε από το να πάει, και έτσι είχε την ευκαιρία την οποία 
αποζητούσε.» 

«Επιστρέφοντας πίσω το απόγευμα από το Coombe 
Tracey έφτασε έγκαιρα για να ετοιμάσει το κυνηγόσκυλο του, 
να το επαλείψει με τη διαβολική μπογιά, και να φέρει το 
κτήνος μέχρι την πύλη όπου είχε λόγο να θεωρεί πως θα 
έβρισκε τον γηραιό κύριο να περιμένει. Το σκυλί, υποκινού-
μενο από τον αφέντη του, πήδηξε πάνω από το παραπόρτι και 
κατεδίωξε τον άτυχο βαρονέτο, ο οποίος τράπηκε σε φυγή 
ουρλιάζοντας μέσα στο δρόμο με τα έλατα. Σε εκείνη την 
μισοσκότεινη σήραγγα θα πρέπει όντως να ήταν ένα 
τρομακτικό θέαμα το να δεις ένα τεράστιο μαύρο πλάσμα, με 
τα φλογισμένα σαγόνια του και τα πυρωμένα μάτια, να τρέχει 
πίσω από το θύμα του. Έπεσε νεκρός στην άκρη της αλέας 
από καρδιακή ασθένεια και τρόμο. Το κυνηγόσκυλο είχε 
παραμείνει επί της χορταριασμένης περιοχής ενώ ο βαρονέτος 
είχε κατηφορίσει τρέχοντας το μονοπάτι, έτσι ώστε διόλου 
ίχνη παρεκτός του άντρα δεν ήταν ορατά. Βλέποντας τον να 
κείτεται ασάλευτος το πλάσμα είχε προφανώς πλησιάσει για 
να τον οσμιστεί, μα βρίσκοντας τον νεκρό είχε απομακρυνθεί 
ξανά. Τότε ήταν που άφησε το αποτύπωμα που ουσιαστικά 
παρατηρήθηκε από τον δόκτωρ Μόρτιμερ. Το κυνηγόσκυλο 
ανακλήθηκε και μεταφέρθηκε βιαστικά στο λημέρι του στο 
βάλτο του Γκρίμπεν, και ένα μυστήριο απέμεινε το οποίο 
προβλημάτισε τις αρχές, πανικόβαλε την επαρχία, και εντέλει 
έφερε την υπόθεση εντός του πεδίου παρατήρησης μας.» 

«Αυτά για τον θάνατο του Σερ Τσαρλς Μπάσκερβιλ. 
Αντιλαμβάνεσαι τη διαβολική πανουργία του θέματος, γιατί 
όντως θα ήταν σχεδόν αδύνατον να στήσεις υπόθεση εναντίον 
του πραγματικού δολοφόνου. Ο μόνος συνεργός του ήταν 
κάποιος που ποτέ δεν θα τον πρόδιδε, και η γκροτέσκα, 
ασύλληπτη φύση του τεχνάσματος εξυπηρέτησε μονάχα στο 
να την καταστήσει πιο αποτελεσματική. Και οι δυο γυναίκες 
που εμπλέκονται στην υπόθεση, η κυρία Στέϊπλετον και η 



Το Κυνηγόσκυλο Των Μπάσκερβιλ 

 238 

δεσποινίδα Λώρα Λάιονς, αφέθηκαν με μια ισχυρή καχυποψία 
εναντίον του Στέϊπλετον. Η κυρία Στέϊπλετον γνώριζε πως 
είχε σχέδια εναντίον του ηλικιωμένου, και επίσης την ύπαρξη 
του κυνηγόσκυλου. Η δεσποινίδα Λάιονς δεν γνώριζε κανένα 
εκ των δυο, μα είχε επηρεαστεί από το θάνατο που προέκυψε 
την ώρα μιας μη ακυρωθείσας συνάντησης η οποία ήταν 
γνωστή μονάχα σε εκείνον. Ωστόσο, και οι δυο βρίσκονταν 
υπό την επιρροή του, και δεν είχε τίποτα να φοβάται από 
εκείνες. Το πρώτο μέρος του έργου του είχε ολοκληρωθεί 
επιτυχώς εντούτοις το δυσχερέστερο ακόμη παρέμενε.» 

«Είναι πιθανό ο Στέϊπλετον να μην γνώριζε για την 
ύπαρξη ενός κληρονόμου στον Καναδά. Όπως και να είχε 
σύντομα θα το μάθαινε από τον φίλο του τον δόκτωρ 
Μόρτιμερ, και του αναφέρθηκαν από τον τελευταίο όλες οι 
λεπτομέρειες αναφορικά με την άφιξη του Χένρυ Μπάσκερβιλ. 
Η πρώτη ιδέα του Στέϊπλετον ήταν πως αυτός ο νεαρός ξένος 
από τον Καναδά πιθανότατα θα γινόταν να δολοφονηθεί στο 
Λονδίνο δίχως να κατέβει στο Ντέβονσαϊρ καθόλου. Δεν 
εμπιστευόταν τη σύζυγο του από τότε που είχε αρνηθεί να τον 
βοηθήσει να στήσει παγίδα για τον ηλικιωμένο, και δεν 
τολμούσε να την αφήσει για μεγάλο διάστημα από κοντά του 
από φόβο πως θα έχανε την επιρροή του πάνω της. Ήταν για 
τον λόγο αυτό που την πήρε μαζί του στο Λονδίνο. Διέμειναν, 
όπως ανακάλυψα, στο Ιδιωτικό ξενοδοχείο Μέξμπορο, στην 
οδό Κρέιβεν, το οποίο υπήρξε στην πραγματικότητα ένα από 
εκείνα που επισκέφτηκε ο πράκτορας μου στην αναζήτηση 
αποδείξεων. Εκεί κράτησε τη σύζυγο του έγκλειστη στο 
δωμάτιο της ενώ εκείνος, μεταμφιεσμένος με μια γενειάδα, 
ακολούθησε το δόκτωρ Μόρτιμερ στην οδό Μπέϊκερ και 
κατόπιν στο σταθμό και στο ξενοδοχείο Northumberland. Η 
σύζυγος του είχε μια αμυδρή ιδέα των σχεδίων του· ωστόσο 
είχε τέτοιο φόβο για τον σύζυγο της —ένα φόβο εδραιωμένο εκ 
της κτηνώδους κακομεταχείρισης— ώστε δεν τόλμησε να 
γράψει για να προειδοποιήσει τον άντρα που γνώριζε πως 
κινδύνευε. Αν η επιστολή έπεφτε στα χέρια του Στέϊπλετον η 
ζωή της θα κινδύνευε. Εντέλει, όπως γνωρίζουμε, υιοθέτησε τη 



Arthur Conan Doyle 

 239 

μέθοδο των κομμένων λέξεων που αποτέλεσαν το μήνυμα, και 
έγραψε τη διεύθυνση με αλλοιωμένο γραφικό χαρακτήρα. 
Αυτό έφτασε στον βαρονέτο, και του έδωσε την πρώτη ένδειξη 
του κινδύνου.» 

«Ήταν εξαιρετικά σημαντικό για τον Στέϊπλετον να 
βρει κάποιο προσωπικό αντικείμενο από την γκαρνταρόμπα 
του Σερ Χένρυ έτσι ώστε, σε περίπτωση που αναγκαζόταν να 
χρησιμοποιήσει το σκύλο, να είχε πάντοτε το μέσο να το θέσει 
επί τα ίχνη του. Με χαρακτηριστική αμεσότητα και θράσος το 
πραγματοποίησε αμέσως, και δεν μπορούμε να αμφιβάλουμε 
πως ο υπηρέτης για τις μπότες ή η καμαριέρα του ξενοδοχείου 
δωροδοκήθηκαν αδρά για να τον συνδράμουν στο σχέδιο του. 
Εκ τύχης, ωστόσο, η πρώτη μπότα που ήρθε στην κατοχή του 
ήταν καινούργια και, επομένως, άχρηστη για το σκοπό του. 
Επέστρεψε κατόπιν και απόσπασε άλλη μια —ένα ιδιαιτέρως 
κατατοπιστικό περιστατικό, αφού απέδειξε οριστικά στο 
μυαλό μου πως είχαμε να κάνουμε με ένα πραγματικό 
λαγωνικό, καθώς καμία άλλη υπόθεση δεν θα εξηγούσε την 
επιθυμία να αποκτήσει μια παλαιά μπότα και την αδιαφορία 
του για μια καινούργια. Όσο πιο αντισυμβατικό και γκροτέσκο 
είναι ένα περιστατικό τόσο πιο προσεκτικά αξίζει να 
εξετασθεί, και το ίδιο στοιχείο που εμφανίζεται να περιπλέκει 
μια υπόθεση είναι, όταν αναλυθεί δεόντως και εξετασθεί 
επιστημονικά, εκείνο το οποίο είναι το πιθανότερο να το 
αποσαφηνίσει.» 

«Κατόπιν δεχθήκαμε την επίσκεψη από τους φίλους 
μας το επόμενο πρωί, ακολουθούμενους πάντοτε από τον 
Στέϊπλετον στην άμαξα. Από την γνώση του διαμερίσματος 
μας και της εμφάνισης μου, όπως επίσης και από τη γενικό-
τερη συμπεριφορά του, τείνω να σκεφθώ πως η καριέρα του 
Στέϊπλετον στο έγκλημα επ’ ουδενί δεν περιορίστηκε σε αυτή 
τη μοναδική υπόθεση του Μπάσκερβιλ. Υπαινίσσεται πως 
κατά τη διάρκεια των τελευταίων τριών ετών υπήρξαν 
τέσσερεις σημαντικές διαρρήξεις στην δυτική επαρχία, για 
καμία εκ των οποίων δεν συνελήφθη ποτέ κάποιος κακοποιός. 
Η τελευταία εξ αυτών, στο Φόλκστοουν Κώρτ, ξεχώρισε για 



Το Κυνηγόσκυλο Των Μπάσκερβιλ 

 240 

τον εν ψυχρώ πυροβολισμό του γκρουμ, ο οποίος αιφνιδίασε 
τον μασκοφόρο και μοναχικό διαρρήκτη. Δεν μπορώ να 
αμφιβάλω πως ο Στέϊπλετον επιστράτευσε το σύνολο των 
πενιχρών του πόρων καθ αυτόν τον τρόπο, και πως για χρόνια 
ήταν ένας απεγνωσμένος και επικίνδυνος άνθρωπος.» 

«Έχουμε παράδειγμα της ετοιμότητας του εκείνο το 
πρωινό όταν διέφυγε από μας με τέτοια επιτυχία, και επίσης 
από το θράσος του στο να στείλει πίσω το όνομα μου μέσω του 
αμαξά. Από εκείνη τη στιγμή αντιλήφθηκε πως είχα αναλάβει 
την υπόθεση στο Λονδίνο και πως επομένως δεν υπήρχε καμία 
πιθανότητα για αυτόν εδώ. Επέστρεψε στο Ντάρτμουρ και 
περίμενε την άφιξη του βαρονέτου.» 

«Μια στιγμή!» είπα. «Έχεις, αναμφίβολα, περιγράψει 
την ακολουθία των γεγονότων ορθά, όμως υπάρχει ένα σημείο 
το οποίο άφησες αδιευκρίνιστο. Τι συνέβη με το κυνηγόσκυλο 
όταν ο αφέντης του ήταν στο Λονδίνο;» 

«Αφιέρωσα ελάχιστη προσοχή σε αυτό το ζήτημα και 
είναι αναμφίβολα σημαντικό. Δεν τίθεται θέμα πως ο 
Στέϊπλετον είχε κάποιον έμπιστο, μολονότι είναι απίθανο πως 
θα αφέθηκε ποτέ υπό το έλεος του συζητώντας τα σχέδια μαζί 
του. Υπήρχε ένας γέρο υπηρέτης στην οικία Μέριπιτ, του 
οποίου το όνομα ήταν Άντονυ. Η σχέση του με τον Στέϊπλετον 
εντοπίζεται αρκετά χρόνια πίσω, μέχρι και τις μέρες που ήταν 
διευθυντής του σχολείου, έτσι θα πρέπει να είχε επίγνωση 
πως ο αφέντης του και η αφέντρα του ήταν στην πραγματι-
κότητα σύζυγοι. Ο άνθρωπος αυτός εξαφανίστηκε και διέφυγε 
από τη χώρα. Είναι υποδηλωτικό πως το Άντονυ δεν είναι 
κοινό όνομα στην Αγγλία, ενώ το Αντόνιο ή αντίστοιχα είναι 
σε όλες τις Ισπανικές και τις λατινοαμερικανικές χώρες. Ο 
άντρας, όπως και η ίδια η κυρία Στέϊπλετον, μιλούσε καλά 
Αγγλικά, μα με μια περίεργα ψευδιστή προφορά. Είδα ο ίδιος 
το γέρο να διασχίσει το Βάλτο του Γκρίμπεν από το μονοπάτι 
το οποίο ο Στέϊπλετον είχε σημαδέψει. Είναι πολύ πιθανό, 
επομένως, πως κατά την απουσία του αφέντη του να φρόντισε 
εκείνος το λαγωνικό, μολονότι ίσως ποτέ να μην έμαθε το 
σκοπό για τον οποίο το κτήνος χρησιμοποιήθηκε.» 



Arthur Conan Doyle 

 241 

«Οι Στέϊπλετον τότε κατέβηκαν στο Ντέβονσαϊρ, όπου 
και συντόμως ακολουθήθηκαν από τον Σερ Χένρυ και σένα. 
Μια κουβέντα τώρα σχετικά με το πώς σκεφτόμουν εκείνη την 
περίοδο. Πιθανότατα να ενθυμείσαι πως όταν εξέτασα το 
χαρτί επί του οποίου ήταν κολλημένες οι λέξεις προέβην σε 
μια στενή εξέταση του υδατογραφήματος. Πράττοντας το 
κράτησα το χαρτί μόλις μερικές ίντσες από τα μάτια μου, και 
συνειδητοποίησα μια αμυδρή μυρωδιά από το άρωμα που είναι 
γνωστό ως λευκό γιασεμί. Υπάρχουν εβδομήντα-πέντε 
αρώματα, ώστε καθίσταται ιδιαιτέρως αναγκαίο για έναν 
εγκληματολόγο να είναι σε θέση να ξεχωρίσει το ένα από το 
άλλο, και υποθέσεις περισσότερες από μια φορά εντός της 
εμπειρίας μου βασίστηκαν στην άμεση αναγνώριση του. Το 
άρωμα υπέδειξε την παρουσία μιας κυρίας, και ήδη οι σκέψεις 
μου άρχισαν να στρέφονται προς τους Στέϊπλετον. Έτσι είχα 
καταστήσει σαφές το κυνηγόσκυλο, και είχα μαντέψει τον 
εγκληματία πριν ακόμη πάμε στην δυτική επαρχία.» 

«Το δικό μου παιχνίδι ήταν να παρακολουθήσω τον 
Στέϊπλετον. Ήταν εμφανές, ωστόσο, πως δεν θα μπορούσα να 
το πράξω αν ήμουν μαζί σου, αφού τότε θα ήταν μονίμως σε 
επαγρύπνηση. Σας παραπλάνησα όλους, συνεπώς, συμπερι-
λαμβανομένου και σένα, και κατέβηκα κρυφά όταν υποτίθεται 
πως βρισκόμουν στο Λονδίνο. Οι κακουχίες μου δεν ήταν τόσο 
σπουδαίες όσο φαντάζεσαι, αν και τέτοια ασήμαντα ζητήματα 
δεν πρέπει να εμπλέκονται στην έρευνα μιας υπόθεσης. 
Έμεινα στο Coombe Tracey κατά το μεγαλύτερο μέρος, και 
χρησιμοποιούσα το καλύβι στο ρεικότοπο μόνο όταν κρινόταν 
αναγκαίο να βρίσκομαι επί του πεδίου της δράσης. Ο Κάρτραϊτ 
είχε κατέβει μαζί μου, και με την μεταμφίεση του ως αγροτό-
παιδο αποτέλεσε πολύτιμη βοήθεια για μένα. Εξαρτιόμουν 
από αυτόν για φαγητό και καθαρά ρούχα. Όταν παρακολου-
θούσα τον Στέϊπλετον, ο Κάρτραϊτ συχνά παρακολουθούσε 
εσένα, έτσι ήμουν σε θέση να κρατάω στο χέρι όλα τα 
νήματα.» 

«Σου έχω ήδη αναφέρει πως οι αναφορές σου έφταναν 
σε μένα ταχύτατα, προωθούμενες άμεσα από την οδό Μπέϊκερ 



Το Κυνηγόσκυλο Των Μπάσκερβιλ 

 242 

στο Coombe Tracey. Αποτέλεσαν μεγάλη βοήθεια για μένα, 
και ιδιαίτερα εκείνο το τυχαίο αληθινό κομμάτι της 
βιογραφίας του Στέϊπλετον. Κατάφερα να εδραιώσω την 
ταυτότητα του άντρα και της γυναίκας και έμαθα εντέλει που 
ακριβώς στεκόμουν. Η υπόθεση περιπλέχτηκε περισσότερο με 
το περιστατικό του δραπέτη κατάδικου και της σχέσης του με 
τους Μπάριμορ. Αυτό επίσης το ξεκαθάρισες με τον πλέον 
αποτελεσματικό τρόπο, μολονότι είχα καταλήξει στο ίδιο 
συμπέρασμα από τις παρατηρήσεις μου.» 

«Μέχρι τη στιγμή που με ανακάλυψες στο ρεικότοπο 
είχα μια πλήρη γνώση της όλης κατάστασης, μα δεν είχα 
ακόμη μια υπόθεση που θα μπορούσε να παρουσιαστεί 
ενώπιον δικαστηρίου. Ακόμη και η απόπειρα του Στέϊπλετον 
ενάντια στον Σερ Χένρυ εκείνη τη νύχτα η οποία κατέληξε με 
το θάνατο του ατυχή κατάδικου δεν με βοήθησε να αποδείξω 
φόνο εναντίον του ανθρώπου μας. Κατά τα φαινόμενα δεν 
υπήρχε άλλη προοπτική παρά να τον πιάσουμε επ’ αυτοφώρω, 
και για να το επιτύχουμε αυτό έπρεπε να χρησιμοποιήσουμε 
τον Σερ Χένρυ, μόνο και φαινομενικά απροστάτευτο, ως 
δόλωμα. Το κάναμε, και με κόστος ένα βαθύτατο σοκ για τον 
πελάτη μας επιτύχαμε να ολοκληρώσουμε την υπόθεση μας 
και να οδηγήσουμε τον Στέϊπλετον στην καταστροφή του. Το 
ό,τι ο Σερ Χένρυ χρειάστηκε να εκτεθεί σε αυτό αποτελεί, 
οφείλω να το ομολογήσω, όνειδος για τη διαχείριση της υπόθε-
σης από μένα, μα δεν είχαμε άλλο τρόπο να προβλέψουμε το 
τρομερό και παραλυτικό θέαμα το οποίο παρουσίασε το 
κτήνος, ούτε θα μπορούσαμε να προβλέψουμε την ομίχλη που 
του έδωσε τη δυνατότητα να ξεχυθεί πάνω μας τόσο αιφνιδια-
στικά. Επιτύχαμε τον σκοπό μας με κόστος το οποίο τόσο ο 
ειδικός όσο κι ο δόκτωρ Μόρτιμερ με διαβεβαίωσαν πως θα 
είναι προσωρινό. Ένα μακρύ ταξίδι ίσως επιτρέψει στο φίλο 
μας να ανακάμψει όχι μόνο από τα τσακισμένα του νεύρα μα 
επίσης από τα πληγωμένα του αισθήματα.  Η αγάπη του για 
την κυρία ήταν βαθιά και ειλικρινής και για αυτόν το πλέον 
θλιβερό κομμάτι αυτής της σκοτεινής υπόθεσης ήταν πως 
εξαπατήθηκε από εκείνη.» 



Arthur Conan Doyle 

 243 

«Παραμένει μόνο να υποδείξω το ρόλο τον οποίο 
διαδραμάτισε εκείνη καθ’ όλη τη διάρκεια. Δεν μπορεί να 
υπάρξει αμφιβολία πως ο Στέϊπλετον ασκούσε επιρροή πάνω 
της η οποία ίσως να ήταν αγάπη ή ίσως να ήταν φόβος, είτε 
πολύ πιθανόν και τα δυο, αφού επ’ ουδενί δεν είναι ασύμβατα 
συναισθήματα. Υπήρξαν, τουλάχιστον, απολύτως αποτελε-
σματικά. Υπό το πρόσταγμα του συναίνεσε να περάσει ως 
αδελφή του, μολονότι ανακάλυψε τα όρια της δύναμης του 
πάνω της όταν επιχείρησε να την καταστήσει άμεσα συνεργό 
στο φόνο. Ήταν έτοιμη να προειδοποιήσει τον Σερ Χένρυ όσο 
γινόταν δίχως να εμπλέξει τον σύζυγο της, και επανει-
λημμένα επιχείρησε να το κάνει. Ο ίδιος ο Στέϊπλετον 
φαίνεται πως ήταν ικανός να ζηλέψει, και όταν είδε τον 
βαρονέτο να κορτάρει την κυρία, έστω κι αν ήταν δικό του 
σχέδιο, και πάλι δεν μπόρεσε να μην μπει στην μέση με ένα 
παθιασμένο ξέσπασμα το οποίο αποκάλυψε την παράφορη 
ψυχή που ο συγκρατημένος του τρόπος τόσο έξυπνα έκρυβε. 
Ενθαρρύνοντας την οικειότητα κατέστησε σίγουρο πως ο Σερ 
Χένρυ θα επισκεπτόταν συχνά την οικία Μέριπιτ και πως 
αργά ή γρήγορα θα του δινόταν η ευκαιρία που επιθυμούσε. 
Την ημέρα της κρίσης, ωστόσο, η γυναίκα του στράφηκε 
ξαφνικά εναντίον του, Είχε μάθει κάτι για τον θάνατο του 
κατάδικου, και ήξερε πως το κυνηγόσκυλο βρισκόταν δεμένο 
στο παράσπιτο το βράδυ που ο Σερ Χένρυ θα ερχόταν για 
δείπνο. Κατηγόρησε το σύζυγο της για το επικείμενο έγκλημα, 
και μια έντονη σκηνή ακολούθησε όπου της φανέρωσε για 
πρώτη φορά πως είχε μια αντίζηλο στην αγάπη του. Η πίστη 
της μετατράπηκε ακαριαία σε πικρό μίσος, και εκείνος είδε 
πως θα τον πρόδιδε. Την έδεσε, επομένως, έτσι ώστε να μην 
έχει την ευκαιρία να προειδοποιήσει τον Σερ Χένρυ, και ήλπιζε, 
αναμφίβολα, πως όταν όλη η περιοχή θα είχε αποδώσει το 
θάνατο του βαρονέτου στην οικογενειακή του κατάρα, όπως 
ασφαλώς θα έκαναν, θα κέρδιζε τη σύζυγο του πίσω κάνοντας 
την να αποδεχτεί ένα τελεσμένο γεγονός και διατηρώντας τη 
σιωπή της επί των όσων γνώριζε. Σε αυτό, φαντάζομαι πως 
όπως και να ήταν έκανε λάθος υπολογισμό και πως, αν δεν 



Το Κυνηγόσκυλο Των Μπάσκερβιλ 

 244 

ήμασταν εκεί, η καταδίκη του θα ήταν βέβαιη ούτως ή άλλως. 
Μια γυναίκα Ισπανικού αίματος δεν δέχεται μια τέτοια πληγή 
τόσο ελαφρά. Και τώρα, αγαπητέ μου Γουώτσον, δίχως να 
αναφερθώ στις σημειώσεις μου δεν μπορώ να σου παραθέσω 
έναν περισσότερο πλήρη απολογισμό αυτής της περίεργης 
υπόθεσης. Δεν πιστεύω πως κάτι ουσιώδες να έμεινε 
ανεξήγητο.» 

«Δεν γινόταν να ελπίζει πως θα τρομοκρατούσε τον 
Σερ Χένρυ μέχρι θανάτου όπως είχε πράξει με τον γηραιό θείο 
με αυτό το  κυνηγόσκυλο.» 

«Το κτήνος ήταν άγριο και πεινασμένο. Αν η εμφάνιση 
του δεν τρομοκρατούσε το θύμα του μέχρι θανάτου, 
τουλάχιστον θα παρέλυε την όποια ενδεχόμενη προσπάθεια 
αντίστασης.» 

 

«Δίχως αμφιβολία. Μια μονάχα δυσκολία απομένει 
ακόμη. Αν ο Στέϊπλετον γινόταν διάδοχος του τίτλου, πως θα 
εξηγούσε το γεγονός πως εκείνος, ο κληρονόμος, ζούσε υπό 
άλλο όνομα τόσο κοντά στην ιδιοκτησία; Πως θα την διεκδι-
κούσε δίχως να προκαλέσει την υποψία και την έρευνα;» 

«Αποτελεί ένα δισεπίλυτο πρόβλημα, και φοβάμαι πως 



Arthur Conan Doyle 

 245 

ρωτάς κάτι πολύ μεγάλο αναμένοντας από μένα να το λύσω. 
Το παρελθόν και το παρόν βρίσκονται εντός του πεδίου της 
έρευνας μου, μα τι μπορεί να κάνει κάποιος στο μέλλον είναι 
ένα δύσκολο προς απάντηση ερώτημα. Η κυρία Στέϊπλετον 
άκουσε τον σύζυγο της να συζητά το πρόβλημα αρκετές φορές. 
Ίσως να διεκδικούσε την περιουσία από την Νότιο Αμερική, να 
εδραίωνε την ταυτότητα του ενώπιο των Βρετανικών αρχών 
εκεί και έτσι να αποκτούσε την περιουσία δίχως καν να 
επιστρέψει στην Αγγλία, ή ίσως να υιοθετούσε κάποια 
περίτεχνη μεταμφίεση κατά τη διάρκεια της σύντομης 
περιόδου που θα έπρεπε να βρεθεί στο Λονδίνο· ή, ακόμη, θα 
μπορούσε να εφοδιάσει έναν συνεργό με τα πιστοποιητικά και 
τις αποδείξεις, τοποθετώντας τον ως κληρονόμο, και διατη-
ρώντας μια διεκδίκηση επί ενός ποσοστού του εισοδήματος του. 
Δεν μπορούμε να αμφιβάλουμε από όσα γνωρίζουμε για 
αυτόν πως θα έβρισκε κάποιο τρόπο να υπερβεί τις δυσκολίες. 
Και τώρα, αγαπητέ μου Γουώτσον, είχαμε μερικές εβδομάδες 
βαριάς εργασίας, και για ένα βράδυ, νομίζω, πως μπορούμε να 
στρέψουμε τις σκέψεις μας σε περισσότερο ευχάριστες οδούς. 
Έχω κλείσει ένα θεωρείο για τους «Ουγενότους». Έχεις 
ακούσει τον De Reszkes16; Θα σου ήταν πρόβλημα να είσαι 
έτοιμος σε μισή ώρα, και να σταματήσουμε από του Macini για 
ένα μικρό δείπνο καθοδόν;»  

 

 

                                                 
16  [Σ.τ.Μ] Πολωνός τενόρος. Αναφορά Wikipedia 

http://en.wikipedia.org/wiki/Jean_de_Reszke�

	ΠΕΡΙΕΧΟΜΕΝΑ
	Κεφάλαιο 1ο. Ο Κος Σέρλοκ Χολμς
	Κεφάλαιο 2ο. Η Κατάρα των Μπάσκερβιλ
	Κεφάλαιο 3ο. Το Πρόβλημα
	Κεφάλαιο 4ο. Ο Σερ Χένρυ Μπάσκερβιλ
	Κεφάλαιο 5ο. Τρία Κομμένα Νήματα
	Κεφάλαιο 6ο. Η Έπαυλη Μπάσκερβιλ
	Κεφάλαιο 7ο. Οι Στέϊπλετον της Οικίας Μέριπιτ
	Κεφάλαιο 8ο. Πρώτη Αναφορά του Δρ Γουώτσον
	Κεφάλαιο 9ο. Το Φως επί του Ρεικότοπου
	Κεφάλαιο 10ο. Απόσπασμα από το ημερολόγιο του Δρ Γουώτσον
	Κεφάλαιο 11ο. Ο Άντρας στον Κεφαλόβραχο
	Κεφάλαιο 12ο. Θάνατος στο Ρεικότοπο
	Κεφάλαιο 13ο. Μπαλώνοντας τα Δίχτυα
	Κεφάλαιο 14ο. Το Κυνηγόσκυλο των Μπάσκερβιλ
	Κεφάλαιο 15ο. Ανασκόπηση


