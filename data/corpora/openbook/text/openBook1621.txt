








































<4D6963726F736F667420576F7264202D20CCE9E120F3E5E9F1DC20E1F0FC20F4F1EFECE1F7F4E9EADC20E3E5E3EFEDFCF4E12E646F63>


Μια σειρά από τρομαχτικά γεγονότα        1 
_______________________________________________________________________________________________________________________________________________________________________________________________________________ 

 

 



2                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

    

    
 

    

    

    

    
 

    

 

 

 

 

 

 

 

 

 

 

 

 

Ο ΜίνωςΜίνωςΜίνωςΜίνως----Αθανάσιος ΚαρυωτάκηςΑθανάσιος ΚαρυωτάκηςΑθανάσιος ΚαρυωτάκηςΑθανάσιος Καρυωτάκης γεννήθηκε 

στη Θεσσαλονίκη το 1994. Είναι φοιτητής 

του τμήματος δημοσιογραφίας και ΜΜΕ του 

ΑΠΘ. Στον ελεύθερό του χρόνο ασχολείται 

με τη συγγραφή παραμυθιών και 

διηγημάτων. Έχει πάρει μέρος σε πολλούς 

λογοτεχνικούς διαγωνισμούς. Μεγαλύτερη 

διάκριση αποτελεί το πρώτο βραβείο στον 

πέμπτο πανελλήνιο διαγωνισμό παραμυθιού 

που είχε διοργανωθεί από το περιοδικό Kid’s 

Fan. Το μυθιστόρημα «Μια σειρά από 

τρομαχτικά γεγονότα» είναι η πρώτη του 

μεγαλόπνοη συγγραφική προσπάθεια. 

Παράλληλα, διαθέτει και το ιστολόγιο 

«Χίλιες και μία ιστορίες» 

(http://minosathkar.blogspot.gr/). Τέλος, 

έχει συμμετάσχει και στο συλλογικό ebook: 

Tweet_Stories - Λογοτεχνία σε 140 χαρακτήρες. 

 
 



Μια σειρά από τρομαχτικά γεγονότα        3 
_______________________________________________________________________________________________________________________________________________________________________________________________________________ 

 

 

ΜΙΝΩΣΜΙΝΩΣΜΙΝΩΣΜΙΝΩΣ----ΑΘΑΝΑΣΙΟΣ ΚΑΡΥΩΤΑΚΗΣΑΘΑΝΑΣΙΟΣ ΚΑΡΥΩΤΑΚΗΣΑΘΑΝΑΣΙΟΣ ΚΑΡΥΩΤΑΚΗΣΑΘΑΝΑΣΙΟΣ ΚΑΡΥΩΤΑΚΗΣ    

    

    

    

    

    

ΜιΜιΜιΜια σειρά από α σειρά από α σειρά από α σειρά από 

τρομαχτικά τρομαχτικά τρομαχτικά τρομαχτικά     

γεγονόταγεγονόταγεγονόταγεγονότα    
    

ΜυθιστόρημαΜυθιστόρημαΜυθιστόρημαΜυθιστόρημα    

    

    

    
 

 

 

 

 

 

 

 

 



4                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Μίνως-Αθανάσιος Καρυωτάκης, Μια σειρά από τρομαχτικά γεγονότα 

ISBN: 978-618-80394-2-1 

Δεκέμβριος 2012 

 

 

 

Εξώφυλλο, Σελιδοποίηση: Ηρακλής Λαμπαδαρίου 

    iraklis.lampadariou@gmail.com 

Επιμέλεια-Διορθώσεις:  Ειρήνη-Ελένη Ρέστα 

    irilenas@hotmail.com 

 

 

 

 

 

Εκδόσεις Σαΐτα 

Αθανασίου Διάκου 42, 652 01, Καβάλα 

Τ.: 2510 831856 

Κ.: 6977 070729 

e-mail: info@saitapublications.gr 

website: www.saitapublications.gr  

 

 

Σημείωση: η γραμματοσειρά που χρησιμοποιήσαμε στο εξώφυλλο είναι προσφορά του Aka-

acid (www.aka-acid.com). 

 

 

 

 

 

 

Άδεια Creative Commons 

Αναφορά Δημιουργού – Μη Εμπορική χρήση 

Όχι Παράγωγα έργα 3.0 Ελλάδα 

 

 

Επιτρέπεται σε οποιονδήποτε αναγνώστη η αναπαραγωγή του έργου (ολική, μερική ή 

περιληπτική, με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή 

άλλο), η διανομή και η παρουσίαση στο κοινό υπό τις ακόλουθες προϋποθέσεις: αναφορά της 

πηγής προέλευσης, μη εμπορική χρήση του έργου. Επίσης, δεν μπορείτε να αλλοιώσετε, να 

τροποποιήσετε ή να δημιουργήσετε πάνω στο έργο αυτό. 

Αναλυτικές πληροφορίες για τη συγκεκριμένη άδεια cc, διαβάστε στην ηλεκτρονική 

διεύθυνση: 

http://creativecommons.org/licenses/by-nc-nd/3.0/gr/



Μια σειρά από τρομαχτικά γεγονότα        5 
_______________________________________________________________________________________________________________________________________________________________________________________________________________ 

 

 

    

    

    

    

    

    

    

 

 

 

 

 

 

 
    

    

    



6                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

    



Μια σειρά από τρομαχτικά γεγονότα        7 
_______________________________________________________________________________________________________________________________________________________________________________________________________________ 

 

 

    

    

    

    

    

    

    

    

    

    

    

    

    

    

    

    

    

    

    

    

Αυτό το έργο αφιερώνεται στη μητέρα μου, Αυτό το έργο αφιερώνεται στη μητέρα μου, Αυτό το έργο αφιερώνεται στη μητέρα μου, Αυτό το έργο αφιερώνεται στη μητέρα μου,     

γιατί χωρίς αυτή, δε θα είχατε ποτέ την παρακάτω ιστορίαγιατί χωρίς αυτή, δε θα είχατε ποτέ την παρακάτω ιστορίαγιατί χωρίς αυτή, δε θα είχατε ποτέ την παρακάτω ιστορίαγιατί χωρίς αυτή, δε θα είχατε ποτέ την παρακάτω ιστορία    



8                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

        



Μια σειρά από τρομαχτικά γεγονότα        9 
_______________________________________________________________________________________________________________________________________________________________________________________________________________ 

 

 

Π Ε Ρ Ι Ε Χ Ο Μ Ε Ν ΑΠ Ε Ρ Ι Ε Χ Ο Μ Ε Ν ΑΠ Ε Ρ Ι Ε Χ Ο Μ Ε Ν ΑΠ Ε Ρ Ι Ε Χ Ο Μ Ε Ν Α    
 

ΠΡΟΛΟΓΟΣΠΡΟΛΟΓΟΣΠΡΟΛΟΓΟΣΠΡΟΛΟΓΟΣ............................................................................................................................................................................................................................................................................................................................................................ 10101010 

Ο ΚΥΝΗΓΟΣ ΓΚΟΡΝΤΙΟ ΚΥΝΗΓΟΣ ΓΚΟΡΝΤΙΟ ΚΥΝΗΓΟΣ ΓΚΟΡΝΤΙΟ ΚΥΝΗΓΟΣ ΓΚΟΡΝΤΙ.................................................................................................................................................................................................................................................................................... 11111111 

Ο ΚΟΜΗΣ ΕΛΑΝΤΙΟ ΚΟΜΗΣ ΕΛΑΝΤΙΟ ΚΟΜΗΣ ΕΛΑΝΤΙΟ ΚΟΜΗΣ ΕΛΑΝΤΙ ........................................................................................................................................................................................................................................................................................................ 27272727 

ΤΟ ΔΑΣΟΣ ΤΩΝ ΒΙΡΚΟΛΑΤΟ ΔΑΣΟΣ ΤΩΝ ΒΙΡΚΟΛΑΤΟ ΔΑΣΟΣ ΤΩΝ ΒΙΡΚΟΛΑΤΟ ΔΑΣΟΣ ΤΩΝ ΒΙΡΚΟΛΑΚΚΚΚ................................................................................................................................................................................................................................................ 48484848 

Η ΜΙΑΚΟΝΤΑ ΚΑΙ Ο ΞΕΝΗ ΜΙΑΚΟΝΤΑ ΚΑΙ Ο ΞΕΝΗ ΜΙΑΚΟΝΤΑ ΚΑΙ Ο ΞΕΝΗ ΜΙΑΚΟΝΤΑ ΚΑΙ Ο ΞΕΝΟΣΟΣΟΣΟΣ............................................................................................................................................................................................................................................ 75757575 

Ο ΓΙΑΧΝΑ ΚΑΙ Η ΚΟΠΕΛΟ ΓΙΑΧΝΑ ΚΑΙ Η ΚΟΠΕΛΟ ΓΙΑΧΝΑ ΚΑΙ Η ΚΟΠΕΛΟ ΓΙΑΧΝΑ ΚΑΙ Η ΚΟΠΕΛΑΑΑΑ........................................................................................................................................................................................................................................................ 93939393 

Ο ΛΕΥΚΟΣ ΓΟΥΑΧΓΙΑΧΟ ΛΕΥΚΟΣ ΓΟΥΑΧΓΙΑΧΟ ΛΕΥΚΟΣ ΓΟΥΑΧΓΙΑΧΟ ΛΕΥΚΟΣ ΓΟΥΑΧΓΙΑΧ ................................................................................................................................................................................................................................................................ 120120120120 

ΕΠΙΛΟΓΟΣΕΠΙΛΟΓΟΣΕΠΙΛΟΓΟΣΕΠΙΛΟΓΟΣ ........................................................................................................................................................................................................................................................................................................................................................ 130130130130 



10                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ΠρόλογοςΠρόλογοςΠρόλογοςΠρόλογος    
 
Αγαπητέ αναγνώστη, 

 Πριν ξεκινήσεις να διαβάζεις αυτό το βιβλίο θα επιθυμούσα να κάνω μία 

αναφορά σχετικά με τα γεγονότα τα οποία θα διαβάσεις στη συνέχεια. Μπορεί να 

θεωρήσεις ότι όλα αυτά που παρατίθενται σε αυτό το βιβλίο είναι φανταστικά 

συμβάντα τα οποία δεν έχουν καμία απολύτως σχέση με την πραγματικότητα. Είναι 

πιθανόν να τα θεωρήσεις απλά φανταστικές ιστορίες οι οποίες έχουν σαν στόχο να 

προσελκύσουν τον αναγνώστη. Εδώ ακριβώς είναι και το λάθος που κάνεις. Αυτό το 

βιβλίο έχει γραφτεί μόνο και μόνο για να αναδείξει με ενάργεια όλα εκείνα τα 

φαινόμενα τα οποία οι συνηθισμένοι άνθρωποι αγνοούν και φανερώνουν τη σχέση 

του κόσμου μας με τους άλλους κόσμους που συνυπάρχουν παράλληλα και κανείς 

μας δεν επιθυμεί να κοιτάξει κατάματα, λέγοντας: «Ναι, υπάρχουν φαντάσματα. Ναι, 

υπάρχουν δαιμόνια. Ναι, υπάρχουν άλλοι κόσμοι που σκεπάζονται από τον ίδιο γαλανό 

ουρανό». 

 Εγώ λοιπόν, με την ιδιότητα του δημοσιογράφου, θα σου φανερώσω κάποια 

γεγονότα τα οποία συνέβησαν πριν από πολλά χρόνια και καθόρισαν τη ζωή μου. 

Αυτά τα τρομαχτικά γεγονότα θα σε μυήσουν στην πραγματικότητα των 

παράλληλων κόσμων. Ομολογουμένως, μπορεί να σε φοβίσουν, αγαπητέ 

αναγνώστη, ή πάλι να σε κάνουν να αγνοήσεις την αλήθεια. Γι’ αυτό θα ήθελα να 

σου πω ότι αν περιμένεις να ακούσεις ιστορίες που συνήθιζες να ακούς όταν ήσουν 

μικρός, τότε μάλλον λανθάνεις και θα σου πρότεινα να μη διαβάσεις το βιβλίο. Αν 

πάλι διακαώς επιζητάς να μάθεις αυτά τα μοναδικά γεγονότα, θα σου πρότεινα να 

ξεκινήσεις αμέσως το διάβασμα, αλλά να είσαι εξαιρετικά προσεκτικός και να 

εστιάσεις στα γεγονότα που ανάγονται στο επίπεδο της μεταφυσικής. 

 Άλλωστε, οφείλεις να θυμάσαι πως ό,τι σχετίζεται με τη μεταφυσική, 

κάνει τους ανθρώπους να φοβούνται ή τουλάχιστον να φαντάζουν γενναίοι, αλλά 

στην πραγματικότητα όλο τους το είναι φοβάται να αντικρίσει τη στυγερή αλήθεια. 

Τα δρώμενα του βιβλίου είναι φρικιαστικά, τρομαχτικά, σου κόβουν το αίμα. 

Παρουσιάζεται λοιπόν μια σειρά από καταστάσεις που διαδραματίστηκαν σε τρία 

διαφορετικά μέρη του κόσμου. Τέλος, θα σε θερμοπαρακαλούσα να μην τις διαβάζεις 

το βράδυ αν θες να κοιμηθείς έστω και λίγο. 

 

Σου εύχομαι καλή ανάγνωση. 

 

Arthur Mortimer 

 



Μια σειρά από τρομαχτικά γεγονότα        11 
_______________________________________________________________________________________________________________________________________________________________________________________________________________ 

 

 

Ο Κυνηγός ΓκόρντιΟ Κυνηγός ΓκόρντιΟ Κυνηγός ΓκόρντιΟ Κυνηγός Γκόρντι    
 

 «Πριν από περίπου τρία χρόνια, διάβασα στην Τάιμς του Λονδίνου για 

ένα περιστατικό που μου κίνησε την περιέργεια. Αναφερόταν σε μια αλλόκοτη 

εξαφάνιση στην Τρανσυλβανία, μια περιοχή της Ρουμανίας που έγινε γνωστή 

εξαιτίας των παραδόσεων που σχετίζονται τόσο με τους βρικόλακες όσο και 

με τους λυκανθρώπους. Το περιστατικό έλαβε χώρα στην πόλη Μπρασόβ.  

 Επισκέφτηκα λοιπόν το γραφείο του διευθυντή της εφημερίδας που 

εργαζόμουν και του ζήτησα να με αφήσει να επισκεφτώ εκείνη την περιοχή 

για να ρίξω φως στην αλλόκοτη εξαφάνιση ενός Άγγλου φοιτητή που 

ονομαζόταν Τζέιμς Άντερσον. Αξίζει να σημειωθεί ότι εκείνη την περίοδο δεν 

πίστευα ακόμα, όπως και εσύ, στην ύπαρξη των διαφόρων πλασμάτων που 

συνηθίζουμε να διαβάζουμε στους θρύλους και στις παραδόσεις των λαών. 

 Μόλις εξασφάλισα την άδεια του διευθυντή, κατευθύνθηκα προς το 

αεροδρόμιο του Λονδίνου με προορισμό τη Ρουμανία. Αν κατάφερνα να πάρω 

το τοπικό τρένο, θα μειωνόταν σημαντικά ο χρόνος του ταξιδιού μου ώστε να 

καταφέρω να φτάσω σε εκείνο το απομακρυσμένο μέρος της Τρανσυλβανίας. 

 Μετά από κάποιο εύλογο χρονικό διάστημα αφίχθηκα στο ξενοδοχείο 

Γκόλντεν Κράουν. Ήταν ένα απλό ξενοδοχείο με ευγενικό προσωπικό που 

από την πρώτη στιγμή που βρέθηκα εκεί, προσπάθησαν να με κάνουν να 

νιώσω όσο το δυνατόν πιο άνετα. Εφόσον φαίνονταν τόσο πρόθυμοι να με 

βοηθήσουν, τους ρώτησα πού θα μπορούσα να συλλέξω πληροφορίες για το 

άτυχο περιστατικό που έδειχνε να έχει ταράξει την ήρεμη βουκολική ζωή των 

κατοίκων. 

 Προς μεγάλη μου έκπληξη, μου είπαν ότι οι ίδιοι είχαν συναντήσει 

τον άτυχο φοιτητή πρώτοι όταν εκείνος είχε φτάσει εδώ για να περάσει 

ευχάριστα τις διακοπές του. Ήταν ένας ιδιαίτερα μυστήριος νέος είπε ο κύριος 

που με οδήγησε στο δωμάτιό μου. Δε μίλαγε πολύ. Καθόταν συνήθως βουβά 

και παρακολουθούσε με ενδιαφέρον τη ζωή των κατοίκων.  

 «Ξέρετε, δεν είχε πάνω του ούτε λεφτά για να μείνει εδώ, γι’ αυτό και ο 

δήμαρχος την επόμενη μέρα τον οδήγησε στην έπαυλη που αχνοφαίνεται» είπε ο 

κύριος δείχνοντάς μου από το παράθυρο την έπαυλη. «Περισσότερες 

λεπτομέρειες μάλλον μπορεί να σας δώσει ο ιδιοκτήτης του ξενοδοχείου το βράδυ 

όταν με το καλό έρθει. Θα τον ενημερώσω ότι θέλετε να μιλήσετε μαζί του σχετικά 

με τον άτυχο φοιτητή» είπε και χάθηκε από το δωμάτιο.  



12                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Μόλις έφυγε, αποφάσισα πως ήταν καλύτερο να ερευνήσω το 

περιστατικό και μόνος μου, γιατί έπρεπε να είμαι σίγουρος ότι όλα αυτά που 

θα μου εξιστορούσε το βράδυ ο ιδιοκτήτης θα ταίριαζαν με τις απόψεις των 

κατοίκων. Έτσι, κατευθύνθηκα προς την ταβέρνα «Το Χρυσάφι» για να μάθω 

από πρώτο χέρι ποια ήταν η άποψη των πολιτών γι’ αυτό το παράξενο 

γεγονός. 

 Οι θαμώνες ήταν ιδιαιτέρως πρόθυμοι να απαντήσουν στις 

ερωτήσεις μου: «Πότε εξαφανίστηκε ο άτυχος φοιτητής;» ρώτησα μια ομήγυρη 

που καθόταν σ’ ένα γωνιακό τραπέζι. Οι θαμώνες αλληλοκοιτάχτηκαν. 

Φαίνονταν ότι είχαν ξαφνιαστεί με την ερώτησή μου. Ένας από αυτούς 

προχώρησε μπροστά, με άγγιξε στον ώμο και μου είπε ότι ο Τζέιμς Άντερσον 

δεν είχε εξαφανιστεί, αλλά είχε πεθάνει από το φάντασμα του κυνηγού 

Γκόρντι. Έκπληκτος στο άκουσμα των λεγομένων του εύσωμου Ρουμάνου, 

τον ρώτησα φροντίζοντας βέβαια να μην καταλάβει εξαιτίας της ταραχής μου 

τι ακριβώς είχε συμβεί. Ο Ρουμάνος με κοίταξε με διαπεραστικό βλέμμα 

κάνοντας μου νόημα να καθίσω στη συντροφιά τους. 

 «Θα σου εξιστορήσω το συμβάν με κάθε λεπτομέρεια φροντίζοντας να 

είμαι όσο το δυνατόν πιο αντικειμενικός, αλλά σε προειδοποιώ ξένε ότι αυτά 

που θα ακούσουν τα αυτιά σου είναι συμβάντα εξωπραγματικά, τα οποία 

συνάμα είναι ικανά να σε τρομάξουν τόσο που να εγκαταλείψεις για πάντα 

αυτή την περιοχή του κόσμου που, όπως γνωρίζεις, έχει γίνει περισσότερο 

γνωστή για τους θρύλους της σχετικά με τα παραφυσικά πλάσματα». 

 Ο Ρουμάνος με κοίταζε περιμένοντας προφανώς μια απάντηση ή 

τουλάχιστον μια επιβεβαίωση των λεγομένων του. Σκέφτηκα καλά όσα είχε 

πει. Είχα έρθει όμως για δουλειά, έπρεπε να ακούσω την ιστορία. Άλλωστε, 

ήταν μέρος του ρεπορτάζ. Ένας καλός δημοσιογράφος οφείλει να καταγράφει 

τα γεγονότα με αντικειμενικότητα κι ύστερα να τα παρουσιάζει στο 

αναγνωστικό κοινό. Έτσι του έκανα νόημα να ξεκινήσει την αφήγηση. Εδώ, 

θα πρέπει να αναφέρω, αγαπητέ αναγνώστη, ότι αυτή η ιστορία ήταν που 

προκάλεσε στη συνέχεια έναν αρμαγεδώνα γεγονότων που έμελλε να 

ταρακουνήσει συθέμελα τις απόψεις μου, καθώς και τις αντιλήψεις που είχα 

διαμορφώσει μέχρι τότε. Αυτή η ιστορία λοιπόν έμελλε να με αλλάξει μια για 

πάντα, όπως πιθανόν θα κάνει και μ’ εσένα. 

 Ο στρουμπουλός θαμώνας ξεκίνησε αμέσως τη διήγηση: «Τετάρτη, 

στις 11 Σεπτεμβρίου ήρθε στο Μπρασόβ ένας ξένος. Δε χρειάζεται να τον περιγράψω 

γιατί τα χαρακτηριστικά του ήταν τα τυπικά των Εγγλέζων. Επισκέφτηκε την 

ταβέρνα. Όταν μπήκε μέσα, όπως γίνεται σε όλες τις μικρές περιοχές όταν 



Μια σειρά από τρομαχτικά γεγονότα        13 
_______________________________________________________________________________________________________________________________________________________________________________________________________________ 

 

 

καταφτάνει ένας ξένος, γυρίσαμε όλοι και τον κοιτάξαμε διερευνητικά. Μπορεί να 

έχεις ακούσει πολλά για αυτό τον τόπο, αλλά αγαπητέ ξένε, θα πρέπει να ξέρεις ότι 

κατά βάθος είμαστε φιλήσυχοι άνθρωποι που δε θέλουμε φασαρίες, γι’ αυτό κιόλας 

δε χαιρόμαστε με το περιστατικό που συνέβη το βράδυ της Παρασκευής, στις 13 

Σεπτεμβρίου. Μπορεί να οδήγησε στη ραγδαία τουριστική άνθηση της περιοχής, 

όμως χάλασε μια για πάντα αυτή την ησυχία που χαρακτήριζε την πόλη του 

Μπρασόβ, αν μπορεί βέβαια αυτό το μέρος να χαρακτηριστεί πόλη. 

 Λοιπόν, για να μην πολυλογώ, μας ρώτησε σε άπταιστα Ρουμάνικα πού 

μπορούσε να μείνει για μια εβδομάδα. Του είπαμε να μας διασαφηνίσει τι ακριβώς 

επιθυμούσε κι ύστερα τον στείλαμε στο ξενοδοχείο Γκόλντεν Κράουν που βρίσκεται 

εδώ κοντά. Αφού κάθισε μαζί μας για να πιει μια βαρελίσια μπύρα, έφυγε 

πηγαίνοντας προς το ξενοδοχείο. 

 Τον νεαρό τον είδαμε πάλι το επόμενο πρωινό να επισκέπτεται τον δήμαρχο 

σ’ εκείνο το μεγάλο κτίριο που βρίσκεται ακριβώς δύο τετράγωνα μακριά. 

Ακούστηκε ότι δεν είχε να πληρώσει για να μείνει στο ξενοδοχείο και είχε κοιμηθεί 

εκείνο το βράδυ τσάμπα. Ο ιδιοκτήτης το κατάλαβε και τον διαολόστειλε. Ο νεαρός 

επισκέφτηκε έτσι τον δήμαρχο για να τον ρωτήσει αν υπήρχε κάποιο κατάλυμα που 

θα ήταν δυνατόν να του παραχωρηθεί δωρεάν. Τότε συνέβη εκείνο το γεγονός που 

μας έκανε όλους να συνειδητοποιήσουμε ότι πιθανόν το Μπρασόβ θα γινόταν μια 

για πάντα ο τάφος του Εγγλέζου φοιτητή. 

 Το μοναδικό δωρεάν κατάλυμα που μπορούσε να διαθέσει ο δήμαρχος ήταν η 

έπαυλη του κυνηγού Γκόρντι. Ο δήμαρχος τον προειδοποίησε όμως σχετικά με τις 

ιστορίες για την έπαυλη. Του είπε την ιστορία, αλλά εκείνος δεν την πίστεψε. Με 

υπεροπτικό βλέμμα κοίταξε τον δήμαρχο και είπε ότι δεν πιστεύει στις 

δεισιδαιμονίες και στις προκαταλήψεις». 

 «Ο δήμαρχος τον προειδοποίησε. Ναι, τον προειδοποίησε πολλές φορές 

διάβολε! Ναι, τον είχε προειδοποιήσει πολλάκις τον ηλίθιο!» φώναξε ο Ρουμάνος 

και, σε κατάσταση πανικού, άρχισε να με τραβάει με δύναμη από το γιακά 

φωνάζοντας: «Είναι νεκρός τώρα, πρόσεχε ξένε, πρόσεχε, δεν πρέπει να παίζεις με 

τα δαιμόνια. Δεν πρέπει να παίζεις με την Τρανσυλβανία. Όχι αυτά στην 

Τρανσυλβανία ξένε, όχι εδώ». 

 Οφείλω να ομολογήσω ότι η αντίδραση του εύσωμου άνδρα με έκανε 

να σαστίσω και, πολύ περισσότερο, να τρομάξω. Η αντίδρασή του κάθε άλλο 

παρά φυσιολογική δε θα μπορούσε να χαρακτηριστεί. Τώρα που ξαναφέρνω 

την εικόνα στο μυαλό μου, φαίνεται ότι έπρεπε να βγάζει και αφρούς από το 

στόμα, ναι έπρεπε. Προσπάθησα να κρατήσω την ψυχραιμία μου, γιατί έπρεπε 

να μάθω όσο το δυνατόν περισσότερα από τον αλλόκοτο αυτόν άνθρωπο. 



14                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Ίσως κιόλας να αντιδρούσε με αυτό τον τρόπο επίτηδες. Ίσως ήθελε να με 

κάνει να τρομάξω, ώστε να εγκαταλείψω το Μπρασόβ. Εγώ, όμως θα έμενα 

εκεί μέχρι να έριχνα το απαραίτητο φως στην υπόθεση.  

 «Συνέχισε σε παρακαλώ τη διήγηση, αγαπητέ» είπα όσο πιο ήρεμα 

μπορούσα. 

 Ο Ρουμάνος προς στιγμήν παραξενεύτηκε από τη νηφάλια αντίδρασή 

μου, μα αφού ήπιε μια γουλιά από τη βαρελίσια μπύρα, συνέχισε σχετικά 

ατάραχος την εξιστόρηση των γεγονότων: 

 «Ο δήμαρχος λοιπόν τον οδήγησε στο μοναδικό μέρος που μπορούσε να 

μείνει χωρίς να πληρώσει ούτε μία δεκάρα. Όταν έφτασαν στην έπαυλη, ο 

δήμαρχος άνοιξε την πόρτα και τον οδήγησε στο μοναδικό δωμάτιο που μπορούσε 

να χρησιμοποιηθεί από τον Άντερσον. Το δωμάτιο αυτό ήταν το σαλόνι. Υπήρχε ένα 

κρεβάτι, ένα τζάκι και μία τεράστια κορνίζα που καλυπτόταν με ένα κατάλευκο 

σεντόνι. Ξέχασα να αναφέρω, ότι σε μια σκοτεινή γωνία υπήρχε ένα 

χιλιοχρησιμοποιημένο γραφείο. Πάνω του αν δεν κάνω λάθος, έπρεπε να υπήρχαν 

χειρόγραφες σημειώσεις. Όχι, όχι τελικά σίγουρα υπήρχαν χειρόγραφα. Δε θυμάμαι 

αν τα κοίταξαν καθόλου. Απλά κοίταξαν τον χώρο και συμφώνησαν να παραμείνει 

εκεί ο φοιτητής για όσο καιρό ήθελε φτάνει να μην έψαχνε καθόλου το υπόλοιπο 

σπίτι. Οι δύο άντρες συμφώνησαν, έδωσαν τα χέρια και αποχωρίστηκαν». 

 Η αφήγηση είχε φτάσει στο τέλος της, μα είχα την εντύπωση ότι ο 

αφηγητής είχε παραλείψει κάποια αρκετά σημαντικά γεγονότα. Πιθανόν να 

μην ήθελε να αναφέρει εκείνα τα στοιχεία που θα τον καθιστούσαν υπεύθυνο 

για την εξαφάνιση. Ή ίσως πάλι το αλκοόλ, να του είχε θολώσει τόσο το 

μυαλό ώστε να του ήταν αδύνατον να θυμηθεί τα γεγονότα ή τουλάχιστον να 

μας τα παρουσιάσει με παραστατικότητα πετυχαίνοντας να μη θεωρηθεί 

ένοχος. 

 Κοίταξα το ρολόι μου. Ήταν εννιά και κάτι. Έπρεπε να βρεθώ άμεσα 

στο ξενοδοχείο για να μπορέσω να έχω αυτήν την ενδιαφέρουσα συζήτηση με 

τον ιδιοκτήτη, καθώς κάτι μέσα στα μύχια της ψυχής μου υποστήριζε ότι 

αυτός ήταν ο ιδανικός άνθρωπος που θα με καθιστούσε κοινωνό του ένοχου 

μυστικού της πόλης. Η Τρανσυλβανία έπρεπε για μια ακόμα φορά να 

φανερώσει όλα εκείνα τα πλάσματα, τα οποία με την πάροδο του χρόνου, 

κατάφεραν έντεχνα να καλυφθούν κάτω από τον μανδύα της, δημιουργώντας 

μια περιοχή, η οποία έμελλε να μείνει για πάντα στην ιστορία του ανθρώπινου 

γένους. 

 Τα σοκάκια της πόλης Μπρασόβ θύμιζαν την παλιά αίγλη του 

μεσαίωνα. Μπορούσα χωρίς ιδιαίτερη δυσκολία να αναπαραστήσω στο μυαλό 



Μια σειρά από τρομαχτικά γεγονότα        15 
_______________________________________________________________________________________________________________________________________________________________________________________________________________ 

 

 

μου την τότε ζωή των ανθρώπων. Μπορούσα ακόμα με τη φαντασία μου να 

δω τους κόμηδες, τους μαρκησίους και τις ντελικάτες γυναίκες τους που 

πολλές φορές γίνονταν οι αιτίες για μίση και έχθρες που σημάδεψαν 

ολόκληρες γενιές. Άλλωστε, ποιος μπορεί ακόμα και σήμερα να αντισταθεί με 

επιτυχία στον ερωτισμό, καθώς και στη σαγηνευτική ομορφιά που στολίζει 

από την κορυφή ως τα νύχια αυτά τα απίστευτα πλάσματα. Αυτά είναι και ο 

λόγος που πολλές φορές οι, πάντα μωροί για εκείνες, άντρες οδηγούνται σε 

πράξεις αθέμιτες ή σε πράξεις επικαλυμμένες με ρωμιοσύνη συνηθισμένη να 

παρατηρείται μονάχα στους ευγενείς αλλοτινών εποχών, με μοναδικό τους 

σκοπό να κερδίσουν τουλάχιστον ένα βλέμμα της θεσπέσιας δεσποσύνης, η 

οποία άλλοτε έντεχνα και άλλοτε τυχαία κατάφερνε να συγκινήσει τις 

αρσενικές καρδιές. 

 Συνοδευόμενος με αυτές τις σκέψεις, έφτασα στο γραφικό 

ξενοδοχείο που διέμενα. Αυτό το ξενοδοχείο τώρα που το παρατηρούσα με 

όλη μου την προσοχή, συνειδητοποιούσα ότι θύμιζε περισσότερο κάποιον 

τρομαχτικό πύργο. Μέσα σε αυτόν τον πύργο ίσως κάποτε να φυλαγόταν 

κάποια δεσποσύνη. Θα περίμενε να ελευθερωθεί από τον πρίγκιπα. Ύστερα θα 

παντρευόντουσαν. Θα ζούσαν αυτοί καλά και εμείς καλύτερα.   

 Μια μαύρη γάτα πέρασε από δίπλα μου κάνοντας με να καταλάβω ότι 

έπρεπε επιτέλους να μπω μέσα στον παλαιό πύργο που είχε γίνει πια ένας 

ευάερος, ατμοσφαιρικός χώρος για να φιλοξενεί επισκέπτες σαν εμένα. Έτσι, 

γύρισα το ξύλινο πόμολο. Η πόρτα άνοιξε και βρέθηκα μέσα στο χολ. Ο 

φωτισμός δεν ήταν δυνατός. Μάλλον ταίριαζε περισσότερο στην ατμόσφαιρα 

που επιθυμούσε να δημιουργήσει ο ιδιοκτήτης. 

 Ένας μεσήλικας με γένια Ρουμάνος που στεκόταν τόση ώρα 

χαζεύοντας, με πλησίασε. Το ύφος του ήταν κάπως απειλητικό. Φαίνεται και 

αυτός όπως και οι θαμώνες στην ταβέρνα, είτε αντιπαθούσαν τους ξένους είτε 

προσπαθούσαν διακαώς να αποφύγουν να ριχτεί φως στη δυσάρεστη 

εξαφάνιση του νεαρού Άγγλου. Ίσως, τελικά να έκρυβαν όλοι τους κάποιο 

ένοχο μυστικό. 

«Νομίζω ότι με ζητήσατε κύριε» είπε εκείνος με στόμφο. 

«Δε σας ζήτησα εγώ, αλλά ο κύριος που με μετέφερε στο δωμάτιο είπε ότι εσείς 

είστε το καταλληλότερο άτομο για να με βοηθήσει με την εξαφάνιση του φοιτητή. 

Ψάχνω απαντήσεις σε αυτό το πολύπλοκο και συνάμα αλλόκοτο ζήτημα. Αλήθεια 

μπορείτε να με βοηθήσετε;» ρώτησα παρατηρώντας την έντονη αμηχανία του 

ξενοδόχου.  



16                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Ο ιδιοκτήτης προς στιγμήν παρέμεινε ακίνητος. Σκεφτόταν αν έπρεπε 

να μου φανερώσει όλα εκείνα τα τρομαχτικά, μεταφυσικά γεγονότα που είχε 

την ευκαιρία να γνωρίζει. Κοιτώντας με βαθιά στα μάτια, προσπάθησε να δει 

γιατί ένας ξένος ενδιαφερόταν για μια υπόθεση που αφορούσε αποκλειστικά 

τους κατοίκους της πόλης. 

«Νομίζω πως μπορώ να σας βοηθήσω. Τυχαίνει να είμαι από τους πρώτους που είδε 

τον φοιτητή. Καλύτερα όμως θα ήταν να πάμε κάπου απόμερα, γιατί κανείς δεν 

πρέπει να μας ακούσει. Αν μας ακούσει κάποιος, είμαστε καταδικασμένοι. Ξέρεις 

ξένε, εδώ τα πράγματα είναι κάπως παράξενα, εδώ έχουν συμβεί πολλά 

περιστατικά τέτοιου είδους». 

«Εγώ, θα ποθούσα να επικεντρωθεί η εξιστόρηση των γεγονότων κυρίως στην 

εξαφάνιση του Άγγλου φοιτητή Τζέιμς Άντερσον». 

 Με το που ακούστηκε το όνομα του Εγγλέζου, το πρόσωπο του 

ξενοδόχου χλόμιασε και άρχισε να τρέμει ελαφρώς. Τα γουρλωμένα του μάτια 

που ενδέχεται για κάποια στιγμή να είχαν αλλάξει χρώμα, συνέχιζαν να με 

κοιτάζουν επίμονα. Χρησιμοποιώ τη λέξη ενδέχεται, γιατί δε θυμάμαι αν 

άλλαξε το χρώμα των ματιών. Μάλλον, τώρα που ανακαλώ τις μνήμες 

εκείνης της μέρας βεβαιώνομαι ότι το κόκκινο χρώμα αντικατέστησε το 

σκούρο καφέ. 

 Ξαφνικά, ο Ρουμάνος άρχισε να ουρλιάζει υστερικά. 

«Μην αναφέρεις ξανά αυτό το όνομα. Ναι, μην αναφέρεις ξανά αυτό το όνομα. Θα 

μας βρει εκείνος, ναι, θα μας βρει ηλίθιε και τότε αλίμονό μας. Αν μας βρει ξένε, 

είμαστε χαμένοι. Θα μας σκοτώσει ο ΔΑΙΜΟΝΑΣ! Θα μας σκοτώσει ΞΕΝΕ!». 

«Ποιος θα μας σκοτώσει κύριε;» ρώτησα φροντίζοντας να διατηρήσω την 

ψυχραιμία μου. 

 Ο άνδρας έδειξε να επανακτά σταδιακά την ηρεμία στο πρόσωπό του. 

Τα ζυγωματικά των ματιών χαλάρωσαν, τα μάτια απέκτησαν ξανά το σκούρο 

καφέ χρώμα. Τα πνευμόνια άρχισαν κι αυτά να δουλεύουν με πιο αργούς 

ρυθμούς. Ο ξενοδόχος είχε πια ηρεμήσει. 

«Προφανώς δεν έχεις ακούσει την ιστορία του κυνηγού Γκόρντι, ξένε. Αυτός είναι 

το δαιμόνιο που πολύ πιθανόν με το που ακούσει τη συζήτηση μας, θα θελήσει να 

μας κλείσει τα στόματα». 

«Έπαψα να πιστεύω σε δαιμόνια κύριε εδώ και πολλά χρόνια, οπότε, αν είναι 

δυνατόν, θα ήθελα να μου εξηγήσετε επιτέλους τι σχέση έχει αυτός ο κυνηγός με 

τον Εγγλέζο;». 

«Μη νομίζεις, κι εγώ όταν πρωτοήρθα εδώ διατυμπάνιζα με περισσή ευκολία πως δε 

φοβάμαι τα δαιμόνια, επειδή πολύ απλά ποτέ μου δεν πίστεψα στην ύπαρξή τους. 



Μια σειρά από τρομαχτικά γεγονότα        17 
_______________________________________________________________________________________________________________________________________________________________________________________________________________ 

 

 

Ωστόσο, οι καιροί αλλάζουν, το ίδιο κι εμείς. Καλύτερα όμως να σου διηγηθώ την 

ιστορία του κυνηγού Γκόρντι. Αυτή η ιστορία πέρασε από γενιά σε γενιά. 

 Πριν από πολλά χρόνια, ζούσε στο Μπρασόβ, σε εκείνη την έπαυλη, ένας 

από τους μεγαλύτερους κυνηγούς της Ρουμανίας, ο Γκόρντι. Αυτός ο κυνηγός είχε το 

χάρισμα να αιχμαλωτίζει με ευκολία ζώα μεγάλου διαμετρήματος και να παίρνει 

έπειτα το δέρμα τους. Δημιουργούσε τα ωραιότερα ενδύματα και υποδήματα σε όλη 

τη Ρουμανία. Κόμισες, κόμηδες, λόρδοι, μαρκήσιοι και μαρκησίες έρχονταν από τα 

πέρατα της χώρας για να αποκτήσουν ένα ένδυμα. Η ικανότητα αυτή του κυνηγού 

σχετιζόταν και με το γεγονός ότι πολλές φορές τα δέρματα που έβρισκε ήταν 

πρωτόγνωρα στα μάτια των ανθρώπων. 

 Ήταν ο μοναδικός κυνηγός που είχε για σύντροφο έναν γεροδεμένο 

γκρίζο λύκο. Λέγεται ότι το ζώο, όπως και ο κυνηγός, είχε μοναδικές ικανότητες. 

Μέσα σε ελάχιστο χρόνο έβρισκε τα θηράματά του και με γρήγορα χτυπήματα 

κατάφερνε να τα εξολοθρεύσει διατηρώντας παράλληλα ανέπαφη τη γούνα του 

ζώου. Μάλιστα θρυλείται ότι μια φορά είχε σκοτώσει κιόλας τρεις ανθρώπους 

σπάζοντας το κεφάλι τους με τα σαγόνια του. 

 Με την πάροδο του χρόνου λοιπόν, ο κυνηγός απέκτησε μεγάλη δόξα μαζί με 

αμύθητα πλούτη. Εγκατέλειψε το φτωχικό του καλύβι αφού πρώτα είχε αγοράσει 

εκείνη την έπαυλη που έμελε να αποτελέσει το εφαλτήριο για τον θάνατό του.  

 Κάθε Σάββατο βράδυ στην έπαυλη διοργανώνονταν χοροεσπερίδες για 

όλους τους ευγενείς της περιοχής. Σ’ αυτές τις συγκεντρώσεις συνέβαιναν 

περιστατικά πρωτόγνωρα για την πόλη μας. Οι ευγενείς με μπροστάρη τον κυνηγό 

επιδίδονταν σε πρωτοφανή όργια. Μάλιστα, ο Γκόρντι άφησε κάποια στιγμή έγκυο 

και τη μαρκησία της διπλανής πόλης.  

 Όσο πέρναγε ο καιρός, ο Γκόρντι γινόταν όλο και πιο αδίστακτος. Δεν 

κυνηγούσε πια ζώα, αλλά νεαρές γυναίκες τις οποίες φυλάκιζε στην έπαυλη και 

αφού τις βίαζε, τις σκότωνε και τις προσέφερε στο λύκο του για φαγητό. Οι ευγενείς 

φίλοι του κάλυπταν τις βρωμοδουλειές του μέχρι  να αντιληφθούν κι εκείνοι ότι η 

κατάσταση είχε ξεφύγει από κάθε έλεγχο. Μαζί με τους κατοίκους του Μπρασόβ 

αποφάσισαν ότι έπρεπε να κάψουν στην πυρά τον κυνηγό. Μολαταύτα, κανένας δεν 

είχε τα κότσια να πλησιάσει την έπαυλη. Τον φοβόντουσαν τόσο πολύ που είχαν 

φτάσει στο εξωφρενικό σημείο να τον θεωρούν σαν τη μετουσίωση του διαβόλου.  

 Μετά από μέρες κατάφεραν να τον συλλάβουν. Τον οδήγησαν σιδηροδέσμιο 

στην κεντρική πλατεία όπου δέθηκε πάνω σ’ ένα παλούκι. Ο παπάς της ενορίας 

διάβασε έναν εξορκισμό για να διώξει τον διάολο από το σώμα του κυνηγού. Ο 

Γκόρντι όμως συνέχισε να βλασφημά και να απειλεί. Οι κάτοικοι έπρεπε να πράξουν 

το σωστό. Ένας δαυλός έφυγε από το χέρι του δημάρχου, το σώμα του κυνηγού 



18                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

τυλίχτηκε στις φλόγες. Όλοι παρατηρούσαν με προσήλωση τις φωτιές που έκαιγαν 

το σώμα του αμαρτωλού. Όμως, πριν καεί εντελώς ο Γκόρντι καταράστηκε όλο το 

Μπρασόβ λέγοντας ότι κάθε Παρασκευή και δεκατρείς θα βγαίνει το βράδυ για να 

πάρει εκδίκηση από όλους όσους βρίσκονται στην περιοχή. 

 Α, ξέχασα να σου πω ξένε, ότι ποτέ δε βρέθηκε ο γκρίζος λύκος. Μόλις 

κάηκε ο κύριός του, εξαφανίστηκε κι εκείνος». 

«Οφείλω να παραδεχτώ ότι η ιστορία είναι όντως μοναδική. Ποτέ στη ζωή μου δεν 

άκουσα κάτι παρόμοιο» είπα δείχνοντας όσο το δυνατόν πιο ήρεμος. Τα μάτια 

μου όμως λαμπύριζαν από την ένταση της στιγμής. Ο ιδρώτας είχε καλύψει το 

σώμα μου. Σε συνδυασμό με την αποπνικτική ατμόσφαιρα, τον ένιωθα να 

κολλάει πάνω μου. Μου προκαλούσε μια έντονη δυσφορία. 

 Ο ξενοδόχος έδειχνε ευχαριστημένος από την εξιστόρηση των 

γεγονότων. Στο πρόσωπο του Ρουμάνου είχε σχηματιστεί μια ευχαρίστηση. 

Πίστευε ότι είχε καταφέρει να με τρομάξει τόσο ώστε να φύγω από το 

Μπρασόβ και ποτέ να μην ξαναγυρίσω. Για κάποιο ανεξήγητο λόγο είχε πλέον 

καταστεί σαφές ότι όλοι σε αυτήν την πόλη με θεωρούσαν ξένο και 

ανεπιθύμητο. 

 Φροντίζοντας πάντα να μη φύγει ο συνομιλητής μου από το οπτικό 

μου πεδίο, ξεκίνησα να τον οδηγώ στην αποκάλυψη της πιο σημαντικής 

υπόθεσης που είχε απασχολήσει ποτέ τους αμόρφωτους κατοίκους αυτής της, 

ξεχασμένης από τον Θεό, περιοχής της κάποτε κραταιής Ρουμανίας.  

«Θα ήθελα επιτέλους να μάθω την ιστορία του φοιτητή. Ποια είναι ακριβώς η σχέση 

του με τον Γκόρντι;». 

«Όλα στην ώρα τους» είπε ο ιδιοκτήτης στρίβοντας στον αριστερό διάδρομο. 

 Αμέσως τον ακολούθησα κατά πόδας, αλλά προς μεγάλη μου έκπληξη, 

ο πρώην συνομιλητής μου είχε εξαφανιστεί μαγικά. Έτσι, πήρα μια 

παράτολμη απόφαση, να φάω στο ξενοδοχείο κι ύστερα να επισκεφτώ 

ολομόναχος την έπαυλη. Έπρεπε να συναντήσω τον κυνηγό, αν μπορούσε να 

γίνει κάτι τέτοιο. Μπορεί να φαίνεται παράλογο, αλλά το υποσυνείδητό μου 

γνώριζε ότι ο Γκόρντι ή τουλάχιστον το φάντασμά του, έπρεπε να βρίσκεται 

εκεί. Ίσως να μην εγκατέλειπε αυτόν τον κόσμο γιατί έψαχνε να βρει κάποια 

λύτρωση. 

 Έφτασα λοιπόν με κάποια καθυστέρηση στην τραπεζαρία. Ο σερβιτόρος 

ήρθε και με ρώτησε τι ήθελα να πιω. Εγώ, εδώ που τα λέμε, θα προτιμούσα να 

καταναλώσω λίγο αλκοόλ, αλλά όταν κυνηγάς φαντάσματα οφείλεις να έχεις 

το μυαλό σου σε εγρήγορση. Έτσι παρήγγειλα όχι με ιδιαίτερη ζέση, μια 

κανάτα νερό. Όσο για το κυρίως γεύμα, γνώριζα εκ των προτέρων ότι θα 



Μια σειρά από τρομαχτικά γεγονότα        19 
_______________________________________________________________________________________________________________________________________________________________________________________________________________ 

 

 

γευόμουνα τη ρουμάνικη κουζίνα μ’ ένα παραδοσιακό πιάτο που φτιάχνεται 

σε ειδικές χειροποίητες μαντεμένιες, τη μαμαλίγκα.  

 Η μαμαλίγκα δεν άργησε να έρθει. Ήταν υπέροχη, αν και θα πρέπει να 

ομολογήσω πως δεν ήταν φαγητό για βραδινό. Μολαταύτα δεν υπήρχε τίποτα 

διαφορετικό για να ικανοποιηθεί η λαιμαργία μου. Έφαγα λοιπόν και έκανα 

μια ακόμα προσπάθεια να βρω τον ιδιοκτήτη. Δυστυχώς, παρέμενε 

εξαφανισμένος. 

 Η ώρα ήταν έντεκα και τέταρτο όταν άφησα το ξενοδοχείο. Με μία 

λάμπα πετρελαίου κατευθυνόμουνα προς τη στοιχειωμένη έπαυλη. Δεν ήταν 

μακρινή η απόσταση. Υπολόγιζα ότι το πολύ σε σαράντα λεπτά θα είχα βρεθεί 

μέσα στο χώρο όπου άλλοτε κατοικούσε ένας σατανικός άνθρωπος, ένας 

άνθρωπος που είχε για σύντροφό του έναν τεράστιο γκρίζο λύκο. 

 Δέκα λεπτά πριν τα μεσάνυχτα είχα φτάσει στην αυλή της έπαυλης. Η 

πόρτα ήταν γκρεμισμένη, χόρτα είχαν καλύψει σχεδόν όλη την αυλή. Η 

μούχλα και τα βρύα είχαν επικαλύψει το επιβλητικό σιντριβάνι. Πρώτη φορά 

στη ζωή μου είχα δει ένα κτίριο παρόμοιας αίγλης. Αυτό το κτίριο έπρεπε πριν 

από χρόνια να αποτελούσε σημείο αναφοράς γι’ αυτήν εδώ την περιοχή.  

 Προχώρησα με προσοχή. Τα χόρτα, αλλά και η γλίτσα που υπήρχε στο 

έδαφος συχνά πυκνά με έκαναν να παραπατάω. Μάλιστα, μια φορά λίγο 

έλειψε να γλιστρήσει η λάμπα πετρελαίου από τα χέρια μου. Αν χανόταν η 

λάμπα μάλλον θα χανόμουνα για πάντα σ’ εκείνο το καταραμένο μέρος. Όσο 

πέρναγε η ώρα, ο φόβος αλλά και ο ιδρώτας αυξανόταν. Ο ιδρώτας έπεφτε στα 

μάτια μου, τα πράγματα δυσκόλευαν. Μακάρι να έβαζε ο Θεός το χέρι του να 

έβγαινα ζωντανός από εκεί μέσα, γιατί μερικές φορές μόνο ο Ύψιστος μπορεί 

να βοηθήσει τον άνθρωπο να ξεφύγει από σατανικά κατασκευάσματα.  

 Έφτασα στην πόρτα. Ένα μεγάλο βάρος άφησε την ψυχή μου. Είχα 

αποκτήσει ξανά την ηρεμία που με χαρακτήριζε ως άνθρωπο. Τη χτύπησα, μα 

δεν ακούστηκε τίποτα. Την έσπρωξα, μα πάλι δεν έγινε τίποτα. Τότε, κοίταξα 

δεξιά και αριστερά, έπρεπε να υπήρχε ένας μοχλός που να άνοιγε την πόρτα. 

Πράγματι, δίπλα ακριβώς υπήρχε ένα σκονισμένο καμπανάκι. Χτύπησα 

λοιπόν το καμπανάκι και τότε ακούστηκε ένας περίεργος θόρυβος σαν κάτι να 

κατέρρεε στο εσωτερικό του σπιτιού. 

 Ξαφνικά, ένα μάνταλο της πόρτας εκσφενδονίστηκε. Έσπασε το 

τζάμι της λάμπας πετρελαίου. Ένα γυαλί καρφώθηκε στο δεξί μηρό μου. Ο 

πόνος ήταν αφόρητος. Ένα ακόμα μάνταλο έσπασε, η πόρτα άρχισε να 

γκρεμίζεται. Έπεφτε προς τα πάνω μου. Έπρεπε να κινηθώ γρήγορα αλλιώς 

θα ήμουν σε λίγο παρελθόν όπως ακριβώς και ο Εγγλέζος φοιτητής. 



20                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Έκανα μία τούμπα και βρέθηκα δίπλα στο καμπανάκι της πόρτας. 

Είχα αποφύγει την πτώση της, η οποία έγινε θρύψαλα, αλλά και γκρέμισε 

κάποια σκαλιά από την είσοδο. Το σπίτι έπρεπε να ήταν στοιχειωμένο. Το 

δαιμόνιο που είχε παραμείνει κρυμμένο για τόσα χρόνια, πρέπει να είχε 

αποκτήσει τιτάνια δύναμη, ίσως μία δύναμη που θα μπορούσε να το 

ελευθερώσει μια για πάντα από τα δεσμά του. Το Μπρασόβ βρισκόταν μπροστά 

σε πρωτοφανή κίνδυνο. Αν δεν καταστρεφόταν παντοτινά το δαιμόνιο, τότε η 

περιοχή της Τρανσυλβανίας θα γραφόταν για μια ακόμα φορά, όχι εξαιτίας 

του κόμη δράκουλα, στην ιστορία των ανθρώπινων πολιτισμών.  

«Κυνηγέ Γκόρντι, ήρθα να αναμετρηθούμε» είπα χωρίς να σκεφτώ τι ξεστόμιζα.  

 Τα φώτα του σπιτιού άναψαν με μιας. Κοράκια και νυχτερίδες 

εγκατέλειψαν το σπίτι τους. Καμιά φωνή όμως δεν ακούστηκε.  

 Ποικίλα συναισθήματα με κατέκλισαν. Το εγώ μου αμφιταλαντεύτηκε 

ανάμεσα στην ανδρεία και τον τρόμο. Ποτέ μου δεν πίστευα ότι υπήρχαν 

στοιχειά σε αυτόν τον κόσμο. Πάντα νόμιζα πως όλα αυτά ήταν ιστορίες για 

να τρομάζουν τα παιδιά με απώτερο σκοπό να αφήνουν ήσυχους τους 

μεγάλους. Τώρα, βρισκόμουνα μπροστά στη σύγκρουση του μεταφυσικού και 

της κοινής λογικής. Ποτέ μου δεν ήμουνα γενναίος. Είχα πάρει αυτό το 

ρεπορτάζ γιατί θεωρούσα ότι θα πέρναγα ευχάριστα, πού να ήξερα τι με 

περίμενε στην πραγματικότητα. Αν βέβαια, αυτό που ζούσα άνηκε στη σφαίρα 

του πραγματικού κόσμου. 

 Το δεξί μου πόδι πέρασε ύστερα από ώριμη σκέψη το κατώφλι. Πλέον 

ήταν όλα ή τίποτα, ένα ρίσκο που πιθανόν ελάχιστοι άνθρωποι θα έπαιρναν. 

 Ο χώρος μύριζε κι αυτός όπως η αυλή, μούχλα. Όλο το ξύλο είχε 

καλυφτεί από βρύα, μούχλα και καταπράσινη γλίτσα. Μάλιστα κάθε φορά που 

πάταγες το ξύλινο δάπεδο, ένιωθες ότι αργά ή γρήγορα θα έσπαγε και θα 

βρισκόσουνα ξαφνικά στο άγνωστο.  

 Στα δεξιά μου ακούστηκε ένας αλλόκοτος θόρυβος. Η πόρτα του 

δωματίου δεξιά άνοιξε, περισσότερη γλίτσα άρχισε να γεμίζει το χώρο. Τα 

παπούτσια μου κολλούσαν πια πάνω στο δάπεδο. Με δυσκολία κατάφερα να 

κατευθυνθώ προς το δωμάτιο. 

«Κυνηγέ Γκόρντι, έβγα έξω να αναμετρηθούμε» φώναξα χωρίς να έχω 

συνειδητοποιήσει πολύ καλά ακόμη τι έλεγα. 

Ξανά δεν ακούστηκε τίποτα απολύτως.  

 Έφτασα στο δωμάτιο και προς μεγάλη μου έκπληξη, βρέθηκα 

μπροστά σ’ ένα πορτραίτο ενός νέου άνδρα με μαύρα γένια. Στα χέρια του 

κρατούσε ένα κυνηγητικό όπλο ενώ δίπλα του στεκόταν περήφανα ο γκρίζος 



Μια σειρά από τρομαχτικά γεγονότα        21 
_______________________________________________________________________________________________________________________________________________________________________________________________________________ 

 

 

λύκος. Ο κύριος του πορτραίτου ήταν το δαιμόνιο τελώνιο που είχε 

στοιχειώσει την έπαυλη. Μια έντονη μυρωδιά ψόφιου ζώου ερχόταν μέσα από 

το πορτραίτο. Ήταν δυνατόν να συμβαίνει κάτι τέτοιο; 

 Έκανα τον σταυρό μου παρακαλώντας τον Θεό ώστε ο τύπος στο 

πορτραίτο να μην ξύπναγε. Τον πλησίασα και επεξεργάστηκα με τα γερακίσια 

μάτια μου κάθε σπιθαμή αυτού του αριστουργήματος. Όλα έδειχνα να είναι 

φυσιολογικά, αλλά η άσχημη μυρωδιά του ψόφιου ζώου συνέχισε να βγαίνει 

μέσα από τον πίνακα. Έπρεπε να τον σηκώσω, γιατί πιθανόν από πίσω του θα 

έβρισκα αυτό που έβγαζε αυτήν την απαίσια δυσοσμία. Αυτό έκανα. Με 

τρεμάμενα χέρια κατέβασα το εμπόδιο που έκλεινε την είσοδο για να δω αυτό 

που ποθούσα. 

 Πίσω λοιπόν από τον πίνακα προς μεγάλη μου έκπληξη, αντίκρισα ένα 

άνοιγμα. Έχωσα το κεφάλι μου μέσα. Υπήρχαν δύο δρόμοι, ένας που πήγαινε 

προς τα πάνω πατώματα της έπαυλης και ένας άλλος που οδηγούσε μάλλον 

στο υπόγειο. Από εκεί ερχόταν η μυρωδιά. Δίχως δεύτερη σκέψη στράφηκα 

προς το υπόγειο.  

 Το σκοτάδι ήταν πυκνό. Ευτυχώς, είχα πάντα μαζί μου τη λάμπα 

πετρελαίου που όχι μόνο φώτιζε με επιτυχία το δρόμο, αλλά έδιωχνε 

αποτελεσματικά και το σκότος που είχε ξεκινήσει την προσπάθεια να 

καταλάβει την ψυχή μου κι ύστερα το ίδιο το κορμί μου. Μετά από κάμποσες 

στροφές βρέθηκα μπροστά σε σκαλοπάτια, τα οποία ήταν καλυμμένα με 

πράσινο υγρό, πιθανόν γλίτσα. 

 Πάτησα το πρώτο σκαλί, μα δεν μπορούσα να φανταστώ ότι το σώμα 

μου θα έχανε μονομιάς την ισορροπία του κάνοντάς με να παραπατήσω, 

χάνοντας από τα χέρια μου τη λάμπα. Ναι, έπεσα. Ναι, η φλόγα της 

τρεμόπαιξε για δεύτερα, χάθηκε. Βρισκόμουνα μέσα στη στοιχειωμένη έπαυλη 

ολομόναχος μέσα στο πυκνό σκοτάδι.  

 Άρχισα να ψάχνω μανιωδώς τις τσέπες μου. Βλέπετε, ποτέ δεν 

αγαπούσα την καθαριότητα με αποτέλεσμα να ξεχνώ πάμπολλες φορές 

πράγματα μέσα στις τσέπες των ρούχων μου. Τελικά, βρήκα κάτι που θα 

μπορούσε να με βοηθήσει κάπως να ξεκολλήσω από αυτήν την τραγική 

κατάσταση, έναν αναπτήρα. 

 Άναψα τον αναπτήρα και συνέχισα να κατεβαίνω τα σκαλιά τώρα πια 

με τη δέουσα προσοχή. Τα σκαλιά δεν έπρεπε να οδηγούν στο υπόγειο της 

οικίας, αλλά βαθιά μέσα στο έδαφος. Τριάντα λεπτά κατέβαινα τη σκάλα 

ώσπου έφτασα σ’ έναν πιο ανοιχτό χώρο. Η μυρωδιά πλέον ήταν αφόρητη και 

ερχόταν από μπροστά μου.  



22                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Είναι κανείς εδώ;» ρώτησα με σιγανή φωνή παρά ότι βαθιά μέσα μου, μια 

μικρή φωνούλα έλεγε ότι μόλις είχα κάνει κάτι εξαιρετικά ολέθριο. 

 Ξάφνου, τα φώτα άνοιξαν. Το φως με τύφλωσε. Καθώς τρέκλιζα, έπεσα 

πάνω σε κάτι, ο αναπτήρας έφυγε από τα χέρια μου. Ο τρόμος είχε κατακλίσει 

το κορμί μου και ένιωθα ότι είχε εισχωρήσει μέσα στην καρδιά μου. Σαν 

σαρκοφάγο σκουλήκι θα έτρωγε τα σωθικά μου μέχρι να τρελαινόμουνα από 

το φόβο ώστε να επιδιώξω την αυτοκτονία.  

 Σηκώθηκα όμως ξανά. Είδα πολλά, κατάλαβα περισσότερα. Μπροστά 

μου κείτονταν το κορμί του άτυχου φοιτητή. Σκουλήκια έβγαιναν από τις 

άδειες κόρες των ματιών του, ενώ μύγες τον περιτριγύριζαν. Το πτώμα ήταν 

το πολύ επτά ημερών. Επεξεργάστηκα αρκετή ώρα το πτώμα, τράβηξα και 

φωτογραφίες. Δεν είχα συνειδητοποιήσει όμως ότι δεν ήμουνα ο μόνος μέσα 

σε αυτό το δωμάτιο. Ενώ εγώ επεξεργαζόμουνα τον νεκρό Εγγλέζο, ένα άτομο 

με πλησίαζε αργά, αλλά σταθερά. Όταν τραβούσα την τελευταία φωτογραφία, 

με άγγιξε στον ώμο.  

 Γύρισα απότομα. Πίσω μου βρισκόταν ο Ρουμάνος που είχα δει πριν από 

κάποιες ώρες στην ταβέρνα, φαινόταν τρομοκρατημένος. Τα μάτια του 

έκλαιγαν, ενώ συγχρόνως έβγαιναν από το στόμα του ήχοι και μουγκρητά. Το 

θέαμα ήταν απερίγραπτο. 

«Μπορείς να μου πεις τι συμβαίνει;» ρώτησε με σιγανή φωνή για να μην 

αφυπνίσω τον δαίμονα της οικίας. 

«Είναι ζωντανός. Είναι ζωντανός» είπε σπαστά και με τρεμάμενη φωνή ο 

Ρουμάνος. 

«Ηρέμησε, θα βγούμε ζωντανοί από εδώ μέσα» είπα γνωρίζοντας ότι αυτό δεν 

πρόκειται να συνέβαινε ποτέ. Είχα πει ψέματα, γιατί έπρεπε να καλμάρω τον 

συνομιλητή μου, αλλιώς ήταν μάλλον βέβαιο ότι θα είχα την ίδια κατάληξη 

με τον νεαρό κύριο που κατά πάσα πιθανότητα, βρισκόταν στον παράδεισο 

μέσα στην αμεριμνησία και τη μακαριότητα, μακριά από αυτή την κόλαση. 

«Τρώει μυαλά. Τρέφεται με μυαλά» είπε ο Ρουμάνος εμφανώς πιο ήρεμα από 

πριν, δείχνοντας με το δείκτη του αριστερού χεριού του το κεφάλι του νεκρού. 

 Παρά το γεγονός ότι είχα επεξεργαστεί τη νεκρή φιγούρα 

προηγουμένως, αυτή τη λεπτομέρεια δεν την είχα παρατηρήσει. Το σκάλπ 

ήταν βαλμένο στη θέση του κακότεχνα. Φαινόταν ότι είχε ανοιχτεί. Με τη 

μύτη του παπουτσιού άγγιξα το κεφάλι και το πίεσα λίγο. Τα μαλλιά 

υποχώρησαν φανερώνοντας ένα κενό μέρος μέσα στο εσωτερικό της κεφαλής 

όπου είχαν δημιουργήσει αποικίες κάτι άσπρα γλιστερά σκουλήκια. 



Μια σειρά από τρομαχτικά γεγονότα        23 
_______________________________________________________________________________________________________________________________________________________________________________________________________________ 

 

 

«Πάμε να φύγουμε φίλε μου αμέσως, αλλιώς αργά ή γρήγορα θα είμαστε σαν αυτόν 

εδώ». 

 Ο θαμώνας της ταβέρνας δε μίλησε, αλλά κούνησε καταφατικά το 

κεφάλι του. Άλλωστε γνώριζε και ο ίδιος ότι αν δεν έβγαιναν τώρα από εκεί 

μέσα, θα γίνονταν γεύμα για τον κυνηγό και για τον γκρίζο λύκο του. 

 Ωστόσο, μόλις έσκυψα για να πιάσω τον αναπτήρα, τα φώτα έκλεισαν. 

Βρισκόμασταν για μια ακόμα φορά στο σκοτάδι εκτεθειμένοι σε  οποιαδήποτε 

κίνηση του φαντάσματος, αν κανείς μπορούσε να το ονομάσει έτσι. Έπεσα στα 

τέσσερα και άρχισα με βεβιασμένες κινήσεις να ψάχνω τον αναπτήρα. Ήταν η 

μοναδική μας ελπίδα να βγούμε ζωντανοί από εκείνο το δωμάτιο. Πολλές 

φορές πρέπει πάνω στην ταραχή μου να έπιασα τον νεκρό, γιατί ένιωθα τα 

χέρια μου να είναι καλυμμένα με μια κολλώδης ουσία. Όμως, τελικά 

κατάφερα να πιάσω τον αναπτήρα. Μια μικρή σπίθα βγήκε από μέσα του, ήταν 

ικανή παρόλα αυτά να φωτίσει ικανοποιητικά ώστε να βλέπουμε το δάπεδο. 

 Έπιασα το χέρι του Ρουμάνου κι αρχίνισα να τον τραβάω με δύναμη 

προς την πόρτα. Λίγο πριν φτάσουμε στα σκαλιά, ένας τοίχος έπεσε μπροστά 

στα σκαλοπάτια, φρακάροντας την είσοδο. Είχαμε παγιδευτεί μέσα σε εκείνο 

το κλειστό δωμάτιο που μύριζε θάνατο. Ο συνοδοιπόρος μου βάλθηκε να 

χτυπά τον πέτρινο τοίχο, μα εκείνος όπως ήταν φυσικό, δεν υποχωρούσε. Του 

έπιασα τον ώμο και του είπα ότι θα ήταν προτιμότερο να σωπάσει γιατί μπορεί 

να μας έβρισκαν περισσότερα προβλήματα. Ο θαμώνας της ταβέρνας σκέφτηκε 

λίγο τα λόγια μου, αλλά μετά από ελάχιστο χρόνο έβγαλε μια κραυγή 

απόγνωσης που συνοδευόταν από βλασφημίες. 

 Ένα χαιρέκακο γέλιο ακούστηκε. Δύο ανοίγματα από τους τοίχους 

άνοιξαν κι άρχισαν να βγάζουν νερό. Και σαν να μην έφτανε μόνο αυτό, ο 

αναπτήρας τελείωσε. Ήμασταν αβοήθητοι και ο θάνατος φάνταζε 

κοντινότερα.  

 Πέρασαν ώρες. Το νερό από τους αστραγάλους πέρασε στα γόνατα και 

από τα γόνατα έφτασε μέχρι το κεφάλι. Το ταβάνι βρισκόταν πια υπερβολικά 

κοντά μας. Υπολόγιζα ότι μας έμενε το πολύ ένα δεκάλεπτο ζωής. Έπειτα ο 

εγκέφαλός μας θα ρουφιόταν με λύσσα από τον διώκτη μας, τον κυνηγό 

Γκόρντι. 

«Είμαστε πολύ κοντά στο ξύλινο ταβάνι» φώναξε σπαρακτικά ο Ρουμάνος. 

 Πάνω στην ταραχή μού πέρασε από το μυαλό να χρησιμοποιήσω το 

σουγιά μου για να απειλήσω τον συνοδοιπόρο μου μπας και σταματούσε μια 

και καλή να συμπεριφέρεται σαν ένα εννιάχρονο το πολύ, κοριτσάκι. Αυτά τα 

τελευταία του λόγια όμως έδωσαν στο μυαλό μου την ιδέα που χρειαζόταν για 



24                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

να μας απελευθερώσει από το δωμάτιο. Το ταβάνι ήταν από σκληρό ξύλο, 

αλλά το ξύλο με το πέρασμα του χρόνου και την μούχλα που είχε συσσωρευτεί 

θα μπορούσε λογικά να κοπεί από το σουγιά μου. Το μόνο που χρειαζόμασταν 

ήταν λίγη τύχη, διαφορετικά δε θα ξαναβλέπαμε τον γαλάζιο ουρανό. 

 Ο σουγιάς μπήχθηκε με δύναμη μέσα σε μια σανίδα του ταβανιού, 

αλλά δεν κουνήθηκε καθόλου. Φώναξα λοιπόν τον Ρουμάνο να με βοηθήσει 

να κουνήσουμε τη σανίδα. Εκείνος ήρθε κι άρχισε να κοπανά το ξύλο ενώ εγώ 

προσπαθούσα να το κόψω. Τελικά, καταφέραμε ύστερα από πολύ προσπάθεια 

και αφού είχε κοντέψει το νερό να μας πνίξει, να την μετακινήσουμε, 

δημιουργώντας ένα κενό ικανό να μας αφήσει να ανέβουμε στο παραπάνω 

πάτωμα. 

 Πρώτος ανέβηκα εγώ τραβώντας τον άνδρα ώστε να ανέβει κι 

εκείνος. Είχαμε βρεθεί ξανά σε ένα σκοτεινό χώρο. Δεν μπορούσαμε να δούμε 

τίποτα πέρα από τον ίδιο μας τον εαυτό. 

«Πιάσε το χέρι μου, για να μη χαθούμε». 

«Εντάξει» είπε ο συνοδοιπόρος μου, μα κάτι στη φωνή του είχε αλλάξει.  

 Ένιωσα το χέρι του να πιάνει το δικό, ήταν κρύο, τόσο κρύο που θα 

έλεγα ότι ο φίλος μου πιθανόν ήταν ζωντανός νεκρός. 

«Είσαι καλά;» ρώτησα βγάζοντας μια σιγανή τσιρίδα.  

 Απόλυτη ησυχία. Ο φίλος μου δεν έδωσε καμία απάντηση. Το κρύο χέρι 

του σταμάτησε να πιάνει το δικό μου. Ο θαμώνας της ταβέρνας έπρεπε να είχε 

φαγωθεί από τον κυνηγό. 

«Είναι κανείς εδώ;» ρώτησα όσο πιο σιγά μπορούσα. Η απάντηση στην ερώτησή 

μου με έκανε να φοβηθώ τόσο που ξεκίνησα να τρέχω φρενήρης για να βρω 

την έξοδο απ’ αυτή την κόλαση. Έπρεπε να σώσω τον εαυτό μου, δε γινόταν 

να αφήσω τα κόκαλά μου στην Τρανσυλβανία.  

«Ο επόμενος είσαι εσύ» ακούστηκε μια βραχνή φωνή από το υπερπέραν. 

 Τότε ήταν που ξεκίνησα να τρέχω όπου με καθοδηγούσε το ένστικτό 

μου. Πίστευα πως αργά ή γρήγορα θα με οδηγούσε στην έξοδο. Ενώ έτρεχα 

άρχισα μετά από λίγο να νιώθω ακριβώς από πίσω μου μια καυτή ανάσα. 

Έπρεπε να τρέξω πιο γρήγορα, και αυτό έκανα. Δυστυχώς όμως σκόνταψα 

πάνω σε μια σανίδα, έχασα την ισορροπία μου και έπεσα πάνω στο ξύλο. Το 

ξύλο έσπασε ξανά, βρέθηκα σε ένα άλλο δωμάτιο.  

 Το δωμάτιο αυτό όμως δεν ήταν εντελώς σκοτεινό. Από κάποιες 

χαραμάδες φως έφτανε στην αίθουσα, κάνοντάς με ικανό να καταλάβω ότι 

κάπου στα δεξιά έπρεπε να είναι η έξοδος της έπαυλης. Η ανάσα 



Μια σειρά από τρομαχτικά γεγονότα        25 
_______________________________________________________________________________________________________________________________________________________________________________________________________________ 

 

 

εξακολουθούσε να βρίσκεται πίσω μου. Συνοδευόταν από απόκοσμα 

ουρλιαχτά. Πήρα φόρα και έπεσα ξανά στον ξύλινο τοίχο. 

 Ο τοίχος υποχώρησε, μα έπρεπε να είχα σπάσει το δεξί μου χέρι, γιατί 

αδυνατούσα να το κουνήσω και εκτός αυτού, με πονούσε αφόρητα. Ευτυχώς 

βρισκόμουνα πια στο χολ. Κατευθύνθηκα προς το σημείο όπου βρισκόταν η 

κεντρική είσοδος του σπιτιού. 

 Λίγο πριν φτάσω στην είσοδο, η κατεστραμμένη πόρτα άρχισε να 

σηκώνεται στον αέρα, να ενώνονται τα κομμάτια της δημιουργώντας την 

τεράστια πόρτα που είχε κοντέψει να με πλακώσει. Έκανα μια κολοτούμπα 

και κατάφερα να περάσω από την πόρτα πριν μου κλείσει την είσοδο, 

φυλακίζοντας με μέσα στην έπαυλη του κυνηγού. Τρεκλίζοντας, 

παραπατώντας και έχοντας ένα σουβλερό πόνο στο δεξί μου χέρι πέρναγα με 

αργό ρυθμό τα χόρτα της αυλής. Κάποια στιγμή σκόνταψα πάνω σ’ ένα 

μπιτόνι. Μύριζε πετρέλαιο. Είχε μέσα πετρέλαιο. 

 Μια παράτολμη ιδέα μ’ έκανε να πιάσω το μπιτόνι στα χέρια και να 

αρχίσω για μια ακόμα φορά να κατευθύνομαι προς το σπίτι που είχε βρει το 

θάνατο ο άτυχος φοιτητής μαζί με τον Ρουμάνο. Θα έβαζα φωτιά στο σπίτι. 

Ήταν η μόνη λύση για να σωθεί μια και καλή το Μπρασόβ από το δαιμόνιο 

τελώνιο. Το μόνο πρόβλημα στο σχέδιό μου ήταν ότι δεν είχα πια πάνω μου 

ούτε αναπτήρα, αλλά ούτε και σπίρτα. Μάλλον, θα έπρεπε να μπω στο 

εσωτερικό του σπιτιού και να χρησιμοποιήσω τις λάμπες πετρελαίου για να 

βάλω φωτιά. 

 Λίγο πριν φτάσω στην κεντρική είσοδο, η πόρτα άνοιξε απότομα. 

Από μέσα της βγήκε ο κυνηγός παρέα με τον γκρίζο του λύκο. Με κοίταξε με 

τα διαπεραστικά του μάτια. Ήθελε να με σκοτώσει, ήταν πια ξεκάθαρο. 

Έστρεψε το τουφέκι προς τα εμένα. Δεν έστειλε το λύκο να με κυνηγήσει. 

Αρκέστηκε να πει φωναχτά:  

«Σου δίνω τριάντα δεύτερα να κρυφτείς». 

 Πάντα κρατώντας το μπιτόνι στο αριστερό μου χέρι, άρχισα να 

ψάχνω τα υψηλότερα χόρτα. Έπρεπε να σκεφτώ κάτι γρήγορα, αλλιώς θα 

ήμουνα νεκρός. Πέρασαν τα τριάντα δεύτερα, μα ακόμα δεν είχα βρει κάποια 

λύση. Το κυνήγι είχε ξεκινήσει. 

 Ο Γκόρντι κατέβηκε από την είσοδο της έπαυλης. Θα με έβρισκε 

σύντομα, φαινόταν στα μάτια του. Ήταν σίγουρος ότι θα με σκότωνε. Δεν είχα 

κρυφτεί καλά, καθώς γνώριζα ότι μπροστά στα μάτια ενός έμπειρου κυνηγού 

θα ήταν γελοίο. Για αυτόν ήταν εύκολο να με ανακαλύψει και, δυστυχώς, είχα 

δίκιο. Ο γκρίζος λύκος με βρήκε και έμπηξε τα σουβλερά του δόντια στο 



26                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

αριστερό μου χέρι. Ούρλιαξα σπαραχτικά. Πρώτη φορά ούρλιαζα τόσο. Ο 

Γκόρντι φώναξε στο λύκο να με αφήσει. Ήθελε να με αποτελειώσει ο ίδιος. 

 Άνοιξα το μπιτόνι και τον περίμενα να έρθει. Έφτασε σε απόσταση 

αναπνοής. Ο τύπος δεν ήταν φάντασμα ούτε τίποτα παρόμοιο. Έμοιαζε 

κανονικός, έμοιαζε άνθρωπος. Με σημάδεψε στο πρόσωπο με το τουφέκι. 

«Πες μου την τελευταία σου επιθυμία φίλε μου» είπε ήρεμα, γιατί έτσι κι αλλιώς 

θα είσαι νεκρός σε λίγο έλεγαν τα μάτια του.  

 Απότομα έχυσα το πετρέλαιο του μπιτονιού στο πρόσωπό του. Έχασε το 

βηματισμό του, έπεσε στο έδαφος και το τουφέκι εκπυρσοκρότησε. Το 

πρόσωπο του Γκόρντι πήρε φωτιά από τον σπινθήρα του τουφεκιού. Το σχέδιό 

μου είχε επιτύχει. Η σφαίρα από το τουφέκι προς μεγάλη μου έκπληξη, βρήκε 

στο κεφάλι το λύκο. Ο Θεός είχε βάλει το χέρι του, με είχε σώσει από το βέβαιο 

θάνατο. Το σώμα του κυνηγού είχε πάρει πια ολόκληρο φωτιά.   

 Με το αριστερό μου χέρι άφησα το μπιτόνι και προσπάθησα να συρθώ 

για να φύγω μακριά από την αυλή της έπαυλης. Όταν έφτασα στην είσοδο της 

αυλής, έγινε μια μεγάλη ανατίναξη εκεί που βρισκόταν ο κυνηγός. Το μπιτόνι 

μάλλον ήταν υπεύθυνο γι’ αυτήν την εξέλιξη. Η έκρηξη έβαλε φωτιά σε όλο 

το χώρο, ακόμα και στο ίδιο το σπίτι. 

 Τα χείλια μου συσπάστηκαν, χαμογέλασα. Είχα καταφέρει αυτό που 

πριν από λίγο φάνταζε απίθανο. Έβαλα όση δύναμη μου είχε απομείνει ώστε 

να συρθώ λίγο πιο μακριά από το σημείο της φωτιάς. Λιποθύμησα. 

 Την επόμενη μέρα ήμουνα σε ένα ράντσο κλινήρης. Το δεξί μου χέρι 

είχε γύψο και το αριστερό πόδι μου ήταν σε πολύ καλύτερη κατάσταση. Η 

νοσοκόμα μου χαμογέλασε και μου έδωσε ένα τηλεγράφημα από τον 

διευθυντή μου. Μου έλεγε για μια άλλη ιστορία εδώ κοντά στην 

Τρανσυλβανία, για άλλο ένα τρομαχτικό γεγονός που είχε συμβεί κοντά στο 

Μπρασόβ. Σε τρεις εβδομάδες ακριβώς θα έφευγα για να ερευνήσω την 

υπόθεση που ταλάνιζε τον κόμη Ελάντι. Μονάχα ήλπιζα να μην ήταν τα 

πράγματα τόσο επικίνδυνα όσο με τον Γκόρντι, αλλά που να ’ξερα ότι τα 

πράγματα θα ήταν ακόμη πιο επικίνδυνα. 

 



Μια σειρά από τρομαχτικά γεγονότα        27 
_______________________________________________________________________________________________________________________________________________________________________________________________________________ 

 

 

Ο Κόμης ΕλάντιΟ Κόμης ΕλάντιΟ Κόμης ΕλάντιΟ Κόμης Ελάντι    
 

 Μετά από τρεις εβδομάδες κατέφερα να σηκωθώ από το κρεβάτι. Ο 

γύψος πια είχε φύγει. Κατά τη διάρκεια της ανάρρωσης, ερχόντουσαν να με 

δουν καθημερινά διάφοροι κάτοικοι του Μπρασόβ που ποτέ δεν είχα 

συναντήσει για να με ρωτήσουν τι είχε γίνει εκείνη τη νύχτα που είχα βρεθεί 

ετοιμοθάνατος μπροστά από τη φλεγόμενη έπαυλη από έναν πυροσβέστη. 

Πιστεύω ότι οι κάτοικοι ήταν υπερβολικοί, καθώς δε βρισκόμουνα σε τόσο 

κρίσιμη κατάσταση. Απλά είχα καταλάβει πως με το πέρασμα του χρόνου η 

ιστορία μου είχε αναπαραχθεί από τον καθένα ξεχωριστά για να ικανοποιεί 

όσο το δυνατόν καλύτερα τις πιο τρελές τους φαντασιώσεις.  

 Εγώ, σε διαβεβαιώνω αγαπητέ αναγνώστη, ότι ποτέ δεν είπα την 

αλήθεια για το περαστικό εκτός από σήμερα που διαβάζεις αυτό το βιβλίο. 

Ήθελα να αποφύγω να τρομάξω περαιτέρω τους ήδη αποτρελαμένους 

κάτοικους, ενώ μάλιστα ήμουν απόλυτα σίγουρος πως ο πραγματικός 

κίνδυνος είχε πάψει να υφίσταται. 

 Ένας γέρος μού είχε εξομολογηθεί ότι ποτέ δε με είχε βρει 

πυροσβέστης, αλλά ένας αγρότης που είχε εκεί γύρω χωράφια. Βλέπετε, είχε 

αρθρώσει ορθό λόγο: «Οι κάτοικοι και οι πυροσβέστες δε γούσταραν να σώσουν 

την έπαυλη. Μαζί με το σπίτι είχε θαφτεί και ο σατανάς» είχε πει με κυνικό τρόπο. 

Αλίμονο, είχε δίκιο. Ποιος θα ήθελε να σώσει έναν απόγονο του σατανά; 

 Αφού έστειλα το άρθρο με το ταχυδρομείο στον διευθυντή της 

εφημερίδας που δούλευα, ξεκίνησα το επόμενο ταξίδι στη μυστηριώδη 

περιοχή της Τρανσυλβανίας. Κατευθυνόμουνα προς τον πύργο που άνηκε 

κάποτε στον Βλάντ τον παλουκωτή όπως είχε ονομαστεί. Ο πύργος ή μάλλον 

το κάστρο του, γιατί έμοιαζε περισσότερο με κάστρο στη φωτογραφία που είχα 

λάβει, είχε περάσει εδώ και δεκατρία χρόνια στον κόμη Ελάντι. Το 

τηλεγράφημα δεν ανέφερε γιατί έπρεπε να πάω εκεί, αλλά η σύντομη έρευνα 

που πραγματοποίησα με έκανε κοινωνό σ’ ένα ακόμα μυστήριο. Η γυναίκα του 

είχε βρει τραγικό θάνατο. Είχε βρεθεί νεκρή τα μεσάνυχτα στην κλίνη της. 

Μάλιστα, εκείνο το βράδυ ήταν η γαμήλια βραδιά. Μετά από δύο χρόνια 

σχέσης είχαν αποφασίσει να ενωθούν με τα δεσμά του γάμου. Οι κάτοικοι 

ισχυρίζονταν ότι είχε βρεθεί κατακρεουργημένη, χωρίς το αριστερό χέρι και 

το αυτί της. Στα μάτια της φαινόταν ένα απαίσιο ον, ενώ το πρόσωπό της είχε 

συσπαστεί τόσο που φανέρωνε έναν τρόμο που δεν είχε προηγούμενο. Ήταν 

γενναία γυναίκα έλεγαν, αληθινό λιοντάρι, δύσκολα φοβόταν.  



28                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Αυτό έκανε το περιστατικό ακόμα πιο αξιοπρόσεχτο, μα και τη δουλειά 

μου δυσκολότατη. Πότε μου δεν είχε περάσει ούτε κατά το ελάχιστο η ιδέα 

πως θα γινόμουνα ένας κυνηγός δαιμονίων. Δυστυχώς, η μοίρα είναι αυτή 

που επέλεγε πάντα τη ζωή των ανθρώπων, οπότε αυτή είχε καθορίσει 

αυταρχικά τη σειρά των αλυσιδωτών γεγονότων που θα βίωνα. Η μοίρα θα 

τέντωνε κάποια στιγμή το νήμα της ζωής μου και με περισσή ευκολία θα το 

έκοβε σκοτώνοντάς με αυτομάτως. Αλλά δε νομίζω να νοιαζόταν και πολύ, 

είχε σκοτώσει μυριάδες ανθρώπους πριν ακόμα δημιουργηθεί ο κόσμος. 

 Ανέβηκα σ’ ένα γαϊδούρι, γιατί το πενιχρό εισόδημά μου σαν 

δημοσιογράφος, μόνο αυτό μου επέτρεπε να αγοράσω. Ίσως να ήταν το 

ασχημότερο γαϊδούρι που είχα δει ποτέ. Στο πρόσωπό του είχε δυο τεράστιες 

κρεατοελιές, ενώ κούτσαινε κιόλας. Είχα ζητήσει από τον τύπο που μου το 

δάνεισε να με συνοδέψει στο κάστρο, μα μόλις άκουσε την πρότασή μου, 

άρχισε να φωνάζει υστερικά. Τουλάχιστον, από όλη αυτή την ιστορία με τον 

κυνηγό Γκόρντι είχα μάθει ότι οι κάτοικοι του Μπρασόβ έμοιαζαν πολύ με 

αυτά τα αξιαγάπητα πουλερικά, τις κότες, καθώς μπροστά σε κάθε κίνδυνο 

έφευγαν τρέχοντας. Δε διακρίνονταν ούτε για την πυγμή τους, μα ούτε για τη 

γενναιότητά τους. Θα έλεγα ότι διακρίνονταν για έναν υπέρμετρο φόβο προς 

το άγνωστο και μάλλον είχαν και δίκιο να φοβούνται το άγνωστο. Όλα αυτά 

τα χρόνια είχαν δει πράγματα αξιοθαύμαστα, εξωπραγματικά.  

 Μετά από μία μέρα είχα διανύσει σχεδόν όλη την απόσταση που με 

χώριζε από το κάστρο που άνηκε κάποτε στον πρίγκιπα Βλάντ. Σύμφωνα με 

τον θρύλο, ο πρίγκιπας Βλαντ αιχμαλώτισε τους κατοίκους μιας γειτονικής 

εχθρικής πόλης και τους ανάγκασε να χτίσουν το κάστρο για λογαριασμό του. 

Λόγω του μεγέθους και της θέσης του, το κάστρο ήταν πολύ δύσκολο να 

καταληφθεί. Το σίγουρο είναι ότι στα χρόνια του Βλαντ επεκτάθηκε και 

χρησιμοποιήθηκε ως μόνιμη βάση του βλάχου ηγεμόνα. Το κάστρο από το 

1476 όπως έλεγε κι ένα άρθρο, είχε εγκαταλειφθεί. Κάποια στιγμή, ο κόμης 

Ελάντι αποφάσισε ότι ήταν το τέλειο μέρος για να χτίσει το νέο του σπιτικό, 

αλλά και να φωλιάσει τον έρωτά του. Ποτέ του δεν περίμενε όμως αυτό το 

κάστρο να εγκυμονεί τόσους πολλούς κινδύνους, πόσο μάλλον το θάνατο της 

πολυαγαπημένης του συζύγου. Εγώ, ως δημοσιογράφος, όφειλα να φτάσω 

εκεί για να διαλευκάνω το έγκλημα και παράλληλα να παρουσιάσω βεβαίως 

ένα ξεχωριστό άρθρο που θα προσέλκυσε πληθώρα αναγνωστών, καθώς η 

εφημερίδα που εργαζόμουνα είχε περιέλθει σε δεινή οικονομική κατάσταση. 

Έπρεπε να σώσω τη δουλειά μου και την εφημερίδα. 



Μια σειρά από τρομαχτικά γεγονότα        29 
_______________________________________________________________________________________________________________________________________________________________________________________________________________ 

 

 

  Όταν το φεγγάρι είχε αντικαταστήσει τον ήλιο, αποφάσισα ότι θα ήταν 

καλύτερο να σταματήσω να ξαποστάσω εγώ και το γαϊδούρι. Ξεπέζεψα, 

μάζεψα ξύλα για να ανάψω φωτιά και έβαλα σε ένα πήλινο μπολ νερό για το 

γαϊδούρι. Αφού άναψε η φωτιά, έβαλα να ψηθούν τα δύο μπριζολάκια που 

είχα φροντίσει να προμηθευτώ από τον κρεοπώλη. 

 Καθώς περίμενα να ψηθούν τα μπριζολάκια, θαύμαζα το τοπίο. Τα 

βουνά μαζί με την πυκνή βλάστηση, δημιουργούσαν ένα ονειρικό τοπίο που 

προκαλούσε κυρίως δέος και λιγότερο φόβο. Το χειμώνα αυτή η περιοχή 

έπρεπε να βυθιζόταν από το χιόνι. Ήταν ένα ιδανικό μέρος για να αποσυρθεί 

κάποιος, να γλιτώσει από τη μιζέρια και τη φασαρία της πόλης. Το μόνο 

πρόβλημα που υπήρχε ήταν το τσουχτερό κρύο, αλλά και η πανίδα. Η ευωδιά 

από το ψητό κρέας είχε προσελκύσει έναν γκρίζο λύκο. Τον κοίταξα στα μάτια 

απειλητικά και αμέσως με άφησε στην ησυχία μου. Ίσως είχε διαδοθεί το νέο 

ότι είχα σκοτώσει τον πιο θηριώδη λύκο της Τρανσυλβανίας. 

 Τα μπριζολάκια μαζί με το φρέσκο καρβέλι του Μπρασόβ ήταν 

υπέροχα. Με έκαναν να χορτάσω, αλλά και να γευτώ ένα απλό, μα θεσπέσιο 

γεύμα από αγνά ρουμάνικα προϊόντα. Ο κρεοπώλης ισχυριζόταν ότι το κρέας 

που μου είχε πουλήσει, ήταν δικής του παραγωγής και μάλλον είχε δίκιο. 

Ήταν ζουμερό, μαλακό και είχε κρατήσει όλα εκείνα τα ζουμιά που δίνουν 

στο κρέας αυτή την ιδιαίτερη νοστιμιά. Το καρβέλι προερχόταν από τον 

παλαιότερο φούρνο της πόλης. Ο θρύλος έλεγε ότι η φουρνάρισσα κρατούσε 

μια παράδοση σύμφωνα με την οποία η οικογένειά της είχε μάθει να πλάθει 

καρβέλια από τον ίδιο τον άγιο Γελάσιο του Ριμέτς. Οπότε οι κάτοικοι έλεγαν 

ότι αυτό το ψωμί έχει την ευλογία του Θεού και γι’ αυτό είναι και τόσο 

νόστιμο. Εγώ, να σας πω την αλήθεια πότε μου δεν πίστεψα το θρύλο. 

 Τα βλέφαρά μου είχαν αρχίσει να κλείνουν. Έπρεπε να κοιμηθώ 

σύντομα, γιατί είχα να διανύσω ακόμα αρκετή απόσταση μέχρι να φτάσω στο 

κάστρο. Ξάπλωσα δίπλα στη φωτιά και σχεδόν αμέσως, αφέθηκα στον 

Μορφέα να με ταξιδέψει σε κόσμους που μόνο εκείνος γνώριζε.  

 Ο ήλιος πρόβαλλε πίσω από τα θεόρατα βουνά. Οι ζεστές ηλιαχτίδες 

με χτύπησαν στο πρόσωπο, με ξύπνησαν. Κοίταξα το ρολόι μου, ήταν εννιά η 

ώρα. Είχα ξυπνήσει εγκαίρως, ίσως και λίγο νωρίτερα από όσο ήθελα. Έφαγα 

λίγα βατόμουρα με ψωμί και ανέβηκα πάνω στο πιστό μου γαϊδουράκι. Εκείνο 

πρόθυμα ξεκίνησε να βαδίζει με αργό, αλλά σταθερό ρυθμό προς το κάστρο 

του Ελάντι. Θα έφτανα στον προορισμό μου σε μισή μέρα. 

 Ύστερα από κάποιο διάστημα, το μουλάρι σταμάτησε τόσο απότομα 

ώστε έπεσα πάνω στο σκληρό χωμάτινο δρόμο τραυματίζοντας το πόδι μου. 



30                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Φρέσκο αίμα κύλησε από την πληγή, αλλά δεν ήταν τίποτα το ανησυχητικό. Η 

έκφραση του γαϊδουριού ήταν αυτή που με έκανε για μια ακόμα φορά να 

αντιληφθώ ότι βρισκόμουνα σε μια περιοχή γεμάτη δαιμόνια και πάσης 

φύσεως τέρατα που είχαν βάλλει σκοπό της ζωής τους να με αποτρελάνουν, 

να με κλείσουν σε κάποιο φρενοκομείο για να μη φανερωθεί η αλήθεια, η 

ουσία των πραγμάτων. Σ’ αυτή την περιοχή μπορούσε εύκολα να θαυμάσει 

κανείς τα έργα του Θεού ή του σατανά. Η αρμονία και η υπέροχη ατμόσφαιρα 

έκρυβαν ανέκαθεν κινδύνους, αλλά όχι τόσο σατανικούς. 

 Τα μάτια του γαϊδουριού είχαν πάρει το έντονο κόκκινο χρώμα του 

αίματος. Δεν κινούνταν καθόλου από τη θέση του. Αν δε γνώριζα ότι άνηκε 

στα ζωντανά όντα, θα έλεγα με σιγουριά πως ήταν απλά ένα ταριχευμένο ζώο.  

 Ένα ουρλιαχτό ακούστηκε. Το ζώο το έβαλε στα πόδια. Εγώ, κοίταξα 

ολόγυρα. Το μόνο που διέκρινα ήταν κάτι πουρνάρια προς τη δύση να 

κινούνται. Έπιασα μια πέτρα. Αν εμφανιζόταν το τέρας, θα την ξαπολούσα 

στη μάπα του ελπίζοντας να γίνει λαπάς, γιατί έπρεπε να ζήσω, γιατί ήθελα να 

ζήσω. Ο κόσμος έπρεπε να μάθει την αλήθεια για τα στοιχειά που 

εξακολουθούν να προκαλούν προβλήματα στους φιλήσυχους ανθρώπους. 

 Ωστόσο μέσα από τα πουρνάρια βγήκε μια θεσπέσια ξανθιά οπτασία. 

Ένα υπέροχο πλάσμα με θελκτικό πρόσωπο και επιδερμίδα. Πιθανόν δεν ήταν 

ανθρώπινο όν παρά Θεά ή τουλάχιστον νεράιδα. Πρώτη φορά αντίκριζα μια 

γυναίκα με τόσο άψογα σμιλευμένες καμπύλες. Παράλληλα, απέπνεε μια 

γαλήνη μαζί με ηρεμία σαν τη γαλάζια θάλασσα πριν τη φουρτούνα. 

 Το μονόκλ γλίστρησε από το αριστερό μου βλέφαρο. Τα χείλια μου 

πρέπει να συσπάστηκαν για να δημιουργήσουν ένα ευχάριστο, ρομαντικό 

χαμόγελο, ενώ είχα έντονη την αίσθηση ότι το πρόσωπό μου εξέπεμπε μια 

πρωτοφανή λάμψη. 

«Ω Θεά, τι σε φέρνει στα μέρη μας;» ρώτησα με ολοφάνερη έξαψη. 

Η κοπέλα κοίταξε γύρω της. Δεν είχε αντιληφθεί ότι μίλαγα για εκείνη. 

«Σ’ εμένα μιλάς;» ρώτησε η κοπέλα με την εβένινη, γλυκιά και  γάργαρη φωνή 

της. 

«Ναι, Θεά, σ’ εσένα μιλώ». 

«Ξέρετε δεν είμαι Θεά, αγαπητέ μου κύριε» είπε εκείνη ντροπαλά. 

«Τότε, αφού δεν είστε Θεά θα είστε νεράιδα ή τουλάχιστον θα είστε γαλαζοαίματη. 

Αν παρόλα αυτά δεν είστε τίποτα από αυτά, επιτρέψτε μου να εκφράσω το 

θαυμασμό μου για την ομορφιά σας» είπα φροντίζοντας να είμαι όσο το δυνατόν 

πιο ευγενικός ώστε να μην προσβάλω τη θεσπέσια οπτασία που είχα την τύχη 

να γνωρίσω. 



Μια σειρά από τρομαχτικά γεγονότα        31 
_______________________________________________________________________________________________________________________________________________________________________________________________________________ 

 

 

«Δεν είμαι τίποτα από τα δύο και δέχομαι τη φιλοφρόνησή σας για την εμφάνισή 

μου. Ο άνδρας μου ξέρετε είναι ευγενής. Ο σύζυγός μου είναι ο κόμης Ελάντι». 

 Ήμουν σίγουρος ότι αν είχα ένα δεύτερο μονόκλ θα έπεφτε κι αυτό από 

τα μάτια μου. Αυτή η γυναίκα είχε πει ότι ήταν η μακαρίτισσα του κόμη, η 

γυναίκα του! Ήθελα επειγόντως ένα δυνατό κονιάκ. Ένιωθα ότι η γη είχε 

υποχωρήσει κάτω από τα πόδια μου και εγώ έπεφτα στο κενό, στο άγνωστο. 

Ήμουν σίγουρος ότι το πρόσωπό μου έπρεπε το λιγότερο να είχε ασπρίσει. 

«Συγγνώμη κύριε, είστε καλά; Κάνετε λες και είδατε κάποιο φάντασμα» είπε η 

κοπέλα σηκώνοντας το μονόκλ από το έδαφος. 

 Προσπάθησα να ξαναβρώ τη γαλήνη που εκείνη τη στιγμή φάνταζε 

να είναι κλειδωμένη σε κάποιο απόρθητο φρούριο. Τα κατάφερα; Μάλλον όχι, 

αλλά καλύτερα να σας διαβεβαιώσω ότι είχα καταφέρει τουλάχιστον να 

απλώσω το χέρι μου, να αγγίξω το δέρμα της και να πάρω το μονόκλ. Όταν 

την άγγιξα ένιωσα συναισθήματα τα οποία δυστυχώς δεν μπορώ να σου 

περιγράψω αναγνώστη. Ωστόσο, είμαι σε θέση να σου πω ότι είχα αρχίσει να 

ερωτεύομαι τη γυναίκα του κόμη Ελάντι. 

«Όχι, δεν είδα τίποτα τέτοιο, απλά παραξενεύτηκα από την απάντησή σας γιατί 

υποτίθεται ότι είστε πεθαμένη». 

«Ποιος διαδίδει τέτοιες ανακρίβειες» είπε η κοπέλα εμφανώς εκνευρισμένη. 

«Ξέρετε, ο ίδιος ο άνδρας σας. Μάλιστα, έδωσε στη δημοσιότητα και κάποιες 

φωτογραφίες. Να, ορίστε» είπα δίνοντάς της τρεις φωτογραφίες. 

 Εκείνη της επεξεργάστηκε εξονυχιστικά. Στα μάτια της είχε 

ζωγραφιστεί μια έντονη ανησυχία. 

«Θα με οδηγήσετε στο κάστρο του άνδρα μου ευγενικέ κύριε;». 

 Η απάντηση βγήκε από τα χείλια μου άμεσα, χωρίς καμία σκέψη σαν να 

ήμουν μαγεμένος. 

«Ναι, βέβαια, χαρά μου. Άλλωστε κι εγώ προς το κάστρο πήγαινα. Ξέρετε είμαι 

δημοσιογράφος και ήρθα για να μαζέψω όσο το δυνατόν περισσότερα στοιχεία για 

την υπόθεση». 

«Ωραία, τότε θα ξέρετε το δρόμο» είπε η κοπέλα περιμένοντας καταφατική 

απάντηση. 

«Ξέρετε, ο χάρτης ήταν πάνω στο γαϊδουράκι, το οποίο μόλις σας είδε εξαφανίστηκε. 

Οπότε καταλαβαίνετε ότι δεν είμαι απόλυτα σίγουρος για την κατεύθυνση που 

πρέπει να ακολουθήσουμε». 

«Μην ανησυχείτε, γνωρίζω πολύ καλά την περιοχή, γιατί ο άνδρας μου συνήθιζε τα 

Σάββατα να βγαίνει στην εξοχή για κυνήγι. Αρκετές φορές τον συνόδευα. Ξέρετε, 



32                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

είμαι αρκετά καλή στο κυνήγι» είπε η ντελικάτη γυναίκα χαμογελώντας 

εγκάρδια. 

 Απλώς κούνησα, καταφατικά το κεφάλι μου γνέφοντάς της να περάσει 

μπροστά και να αρχίσει το περπάτημα. Μπορεί να ισχυρίστηκα ότι δε γνώριζα 

πού βρισκόμουνα, αλλά στην πραγματικότητα γνώριζα ότι στεκόμασταν στο 

ξέφωτο των στεναγμών, όπως το είχαν ονομάσει οι Ρουμάνοι εξαιτίας των 

αναφιλητών που ακούγονταν το βράδυ. Απείχαμε κάμποσα χιλιόμετρα από 

τον προορισμό μας, όχι πολλά, αλλά κάμποσα. Ναι, ήξερα πού βρισκόμουνα. 

Ναι, γνώριζα προς τα πού έπρεπε να κατευθυνθώ, αλλά ήθελα να ελέγξω τη 

γυναίκα. Μπορεί να ήταν αυτή που έλεγε ή μπορεί να ήταν ένας επικίνδυνος 

τυχοδιώκτης. Έπρεπε να βεβαιωθώ ότι έλεγε την αλήθεια. 

 Μετά από αρκετά χιλιόμετρα είχα βεβαιωθεί ότι δεν ήταν η γυναίκα 

του κόμη. Είχε στραφεί ακριβώς προς την αντίθετη μεριά από εκεί που 

βρισκόταν το κάστρο. Γενικότερα, έδειχνε σαν να μην κατανοεί σε ποιο τόπο 

βρισκόταν. Τα μάτια της εξέταζαν εξονυχιστικά το χώρο, για να μπορέσει να 

καλύψει όσο καλύτερα μπορούσε την απάτη που είχε σκαρώσει. Τώρα, έβλεπα 

ότι πίσω από αυτή τη σαγηνευτική ομορφιά και έλξη που απέπνεε η γυναίκα 

υπήρχε κάτι σκοτεινό. Μάλλον, η γυναίκα ήταν κάποιος δαίμονας που είχε 

σαν στόχο να με αποπλανήσει. 

 Ξάφνου, σταμάτησε. Γύρισε απότομα κοιτάζοντάς με απορία. 

«Γιατί προχωράτε τόσο αργά;» ρώτησε η θεσπέσια αυτή ύπαρξη. 

 Αυτά τα λόγια ήχησαν δυνατά στο μυαλό μου. Με έκαναν να 

αντιληφθώ, έστω και καθυστερημένα, ότι η συμπεριφορά μου είχε αλλάξει 

άρδην προς την κοπέλα. Κρατούσα μεγάλη απόσταση, την κοίταζα όχι με 

θαυμασμό, αλλά με απέχθεια, και το πιο σημαντικό, έδειχνα να μην την 

εμπιστεύομαι. 

«Απλά έχω καούρες στο στομάχι, επειδή δεν έφαγα καλά τις τελευταίες μέρες. Ίσως 

είναι και η κούραση που έχει πια συσσωρευτεί» είπα φροντίζοντας να αλλάξω 

άμεσα συμπεριφορά ξεκινώντας χαρίζοντας ένα γλυκό χαμόγελο στη σύζυγο 

του κόμη. 

 Εκείνη, δεν είπε τίποτα παρά συνέχισε να προχωράει προς την 

κατεύθυνση που θα οδηγούσε στον αγαπημένο της.  

 Σύντομα την πρόφτασα. Στα μάτια της είχε ζωγραφιστεί μια σιγουριά 

ότι με οδηγούσε στο σωστό δρόμο. Παράλληλα, το γρήγορο λικνιστό βήμα της 

φανέρωνε αυτοπεποίθηση. Όσο πιο πολύ έμενα κοντά της, ένιωθα μια 

ουράνια δύναμη να με σπρώχνει προς εκείνη. Το άρωμα, οι καμπύλες, το 

πρόσωπο και ο αισθητισμός που έρεε διάχυτος από πάνω της, με έκανε να 



Μια σειρά από τρομαχτικά γεγονότα        33 
_______________________________________________________________________________________________________________________________________________________________________________________________________________ 

 

 

αρχίζω να την ερωτεύομαι. Μα, πώς ήταν δυνατόν ένας συγκρατημένος 

άνθρωπος σαν εμένα να ερωτευτεί τη γυναίκα ενός κόμη και μάλιστα του 

κόμη Ελάντι, ενός σημαντικότατου προσώπου που είχε καθολικό κύρος 

ανάμεσα στους ευγενείς και στους κατοίκους της Ρουμανίας; 

 Η κοπέλα σταμάτησε μπροστά από μια απότομη χαράδρα. Εγώ, 

παραλίγο να πέσω πάνω της, καθώς δεν παρατηρούσα πού πηγαίναμε. Μπορώ 

να πω ότι πια ήμουν σίγουρος ότι είχα ερωτευτεί την κοπέλα. Δεν είχα μάτια 

για τίποτε άλλο. Το μόνο που με ένοιαζε ήταν να βρίσκομαι περισσότερη ώρα 

μαζί της.  

«Πρέπει να περάσουμε απέναντι» είπε η κοπέλα κοιτάζοντάς με με πάθος.  

 Εγώ, την κοίταξα αμήχανα, γιατί δεν ήταν και εύκολο πράγμα να 

περάσουμε μια απότομη χαράδρα. Έλεγξα τις πιθανότητες, μα ήταν ελάχιστες 

έως μηδαμινές. 

«Δεν μπορούμε να περάσουμε απέναντι» είπα με πικρία στην απαστράπτουσα 

δεσποσύνη. 

 Εκείνη χαμογέλασε και μου έγνεψε να την ακολουθήσω. Φαινόταν να 

γνώριζε τον τρόπο να κατέβουμε με ευκολία στη χαράδρα. Με οδήγησε σε 

κάποιους πυκνούς θάμνους. Εκεί, υπήρχε ένα μονοπάτι κρυμμένο από το μάτι 

κάποιου ανυποψίαστου οδοιπόρου. Ήταν ένα μονοπάτι κακοτράχαλο, 

επικίνδυνο, μα ήταν και το μοναδικό μονοπάτι που είχε τη δυνατότητα να 

φτάσει κανείς στα έγκατα της χαράδρας. Με λίγη πίστη και με τιτάνια 

προσοχή πίστευα πως θα κατάφερνα να φτάσω με επιτυχία στην απέναντι 

μεριά, όπου φαινόταν το κάστρο του κόμη. Για την κοπέλα φοβόμουνα πιο 

πολύ. Έτρεμα στη σκέψη ότι αυτή μπορεί να έπεφτε στην άβυσσο. Ένα λάθος 

βήμα μπορεί να οδηγούσε στο θάνατο της αγαπημένης. 

 Ωστόσο, τώρα που κακοφαινόταν το κάστρο του Ελάντι, είχε αρχίσει να 

αποκαθίσταται η εμπιστοσύνη μου στη γυναίκα. Εφόσον είχε βρει έναν πιο 

γρήγορο δρόμο για να φτάσουμε στο κάστρο ήταν όντως η χαμένη γυναίκα 

του κόμη. 

 Πράγματι, καθώς κατεβαίναμε από το απόκρημνο μονοπάτι, εκείνη 

περπάταγε σαν ζαρκάδι, με χάρη, αλλά και με περίσσια αυτοπεποίθηση. Ποτέ 

της δεν τρόμαξε στη θέα των μυτερών βράχων. Θα υποστήριζα κιόλας αν με 

ρωτούσες, ότι είχε περπατήσει πολλές φορές αυτό το μονοπάτι. 

 Αντίθετα με την κυρία που με συνόδευε, εγώ αντιμετώπιζα σοβαρά 

προβλήματα στην κατάβασή μου. Φοβόμουνα μην κάνω κάποιο λάθος που 

απέβαινε μοιραίο για τη ζωή μου. Πολλές φόρες γλίστρησα, αλλά η κοπέλα με 



34                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

έπιασε και με γλίτωσε από το θάνατο. Κάθε φορά που με έσωζε από το θάνατο, 

η αγάπη μου για εκείνη μεγάλωνε. 

 Φτάσαμε στο τέλος του δρόμου, πατήσαμε ξανά στέρεο έδαφος. 

Ήμουνα φοβισμένος, από το πρόσωπό μου έτρεχε ιδρώτας. Ένιωθα 

ανακούφιση που είχα σωθεί. Ναι, είχα σωθεί από το θάνατο για πολλοστή 

φορά. Υπεύθυνος βέβαια για αυτή την εξέλιξη δεν ήμουνα εγώ, αλλά εκείνη. 

Εκείνη η πανέμορφη παρουσία που είχε δώσει ένα νέο, ιδιαίτερο νόημα στην 

πολύπαθη ζωή μου.  

 Ευτυχώς, στον πάτο του φαραγγιού υπήρχε σκιά, υγρασία και κρύο, 

γιατί η ζέστη μας είχε κάνει να καταναλώσουμε τεράστια ποσά ενέργειας. 

Γενικότερα, μας είχε κουράσει η όλη προσπάθεια. Ακόμα και στο πρόσωπο της 

κοπέλας διαγράφονταν πια οι κηλίδες του ιδρώτα. Μολαταύτα, οφείλω να 

παραδεχτώ ότι ήταν καλά γυμνασμένη, γιατί δε δυσανασχετούσε με την όλη 

προσπάθεια.  

«Είστε έτοιμος να συνεχίσουμε;» ρώτησε με τη γάργαρη φωνή της. 

 Εγώ, ξαφνιάστηκα, καθώς δεν είχε περάσει αρκετή ώρα ώστε να γεμίσω 

τις μπαταρίες μου. Τα πνευμόνια πήγαιναν πάνω κάτω με ταχείς ρυθμούς, 

ενώ ένιωθα και μια έντονη δυσφορία. Η κοπέλα αντιλήφθηκε το πρόβλημα 

στο οποίο είχα περιέλθει και μου παραχώρησε εγκάρδια αρκετό χρόνο ώστε να 

μπορέσω τώρα πια να συνεχίσω την ανάβαση των απότομων βράχων. 

 Μετά από ένα εύλογο χρονικό διάστημα, εκείνη με οδήγησε σε μια 

σπηλιά, κρυμμένη πίσω από κάποιους κέδρους. Ήταν δύσκολο έως απίθανο 

να βρει κανείς αυτή την τρύπα στην εσοχή του βράχου. Μόνο ένα έμπειρο μάτι 

ήταν σε θέση να ανακαλύψει τη συγκεκριμένη τρύπα. 

«Μη φοβάσαι, μπορεί να μην έχει καθόλου φως, αλλά το άνοιγμα θα μας οδηγήσει 

στην επιφάνεια. Απλά, θα πρέπει να ακολουθήσεις με ακρίβεια τα βήματά μου» είπε 

εκείνη νεύοντάς μου να κάνω γρήγορα. 

 Πράγματι, φτάσαμε σύντομα στην επιφάνεια. Η σπηλιά ήταν ένα 

μονοπάτι που είχε κατασκευάσει ο σύζυγός της για να μπορούν να κόβουν 

δρόμο και να αιφνιδιάζουν τους εχθρούς, όπως είχε αναφέρει η γυναίκα. 

 Χωρίς να ξεκουραστούμε, αρχίσαμε την πεζοπορία προς το κάστρο που 

ήταν πιο κοντά από ποτέ. Καθώς προχωρούσαμε, παρατηρούσα ότι η κοπέλα 

είχε να αρχίσει να τρεκλίζει. Τα βήματά της δε φανέρωναν εκείνη την 

αυτοπεποίθηση και τη δυναμική όπως προηγουμένως. Έτσι, άρχισα να την 

πλησιάζω περισσότερο φοβούμενος μήπως της συμβεί κάτι. Κάποια στιγμή 

συνειδητοποίησα πως δεν ήταν σε θέση να συνεχίσει το περπάτημα. 



Μια σειρά από τρομαχτικά γεγονότα        35 
_______________________________________________________________________________________________________________________________________________________________________________________________________________ 

 

 

«Καλύτερα, να σταματήσουμε να ξεκουραστείτε. Θα πρέπει…» δεν πρόλαβα να 

τελειώσω τη φράση μου και η κοπέλα έπεσε αναίσθητη στο έδαφος. 

 Άμεσα, βρέθηκα δίπλα της. Τη σήκωσα για να την οδηγήσω σε ένα 

ρυάκι που βρισκόταν στα αριστερά μας. Μπορεί να μην το έβλεπα, αλλά 

άκουγα τον ήχο του τρεχούμενου νερού. 

 Ο ήλιος μπορεί να με χτύπαγε με όλη του τη δύναμη, αλλά εγώ δεν 

έπρεπε να λιγοψυχήσω. Όφειλα παρά την κούραση να την οδηγήσω στο 

ρυάκι. Τα συναισθήματά μου από τότε που την άγγιξα για να την κουβαλήσω 

ποίκιλλαν. Ένιωθα να αγγίζω κάτι μοναδικό. Για μια στιγμή φαντάστηκα να 

της έλεγα τι πίστευα για εκείνη, να της φανέρωνα τα αισθήματά μου, τα οποία 

είχαν μετατραπεί σε έναν ορμητικό χείμαρρο. Με δυσκολία κατάφερνα να τα 

συγκρατήσω. Αγγίζοντας αυτό το θείο πλάσμα, ένιωσα να ολοκληρώνεται και 

ένα όνειρο. Ένιωσα για πρώτη φορά μετά από πάμπολλα χρόνια το κορμί μου 

να ποθεί το δικό της. Γνώριζα όμως, ότι δεν έπρεπε να ενδώσω στον πειρασμό, 

γιατί θα κινδύνευε άμεσα η ζωή μου, αλλά και η ζωή της, καθώς ο κόμης ήταν 

αυστηρός απέναντι σε εκείνους που έριχναν κλεφτές ματιές στη γυναίκα του, 

πόσο μάλλον σ’ εμένα που είχα το διακαή πόθο να γευτώ τα σαρκώδη χείλη 

της. 

 Αφού την άφησα κοντά στο κρύο νερό, της έριξα κάμποσο στο πρόσωπο 

ελπίζοντας να τη συνεφέρω. Ευτυχώς, τα κατάφερα με απόλυτη επιτυχία. 

Σηκώθηκε, με ευχαρίστησε που τη βοήθησα να σταθεί ξανά στα πόδια της. 

Ήπιε κάμποσο παγωμένο νερό και αρχίσαμε για μια ακόμη φορά την 

πεζοπορία. Όλα φάνταζαν καλύτερα τώρα. 

 Τελικά, μετά από όλη αυτή την κούραση φτάσαμε, πολύ αργότερα απ’ 

όσο είχα υπολογίσει, στον προορισμό μας. Οι φύλακες χάρηκαν αφάνταστα 

όταν αντίκρισαν την κοπέλα. Ο ίδιος ο κόμης κατέβηκε για να μας 

προϋπαντήσει. Μόλις τον είδε η γυναίκα του, έτρεξε στην αγκαλιά του. 

Αγκαλιάστηκαν και φιλήθηκαν με πάθος. Οφείλω να παραδεχτώ ότι η 

τρυφερή αυτή στιγμή με έκανε να κατανοήσω ότι δεν είχα καμία ελπίδα με τη 

γυναίκα και βεβαίως δεν έπρεπε να μπω εμπόδιο στον γάμο των δύο 

ανθρώπων. Φαίνονταν αγαπημένοι. 

 Μετά τον χαιρετισμό του ανδρόγυνου, ο κόμης χαιρέτησε με ζέση κι 

εμένα. Ήταν ευγνώμων που είχα συνοδέψει τη σύζυγό του στο κάστρο. Για να 

δείξει τον ανυπέρβλητο σεβασμό που έτρεφε προς το πρόσωπό μου, με κάλεσε 

για ένα βραδινό δείπνο προς τιμήν μου. Εγώ, αμέσως δέχτηκα την πρόσκληση, 

ελπίζοντας συγχρόνως να καταφέρω να συλλέξω όσο το δυνατόν 



36                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

περισσότερες πληροφορίες που θα εξηγούσαν ικανοποιητικά τον υποτιθέμενο 

θάνατο της θεϊκής οπτασίας. 

 Ένα μελαψό παλικάρι με οδήγησε στα ιδιαίτερα διαμερίσματά μου. Ο 

χώρος στον οποίο θα έμενα για όσο ήθελα ήταν εξωπραγματικός. Ήμουν κάτι 

σαν επίσημος καλεσμένος μάλλον για να μου έχουν παραχωρήσει τον 

καλύτερο χώρο που υπήρχε στο κάστρο. Το κρεβάτι μου ήταν κατασκευασμένο 

από ξύλο βελανιδιάς, ενώ το στρώμα είχε παραγεμιστεί με πούπουλα χήνας. 

Τέτοια μεγαλεία δεν είχα γευτεί ποτέ. 

 Το ίδιο το παλικάρι μόλις μου έδειξε το χώρο, ο οποίος ξέχασα να 

αναφέρω ότι είχε και δικό του τζάκι και μια τεράστια βιβλιοθήκη. Με ρώτησε 

αν ήθελα να μου φέρει νέα ρούχα για να φορέσω. Εγώ του ένευσα 

καταφατικά, αλλά του ζήτησα να μου φέρει μια μπανιέρα, γιατί ήθελα 

οπωσδήποτε να κάνω ένα κρύο μπάνιο.  

 Καθώς περίμενα, ξεκίνησα να ψάχνω τη βιβλιοθήκη για να βρω κάποιο 

βιβλίο που θα μου κινούσε την περιέργεια. Την προσοχή μου τράβηξε ένα 

βιβλίο με τίτλο «Δαίμονες και Τέρατα». 

 Κάποια μυστήρια δύναμη με παρακίνησε να κοιτάξω αρχικά τα 

περιεχόμενα. Το βιβλίο χωριζόταν σε δύο ενότητες. Η πρώτη ήταν δαίμονες 

και η δεύτερη ενότητα ήταν τα τέρατα. Ξεφύλλισα και τις δύο ενότητες γιατί 

έτσι πρόσταζε το υποσυνείδητό μου. 

 Ενώ λοιπόν, βρισκόμουνα στο κεφάλαιο δαίμονες, βρήκα έναν θηλυκό 

δαίμονα που είχε σαν στόχο να αποπλανεί αρσενικά κι ύστερα να τα 

χρησιμοποιεί ως δούλους. Το όνομα του δαίμονα ήταν Σόκουμπους. Η 

φωτογραφία ήταν παλιά, αλλά το κείμενο ανέφερε ότι είναι ένας εξαιρετικά 

επικίνδυνος δαίμονας που είναι σε θέση την κατάλληλη στιγμή να 

πραγματοποιήσει την καταληκτική κίνηση οδηγώντας τα θύματά του στη 

σκλαβιά. Παράλληλα, ανέφερε ότι έχουν γίνει και αναφορές ότι το 

συγκεκριμένο είδος δαιμόνων τρέφεται κιόλας με τους σκλάβους. Αυτή η 

άποψη βέβαια άνηκε στη σφαίρα της φαντασίας, εφόσον κανείς μέχρι τώρα 

από τους ερευνητές δεν έχει κατανοήσει πώς τρέφονται αυτοί οι δαίμονες.  

 Στην τελευταία παράγραφο που αφορούσε τον δαίμονα γινόταν 

αναφορά σ’ ένα περιστατικό σε κάποια εκκλησία όπου είχαν δει οι ερευνητές 

για πρώτη και τελευταία φορά ένα Σόκουμπους. Η γυναίκα δαίμονας είχε 

αποπλανήσει τον ιερέα με το θείο της σώμα, αλλά και τη μαγεία που εξέπεμπε 

σύμφωνα με τον ιερέα. 

 Η πόρτα άνοιξε και εμφανίστηκε για μια ακόμα φορά το μελαψό 

παλικάρι με μια μπανιέρα. Η μπανιέρα είχε κατασκευαστεί μάλλον από ασήμι, 



Μια σειρά από τρομαχτικά γεγονότα        37 
_______________________________________________________________________________________________________________________________________________________________________________________________________________ 

 

 

ενώ πάνω της είχαν σκαλιστεί ποικίλα σχέδια από χρυσάφι και πολύτιμα 

πετράδια. Το παλικάρι άφησε την μπανιέρα και επέστρεψε κρατώντας μια 

κανάτα και ένα σαπούνι. Ξεκίνησε να γεμίζει τη μπανιέρα.  

 «Μόλις τελειώσεις, πες στον αφέντη σου ότι θα ήθελα να του μιλήσω 

ιδιαιτέρως. Αν ρωτήσει για ποιο θέμα, πες του ότι αφορά τη γυναίκα του» είπα 

κοιτάζοντάς τον με επιτακτικό βλέμμα. 

 Εκείνος, μόλις γέμισε την μπανιέρα, έκλεισε την πόρτα. Φεύγοντας με 

διαβεβαίωσε ότι θα ενημέρωνε τον κόμη Ελάντι για το αίτημά μου. Έβγαλα τα 

ρούχα μου και μπήκα μέσα στο γάργαρο νερό. 

 Τα μέλη του σώματος χάρηκαν γι’ αυτό το ευχάριστο διάλειμμα από 

την αδιάκοπη πεζοπορία. Είχα τρεις με τέσσερεις μέρες να κάνω μπάνιο και να 

βγάλω από πάνω μου όλη αυτή τη βρώμα που είχε δημιουργηθεί τόσο από το 

χρόνο όσο και από τις πτώσεις μου στο έδαφος. Ήταν ένα διάλειμμα 

απαραίτητο για να αναλογιστώ καλύτερα όλα αυτά που είχα διαβάσει στο 

βιβλίο. Μπορεί να μην πολυπίστευα στους δαίμονες, στα τέρατα, στα ξωτικά 

και γενικότερα στα φανταστικά πλάσματα, αλλά όλα αυτά είχαν αλλάξει μετά 

τη μικρή μου περιπέτεια στο Μπρασόβ. Ήμουν πεπεισμένος ότι η κοπέλα δεν 

ήταν ανθρώπινο όν παρά ένας κακός δαίμονας. Ήθελε να με αιχμαλωτίσει 

εμένα μαζί με τον κόμη για να κάνουμε καθετί που μας προστάζει. Όλα αυτά 

φάνταζαν αλλόκοτα, αλλά πίστευα πως είχα δίκιο. 

 Η πόρτα χτύπησε, μα δεν την άκουσα γιατί με είχαν απορροφήσει οι 

σκέψεις μου. Η πόρτα ξαναχτύπησε, μα ξανά δεν την άκουσα. Τότε εκείνη 

άνοιξε. Η γυναίκα του κόμη Ελάντι είχε μπει μέσα στο δωμάτιο ενώ εγώ 

ακόμα πλενόμουνα. 

«Γεια σας, πώς είστε;» ρώτησε η θεσπέσια φωνή της δεσποσύνης κάνοντάς με 

να επανέλθω στην πραγματικότητα.  

 Μόλις την αντίκρισα κοκκίνισα, όχι μόνο επειδή με έβλεπε γυμνό, 

αλλά και γιατί φορούσε ένα νυχτικό που κάλυπτε μονάχα τα απολύτως 

απαραίτητα. Οι καλλίγραμμες καμπύλες της αναδεικνύονταν εντονότερα, 

δημιουργώντας μια μέθη. Καλύφθηκα με τις σαπουνάδες διαβεβαιώνοντας 

τον εαυτό μου πως έτσι ήταν αδύνατο για εκείνη να δει το σώμα μου. 

«Μια χαρά είμαι. Σε τι οφείλω την τιμή της επίσκεψής σας;» ρώτησα με 

γλυκύτητα. 

«Ήρθα για να σας ανακοινώσω ότι ο αγαπημένος μου σύζυγος δέχτηκε την πρότασή 

σας να συνομιλήσετε για το θέμα που σας απασχολεί. Παρεμπίπτοντως, έχουμε 

ξεχάσει να συστηθούμε. Ονομάζομαι Ειρήνα Πετρέσκου». 

«Ονομάζομαι Αρθούρος Μόρτιμερ και είμαι δημοσιογράφος». 



38                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Χάρηκα για τη γνωριμία» είπε η κοπέλα χαμογελαστά. 

«Και εγώ χάρηκα» απάντησα κάπως εκνευρισμένα γιατί πίστευα πως είχε 

κρατήσει αρκετά η συζήτηση και γινόταν κάτω από ακατάλληλες συνθήκες. 

«Νομίζω ότι θα ήταν καλύτερα να σας αφήσω να ετοιμαστείτε» είπε η κοπέλα 

καθώς έφευγε από το δωμάτιο. Άνοιξε την πόρτα, μα δεν την έκλεισε. 

Στάθηκε ακίνητη για λίγο κι ύστερα μου είπε κοιτάζοντάς με παιχνιδιάρικα, 

εμένα αυτή την εντύπωση μου έδωσε, ότι θα χαιρόταν πολύ αν με έβλεπε το 

βράδυ στο δείπνο.  

 Χαμογέλασα λέγοντας ότι θα χαρώ κι εγώ πολύ να τη δω στο δείπνο. 

Τελικά άνοιξε την πόρτα και βγήκε από το δωμάτιο. 

 Αφού πλύθηκα, ζήτησα από το παλικάρι να μου φέρει καινούργια 

ρούχα να φορέσω. Εκείνος έφυγε άμεσα και γύρισε εξίσου γρήγορα κρατώντας 

στα χέρια του τρία διαφορετικά πουκάμισα με τα παντελόνια τους. Μου τα 

έδειξε με καμάρι. Επέλεξα το πορτοκαλί πουκάμισο με το καφετί παντελόνι. 

Όλα τα ρούχα είχαν φτιαχτεί με προσοχή. Ήταν άνετα και ζεστά. 

 Ευχαρίστησα ξανά τον νεαρό και τον άφησα να καθαρίσει το δωμάτιο. 

Είχε φτάσει η ώρα να βρω τον κόμη για να συζητήσουμε για τον φαινομενικό 

θάνατο που είχε κάνει ιδιαίτερη αίσθηση στη γύρω περιοχή αφού το νέο είχε 

διαδοθεί με αστραπιαίους ρυθμούς. Επίσης, ο Ελάντι δεν έδειχνε να είναι τόσο 

αφελής ώστε να διαδίδει στις εφημερίδες ανυπόστατες φήμες, με άλλα λόγια 

ψέματα για να προκαλέσει το κοινό αίσθημα. Δόξα τον Θεό, είχε προικιστεί με 

πολλά ταλέντα και είχε κληρονομήσει μια διόλου ευκαταφρόνητη περιουσία 

από τον πατέρα του, ο οποίος είχε εγκαταλείψει πριν από χρόνια τη Ρουμανία 

και είχε δραστηριοποιηθεί στην Αγγλία, ιδρύοντας μια μεγάλη βιομηχανία 

ρουχισμού. Τα ρούχα της εταιρείας είχαν διακριθεί άπειρες φορές και 

σημείωναν με την πάροδο του χρόνου περισσότερες πωλήσεις. Αυτή η 

εταιρεία πέρασε στα χέρια του γιού. Κατά τη διεύθυνση της βιομηχανίας από 

τον γιο τα πράγματα πήγαιναν ακόμα καλύτερα. Ο κόμης διέθετε μυαλό, 

προνοητικότητα και επιχειρηματικό ένστικτο. Έτσι, είχε καταφέρει να κάνει 

τη βιομηχανία του τη μεγαλύτερη στην Αγγλία. 

 Συγχρόνως, ο κόμης δεν είχε κατηγορηθεί ποτέ για διαφθορά ούτε 

είχαν διαδοθεί φήμες για ακολασίες όπως για τον πατέρα του. Η μοναδική 

κηλίδα στο βιογραφικό του μπορεί να θεωρηθεί ο γάμος του με την Ειρήνα 

Πετρέσκου, κόρη ενός μικροκτηματία της ευρύτερης περιοχής της 

Τρανσυλβανίας. Η αγάπη του για την κοπέλα τον οδήγησε στο να πουλήσει τη 

βιομηχανία του και να επιστρέψει μετά από χρόνια απουσίας στα πάτρια 

εδάφη. Εδώ, θα πρέπει να σημειωθεί ότι μόλις ανακοίνωσε την απόφασή του 



Μια σειρά από τρομαχτικά γεγονότα        39 
_______________________________________________________________________________________________________________________________________________________________________________________________________________ 

 

 

να πουλήσει την εταιρεία, η πλειοψηφία των ευγενών μίλησαν για μάγια που 

είχε κάνει η κοπέλα για να τυλίξει τον κόμη. Ο Ελάντι αγνόησε όλες τις 

κακίες και παντρεύτηκε την αγαπημένη του αφού πρώτα αγόρασε αυτό το 

ιστορικό κάστρο. Όταν τελείωσε η αναπαλαίωσή του, γιατί είχε παραμεληθεί 

εδώ και πολλά χρόνια, έγινε και ο γάμος. Οπότε, γίνεται κατανοητό αγαπητέ 

αναγνώστη ότι ο χαμός της γυναίκας θα έπρεπε να είχε φέρει τον κόμη στα 

πρόθυρα της κατάρρευσης, αν δεν τον είχε οδηγήσει ήδη σ’ αυτήν. Έτσι, 

γίνεται αντιληπτό ότι η επανεμφάνιση της Ειρήνας για τον άνδρα έπρεπε να 

ήταν κάποιο θείο δώρο. 

 Έφτασα στο καθιστικό. Ο οικοδεσπότης με περίμενε εδώ και κάποια 

ώρα. Φαινόταν αμήχανος. Μια μικρή φωνή μέσα μου υποστήριζε ότι φοβόταν 

είτε εμένα είτε τη γυναίκα του. Ίσως δεν είχε αντιληφθεί ακόμη το θαύμα που 

είχε συντελεστεί. Αν είχε γίνει κάποιο θαύμα. 

«Γεια σου ξένε» είπε ο κόμης με ψυχρό τόνο στη φωνή του. 

«Καλησπέρα σας, είναι τιμή μου που σας γνωρίζω» είπα συνοδεύοντας τα λόγια 

μου με μια υπόκλιση. 

 Εκείνος, συνέχισε να με κοιτά με αυστηρό ύφος και μου είπε ψυχρά: 

«Ποιος είστε κύριε και τι θέλετε από εμένα;». 

«Είμαι ο Αρθούρος Μόρτιμερ και βρίσκομαι εδώ γιατί ήρθα να συλλέξω πληροφορίες 

σχετικά με το θάνατο της γυναίκα σας» απάντησα επιβλητικά στον άνδρα. 

 Ο Ελάντι γούρλωσε τα μάτια του. Με κοίταξε με μίσος και άρχισε να 

φωνάζει. Θα έλεγα ότι είχε βγει μάλλον εκτός εαυτού. Ενεργούσε με μίσος 

απέναντι στο πρόσωπό μου χωρίς κανέναν λόγο. 

«Εσύ δε συνόδεψες τη γυναίκα μου μέχρι εδώ; Πώς λες τώρα ότι έχει πεθάνει;». 

«Το ένα γεγονός δεν αναιρεί το άλλο» απάντησα με ηρεμία. 

 Εκείνος έμεινε έκπληκτος από την απάντησή μου. Πίστευε ότι το κύρος 

και η δύναμη που κατείχε θα τον έκαναν να με ταρακουνήσει τόσο ώστε να 

μην αναζητήσω περαιτέρω πληροφορίες για το τρομαχτικό αυτό γεγονός.  

«Δεν πρόκειται να σας πω απολύτως τίποτα Αρθούρε» είπε ο κόμης σαφέστατα 

ηρεμότερα από πριν. 

«Ξέρετε, νομίζω ότι θα μου πείτε όσα θέλω να μάθω, γιατί δεν έχετε καταλάβει 

ποιος ακριβώς είμαι. Ξέρετε είμαι ο Εγγλέζος που έφτασε στην πόλη Μπρασόβ για να 

διαλευκάνει την εξαφάνιση του νεαρού φοιτητή. Ξέρετε, είμαι εκείνος που είδε με 

τα μάτια του τον κυνηγό Γκόρντι». 

 Ο κόμης με κοίταξε με θαυμασμό. Είχα καταφέρει να πετύχω το στόχο 

μου, δηλαδή να τον κάνω να συνειδητοποιήσει το γεγονός ότι δεν ήμουνα 

κάποιος τυχαίος, αλλά ένας σοβαρός συνομιλητής, που θα συνέλλεγε τις 



40                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

πληροφορίες που ήθελε με κάθε τρόπο. Έδειχνε να καταλαβαίνει σε ποιον 

μίλαγε, επειδή το πρόσωπό του ηρέμησε. Έπαψε να με κοιτά με το επιθετικό 

και αλαζονικό ύφος. 

«Ωραία, τότε νομίζω ότι θα μπορέσω να εξιστορήσω την ιστορία που σχετίζεται με 

το θάνατο της πολυαγαπημένης μου γυναίκας. Για να ακούσεις όμως την ιστορία θα 

πρέπει να μου υποσχεθείς ότι αύριο θα φύγεις από το σπίτι μου, εφόσον βέβαια έχεις 

μάθει όλα αυτά τα γεγονότα που θες». 

«Υπόσχομαι, ότι θα φύγω μόλις μάθω αυτά που θέλω. Μετά τη συζήτηση μ’ εσάς θα 

επιθυμούσα να ακούσω και την άποψη της γυναίκας σας για το φαινομενικό 

μάλλον θάνατό της». 

 Ο Ρουμάνος ηγέτης σκέφτηκε για λίγο τον όρο μου. Τα μάτια του 

αγνάντευαν μέσα από το μεγάλο κεντρικό παράθυρο το άγριο τοπίο της 

Τρανσυλβανίας. Το βράδυ έκανε το τοπίο τρομαχτικότερο. Λύκοι και κοράκια 

ακούγονταν να ουρλιάζουν, ενώ το ολόγιομο φεγγάρι φώτιζε αχνά τα δέντρα 

και τα πουρνάρια της άγονης περιοχής. Ο Ελάντι έδειχνε να σκέφτεται, αλλά 

στην πραγματικότητα αναλογιζόταν τα επικίνδυνα παιχνίδια της μοίρας που 

του είχαν αλλάξει ραγδαία τη ζωή του.  

«Δέχομαι τον όρο σου Αρθούρε Μόρτιμερ. Κάτσε σε αυτή την πολυθρόνα και άκουσε 

σε παρακαλώ μια ιστορία που είναι τόσο παράξενη όσο η δημιουργία του κόσμου 

μας. 

 Πριν από κάποιους μήνες, να σου πω την αλήθεια δε θυμάμαι καθόλου πότε 

έγινε το περιστατικό, ίσως ήταν Τρίτη, ίσως να ήταν και Πέμπτη ή ακόμα και 

Παρασκευή. Δεν μπορώ ξέρεις να υπολογίσω το χρόνο. Μου φαίνεται ότι ο χρόνος 

ακολουθεί μια ξεχωριστή τακτική, πότε αλλάζει γρήγορα, πότε τρέχει και πότε 

σταματά. Ποτέ μου δε φαντάστηκα ότι θα αντιμετώπιζα ένα τόσο αλλόκοτο 

πρόβλημα. Για να καταλάβεις πόσο γρήγορα πέρασε ο χρόνος από τότε, κοίτα καλά 

τα γένια μου. Είμαι νέος, κοντά στα τριάντα και τα γένια μου έχουν γίνει κάτασπρα. 

Μέσα σ’ εκείνη τη μέρα που η πανσέληνο βρισκόταν κοντά στα αστέρια έχασα την 

ψυχή μου, μη σου πω και γενικότερα τη ζωντάνια μου. 

 Εκείνο το βράδυ, ενώ δειπνούσα μαζί της ακούστηκε ένας ήχος που μέχρι και 

σήμερα δεν μπορώ να πω με σιγουριά αν προερχόταν από ζώο ή από κάποιον 

δαίμονα. Πρόσεξα ότι η γυναίκα μου είχε ανησυχήσει. Για να την ηρεμήσω, έστειλα 

τρεις άνδρες να ελέγξουν την αυλή. Η ιδέα μου αυτή ήταν μάλλον τραγική, καθώς 

οδήγησε στο θάνατο των τριών ανδρών. 

 Οι τρεις σπαραχτικές κραυγές τους ήταν εκείνες που με ανάγκασαν να 

αφήσω το καλοψημένο αρνάκι και να κατέβω κάτω στην αυλή για να ελέγξω τι 

είχε γίνει. Η Ειρήνα δε με άφηνε, γιατί έλεγε ότι είχε ένα αρνητικό προαίσθημα. Είχε 



Μια σειρά από τρομαχτικά γεγονότα        41 
_______________________________________________________________________________________________________________________________________________________________________________________________________________ 

 

 

δίκαιο Εγγλέζε, εκείνη ήταν η μέρα που με κατέστρεψε για πάντα. Τσακωθήκαμε, 

μάλιστα τη χτύπησα λέγοντάς της εκνευρισμένος ότι έπρεπε να βοηθήσω τους 

άνδρες μου. 

 Βγήκα στην αυλή και σε διαβεβαιώνω ότι αυτό που αντίκρισα ήταν κάτι 

απίστευτο. Ήταν, πώς να το περιγράψω, τρομαχτικό. Ήταν ένα τρομαχτικό 

γεγονός. Οι τρεις άνδρες βρίσκονταν πεσμένοι στο έδαφος. Ο ένας είχε δαγκωθεί 

στο λαιμό, ενώ ο άλλος είχε ανοιγμένο κεφάλι. Όσο για τον τελευταίο λυπάμαι μα 

δεν μπορώ να σου περιγράψω πως ήταν. Ήταν…». 

 Ο Ελάντι άρχισε να κλαίει. Τα δάκρυά του συνοδεύονταν από έντονα 

αναφιλητά. Ο άνδρας θύμιζε ένα παιδάκι που είχε χάσει κάποιο παιχνίδι του. 

Εγώ τον κοίταζα, μα δεν μπορούσα να αρθρώσω λόγο. Είχα μείνει έκπληκτος. 

Από την αντίδρασή του φαινόταν ότι μπροστά στα μάτια του είχε 

διαδραματιστεί μια απερίγραπτη σκηνή. Έπιασε το μέτωπό του και το πίεσε με 

δύναμη. Το δέρμα του κοκκίνισε, μα εκείνος συνέχισε να πιέζει δυνατότερα το 

μέτωπο. 

«Σας παρακαλώ ηρεμήστε. Δε χρειάζεται να μου εξιστορήσετε ό,τι ακριβώς έγινε. 

Μερικά γεγονότα μπορεί ή και ίσως πρέπει να τα παραλείψετε» μίλησα φωναχτά 

στοχεύοντας να τον επαναφέρω στην τάξη. 

«Δεν πρέπει να παραλείψω τίποτα. Σας έδωσα το λόγο μου και σκοπεύω να τον 

τηρήσω. Η συμφωνία ήταν να πω την αλήθεια. Αυτό θα κάνω. Απλά, περιμένετε 

λίγο να ανάψω την πίπα μου, γιατί με βοηθάει να ηρεμήσω» είπε πιάνοντας μια 

καλοφτιαγμένη πίπα. Με κοίταξε λίγο, στα μάτια του δε φαινόταν πλέον 

κάποιο ίχνος από τα δάκρυα. Μέσα σε κλάσματα είχε καταφέρει να 

γαληνεύσει. Πράγματι, εξαιρετική φυσιογνωμία. 

«Ο τρίτος λοιπόν άνθρωπος δε φαινόταν να είχε τραυματιστεί από το πλάσμα, αλλά 

από κάτω του υπήρχε μια διόλου ευκαταφρόνητη λίμνη με αίμα. Ήταν πεσμένος 

μπρούμυτα. Με το πόδι μου κλώτσησα το κουφάρι. Πάλι δεν είδα κάτι, καθώς το 

σώμα δεν είχε γυρίσει. Τότε, έσκυψα, έβαλα τα χέρια μου στους ώμους και γύρισα το 

πτώμα. Τότε, κατάλαβα γιατί τόσο αίμα. Ξέρετε, τα σωθικά του είχαν φαγωθεί. 

Υπήρχε μια τεράστια τρύπα στο στομάχι.  

 Μετά την έκπληξή μου κι αφού συνήρθα, κάλεσα τον ιατροδικαστή να 

εξετάσει τους άνδρες. Αδυνατούσε να μου απαντήσει τι τους είχε φάει. Το μόνο που 

κατάφερε να μου εκμυστηρευτεί ήταν ότι από τον τρίτο, αυτόν με την τρύπα στο 

στομάχι, είχαν παρθεί το ήπαρ, οι πνεύμονες και η καρδιά. Μπορεί να σου φανεί 

αλλόκοτο, μα έτσι είναι ή μάλλον έτσι ήταν καθώς κι εγώ στο ίδιο συμπέρασμα είχα 

καταλήξει. 



42                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Ξαφνικά, ενώ μιλούσα με τον ιατροδικαστή, μια οιμωγή ακούστηκε από την 

τραπεζαρία, όπου σου θυμίζω ότι είχα αφήσει τη γυναίκα μου. Έτρεξα με όλη μου τη 

δύναμη. Οι χτύποι της καρδιάς μου είχαν φτάσει στο ζενίθ τους. Για κάποιο λόγο 

ήμουν σίγουρος πως η Ειρήνα είχε πεθάνει, και δεν είχα άδικο. Μέσα στην 

τραπεζαρία αντίκρισα έναν λυκάνθρωπο που έτρωγε τη σάρκα της. 

 Μόλις μπήκα στην αίθουσα, προφανώς από τη μυρωδιά που απέπνεα, γύρισε 

προς το μέρος μου. Φαντάζεσαι ότι βέβαια με έπιασε στον ύπνο, όπως θα έλεγες κι 

εσύ. Σήκωσε το κεφάλι του από τη λεία του και μου όρμησε. Έτρεχε πιο γρήγορα από 

λύκο, γι’ αυτό και παραλίγο να με δαγκώσει. Τελευταία στιγμή, λίγο πριν τα 

σουβλερά του δόντια δαγκώσουν το κεφάλι μου, έπιασα μια καρέκλα και την 

έσπασα στο κεφάλι του. Ο λυκάνθρωπος γρύλισε και μόλις συνήλθε, μου όρμησε 

ξανά. Αυτή τη φορά, με το πιστόλι μου τον χτύπησα ανάμεσα από τα μάτια του, μα 

δεν έπαθε τίποτα. Έτσι κατάφερε τελικά να εισχωρήσει τα σουβλερά του δόντια στο 

καλό μου χέρι. Κυλίστηκα μαζί του μέχρι το τζάκι. Ελευθέρωσα το χέρι μου και τον 

κλότσησα με όση δύναμη μου είχε απομείνει. Το τέρας τρέκλισε και κατέληξε στην 

πυρά του τζακιού.  

 Φαντάζομαι ότι κι εσύ όπως και εγώ θα νόμιζες ότι το τέρας είχε πεθάνει μια 

για πάντα, μα δεν έγινε αυτό. Το φλεγόμενο κουφάρι κουνήθηκε. Βγήκε από το 

τζάκι και κατευθύνθηκε προς το μέρος μου. Τρομαγμένος άρχισα να το πυροβολώ. 

Τρεις πρέπει να ήταν οι σφαίρες που τελικά το οδήγησαν στον τάφο. Μπορεί να είχα 

πάρει εκδίκηση για το θάνατο των τεσσάρων, μα είχαν φύγει για πάντα από κοντά 

μου». 

«Ενδιαφέρουσα ιστορία. Μπορείτε…» πριν ολοκληρώσω τη φράση μου ο κόμης 

με διέκοψε. Άρχισε να γελάει τρανταχτά, ακόμα και τα μάτια του γελούσαν. 

 Ξάφνου, σταμάτησε απευθύνοντας ξανά το λόγο του σ’ εμένα. 

«Περίμενα να με διακόψεις. Η ιστορία δεν τελειώνει εδώ. Σε λίγο θα μάθεις το 

μεγαλύτερο μυστικό που φυλάω για περίπου ένα μήνα. 

 Ο ιατροδικαστής άνοιξε ορμητικά την πόρτα. Τα μάτια του από το θέαμα 

τρομοκρατήθηκαν. Η μαύρη βαλίτσα έπεσε στο δάπεδο. Ξεκίνησε να μου φωνάζει 

ότι είχα σκοτώσει έναν άνθρωπο. Μάλιστα, με κατηγόρησε εκστομίζοντας 

πρωτοφανείς υβριστικές λέξεις για μένα. Είπε ότι ήμουν ένας δολοφόνος και θα με 

ανέφερε στις αστυνομικές αρχές.  

 Εγώ, για πολλοστή φορά είχα μείνει εμβρόντητος. Προκειμένου να 

κατανοήσω το ξέσπασμα του ιατρού, επεξεργάστηκα το δωμάτιο της τραπεζαρίας. 

Υπήρχαν δύο πτώματα. Το ένα ήταν της γυναίκας μου και το άλλο ενός κανονικού 

ανθρώπου. Ο λυκάνθρωπος είχε μετατραπεί σε άνθρωπο. Ήταν λογικό ο 

ιατροδικαστής να ξεσπάσει πάνω μου. 



Μια σειρά από τρομαχτικά γεγονότα        43 
_______________________________________________________________________________________________________________________________________________________________________________________________________________ 

 

 

 Του εξήγησα πώς είχαν τα πράγματα κι εκείνος με πίστεψε, αλλά όταν 

αντιλήφθηκε ότι είχα τραυματιστεί από το λυκάνθρωπο κοκκίνισε και άρχισε να 

ψελλίζει λέξεις που αδυνατούσα να καταλάβω. Έφερα ένα κονιάκ στον ταραγμένο 

άνθρωπο. Μου εξήγησε αφότου ηρέμησε, ότι είχα μολυνθεί από το δάγκωμα. Όταν η 

πανσέληνος θα έπαιρνε ξανά τη θέση της δίπλα στα αστέρια, τότε εγώ θα 

γινόμουνα ολόιδιος με το τέρας που είχα δολοφονήσει. Η Μόνη λύση για να σωθώ 

ήταν να κόψω το ακρωτηριασμένο χέρι μου. Έπρεπε να το κάνω, και το έκανα». 

 Ο Ρουμάνος σταμάτησε για λίγο την αφήγηση. Πρόβαλε το αριστερό 

του χέρι. Το άγγιξα, ήταν παγωμένο, ήταν ψεύτικο. Ο άνθρωπος που στεκόταν 

μπροστά μου είχε ζήσει μια απίθανη περιπέτεια, ένα γεγονός παρόμοιο με 

εκείνο που είχα ζήσει κι εγώ στο Μπρασόβ. Εκείνος χαμογέλασε για μια φορά 

ακόμα. Συνέχισε την αφήγησή του.  

«Φεύγοντας, επειδή ο ιατροδικαστής διέκρινε τη θλίψη μου μού έκανε μια ερώτηση 

που έμελλε να είναι καθοριστική για τη ζωή μου. Με ρώτησε αν θα πούλαγα την 

ψυχή μου στο διάβολο για να αναγεννήσω τη γυναίκα μου. Εγώ, ένευσα 

καταφατικά. Αν θυμάμαι καλά πρέπει να είχα πει ότι θα έκανα τα πάντα αρκεί να 

ξαναέβλεπα το πρόσωπό της. 

 Δύο μέρες πέρασαν από το περιστατικό στην τραπεζαρία του κάστρου μου 

όταν έφτασε ένας Ινδός. Ομολογώ πως με την άφιξή του φάνηκε ότι ο Ινδός είχε 

έρθει μ’ έναν συγκεκριμένο σκοπό. Οι Ρουμάνοι άνδρες μου δεν είχαν ξαναδεί Ινδό. 

Ξέρεις, ήταν μυστηριώδης η ξαφνική εμφάνιση ενός τέτοιου ανθρώπου. Ζήτησε να 

με δει.  

 Τον δέχτηκα στα ιδιαίτερα διαμερίσματά μου με επιφύλαξη. Με το που με 

είδε είπε ότι είχε να μου κάνει μια πολύ ενδιαφέρουσα πρόταση. Μπορούσε έλεγε να 

αναγεννήσει τη σύζυγό μου αρκεί να έδινα κάτι σαν αντάλλαγμα. Του είπα ότι 

ήμουνα σε θέση να του δώσω σμαράγδια, ρουμπίνια, χρυσάφι και γενικότερα ό,τι 

τραβούσε η ψυχή του. Κοιτάζοντας με αυστηρά έκανε ξεκάθαρο ότι ήθελε την ψυχή 

μου. Θα του παραχωρούσα την ΨΥΧΗ μου κι εκείνος θα αναγεννούσε τη σύζυγό μου. 

Καταλαβαίνεις, δεν είχα επιλογή. Έδωσα τη ψυχή μου και ο αποκρουστικός Ινδός 

είπε ότι είχε αναγεννήσει την Ειρήνα, αλλά εκείνη θα ερχόταν σε τρεις εβδομάδες 

και θα διέφερε κάπως. 

 Την υπόλοιπη ιστορία την ξέρεις. Ήρθες με τη γυναίκα μου στο κάστρο και 

είδα ότι τα λόγια του Ινδού ήταν λανθασμένα, αφού δεν είχε καμία διαφορά. Τέλος, 

θα ήθελα να ξέρεις ότι δεν ξαναείδα ποτέ τον ξένο που μου προσέφερε αυτό το 

μοναδικό δώρο».  

«Ξέρετε κόμη, δε νομίζω ότι έχετε δίκιο. Η Ειρήνα Πετρέσκου πρέπει να είναι 

διαφορετική από πριν. Δεν μπορώ να τεκμηριώσω τα λεγόμενά μου, αλλά η 



44                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

συνείδησή μου πιστεύει πως κάτι κακό υπάρχει πάνω σ’ αυτή» είπα προσεχτικά 

δίνοντας στον άνδρα το βιβλίο όπου είχα βρει το θηλυκό δαίμονα. 

 Κοίταξε το βιβλίο εξονυχιστικά. Η σελίδα που είχα σημαδέψει με το 

θηλυκό δαίμονα τον έκανε να αναστενάξει με πικρία. Κοιτάζοντάς με 

εκσφενδόνισε το βιβλίο μέσα στις φλόγες του τζακιού. Δεν είπε τίποτα, 

μονάχα κοίταζε με απέχθεια τις φλόγες που έκαιγαν το βιβλίο. Κάποια στιγμή 

γύρισε απευθύνοντας πάλι σ’ εμένα ένα δριμύ κατηγορώ για τη συμπεριφορά 

μου. Αφού ξέσπασε σε ύβρις προς το πρόσωπό μου, άρχισε να αναστενάζει για 

τη μοίρα που τόσο άδικα τον χτύπαγε. Όμως, τα αναφιλητά με τους 

αναστεναγμούς δε διήρκησαν πολύ. Ήρεμος πια μου είπε ότι δεν τον 

ενδιέφερε τι ήταν η γυναίκα του, μα του έφτανε ότι ήταν ζωντανή. Άλλωστε, 

είχε δώσει την ψυχή του για την αναγέννησή της, πώς θα μπορούσε να μην 

την δεχτεί όπως ήταν; Αν βέβαια, ήταν δαίμονας. 

 Τον άφησα μόνο του λέγοντάς πως μετά από τη συζήτηση με την 

Ειρήνα θα έφευγα από το κάστρο. Ο Ελάντι μπορεί να ξεστόμισε αυτά τα 

θεότρελα λόγια, αλλά φαινόταν στο πρόσωπό του ότι πονούσε πολύ για το 

λάθος που είχε κάνει συμφωνώντας με τον μυστηριώδη Ινδό να δώσει την 

ψυχή του. 

 Οι σκέψεις μου σταμάτησαν απότομα γιατί έπεσα πάνω στη σύζυγο. 

Φορούσε ακόμα εκείνο το προκλητικό νυχτικό που τόνιζε ιδιαίτερα το 

καλλίγραμμο σώμα της. Πήγα να της μιλήσω, μα εκείνη με φίλησε με πάθος. 

Έκπληκτος, προσπάθησα να αντιδράσω, αλλά η ηδονή που προσφερόταν από 

τα σαρκώδη χείλη της μ’ έκαναν αδύναμο να φέρω οποιαδήποτε αντίσταση. 

Εκείνη συνέχισε να με φιλάει με πάθος. Δεν αντιστεκόμουνα πια στη θεϊκή 

ύπαρξη που μου είχε δώσει απλόχερα ό,τι ήλπιζα να αποχτήσω εδώ και 

κάποιο καιρό.  

 Κάποια στιγμή σταμάτησε να με φυλάει και μου ψιθύρισε, κάποια 

ακαταλαβίστικα λόγια που με έκαναν να την εγκαταλείψω και να 

κατευθυνθώ προς το σαλόνι όπου είχα συναντήσει προηγουμένως τον 

Ρουμάνο. Έξω από την είσοδο του σαλονιού υπήρχαν δύο βάζα. Χωρίς να 

ξέρω γιατί, άρπαξα το ένα και το έκρυψα πίσω από την πλάτη μου.  

 Ο Ελάντι βρισκόταν εκεί όπου τον είχα αφήσει, κοντά στο παράθυρο. 

Τον πλησίασα αθόρυβα. Τον χτύπησα με δύναμη στο κεφάλι. Ο Ρουμάνος 

έπεσε κάτω. Τα θρύψαλα του βάζου έπεσαν στο χαλί. Όρμησα με μανία 

ενάντιά του. Τον κλώτσαγα, τον χτύπαγα και γενικότερα προσπαθούσα να τον 

σκοτώσω. Ο κόμης που φαινόταν αναίσθητος, έπιασε το ένα μου χέρι και μ’ 

ένα δεξί κροσέ μου έσπασε τη μύτη. 



Μια σειρά από τρομαχτικά γεγονότα        45 
_______________________________________________________________________________________________________________________________________________________________________________________________________________ 

 

 

 Αφόρητος πόνος κατέκλισε αμέσως το κεφάλι μου. Ένιωθα απαίσια. Το 

στομάχι μου είχε συσφιχτεί, ενώ οι κόρες των ματιών δάκρυζαν εξαιτίας του 

πρωτοφανούς πόνου. Ο κόμης ήταν πολύ δυνατός. Με μία μόνο κίνηση είχε 

καταφέρει ένα καίριο χτύπημα. Γνώριζα πως ένα ακόμη τέτοιο χτύπημα θα 

μπορούσε να επιφέρει την οριστική μου ήττα. Χωρίς να ξέρω ακόμα το λόγο 

γιατί πάλευα, όρμησα κατά του οικοδεσπότη. 

 Εκείνος με απέφυγε. Έπεσα πάνω σε μια ξύλινη καρέκλα. Χτύπησα το 

κεφάλι μου. Το χτύπημα αυτό που προήλθε από την απροσεξία μου μ’ έκανε 

να συνειδητοποιήσω ότι πάλευα εξαιτίας των λεγομένων της όμορφης 

δεσποσύνης. Εκείνα τα λόγια μάλλον ήταν μάγια, με τα οποία με είχε διατάξει 

να θανατώσω τον άνδρα της. Η γυναίκα τελικά ήταν όντως ένας 

γοητευτικότατος δαίμονας με άγριες ορέξεις.  

 Ο κόμης αντεπιτέθηκε, μα τον απέφυγα. 

«Η γυναίκα σου είναι δαίμονας. Μου έκανε μάγια, γι’ αυτό σου επιτέθηκα. Πρέπει να 

σταματήσουμε αυτή την ανοησία αμέσως» φώναξα δυνατά. 

 Ο αντίπαλός μου δε σταμάτησε ούτε για δεύτερα. Όρμησε με μανία 

εναντίον μου. Κατάφερα να πιάσω τα χέρια του. Κυλιστήκαμε στο χαλί που 

βρισκόταν μπροστά από το τζάκι. Μερικά από τα κομμάτια του βάζου έσκισαν 

τη σάρκα μας. Τα ουρλιαχτά μου κούφαναν τον κόμη, ο οποίος έκλεισε τα 

αυτιά του. Μια γροθιά στο στομάχι τον έκανε να χτυπήσει πάνω στον τοίχο. 

«Η γυναίκα σου είναι δαίμονας» φώναξα για μια ακόμα φορά με όλη τη δύναμη 

των πνευμόνων μου. 

 Ο Ρουμάνος άρχισε να με καταριέται. Του είπα να σταματήσει να μου 

επιτίθεται, γιατί δεν μπορούσε να αντιληφθεί σε τι κίνδυνο βρισκόταν. Ο 

άνδρας τράβηξε το πιστόλι και με πυροβόλησε. Η σφαίρα με βρήκε στο 

αριστερό πόδι. Σέρνοντας το κορμί μου μέσα στο σαλόνι, κατάφερα να βγω 

από το χώρο. Στόχος μου ήταν να φτάσω στο διάδρομο που είχα συναντήσει 

την κοπέλα. Ο κόμης δε με ακολουθούσε κατά πόδας, γιατί ίσως να πίστευε ότι 

με είχε βρει στην καρδιά. 

«Ειρήνα! Ειρήνα!» τσίριζα ενώ σερνόμουνα.  

 Λίγο πριν με εγκαταλείψουν εντελώς οι δυνάμεις μου, εκείνη έκανε 

την εμφάνισή της. Αυτή τη φορά φορούσε μία κάτασπρη τουαλέτα. Το λαιμό 

της κοσμούσε ένα ολόχρυσο περιδέραιο. Είχε ένα παράξενο σχέδιο που έμοιαζε 

με σπείρα. Ήταν καλοφτιαγμένο και στο κέντρο του περιδέραιου υπήρχε ένα 

κόκκινο διαμάντι. Η γυναίκα ήταν όπως κάθε φορά, εκστατική. Έσκυψε πάνω 

μου, με αγκάλιασε και με φίλησε με πάθος.  



46                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Οι φωνές μου όμως είχαν ξεσηκώσει όλο το κάστρο. Μαζί με την 

Ειρήνα είχαν φτάσει τόσο ο κόμης, όσο και οι φρουροί του κάστρου. Μας είδαν 

όλοι να φιλιόμαστε με πάθος. Η εικόνα αυτή είχε αφήσει άφωνο το πλήθος, το 

οποίο αδυνατούσε να κάνει οποιαδήποτε κίνηση. Ο Ελάντι τράβηξε για μια 

ακόμη φορά το μοναδικό πιστόλι που υπήρχε στο κάστρο. Βλέπετε, ήταν 

σπάνιο να είχε κάποιος ένα πιστόλι. Συνήθως πιστόλια εκείνη την εποχή 

είχαν οι πλούσιοι και οι ευγενείς.  

 Η γυναίκα έβγαλε μια κραυγή που ήταν σίγουρο ότι δεν προερχόταν 

από ανθρώπινο όν. Η κραυγή θύμιζε φωνή γερακιού. Παρά την κραυγή, 

κατάφερα να τραβηχτώ μακριά από την κοπέλα. Κατευθύνθηκα προς τη μεριά 

του κόμη, ο οποίος με έπιασε από το χέρι και με τράβηξε κοντά του. 

Προσπάθησε να μου μιλήσει, μα η κραυγή ανέβηκε κι άλλα ντεσιμπέλ 

καταφέρνοντας να σπάσει τα τζάμια. Με το σπάσιμο των τζαμιών σταμάτησε ο 

δαίμονας να προκαλεί πόνο στα αυτιά μας. Πολλοί άνδρες είχαν πέσει 

αναίσθητοι. Εγώ, ο κόμης και άλλοι δύο φρουροί είχαμε καταφέρει να 

σταθούμε όρθιοι. 

«Τελικά είχες δίκιο» μου ψιθύρισε στο αυτί ο οικοδεσπότης. 

«Άσε τον αγαπημένο μου» είπε ήρεμα η γυναίκα. 

«Ειρήνα, δεν αναγνωρίζεις τον άνδρα σου;». 

«Δε λέγομαι Ειρήνα. Είμαι ένας δαίμονας κόμη, όχι η γυναίκα σου». 

 Ο κόμης κοίταξε εμάς τους τρεις που είχαμε απομείνει όρθιοι. Μας είπε 

να φύγουμε από το κάστρο του ώστε να καταφέρουμε να σωθούμε από τον 

δαίμονα. Έφερα έντονες αντιρρήσεις, αλλά δεν μπόρεσα να του αλλάξω την 

άποψη, γιατί όπως μου εξήγησε είχε ήδη πεθάνει. Ο μόνος λόγος άλλωστε που 

είχε ζήσει ήταν για να αντικρίσει ξανά την πραγματική του σύζυγο, η οποία 

είχε καταληφθεί από ένα δαιμόνιο. Όσο δεν μπορούσε να την έχει κοντά του, 

τότε δεν είχε νόημα η ζωή του. 

«Φρόντισε να ζήσεις, γιατί είσαι άξιος άνθρωπος. Ήθελα να ξέρεις ότι δε σου 

κρατάω κακία για ό,τι έγινε και σου ζητάω συγγνώμη για την ανάρμοστη 

συμπεριφορά μου» αυτά ήταν τα τελευταία λόγια που άκουσα από τον κόμη 

Ελάντι. 

 Οι δύο φρουροί με κουβάλησαν οδηγώντας με στο στάβλο όπου μου 

υπέδειξαν να πάρω ένα άλογο για να ξεφύγω πιο γρήγορα. Με ανέβασαν στο 

άλογο και μου είπανε να κατευθυνθώ δυτικά, επειδή είχε ξεσπάσει μια 

επιδημία στο Μπρασόβ που μπορούσε να αποβεί μοιραία για την ύπαρξή μου σ’ 

αυτό τον κόσμο. Εκείνοι είπαν ότι πρόκειται να επιστρέψουν για να 



Μια σειρά από τρομαχτικά γεγονότα        47 
_______________________________________________________________________________________________________________________________________________________________________________________________________________ 

 

 

βοηθήσουν τον αφέντη τους. Έφυγα, ακούγοντας φωνές και κατάρες. Στα 

δυτικά όπου πήγαινα κακοφαινόταν ένα δάσος από κυπαρίσσια. 

 Μια έκρηξη από το κάστρο μ’ έκανε να χάσω τη συγκέντρωσή μου. Τα 

χέρια μου άφησαν τα γκέμια. Έπεσα στο έδαφος, ο πόνος του σώματος μαζί με 

την ελάχιστη ενέργεια που μου είχε απομείνει συνέβαλλαν καταλυτικά στο 

χάσιμο των αισθήσεών μου. Έτσι, χτυπημένος αφέθηκα ξανά στα χέρια του 

Θεού. Αν δε με βοηθούσε δε θα έβλεπα το φως της μέρας το επόμενο πρωινό. 

  



48                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Το δάσος των βιρκολάκΤο δάσος των βιρκολάκΤο δάσος των βιρκολάκΤο δάσος των βιρκολάκ    
    

 Οι ζεστές αχτίδες του ηλίου χτύπησαν το πρόσωπό μου. Τα βλέφαρά 

μου αλληθώρισαν. Ο πόνος από τα χτεσινά χτυπήματα δεν είχε σταματήσει να 

υπάρχει. Το τραύμα από τη σφαίρα στο πόδι μου έδειχνε να είναι εμφανώς 

χειρότερα από χτες. Πρέπει να είχε μολυνθεί γιατί το πόδι μου είχε πρηστεί. 

Δοκίμασα να περπατήσω αφού συνήθισα τον ήλιο, μα ήταν μάταιο. Το δάσος 

βρισκόταν λίγα μέτρα μακριά μου. Σύρθηκα. Κατάφερα μετά από ώρα να 

φτάσω το πρώτο δέντρο. 

 Κάθισα κάτω από τη σκιά για να αγναντεύσω το τοπίο. Το κάστρο του 

Ελάντι δεν υπήρχε πια στον ορίζοντα. Οι δυνάμεις μάλλον του ζεύγους είχαν 

ισοπεδώσει ολοκληρωτικά το κάστρο. Ο κραταιός κόμης μάλλον είχε διαβεί 

την πόρτα της μεταθανάτιας ζωής. Αυτή την πόρτα θα διάβαινα κι εγώ σε λίγο 

αν δεν έβρισκα άμεσα βοήθεια. 

 Με το σύρσιμό μου στο έδαφος δεν είχα καταφέρει μόνο να φτάσω τις 

παρυφές του δάσους, μα και να ανοίξω πάλι τα τραύματα του σώματός μου. Η 

κατάστασή μου ήταν τραγική. Είχα χάσει τόσο αίμα ώστε να κρατιέμαι με 

δυσκολία ξύπνιος. Περισσότερο από το πρησμένο μου πόδι, που ευτυχώς δεν 

αιμορραγούσε, με πονούσε το κεφάλι. 

 Φώναξα γύρω στις επτά φορές βοήθεια, χωρίς όμως αποτέλεσμα. Η 

μοίρα με είχε εγκαταλείψει αβοήθητο σ’ αυτόν τον καταραμένο τόπο. Έκανα 

μια ευχή μαζί με μια υπόσχεση. Ευχήθηκα να σωθώ. Υποσχέθηκα πως αν 

σωζόμουνα, ποτέ μα ποτέ δε θα επισκεπτόμουνα ξανά την περιοχή της 

Τρανσυλβανίας. 

 Μάζεψα όλη τη δύναμη των πνευμονιών μου. Θα φώναζα μια 

τελευταία φορά. Έπρεπε να με ακούσει κάποιος, διαφορετικά θα τελείωναν 

άδοξα οι μεταφυσικές μου περιπέτειες. Μια κραυγή απελπισίας βγήκε από τα 

χείλια μου, που είχαν παρασυρθεί χτες από την πανέμορφη δαιμόνισα, όταν η 

πανσέληνος δέσποζε στον ουρανό. Η ανάμνηση στο υπέροχο συναίσθημα του 

φιλήματος αναπτέρωσε λιγάκι το ηθικό μου. 

 Ο νους μου όμως θόλωσε απότομα, οι δυνάμεις μου με εγκατέλειψαν, 

λιποθύμησα.  

 Μια γυναικεία φωνή ακούστηκε από το υπερπέραν. Ήμουνα νεκρός; 

Ήμουνα ζωντανός; Ήμουνα στον παράδεισο ή στην καυτή κόλαση που 

συνήθιζαν σύμφωνα με τις λαϊκές δοξασίες, να την επισκέπτονται οι 

αμαρτωλοί. 



Μια σειρά από τρομαχτικά γεγονότα        49 
_______________________________________________________________________________________________________________________________________________________________________________________________________________ 

 

 

 Στο τρεμάμενο φως ενός λαμπτήρα σχηματίστηκε μπροστά στα 

θολωμένα μου μάτια μια νεαρή ύπαρξη, εμφανέστερα πιο άγαρμπη από το 

θηλυκό δαίμονα. Τα μάτια μου ανοιγόκλεισαν αρκετές φορές μέχρι να 

αποστείλουν στο νου την ευρύτερη εικόνα του χώρου. 

 Μπροστά μου, στεκόταν μια νεαρή κοπέλα με κατάμαυρα μαλλιά σαν 

τον έβενο. Τα μάτια της ήταν πράσινα, ενώ το δέρμα της ήταν μελαψό. Τα 

χείλη της είχαν μια απαλή αίσθηση του ροζ, ενώ το ύψος της ήταν αρκετά 

υψηλό σύμφωνα με τα πρότυπα εκείνης της εποχής. Πέρα από την κοπέλα, 

στα αριστερά της στεκόταν ένα καφετί σκυλί. Το στόμα του ήταν ανοιχτό και 

σάλια έτρεχαν από το στόμα, ενώ μπροστά από τα μάτια διέκρινα πάμπολλες 

ζάρες.  

 Δίπλα στο σκύλο υπήρχε ένα ογκώδες μπαούλο. Το ξύλινο δάπεδο και 

το ταβάνι υποδήλωναν ότι στεγαζόμουνα σε μια καλύβα που βρισκόταν εδώ 

και κάποια χρόνια μέσα στο δάσος, κρίνοντας από το φαγωμένο ξύλο. Το 

κρεβάτι στο οποίο με είχε τοποθετήσει ευλαβικά η γυναίκα πρέπει να ήταν 

παραγεμισμένο με φύλλα και σανό. 

 Της χαμογέλασα και τη ρώτησα με ευχάριστο τόνο αν μπορούσε να μου 

πει πού ακριβώς βρισκόμουνα. Εκείνη επεξεργάστηκε για λίγο ακόμα το 

τραυματισμένο, μα ιδιαίτερα γυμνασμένο σώμα μου και μου μίλησε 

ψιθυριστά. 

«Είσαι βαθιά μέσα στο δάσος. Σου έπλυνα τις πληγές και σε περιποιήθηκα όσο 

καλύτερα μπορούσα. Ήσουν άσχημα τραυματισμένος ξέρεις. Τα ρούχα σου ήταν 

σκεπασμένα από αίμα και αφού τα έπλυνα τα άφησα έξω για να στεγνώσουν». 

 Μόλις άκουσα τα λόγια της ένιωσα να εγκαταλείπει την καρδιά μου 

αβάσταχτο βάρος. Επεξεργάστηκα το σώμα μου και πράγματι είδα ότι η 

κοπέλα είχε καθαρίσει τις πληγές. Πρέπει κιόλας να είχε αφαιρέσει από το 

πόδι μου τη σφαίρα, γιατί είχε εξαφανιστεί το φούσκωμα. Τα τραύματά μου 

είχαν σκεπαστεί με φύλλα. Καθώς παρατηρούσα το τραυματισμένο κορμί, 

αντιλήφθηκα ότι δε φορούσα ούτε εσώρουχα. Ένιωσα αμήχανα. Πρέπει να 

κοκκίνισα από ντροπή, καθώς και στο πρόσωπο της γυναίκας φάνηκε για λίγο 

μια αίσθηση ντροπής. 

«Σε ευχαριστώ πολύ για την πολύτιμη βοήθειά σου. Θα ήθελα να ξέρεις ότι σου 

χρωστάω τη ζωή μου, γιατί αν δε με είχες μαζέψει, τώρα δε θα βρισκόμασταν εδώ. 

Σου χρωστάω τη ζωή μου» είπα χωρίς να θέλω να δώσω έντονη δραματικότητα 

στα λόγια μου.  

«Δεν κάνει απολύτως τίποτα. Το μόνο πρόβλημα που αντιμετωπίζω σχετικά μ’ 

εσένα είναι ότι θα πρέπει να μείνεις σε ακινησία για τουλάχιστον δύο εβδομάδες. 



50                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Έχεις χτυπήσει άσχημα και δε νομίζω πως θα γίνεις καλύτερα νωρίτερα. Εκτός 

αυτού, θα πρέπει να σου επιστήσω την προσοχή στο θέμα της ακινησίας. Αν 

κινηθείς απότομα, μπορεί να αποκτήσεις χρόνιο πρόβλημα στο πόδι σου» είπε η 

γυναίκα φροντίζοντας να εκφράσει τις υποθέσεις της όσο πιο ανώδυνα 

μπορούσε. 

 Μολαταύτα, κατάλαβα ότι τα πράγματα ήταν πολυπλοκότερα απ’ ότι 

άφηνε να φανεί. Όταν έλεγε αυτά τα τελευταία λόγια, άγχος και φόβος είχε 

εμφανιστεί στο πρόσωπό της. Παράλληλα, ήταν νευρική στις κινήσεις της, 

ενώ κοίταζε διαρκώς έξω από την πόρτα της καλύβας. Κάτι είχε συμβεί 

νωρίτερα. Μπορεί να ισχυριζόταν ότι η παρουσία μου δεν την είχε ενοχλήσει, 

αλλά η πραγματικότητα αποδείκνυε περίτρανα το αντίθετο. Παρόλα αυτά δεν 

ήθελα να φανώ αδιάκριτος, μα ούτε και να της φανερώσω της ανησυχίες μου. 

 Κάθισε αρκετά μαζί μου. Δε μιλούσαμε, απλώς κοιταζόμασταν. Πολλές 

φορές προσπάθησα να κινηθώ, μα εκείνη με κοίταζε αυστηρά, οπότε 

αναγκαζόμουνα να παραμείνω ακίνητος. 

 Κάποια στιγμή, το σκυλί έβγαλε ένα γρύλισμα. Η κοπέλα σηκώθηκε 

άμεσα. Πήρε τη φαρέτρα και το τόξο της και βγήκε έξω για κυνήγι, έτσι μου 

είπε. Εγώ, απλώς την κοίταζα να φεύγει από την ξύλινη καλύβα. Ήλπιζα να 

επιστρέψει θριαμβεύτρια από το κυνήγι. Είχα χάσει άπλετη ενέργεια, έπρεπε 

να την αναπληρώσω. Άλλωστε το στομάχι μου είχε αρχίσει κιόλας να 

παραπονιέται. 

 Πέρασε κάμποση ώρα, τουλάχιστον έτσι μου φάνηκε, μα η κυνηγός 

ακόμα αγνοούνταν. Είχα βαρεθεί να κάθομαι στο κρεβάτι. Είχα βαρεθεί να 

κοιτάζω το γωνιακό μπαούλο που έδειχνε να κρύβει μυστικά χρόνων. Εκεί 

μέσα ίσως να έβρισκα κάποιο στοιχείο που θα με βοήθαγε στην εξερεύνηση 

της προσωπικότητας της κοπέλας. Η συμπεριφορά μου όμως δεν ήταν 

λανθασμένη απέναντι στον άνθρωπο που μου είχε σώσει τη ζωή; Ίσως οι 

περιπέτειες των τελευταίων ημερών να είχαν αλλάξει το χαρακτήρα μου. 

Σκέφτηκα αμέτρητες φορές να συρθώ μέχρι το σεντούκι. Όλο μου το είναι 

ποθούσε διακαώς να κοιτάξει έστω για κλάσματα του δευτερολέπτου το 

περιεχόμενο. Η λογική επικράτησε όμως. Τελικά, κάθισα στο κρεβάτι και 

συνέχισα να παρακολουθώ την καλύβα. Για να πω την αλήθεια δε 

μετακινήθηκα γιατί είχα παρατηρήσει ότι η όραση της γυναίκας ήταν 

οξύτατη. Εκτός αυτού, ήταν σχεδόν βέβαιο ότι με περισσή ευκολία θα έβλεπε 

ότι είχα μετακινηθεί. Για έναν κυνηγό μια τόσο απλή διαπίστωση θα έπρεπε 

να θεωρείται ρουτίνα. 



Μια σειρά από τρομαχτικά γεγονότα        51 
_______________________________________________________________________________________________________________________________________________________________________________________________________________ 

 

 

 Το ταβάνι είχε κατασκευαστεί από διαφορετικό ξύλο απ’ ότι το δάπεδο. 

Δεν είχε φαγωθεί τόσο, μα ούτε είχε το ίδιο χρώμα. Στην αρχή όπως άλλωστε 

ανάφερα, μου φάνηκε πως ήταν μια παλιά καλύβα, μα τώρα κατανοούσα ότι 

πρέπει να είχε φτιαχτεί πρόσφατα ή τουλάχιστον να είχε επιδιορθωθεί. Λίγο 

πριν σταματήσω να σκαλίζω τη σκεπή, διέκρινα στο δεξιό της τμήμα ένα 

δάγκωμα όμοιο με εκείνο που είχε περιγράψει ο Ελάντι. Το δάγκωμα της 

σανίδας πρέπει να είχε δημιουργηθεί από τα σουβλερά σαγόνια ενός 

λυκανθρώπου. 

 Βλασφήμησα και χτύπησα το κρεβάτι εκστομίζοντας κατάρες. Πάλι 

βρισκόμουνα μπροστά σ’ έναν τεράστιο κίνδυνο. Η κοπέλα που μου είχε σώσει 

τη ζωή ήταν ένας λυκάνθρωπος. Ευτυχώς, γνώριζα πότε θα ξαναείχε 

πανσέληνο. Κουβαλούσα πάντα μαζί μου έναν αστρολογικό χάρη, καθώς 

ανέκαθεν θεωρούσα πως τα αστέρια φανερώνουν στον άνθρωπο πράγματα 

που θα του συμβούν στο μέλλον. Για μένα ήταν κάτι σαν οδικός χάρτης, αλλά 

και μια ασχολία όταν επιδίωκα με κάθε τρόπο να ξεφύγω από την 

καθημερινότητα. 

 Το μοναδικό πρόβλημα ήταν ότι τα χαρτιά μου βρίσκονταν στις τσέπες 

των ρούχων μου, συνεπώς αδυνατούσα να τα μελετήσω αυτή τη στιγμή. Ο 

τρόμος άρχισε να με κυριεύει μέχρι να συνειδητοποιήσω ότι την προηγούμενη 

μέρα, όταν είχα τη συζήτησή μου με τον κόμη, ο ουρανός φωτιζόταν από την 

πανσέληνο. Επομένως, είχα τουλάχιστον είκοσι ημέρες μέχρι την επόμενη 

εξόρμηση του διαβολικού τέρατος. 

 Η πόρτα άνοιξε. Η κοπέλα μαζί με το καφετί σκυλί μπήκε μέσα στο 

δωμάτιο. Φαινόταν κάπως ταραγμένη. Ο ιδρώτας της έκανε το πρόσωπό και 

τα χέρια της να γυαλίζουν. Έτσι όπως ήταν φανέρωνε μια άγρια ομορφιά. 

Άφησε στην άκρη τη φαρέτρα και το τόξο της, έσκυψε, αγκάλιασε το σκύλο 

της και του έδωσε λίγο κρέας από το σάκο της. 

 Πήγα να την καλωσορίσω, μα μου έκανε μια απότομη κίνηση να 

σωπάσω. Με είχε κοιτάξει τόσο άγρια που κατανόησα ότι αυτή η γυναίκα θα 

μπορούσε κάλλιστα να με σκοτώσει όποτε ήθελε. Ήταν μια νεαρή αμαζόνα, 

που ζούσε για αρκετό καιρό στο δάσος. Ο μοναδικός της φίλος ήταν μάλλον το 

σκυλί της. Ένας ιχνηλάτης ήταν ένα απαραίτητο εργαλείο για έναν κυνηγό. 

 Η κοπέλα μετά από κάποια λεπτά μου έδωσε την άδεια να μιλήσω, 

καθώς τοποθετούσε στο ξύλινο πάτωμα το σακίδιό της που έδειχνε να είναι 

παραγεμισμένο με σάρκα ζώου.  



52                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Είσαι σίγουρη σχετικά με την ακινησία του κορμιού μου; Ξέρεις μου είναι δύσκολο 

να παραμένω τόσες ώρες ακίνητος. Θα ήθελα ξέρεις, να μπορούσα να περπατήσω 

λίγο. Απλά να βγω από την καλύβα για να δω το δάσος» είπα ευγενικά. 

«Νομίζω ότι σου είπα να μείνεις ακίνητος για κάποιες εβδομάδες. Δε γίνεται 

αλλιώς. Ωστόσο, αν επιθυμείς να βγεις από την καλύβα, να ξέρεις ότι αν βγεις δε θα 

σε αφήσω να ξαναμπείς» είπε απότομα με ψυχρότητα. 

«Ωραία, μπορώ τουλάχιστον να μάθω τι συμβαίνει σε αυτό το δάσος;» ρώτησα 

αρκετά εκνευρισμένος. 

«Το μέρος είναι γεμάτο αγριογούρουνα και λύκους, γι’ αυτό σου απαγορεύω να βγεις 

έξω. Είναι πολύ επικίνδυνα εκεί έξω. Αν βγεις σ’ αυτή την κατάσταση, θα πεθάνεις 

σίγουρα. Θα σε αφήσω για λίγο μόνο σου τώρα, γιατί πρέπει να ψάξω να βρω ξύλα 

για τη φωτιά». 

«Περίμενε! Πριν φύγεις θα μπορούσες να μου κάνεις μια χάρη; Θα ήθελα να…». 

«Να πλυθείς. Το φαντάστηκα. Αύριο βράδυ» είπε η γυναίκα συμπληρώνοντας τη 

φράση μου. 

 Βγήκε πάλι έξω αφήνοντάς με μόνο. Αυτή τη φορά θα άνοιγα το 

σεντούκι να δω τι έχει μέσα. Έκανα να μετακινηθώ από το κρεβάτι, μα 

αμέσως κατέκλεισε το κορμί μου πόνος. Πήγα να βγάλω μια κραυγή, αλλά 

είχα τη σύνεση να την κρατήσω μέσα στα εσώψυχά μου. Δεν έπρεπε να με 

ακούσει η κοπέλα να σφαδάζω από τον πόνο. Ήθελα να της αποδείξω ότι δεν 

ήμουνα τόσο αδύναμος όσο πίστευε.  

 Έτσι δεν πλησίασα το σεντούκι. Αποφάσισα να κοιμηθώ. Ναι, αυτό 

έπρεπε να κάνω. Κοιμήθηκα. 

 Μια γλώσσα γεμάτο σάλια με τράβηξε μακριά από τη χώρα του 

Μορφέα. Με μετέφερε βίαια ξανά στην πραγματικότητα. Το καφετί σκυλί είχε 

ανέβει πάνω στο κρεβάτι και με έγλειφε. Η γλώσσα του σκυλιού στο πρόσωπό 

μου οφείλω να παραδεχτώ ότι ήταν κάτι αρκετά αηδιαστικό ώστε να 

διαμαρτυρηθώ έντονα κάποια άλλη στιγμή. Ωστόσο, η τωρινή μου κατάσταση 

μου απαγόρευε να ξεσπάσω πάνω στην οικοδέσποινα. 

 Στα χέρια της κρατούσε δύο ξύλα, στα οποία είχαν περαστεί κομμάτια 

κρέατος. Μου έδωσε ένα και κάθισε δίπλα μου για να φάμε παρέα.  

 Το κρέας ήταν υπέροχο. Ίσως να ήταν καλύτερο από εκείνο που είχα 

φάει στο κάστρο την προηγούμενη νύχτα. Θύμιζε κοτόπουλο, αλλά είχα την 

αίσθηση ότι δεν ήθελα να ξέρω την προέλευσή του. Έτρωγα χωρίς να μιλάω. 

Απλώς, επεξεργαζόμουνα για πολλοστή φορά τη γυναίκα που έδειχνε κάτω 

από το ελάχιστο φως του ηλίου τόσο θελκτική όσο η Ειρήνα Πετρέσκου. Ίσως, 

να ήταν ομορφότερη από εκείνη, καθώς αυτή ήταν αληθινή. Δεν ήταν ούτε 



Μια σειρά από τρομαχτικά γεγονότα        53 
_______________________________________________________________________________________________________________________________________________________________________________________________________________ 

 

 

δαίμονας ούτε φάντασμα, ήταν ένας άνθρωπος. Μάλλον, ο θάνατος της 

γυναίκας μου και η οικειοθελής αποχή από τις σωματικές ηδονές μέχρι 

πρότινος, ήταν ο λόγος που οφειλόταν αυτή η ανάγκη μου να αγαπήσω ξανά, 

να αποκτήσω έναν σύντροφο στη μοναχική μου ζωή. 

«Πώς λέγεσαι;» ρώτησα τη γυναίκα με σκοπό να σπάσω τον πάγο που υπήρχε 

ανάμεσά μας. 

«Ονομάζομαι Νικολέτα. Εσύ;». 

«Ονομάζομαι Αρθούρος Μόρτιμερ, κατάγομαι από την Αγγλία και δουλεύω ως 

δημοσιογράφος. Βρέθηκα στη Ρουμανία για να εξερευνήσω τη μυστηριώδη 

εξαφάνιση του Άγγλου φοιτητή στο Μπρασόβ». 

«Ξέρω πολύ καλά ποιος είσαι Αρθούρε» είπε η κοπέλα κοιτάζοντάς με με τα 

πράσινά της μάτια που γυάλιζαν έντονα. 

«Πώς με ξέρεις Νικολέτα;». 

«Τα νέα μαθαίνονται γρήγορα εδώ στη Ρουμανία. Έχεις γίνει θέμα συζήτησης στην 

περιοχή της Τρανσυλβανίας, επειδή είσαι η αιτία που σκοτώθηκε ο κόμης Ελάντι 

μαζί με την Ειρήνα Πετρέσκου, τη γυναίκα του. Επίσης, είσαι η αιτία, σύμφωνα 

πάντα με τις τοπικές αρχές, για την επιδημία που προκλήθηκε στο Μπρασόβ μετά 

την καταστροφή της έπαυλης του κυνηγού Γκόρντι». 

«Ορίστε; Τι εννοείς;» ρώτησα έκπληκτος. 

 Εκείνη με κοίταξε με τα πράσινά της μάτια ήρεμα. Μια κίνηση με το 

αριστερό της χέρι έφτανε για να καταλάβω ότι ήταν μία ακόμα υπόθεση που 

έπρεπε να συγκαλυφθεί, γιατί ο κόσμος έπρεπε να παραμείνει στα σκοτάδια 

της πλάνης και της ματαιοδοξίας. Η αλήθεια έπρεπε να παραγκωνιστεί. Η 

πραγματικότητα έπρεπε να εξαφανιστεί, γιατί ζούσαμε όλη μέσα σ’ έναν 

εικονικό κόσμο, μέσα σ’ έναν κόσμο δημιουργημένο από ψέματα, μίσος και 

φαινομενικότητα. Έψαχναν ένα θύμα για να επωμιστεί πράξεις που δεν 

άνηκαν στο ίδιο. Είχα γίνει λοιπόν ένα εξιλαστήριο θύμα, πίσω από το οποίο 

θα κρύβονταν για πολλοστή φορά οι μεταφυσικές ενέργειες των δαιμόνων. 

 Πίστευα πως όταν θα έφτανα στον πολιτισμό, θα έβρισκα ένα σημείωμα 

από το αφεντικό μου που θα με απόλυε δίχως δεύτερη σκέψη. Αυτό το ταξίδι 

σε αυτόν τον καταραμένο τόπο μου είχε κοστίσει πολλά. Για την ακρίβεια είχα 

χάσει σχεδόν τα πάντα. Αυτή η τραγική κατάσταση ήταν ένα ακόμα πλήγμα 

στη διαταραγμένη μου ψυχοσύνθεση, η οποία από τότε που είχα χάσει την 

πολυαγαπημένη μου σύζυγο, είχε οδηγηθεί στα Τάρταρα. Ίσως η φαινομενική 

απώλεια της δουλειάς μου, του κόσμου μου, να ήταν το τελειωτικό 

βασανιστήριο του Ταρτάρου. Τα μάτια μου βούρκωσαν. Άρπαξα το χέρι της 

κοπέλας και κατέρρευσα. 



54                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Έκλαιγα με αναφιλητά, σπασμούς και καταριόμουνα Θεούς και 

αγγέλους. Το χέρι της Νικολέτας ήταν το μοναδικό στήριγμα που μου είχε 

απομείνει. Ήμουν άνεργος, κλινήρης και παγιδευμένος σ’ ένα δάσος με 

στοιχειά. 

«Κάνε ησυχία» ψιθύρισε η κοπέλα επιτακτικά. 

 Εγώ για κλάσματα του δευτερολέπτου σταμάτησα τα αναφιλητά και τη 

ρώτησα τι συνέβαινε. Μου έκανε νόημα να σωπάσω ξανά. Την άκουσα, αφού 

δεν είχα άλλη επιλογή. 

«Πότε έχει ξανά πανσέληνο;» ρώτησε ξανά ψιθυριστά. 

 Η γνάθος του στόματος τραβήχτηκε προς τα κάτω. Το στόμα άνοιξε για 

να δώσει μια απάντηση στη γυναίκα, μα ένα τράνταγμα της καλύβας με έκανε 

να σωπάσω. Η γυναίκα τρομοκρατημένη ένευσε να την ακολουθήσω, μα ήταν 

αδύνατον να κουνηθώ. Δε γύρισε καν να με κοιτάξει. Απλά, έσκυψε στο 

μπαούλο και έβγαλε το περιδέραιο κλειδί που κοσμούσε το μπούστο της. 

Έβαλε το κλειδί στην κλειδαριά με τρεμάμενα χέρια. 

 Ένα ακόμα τράνταγμα της καλύβας με έκανε να χάσω την ισορροπία 

μου και να πέσω φαρδύς πλατύς στο ξύλινο δάπεδο. Ο πόνος της πτώσης 

συνοδεύτηκε από ουρλιαχτά. Ξάφνου, η φασαρία σταμάτησε. Μια 

πρωτόγνωρη σιωπή κάλυψε το χώρο. 

«Ίσως, τα ουρλιαχτά μου να…» τα λόγια μου διακόπηκαν βίαια, καθώς πάνω 

από το κεφάλι μου έσπασε ο ξύλινος τοίχος από κάτι πελώρια σαγόνια. Εκείνη 

τη στιγμή ένιωσα ότι ο θάνατος μας είχε κλείσει ήδη εισιτήριο για τον κάτω 

κόσμο. Ωστόσο, οι απαισιόδοξές σκέψεις μου διακόπηκαν ξανά βίαια, γιατί 

αυτή τη φορά πέρασε πάνω από το κεφάλι μου ένα βέλος. Κραυγές ζώου 

ακούστηκαν. 

 Ο σκύλος της κοπέλας μπήκε μέσα στο ανοιγμένο μπαούλο χωρίς 

δεύτερες σκέψεις. Η Νικολέτα κύλησε προς το μέρος μου και με ταχύτατες 

κινήσεις με σήκωσε οδηγώντας με μέσα στο μπαούλο. Αυτή μπήκε τελευταία 

κλειδώνοντάς το από τη μέσα πλευρά. 

 Όλα αυτά που διαδραματίζονταν ήταν το λιγότερο αλλόκοτα. Πήγα να 

πω κάτι, μα ένας εκκωφαντικός ήχος που συνοδευόταν από το σπάσιμο των 

ξύλων της καλύβας με έκανε κοινωνό της πραγματικότητας. Τόσο καιρό 

βρισκόμασταν σ’ ένα δάσος ανάμεσα σε πλάσματα που λιμπίζονταν τις σάρκες 

μας. Ήμασταν αιχμάλωτοι ενός δάσους ή μάλλον ήμασταν αιχμάλωτοι της 

Τρανσυλβανίας που απ’ ότι φαίνεται είχε βάλει στόχο της να με αφανίσει. 

Ήταν όντως έτσι τα πράγματα ή μήπως ήμουν απλά εξαιρετικά υπερβολικός. 

Ο χρόνος θα έδειχνε.  



Μια σειρά από τρομαχτικά γεγονότα        55 
_______________________________________________________________________________________________________________________________________________________________________________________________________________ 

 

 

 Οι ήχοι συνεχίστηκαν να ακούγονται πάνω από το κεφάλι μας. Ήταν 

κραυγές αγωνίας, μα συνάμα και οργής, γιατί το δείπνο, δηλαδή εμείς, είχαμε 

καταφέρει να ξεφύγουμε.  

 Η Νικολέτα με κουβάλησε μέχρι το τέλος της σκάλας που βρισκόταν 

μέσα στο μπαούλο. Για την ακρίβεια ήταν πια ολοφάνερο ότι το μπαούλο 

οδηγούσε σ’ ένα κρυμμένο δωμάτιο. Μπορεί να μην υπήρχε για την ώρα φως, 

μα μπορούσα να συνειδητοποιήσω ότι βρισκόμασταν κάτω από το έδαφος. 

 Αφού με άφησε, ανέβηκε ξανά τη σκάλα κρατώντας στα χέρια της 

διάφορα πράγματα. Συγκεκριμένα κρατούσε ένα χρυσό μενταγιόν, ένα ζευγάρι 

παπούτσια και μια ξύλινη τάβλα. Αλήθεια, τι ακριβώς επιζητούσε τότε η 

γυναίκα; Όμως, σκέφτηκα πως καλύτερα να μη φέρω περισσότερα εμπόδια 

στο σωτήρα μου. 

 Κάθισα στο δάπεδο δίπλα στο σκύλο, ψάχνοντας με τα χέρια να βρω 

ένα μέρος κατάλληλο για να παραμείνω ακίνητος, γιατί όσο κι αν σου 

φαίνεται παράξενο, είχε αρχίσει να πονάει το κορμί μου. Κάποια στιγμή 

μάλιστα πέρασε από το νου η άποψη να παραδοθώ στα τέρατα για να γλιτώσω 

για πάντα από τον πόνο. 

 Εκείνη, κατέβηκε τη σκάλα χωρίς να κρατάει τα πράγματα στα χέρια, το 

κατάλαβα, γιατί δεν άσθμαινε όπως πριν. 

«Τι έκανες την τάβλα;» ρώτησα φροντίζοντας να μιλήσω σιγανότατα. 

«Την έβαλα πάνω από τη σκάλα έτσι ώστε αν ανοίξουν το μπαούλο να βρουν μέσα 

το μενταγιόν μαζί με το ζευγάρι παπουτσιών. Ξέρεις, μ’ αυτόν τον τρόπο δεν νομίζω 

να αντιληφθούν τουλάχιστον για σήμερα που εξαφανιστήκαμε» είπε με 

ανακούφιση. 

«Νομίζω πως μου χρωστάς κάποια εξήγηση για το περιστατικό που συνέβη πριν από 

λίγο». 

«Είναι αλήθεια, ότι έπρεπε να σου πω από την αρχή πώς βρέθηκες εδώ» η 

Νικολέτα σταμάτησε για λίγο, πήρε μια βαθιά ανάσα, κάθισε στο έδαφος πλάι 

μου λέγοντας με αναφιλητά πως είχε έρθει η στιγμή να φανερώσει το βίο της. 

Κλαίγοντας πάντα, μου ψιθύριζε ότι θα ξεκινούσε την αφήγηση αργότερα, 

όταν θα είχε ηρεμήσει, γιατί όπως άλλωστε γνωρίζεις, είναι δύσκολο να 

γυρίσεις πίσω στο παρελθόν, ειδικά αν έχεις δώσει όλο σου το είναι για να το 

ξεχάσεις. Νομίζεις έπειτα από καιρό ότι το έχεις διαγράψει, μα εκείνο κάνει 

ξανά την εμφάνισή του σαν φάντασμα για να σου θυμίσει ποιος είσαι, αλλά 

κυρίως για να σε τρομάξει. 

 Όταν τα βλέφαρα των ματιών μου ήταν έτοιμα να κλείσουν, τότε η 

Νικολέτα αποφάσισε ότι είχε έρθει η ώρα να με πλησιάσει με απώτερο σκοπό 



56                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

την εξιστόρηση των δικών της τρομαχτικών γεγονότων. Παρά τον έντονο 

εκνευρισμό που αναδείκνυε το πρόσωπό μου, προσπάθησα να ηρεμήσω. 

Άνοιξα τα μάτια, πίεσα τον εαυτό μου να μην κοιμηθεί, άκουσα την 

εξιστόρηση.  

«Εμένα που με βλέπεις δεν ήμουνα έτσι από μικρή. Οι κακουχίες της ζωής με 

ανάγκασαν να οδηγηθώ σε αυτό το καταραμένο μέρος όπου και παραμένω 

φυλακισμένη για περισσότερο από επτά μήνες. Ο Θεός ποτέ δε μου συμπαραστάθηκε 

έστω και λίγο, κατάφερε σε λιγότερο από ένα χρόνο να μου πάρει όλη την 

οικογένεια. Ίσως ακουστεί τρελό, αλλά ακριβώς έτσι έγινε. Σκότωσε τους αδερφούς 

μου πρώτα κι ύστερα τη μητέρα μου…». 

«Συγγνώμη που σε διακόπτω, μα αδυνατώ να κατανοήσω τα γεγονότα. Θα 

μπορούσες…» δεν πρόλαβα να ολοκληρώσω τα λόγια μου, γιατί εκείνη 

νεύοντας καταφατικά ξεκίνησε πάλι να μιλά. 

«Συγχώρα με, πάντα το ίδιο λάθος κάνω. Αφήνω τα συναισθήματά μου να με 

κατακλείσουν, ξεχνώντας ότι δε γίνομαι κατανοητή από το κοινό. 

 Θα αρχίσω την ιστορία μου μάλλον από τότε που φτάσαμε εδώ στην περιοχή 

του άλσους. Αν δεν κάνω λάθος ήταν πριν από δύο με τρία χρόνια. Τότε ξέρεις, 

Αρθούρε, ζούσα μαζί με τα αδέρφια μου μόνοι μας. Οι γονείς μας είχαν πεθάνει και 

οι δύο όταν ακόμα ήμασταν μικροί από κάποιο παράξενο νόσημα που κανένας 

γιατρός δεν κατάφερε να αναγνωρίσει. Κάποιοι έλεγαν ότι πρόκειται για καρκίνο 

στο τελευταίο του στάδιο, μα ποτέ μου δεν ενστερνίστηκα αυτή τη διάγνωση. 

 Έκτοτε ζούσαμε μόνοι μας. Όλοι προσφέραμε στο νοικοκυριό οτιδήποτε 

μπορούσαμε. Ζούσαμε φτωχικά, μα ωραία. Μέρες δύσκολες, όμως ξένοιαστες. 

Ώσπου, μια μέρα ο μεγαλύτερός μου αδερφός χάθηκε στο δάσος που είχε πάει για να 

κόψει ξύλα. Δούλευε σαν ξυλοκόπος και ο μικρός μου αδερφός σαν ψαράς, ενώ εγώ 

φρόντιζα το σπίτι. 

 Χάθηκε, είτε το πιστεύεις είτε όχι μέσα σ’ αυτό το δάσος. Τον περιμέναμε να 

γυρίσει επί τρεις μέρες. Δυστυχώς όμως, δεν επέστρεψε. Το δάσος είχε καταπιεί τον 

αδερφό μου» είπε η κοπέλα αρχίζοντας να κλαίει. 

 Μου έκανε εξαιρετική εντύπωση το γεγονός ότι μια τόσο δυνατή 

κοπέλα σαν εκείνη, έκλαιγε. Τα πράσινα μάτια της είχαν κοκκινίσει, ενώ στο 

πρόσωπό της διέκρινα εύκολα τον τρόμο μαζί με τη θλίψη. Προσπάθησα να 

μιλήσω, όμως το στόμα μου περιέργως είχε μείνει ασάλευτο.  

«Θα συνεχίσω, μην ανησυχείς. Πρέπει να συνεχίσω, το οφείλω κυρίως σ’ εμένα. 

Τόσα χρόνια ζούσα μέσα στην απόγνωση. Έκανα ό,τι μπορούσα για να τους σώσω. 

Και τώρα το ίδιο κάνω, πάντα προσπαθούσα. 



Μια σειρά από τρομαχτικά γεγονότα        57 
_______________________________________________________________________________________________________________________________________________________________________________________________________________ 

 

 

 Μετά το πέρας του χρόνου, ο μικρότερος αδερφός παρακούοντας τις 

συμβολές μου, εγκατέλειψε το σπίτι για να ψάξει να βρει τον εκλιπόντα. Μάντεψε τι 

έγινε, χάθηκε κι αυτός. Αυτή τη φορά οι μέρες που τον περίμενα ήταν πέντε. Βαθιά 

μέσα μου ήλπιζα στον ερχομό του. Μολαταύτα, όταν ξεκίνησα να αναζητώ 

πληροφορίες για το δάσος, βεβαιώθηκα πως τα αδέρφια μου δε θα γύριζαν ποτέ 

όπως ήταν, αν δηλαδή γύρναγαν ποτέ. 

 Ξέρεις τι σημαίνει βιρκολάκ στα Ρουμάνικα;». 

 Εγώ, κοιτώντας την με έκπληξη, της ένευσα ότι δεν καταλάβαινα τι 

εννοούσε. Ίσως να έφταιγε η κούραση ή μάλλον η ελλιπής γνώση 

Ρουμάνικων. Με ξαναρώτησε σχηματίζοντας αυτή τη φορά τη λέξη vârcolac 

στο χώμα. Σήμαινε λυκάνθρωπος, βρισκόμουνα σ’ ένα δάσος γεμάτο με 

λυκανθρώπους. Αυτή τη φορά ο θάνατος είχε σκύψει για να ρουφήξει την 

ψυχή μου και, όπως όλα έδειχναν, θα το κατάφερε χωρίς προβλήματα. 

 Η κοπέλα αγνοώντας τις έντρομες αντιδράσεις μου συνέχισε την 

ιστορία της. 

«Σύμφωνα λοιπόν με τις λαϊκές ρίμες, το δάσος αυτό ήταν η φωλιά μιας μάγισσας 

που μετέτρεπε όποιον έμπαινε μέσα σε λυκάνθρωπο. Με την πάροδο του χρόνου 

βέβαια, η μάγισσα δε χρειαζόταν να κάνει απολύτως τίποτα, αφού ένα δάγκωμα από 

έναν λυκάνθρωπο θα μετέτρεπε το θύμα στην επόμενη πανσέληνο σ’ ένα δίποδο 

τέρας που μοναδικός στόχος της ζωής του ήταν να βρει φρέσκια σάρκα. 

 Εδώ κοντά μάλιστα, αν το πρόσεξες λίγο πριν μπεις στο δάσος, υπήρχαν 

κάποια ερείπια. Αυτά τα ερείπια κάποτε σχημάτιζαν ένα μικρό χωριουδάκι. Έμεινα 

εκεί για κάποιο διάστημα μέχρι να ετοιμαστώ κατάλληλα για να εφαρμόσω το 

θεότρελο σχέδιό μου. Θα έμπαινα μέσα στο δάσος για να σώσω με κάποιο τρόπο την 

οικογένειά μου.  

 Η μοναδική λύση για τη δεινή μου θέση βρέθηκε σ’ ένα ξεχασμένο βιβλίο 

με κιτρινισμένες σελίδες. Είχε γραφτεί από κάποιον που κατέγραφε τα γεγονότα 

που λάμβαναν χώρα στην ευρύτερη περιοχή. Η λύση για να μη μακρηγορώ, που 

πρότεινε το βιβλίο για να λυθούν τα μάγια ήταν να θανατωθεί η μάγισσα. Πράγμα 

εξωφρενικά δύσκολο. Δεν το έβαλα όμως κάτω. Καθημερινά προπονούμουν στην 

τοξοβολία. Κατάφερα να κερδίσω τη φήμη του καλύτερου κυνηγού στο χωριό. Τότε, 

έφτασε κατά την άποψή μου η ιδανική στιγμή για να εισχωρήσω στο δάσος, να βρω 

τη μάγισσα και να τη σκοτώσω.  

 Έτσι, όπως καταλαβαίνεις, βρέθηκα παγιδευμένη μέσα στο δάσος των 

λυκανθρώπων. Και λέω παγιδευμένη, γιατί η έξοδος απ’ αυτή την κόλαση είναι 

απλά αδύνατη. Έχω προσπαθήσει να φύγω πάμπολλες φορές, μα χωρίς 



58                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

αποτέλεσμα. Πιο εύκολο είναι να φύγεις το βράδυ όταν έχει πανσέληνο παρά 

οποιαδήποτε άλλη στιγμή. 

 Τα πρωινά, εκείνη βλέπει ό,τι προσπαθεί να βγει ή να μπει στο δάσος, 

Μπορεί να σκοτώσει τον αφελή που θα επιδιώξει τη φυγή του, σε δεύτερα, ενώ τα 

βράδια που δε δεσπόζει στον μαύρο ουρανό η πανσέληνος, περιφέρονται στο δάσος 

διάφορα άλλα τέρατα, χειρότερα από τους λυκανθρώπους. Μπορεί να ακουστεί 

ιλαροτραγικό, μα έτσι είναι, σε διαβεβαιώνω. Μόνο ένα άτομο έφτασε στα σύνορα 

μια τέτοια νύχτα. Το αποτέλεσμα ήταν κάτι παραπάνω από τρομαχτικό. Το κορμί 

του βρέθηκε τεμαχισμένο. Το κεφάλι έλειπε, ενώ τα πόδια του βρέθηκαν το λιγότερο 

πενήντα μέτρα μακριά από εκεί που είχε πεθάνει. 

 Οπότε, η μοναδική λύση να ξεφύγεις είναι όταν έχει πανσέληνο. Μπορεί να 

μην έχεις πολλές πιθανότητες, μα συλλογίσου ότι οι λυκάνθρωποι πρέπει να είναι 

πέντε, άντε το πολύ έξι». 

«Το χωριό πώς καταστράφηκε;». 

«Η μάγισσα το έκαψε. Ήθελε να με εκδικηθεί γιατί σκότωσα έναν λυκάνθρωπο. 

Τον πέτυχα στο κεφάλι μ’ ένα βέλος. Μου έκανε εντύπωση που τον σκότωσα, γιατί 

απ’ ότι βλέπεις, τα βέλη τα κατασκευάζω μόνη μου. Τα περισσότερα ατσάλινα βέλη 

που είχα τα χάλασα πριν από τρεις μήνες. Η μάγισσα έκαψε τους χωριάτες στην 

πυρά γιατί τους μισούσε. Εγώ ήμουν απλώς η αφορμή. Ποθούσε να το κάνει και το 

έκανε. 

 Όταν έχασα τα αδέρφια μου, έχασα κάθε κομμάτι από την ψυχή μου. 

Ένιωθα σαν ένα κουφάρι χωρίς ψυχή, αλλά όταν κάηκε το χωριό, σε διαβεβαιώνω 

ότι πόνεσα ακόμα περισσότερο. Παράξενο, μα αληθινό. Ήμουν υπεύθυνη για το 

θάνατο τόσων ατόμων. Λένε ότι ο θεός σου δίνει αυτά που μπορείς να αντέξεις. Εγώ, 

εκείνη τη στιγμή ένιωθα πως είχα ξεπεράσει προ πολλού τα όριά μου. Τι άλλο θα 

ήθελες να με ρωτήσεις;» είπε η κοπέλα καταβάλλοντας γιγάντιες προσπάθειες 

να κρύψει τα αναφιλητά μαζί με τα δάκρυα.  

«Θα ήθελα να σε ρωτήσω κάτι που μάλλον σου διέφυγε. Πώς βρέθηκα εγώ εδώ μαζί 

σου;» ρώτησα επιθυμώντας να τονίσω την εύλογη απορία που δεν είχε ακόμα 

απαντηθεί από εκείνη την κοπέλα που η άγρια ομορφιά που απέπνεε, 

αναδείκνυε τα θεσπέσια χαρακτηριστικά με τα οποία την είχε προικίσει η 

φύση. 

«Το ξέχασα» είπε η γυναίκα χαμογελώντας για πρώτη φορά μετά από τόση 

ώρα. Με κοίταξε για λίγο μ’ ένα πολλά υποσχόμενο βλέμμα, τουλάχιστον 

εμένα έτσι μου φάνηκε.  

«Πού βρισκόσουνα όταν έφτασες στο δάσος; Σε ρωτώ, γιατί σε βρήκα αρκετά μέσα, 

λίγο μακρύτερα από τον πύργο της μάγισσας». 



Μια σειρά από τρομαχτικά γεγονότα        59 
_______________________________________________________________________________________________________________________________________________________________________________________________________________ 

 

 

«Θυμάμαι ότι βρισκόμουνα ακριβώς έξω από το δάσος. Η πλάτη μου ακουμπούσε 

ένα δέντρο. Ύστερα βρέθηκα στην ξύλινη καλύβα. Από εκεί και έπειτα ο χρόνος 

είναι κάπως θολός, έως ανύπαρκτος». 

«Σε βρήκα το βράδυ κοντά σ’ έναν λυκάνθρωπο, μάλλον ήθελε να σε φάει. Τον 

σκότωσα, σε έσωσα και τώρα βρίσκεσαι εδώ μαζί μου. Οι λυκάνθρωποι, όπως 

προανέφερα, είναι τώρα πέντε, γιατί σκότωσα τους δύο. Από εφτά έγιναν πέντε. 

Πρόσεξε, ο αριθμός επτά είναι σημαντικός, είναι ο αριθμός της μαγείας. Ο αριθμός 

επτά όπως λένε και οι απόκρυφες γνώσεις, ταυτίζεται με την παραφυσική δύναμη». 

«Ήρθε η ώρα Νικολέτα να αποφασίσουμε τι ακριβώς πρέπει να κάνουμε για να 

ξεφύγουμε απ’ αυτή την κόλαση. Γνωρίζουμε πολύ καλά ότι η μοναδική ευκαιρία 

που έχουμε είναι να ξεφύγουμε όταν θα υπάρξει ξανά πανσέληνος ή να 

επιχειρήσουμε κάτι παράτολμο, να πλησιάσουμε τον πύργο της μάγισσας με 

απώτερο σκοπό να τη δολοφονήσουμε. Νομίζω πως αυτές είναι οι μοναδικές 

επιλογές που έχουμε. Εκτός αυτού, θα πρέπει να αναφέρω ότι οφείλουμε να 

περιμένουμε κάποιες μέρες ακόμα μέχρι να επουλωθούν οι πληγές μου. Δυστυχώς, ο 

πόνος είναι φρικτός. Αμφιβάλλω αν θα καταφέρω έστω να περπατήσω» είπα 

νιώθοντας ξανά τις σουβλιές στα πλευρά μου. 

«Θα περιμένουμε τουλάχιστον τρεις μέρες. Τόσες θα είναι αρκετές ώστε να γίνεις 

καλύτερα. Ύστερα θα σε πάω μέχρι τα σύνορα του δάσους. Εγώ, θα παραμείνω εδώ. 

Τόσα χρόνια προσπαθώ να σώσω τα αδέρφια μου, δεν πρόκειται να τα αποχωριστώ 

ποτέ». 

«Δεν μπορείς να σώσεις τα αδέρφια σου Νικολέτα. Ακόμα κι αν σκοτώσεις τη 

μάγισσα δεν είναι σίγουρο ότι θα γίνουν ξανά άνθρωποι» είπα κάπως απότομα. 

«Θα τους εγκαταλείψω μόνο όταν θα μας χωρίσει ο θάνατος. Τόσα χρόνια έμεινα 

στο δάσος ελπίζοντας, γιατί να φύγω τώρα;» ρώτησε η γυναίκα φροντίζοντας να 

με κοιτάξει στα μάτια για να εμβαθύνει στα μύχια της ψυχής μου. Ίσως 

εισχώρησε τόσο βαθιά στο είναι μου, που διέκρινε την αγάπη που έτρεφα για 

εκείνη. Ήμουν σίγουρος πια πως δεν μπορούσα να κρατήσω άλλο την αγάπη 

μου για εκείνην. Ήλπιζα να με ακολουθούσε. Θα φεύγαμε από την 

καταραμένη Τρανσυλβανία. Θα πηγαίναμε να ζήσουμε κάπου μακριά, 

αγαπημένοι και γαλήνιοι. 

«Σ’ αγαπώ» είπα αυθόρμητα. Τα πράσινα μάτια της κλονίστηκαν για λίγο, μα 

συνάμα χάρηκαν. Αυτή τη λέξη την είχα εκστομίσει πολλές φορές πριν χωρίς 

να σκεφτώ το νόημά της. Τώρα πια, εκείνη τη στιγμή ένιωθα σίγουρος για τα 

συναισθήματά μου. Ήθελα διακαώς να γίνω ένα με την Νικολέτα, να 

παντρευτούμε, να δημιουργήσουμε τη δική μας οικογένεια. 



60                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Δε μου είπε τίποτα. Συνέχισε να κοιτάζει, ώσπου κάποια στιγμή 

έστρεψε την πλάτη της και χάθηκε στο σκοτάδι. Τη στιγμή εκείνη φαντάστηκα 

πως όλα είχαν τελειώσει. Είχα χάσει τη γυναίκα που είχε πυροδοτήσει μετά 

από χρόνια όλα εκείνα τα αληθινά συναισθήματα. Μπορεί να φαινόταν από 

τον τρόπο της ότι δεν έτρεφε τα ανάλογα συναισθήματα για μένα, αλλά μέσα 

στης ψυχής τα μονοπάτια υπήρχε το αίσθημα της αγάπης. Η αγγελική της 

φωνή μάλλον θα αρνιότανε να εκστομίσει τη φράση «σ’ αγαπώ». Ίσως, 

κάποια στιγμή, σ’ έναν άλλο κόσμο να μπορούσε να μου εκμυστηρευτεί τα 

πραγματικά της συναισθήματα. Σ’ αυτόν όμως τον κόσμο δε θα το έκανε. Όχι 

γιατί φοβόταν, αλλά γιατί γνώριζε ότι είχε κάνει ήδη την επιλογή της. Θα 

παρέμενε εδώ για να σώσει ό,τι είχε μείνει από την οικογένειά της. Αν δεν τα 

κατάφερνε, δε θα την πείραζε, καθώς θα οδηγούταν στον παράδεισο μαζί με 

τους γονείς της. 

 Οι σκέψεις που είχαν κατακλείσει τόσο βάναυσα το μυαλό μου 

έφυγαν απότομα. Δε σκεφτόμουνα τίποτα. Απλά, κοίταζα το σκοτάδι 

ελπίζοντας κάποια στιγμή να έλθει το φως και να διώξει το φόβο που αργά, 

αλλά σταθερά, φώλιαζε μέσα στο κορμί μου. Ήταν μία από τις ελάχιστες 

φορές που ένιωσα τόσο ανήμπορος να κάνω κάτι για να βοηθήσω τον εαυτό 

μου. Μακάρι να κατάφερνα τις επόμενες μέρες να λυτρωθώ, να βγω έξω από 

το δάσος και να γυρίσω επιτέλους σπίτι. Στο Λονδίνο θα σκεφτόμουνα με 

νηφαλιότητα τις επόμενες κινήσεις της καριέρας μου. Μπορεί να εγκατέλειπα 

αυτό το επάγγελμα, μπορεί και όχι. Μπορεί πάλι να συνέχιζα να κυνηγάω τα 

δαιμόνια τελώνια. Ένα πράγμα ήταν σίγουρο, ο Αρθούρος Μόρτιμερ, ο 

δημοσιογράφος της άσημης τοπικής εφημερίδας του Λονδίνου, ποτέ ξανά δε 

θα ήταν ο ίδιος. Όλες αυτές οι περιπέτειες με είχαν αλλάξει τόσο ψυχικά όσο 

και σωματικά. Τα μαλλιά μου είχαν ασπρίσει, ενώ είχα χάσει πολλά κιλά. Θα 

μπορούσα να με χαρακτηρίσω σκιάχτρο, γιατί σαν κάτι τέτοιο έμοιαζα. 

Μακάρι να έβλεπα ξανά τον Πέρση, τον γάτο μου. Θα έδινα τα πάντα για να 

τον δω μια φορά ακόμα. 

 Τα βλέφαρά μου άρχισαν να κλείνουν. Η κούραση όλης της μέρας με 

διέταζε να ξεκουραστώ. Αγνοώντας τον κίνδυνο που μπορεί να ελλόχευε 

ακριβώς πάνω από το κεφάλι μου, έπεσα για ύπνο. Μακάρι να μπορούσα να 

μην έβλεπα ξανά κάποιον εφιάλτη που θα συνέχιζε να ταλαιπωρεί και να 

εξουθενώνει το σώμα μου. 

 Τα σάλια του καφετί σκύλου ακούμπησαν τα χείλη μου. Η γεύση τους 

κάθε άλλο παρά ευχάριστη δε θα μπορούσε να χαρακτηριστεί. Κοίταξα καλά 



Μια σειρά από τρομαχτικά γεγονότα        61 
_______________________________________________________________________________________________________________________________________________________________________________________________________________ 

 

 

με αγριότητα το πρόσωπο του ζώου. Εκείνο τρομαγμένο, απομακρύνθηκε 

βγάζοντας έναν πνιχτό ήχο.  

 Έχοντας τύψεις σχετικά με την απαράδεκτη συμπεριφορά μου, άρχισα 

να μπουσουλάω προς το μέρος που είχε εξαφανιστεί ο σκύλος. Καθώς 

προχωρούσα, ένα κρύο αεράκι με χτύπαγε στο πρόσωπο δροσίζοντάς με. Ήταν 

ευχάριστο το γεγονός ότι εδώ μέσα σ’ αυτή την τεχνητή σπηλιά υπήρχε αέρας. 

Φοβόμουνα για να πω την αλήθεια πως ο αέρας με την πάροδο του χρόνου θα 

λιγόστευε και θα μας οδηγούσε στο θάνατο από ασφυξία. 

 Είχα μπουσουλήσει αρκετά, μα δεν έβρισκα κάποιο σημάδι ζωής. Η 

Νικολέτα όπως και ο πιστός της σύντροφος είχαν εξαφανιστεί από το 

προσκήνιο. Πολλές φορές καθώς προχωρούσα μέσα στο πηχτό σκοτάδι 

αναρωτήθηκα αν η εξομολόγηση της αγάπης μου είχε κάνει εκείνη την 

πανέμορφη γυναίκα να εξαφανιστεί μονάχα για να μου ξεφύγει. Ίσως, τα 

λόγια μου να είχαν εντείνει την τραγικότητα της ζωής της, καθώς της είχα 

θυμίσει πως είχε χάσει όλη της την οικογένεια και βρισκόταν εγκλωβισμένη σ’ 

αυτό το δάσος από το οποίο αναδυόταν, τώρα που το είχα γνωρίσει καλύτερα, 

μια έντονη μακάβρια μυρωδιά. Περισσότερο όμως πίστευα πως η παγίδα δεν 

ήταν ούτε το δάσος ούτε εκείνη η φαινομενική μάγισσα που είχε 

μεταμορφώσει πλήθος κόσμου σε λυκανθρώπους. Η παγίδα ή, αν θέλετε, η 

αδυναμία που εμπόδιζε την κοπέλα να προχωρήσει παραπέρα στη ζωή της, 

ήταν ο νους της και το πείσμα της. Ζώντας ανάμεσα σ’ αυτά τα τέρατα τόσο 

καιρό είχε πιθανόν απομακρυνθεί από τον πραγματικό κόσμο και τα 

συναισθήματα που αυτός δώριζε. Η εμμονή της για τη σωτηρία των αδελφών 

της σε συνδυασμό με το φόβο της για τον έξω κόσμο, την είχαν καθηλώσει 

εδώ. Καλύτερα θα έλεγα πως την είχαν οδηγήσει σε δυσμένεια. Βαρύς όρος για 

να χρησιμοποιηθεί, αλλά πιστεύω πως ίσως να φανέρωνε το αποτέλεσμα της 

χρόνιας παραμονής της σ’ αυτή την κόλαση. 

 Ξάφνου, στα αριστερά μου φανερώθηκε μια λιπόσαρκη φιγούρα. Είχε 

μακριά γένια με τα οποία τύλιγε ολόκληρο το κορμί του. Τα κόκαλα 

διαγράφονταν ολοφάνερα κάτω από τη σάρκα του, αν είχε μείνει κάτι ακόμα 

από δαύτη. Συγχρόνως, τα δόντια του είχαν εγκαταλείψει το στόμα εκτός από 

ένα που είχε σαπίσει από τη ρίζα και σε λίγο θα εγκατέλειπε κι εκείνο το 

ετοιμοθάνατο σώμα του γέροντα. 

«Τι κάνεις εδώ;» ρώτησα τον γέροντα ψιθυριστά πλησιάζοντάς τον. 

 Εκείνος με τα μάτια του προσπάθησε να ερευνήσει το χώρο ώστε να 

εντοπίσει τον πομπό της ερώτησης. Κάποια στιγμή τα ξεθωριασμένα μάτια του 



62                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

καρφώθηκαν πάνω μου. Ωστόσο, ύστερα από κάποιο εύλογο χρονικό 

διάστημα, αποτράβηξε το βλέμμα του και έπεσε πάλι στο κρύο πάτωμα. 

«Τι κάνεις εδώ;» ρώτησα τον γέρο φτάνοντας τόσο κοντά του ώστε να μπορώ 

να μυρίσω την ασιτία και τη βρώμα της ανάσας του. 

«Φύγε μακριά. Φύγε μακριά! Βρίσκεσαι σε καταραμένο μέρος. Είσαι ο επόμενος. 

Εσένα θέλει. Θα σου ρουφήξει τη ζωή για να ζήσει περισσότερο» είπε ο γέροντας 

ψελλίζοντας με δυσκολία τις λέξεις. 

 Τα λόγια του δε με εξέπληξαν ιδιαίτερα. Ήταν ένας άνθρωπος 

εγκλωβισμένος σε μια ιδιότυπη φυλακή. Φτάνοντας κοντά του είχα δει και 

κάποιες αλυσίδες που είχαν δέσει τα χέρια, τις φτέρνες και το λαιμό. Ο χρόνος 

βέβαια τον είχε αδυνατήσει τόσο ώστε να μπορεί μάλλον να ξεφύγει από τις 

αλυσίδες. Και να ξέφευγε όμως πού θα πήγαινε; 

«Θα σε σκοτώσει παιδί μου. Είναι τρομερή. Φύγε μακριά! Φύγε μακριά! Η πλανεύτρα 

μάγισσα θα σου ρουφήξει τη ζωή» είπε ο γέροντας σφίγγοντας με όση δύναμη 

του είχε απομείνει το μπράτσο μου. 

«Ποια παππούλη; Ποια θα με σκοτώσει;» ρώτησα γιατί είχα την αίσθηση πως τα 

λεγόμενα του ηλικιωμένου έκρυβαν ένα τρομερό μυστικό. 

«Είναι πλανεύτρα. Είναι γητεύτρα. Είναι πανούργα. Θα σε οδηγήσει στο θάνατο». 

«Ποια είναι παππού; Ποια είναι; Πες μου σε παρακαλώ» ρώτησα τον σιδηροδέσμιο 

κρατώντας από την αγωνία μου τα κοκαλιάρικα μπράτσα του. 

«Είναι η…» η φράση του ετοιμοθάνατου και μάλλον μωρού γέροντα, δεν 

τελείωσε ποτέ γιατί ένα βέλος καρφώθηκε στο κρανίο του. Ο ήχος του 

κρανίου που έσπαγε ήταν φριχτός. 

 Αναρίγησα, γιατί ένιωσα τον κίνδυνο να παραμονεύει. Έπεσα στο 

πάτωμα. Τα μάγουλά μου ήρθαν σε επαφή με το κρύο πάτωμα της σπηλιάς. 

Από πίσω μου ακούστηκαν βήματα. Ο ήχος τους δεν προερχόταν σίγουρα από 

ανθρώπινο ον. Τα πέλματα του πλάσματος πρέπει να ήταν μεγάλα. Μέσα σε 

μηδαμινό χρόνο είχε διανύσει μεγάλη απόσταση. Το βηματισμό συνόδευε ένα 

γουργουρητό. 

 Έπιασα το κουφάρι του γέρου και το έβαλα από πάνω μου. Το πλάσμα 

μ’ αυτόν τον τρόπο θα μπερδευόταν και θα με περνούσε για νεκρό. Πράγματι, 

έσκυψε και με μύρισε. Η άσχημη μυρωδιά μάλλον του φυλακισμένου που είχε 

μεταβεί στο περίφημο βασίλειο του Ερέβους, εξαπάτησε το τέρας. 

«Ψάξε, κάπου εδώ πρέπει να είναι. Τον θέλω ζωντανό. Αν τον σκοτώσεις θα σε 

αφήσω μια για πάντα να καείς στην κόλαση» ακούστηκε μια απειλητική 

γυναικεία φωνή. 



Μια σειρά από τρομαχτικά γεγονότα        63 
_______________________________________________________________________________________________________________________________________________________________________________________________________________ 

 

 

 Ο εντολοδόχος γρύλισε και απομακρύνθηκε προς το μέρος απ’ όπου 

είχα έρθει. 

 Όταν η μέγαιρα και το τέρας της έφυγαν, αποφάσισα πως θα έπρεπε 

επιτέλους να βρω τη δύναμη να σταθώ στα πόδια μου. Είχα φτάσει σ’ ένα 

κομβικό σημείο. Όφειλα να σταθώ ξανά στα πόδια μου όχι μόνο για να σώσω 

τον ίδιο μου τον εαυτό, αλλά και για να ανακαλύψω πού είχε χαθεί η 

αγαπημένη Νικολέτα. Η ψυχή μου φοβόταν πως ποτέ ξανά δε θα αντίκριζα 

εκείνο το θεόπνευστο πρόσωπο που είχε σκλαβώσει την καρδιά μου. 

 Έδιωξα από πάνω μου το κουφάρι του ημίτρελου γέροντα προσεχτικά 

και το εναπόθεσα στο πάτωμα με χειρουργική ακρίβεια ώστε να μην 

προκληθεί κάποιος ήχος που θα πρόδιδε τη θέση μου. Εδώ, που είχα φτάσει, 

όλα έπαιζαν το δικό τους σημαντικό ρόλο. Ένα λάθος μπορούσε να με 

οδηγήσει στα Τάρταρα. 

 Στηρίχτηκα στον τοίχο. Ήταν τόσο παγερός όσο και το πάτωμα. Τα 

χέρια μου έτσουζαν από το κρύο, αλλά έπρεπε να αντέξω τον πόνο. Πιέζοντας 

λοιπόν τον εαυτό μου, κατάφερα να ισορροπήσω. Κούνησα πρώτα το δεξί κι 

ύστερα το αριστερό πόδι. Μετακινιόμουνα με ιδιαίτερη δυσκολία. Για την 

ακρίβεια έσερνα το σώμα μου στηριζόμενος στη δύναμη του αριστερού ποδιού. 

 Το περπάτημά μου φανέρωνε την πραγματική μου κατάσταση. Ήμουν 

ένας σακάτης που βάδιζε προς το θάνατό του. Αυτή τη φορά τουλάχιστον δε 

θα ήμουνα μόνος. Η κακόβουλη αυτή σκέψη μ’ έκανε να χαμογελάσω καθώς 

προχωρούσα προς τον Κάτω Κόσμο. 

 

* * * 

 

 Η Νικολέτα είχε φτάσει στην πηγή όλων των κακών του δάσους. Η 

ανεμόσκαλα μπροστά της οδηγούσε στον πύργο της μάγισσας. Το ριψοκίνδυνο 

σχέδιο που είχε εφαρμόσει εδώ και καιρό είχε φτάσει στο αποκορύφωμά του. 

Μελανό σημείο ήταν μοναχά η εγκατάλειψη του Αρθούρου στην είσοδο του 

περάσματος. Οι λυκάνθρωποι της μάγισσας θα τον έβρισκαν και θα τον 

κατασπάραζαν. Δεν είχε όμως άλλη επιλογή. Όλο αυτό τον καιρό πλησίαζε με 

αργά αλλά σταθερά βήματα τον πύργο. Έχτιζε την καλύβα όλο και πιο κοντά 

στο πέρασμα φροντίζοντας κάθε φορά να χρησιμοποιεί τα απαραίτητα υλικά 

ώστε να φαντάζει αόρατη στο απαίδευτο μάτι. 

 Άνοιξε την καταπακτή που χώριζε τη σπηλιά από το κελάρι του 

πύργου. Το κελάρι ήταν ένας χώρος σκοτεινός γεμάτος μεγάλα βαρέλια με 

κρασί. Μέσα στο μηδαμινό φως μπορούσε να διακρίνει και τη χρονολογία που 



64                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

είχε δημιουργηθεί. Η γκάμα των κρασιών ήταν τεράστια. Μπορούσες να βρεις 

και κρασιά που είχαν παραμείνει στο κελάρι εδώ και εκατό χρόνια. Το κόστος 

τους μάλλον πρέπει να ήταν δυσθεώρητο ακόμα και για τους ευγενείς της 

ευρύτερης περιοχής. Ένα μπουκάλι καλό κρασί ήταν ικανό να σου 

δημιουργήσει μια πληθώρα ευχάριστων συναισθημάτων και φυσικά 

φανέρωνε εξουσία, κοινωνικό κύρος, μα και αγάπη για τις απολαύσεις της 

επίγειας ζωής. 

 Οι αρουραίοι μαζί με τα ποντίκια τσακώνονταν για τα υπολείμματα 

του φαγητού, ενώ οι αράχνες ύφαιναν με τέχνη τον ιστό τους σχηματίζοντας 

πολλές φορές παράξενα σχήματα. 

 Η Νικολέτα εξερεύνησε όλο το χώρο προσεχτικά. Ο χώρος τελικά δεν 

ήταν όσο μεγάλος της είχε φανεί εξαρχής. Ωστόσο, δεν υπήρχε πουθενά 

έξοδος. Είχε παγιδευτεί μέσα στο κελάρι μαζί με τα τρωκτικά και τις αράχνες. 

Το εύρημά της την εντυπωσίασε γιατί θυμόταν πως το σημειωματάριο που 

είχε βρει πεταμένο πριν από καιρό μέσα στο δάσος πέρα από το μυστικό 

μονοπάτι και το κελάρι, ανέφερε ότι στην αριστερή γωνία του χώρου 

βρισκόταν μία ξύλινη πόρτα από κέδρο. Σε εκείνη τη γωνία υπήρχε μονάχα 

ένα μεγάλο βαρέλι που περιείχε μάλλον κρασί.  

 Ξάφνου, ακούστηκαν βήματα. Η γυναίκα στρέφοντας το κεφάλι της 

προς τη μεριά που είχε ακούσει τον ήχο δεν είδε απολύτως τίποτα για 

πολλοστή φορά. Εκεί απ’ όπου ερχόταν ο ήχος των βημάτων στεκόταν ένα 

κρασοβάρελο. Τότε, μια ιδέα ξεπήδησε απότομα μέσα στο μυαλό της γυναίκας. 

Το κελάρι είχε πόρτα. Η έξοδος βρισκόταν μέσα στο κρασοβάρελο.  

 Ο ήχος των βημάτων γινόταν δυνατότερος. Συνάμα ακούγονταν και 

εκνευρισμένες γυναικείες φωνές. Η Νικολέτα γνώρισε πολύ καλά αυτή τη 

φωνή. Ήταν η μάγισσα του πύργου, η μάγισσα που είχε μεταμορφώσει τα 

δύσμοιρα αδέρφια της σε λυκανθρώπους. 

 Η κυνηγός έπρεπε να κρυφτεί για να σώσει το τομάρι της. Η μοναδική 

λύση για να ξεγελάσει την οσφρητική ικανότητα του τέρατος ήταν να χωθεί σ’ 

ένα βαρέλι με κρασί. Μοναδικό πρόβλημα του σχεδίου της ήταν ότι όλα τα 

βαρέλια είχαν τοποθετηθεί οριζόντια. 

 Ο τρόμος μαζί με μια ανατριχίλα που την έκανε να αναριγήσει, 

μεγάλωσε απελπιστικά. Τα μάτια της αναζητούσαν με κόπο μια σωτηρία. Το 

μεγάλο κρασοβάρελο στη γωνία αριστερά άνοιξε και από μέσα πετάχτηκε μια 

γυναίκα με μακριά μαύρα μαλλιά και ασπριδερό δέρμα. Από πίσω της 

περπατούσε ένας λυκάνθρωπος κραδαίνοντας μια δάδα που φώτιζε το δρόμο 

ικανοποιητικά. Έτσι κι αλλιώς η μάγισσα είχε εκπαιδευτεί στην όραση μέσα 



Μια σειρά από τρομαχτικά γεγονότα        65 
_______________________________________________________________________________________________________________________________________________________________________________________________________________ 

 

 

από το σκοτάδι, αλλά και όταν δεν έβλεπε ένα ξόρκι της, μπορούσε να φωτίσει 

μεμιάς ολόκληρο το δωμάτιο. Η μόνη προϋπόθεση για να πετύχει το ξόρκι 

ήταν η σατανική γυναίκα να είχε την απαραίτητη εκείνη δύναμη και ενέργεια. 

Ο χρόνος άλλωστε περνούσε και το σώμα της όχι μόνο αδυνάτιζε, μα στέρευε 

και από ενέργεια. Γι’ αυτό είχε αποκτήσει πια ζωτική σημασία το ρούφηγμα 

της ζωής κάποιου.  

 «Κάποιος είναι στο κελάρι!» φώναξε δυνατά η μάγισσα χτυπώντας το 

τέρας που τη συνόδευε στην πλάτη. 

 Το τέρας έβγαλε ένα βογκητό και ξεκίνησε να μυρίζει το χώρο 

ελπίζοντας να βρει τον παρείσακτο. Αν δεν τον έβρισκε, τότε γνώριζε άριστα 

τι ακριβώς θα έκανε αυτή η διαβολική γυναίκα πάνω στο σώμα του. Θα τον 

βασάνιζε τόσο ώστε να κατανοούσε πως έπρεπε να κάνει τα πάντα σωστά.  

 Τα ρουθούνια του δεν έπιαναν καμία παράξενη μυρωδιά. Κι όμως, 

ήξερε πως κάτι διαφορετικό υπήρχε μέσα στο κελάρι. Μπορεί να είχε 

καλυφτεί η μυρωδιά, αλλά στον αέρα πλανιόταν κάτι αλλόκοτο, διαφορετικό 

από τα ποντίκια, τους αρουραίους και τις αράχνες. Μέσα στο κελάρι είχε 

πατήσει το πόδι της μια γυναίκα. 

 Κάπου στο βάθος, ο λυκάνθρωπος διέκρινε ένα βαρέλι με μισάνοιχτο 

καπάκι. Εκεί μάλλον είχε αποφασίσει να κρυφτεί η κυνηγός. Τα βήματά του 

ήταν ησυχότερα καθώς πλησίαζε απειλητικά στο βαρέλι. Το σώμα του είχε μια 

επιθετική στάση. Περίμενε να φτάσει στην κατάλληλη απόσταση ώστε το χέρι 

του να φτάνει να γραπώσει τη γυναίκα από το μαλλί και να της ξεσκίσει τα 

σωθικά. 

 Το χέρι με τα γαμψά νύχια τεντώθηκε και χώθηκε με βία μέσα στο 

κόκκινο κρασί. Η μάγισσα κοίταζε τον υπηρέτη της με αγωνία. Πίστευε κι 

εκείνη πως είχαν πιάσει επιτέλους τη γυναίκα που τους βασάνιζε για 

αρκετούς μήνες με τις συχνές επιθέσεις της στον πύργο. 

 Η Νικολέτα άκουσε τον παφλασμό που έκανε το χέρι καθώς βουτούσε 

μέσα στο υγρό. Φοβήθηκε πως τελικά θα κατάφερναν να την πιάσουν. Από το 

φόβο έκλεισε τα μάτια της. Γνώριζε τον τρόπο με τον οποίο σκότωναν οι 

λυκάνθρωποι τα θύματά τους και παρακαλούσε τον Θεό να εισακούσει τις 

προσευχές της και να τους απομακρύνει. 

 Ένας χοντρός αρουραίος ξεπετάχτηκε μέσα από το κόκκινο κρασί και 

δάγκωσε τον λυκάνθρωπο. Εκείνος έβγαλε μια κραυγή πόνου. Μέσα στο κρασί 

δεν υπήρχε αυτό που έψαχνε. Η κυνηγός είχε καταφέρει για πολλοστή φορά 

να σώσει το τομάρι της. Τώρα, θα γυρνούσαν στον πύργο κι η αφέντισσά του 

θα τον βασάνιζε αλύπητα. Συνήθως, αρεσκόταν στο να χρησιμοποιεί τον 



66                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Προκρούστη. Τον είχε βασανίσει ήδη δυο φορές μ’ αυτόν και το κορμί του 

ακόμα δεν είχε ξεπεράσει τον πόνο που είχε προκαλέσει. 

«Πάλι απέτυχες ανόητο πλάσμα» φώναξε μανιασμένα η γυναίκα. 

 Το τέρας έπιασε ασυναίσθητα την πλάτη του. Θα τον χτυπούσε ξανά με 

τη μαγκούρα που κρατούσε στα χέρια της. Αντί γι’ αυτή την κίνηση όμως το 

κρασοβάρελο σηκώθηκε στον αέρα και άνοιξε στα δύο χύνοντας στο πέτρινο 

πάτωμα όλο το περιεχόμενό του.  

 Τα ζώα που ζούσαν στο κελάρι φοβήθηκαν από αυτή την αναπάντεχη 

ταραχή και πολλά κρύφτηκαν στις φωλιές τους. Η μάγισσα που προκαλούσε 

συνήθως φασαρία δεν ερχόταν συχνά σ’ αυτό το μέρος του πύργου. 

Μολαταύτα, όποτε ερχόταν συνέβαιναν διάφορα αρνητικά γεγονότα που 

διέκοπταν βίαια την αρμονική συμβίωση που είχαν μεταξύ τους. 

«Δεν είναι εδώ ηλίθιε. Η κοπέλα έχει βγει έξω από την αίθουσα. Δεν υπάρχει κάποιο 

άλλο βαρέλι μέσα στο οποίο να μπορεί να κρυφτεί. Μάλλον, προτού φύγουμε για 

περίμενε λίγο» είπε η μάγισσα και λέγοντας κάτι ακαταλαβίστικες λέξεις 

φώτισε όλο το δωμάτιο. 

 Το φως φανέρωσε κάθε πτυχή του χώρου. Πολλές δυσαρεστημένες από 

τη λάμψη νυχτερίδες άφησαν το χώρο και προσπάθησαν να βρουν μια διέξοδο 

χωρίς όμως επιτυχία, αφού χτύπαγαν διαρκώς στους τοίχους. 

«Ψάξε βλάκα» φώναξε η μέγαιρα υστερικά. Ακόμα ένιωθε μια ξένη παρουσία. 

 Ο εντολοδόχος κοίταξε τον χώρο, μα ξανά δεν μπόρεσε ούτε να δει 

κάποιον, μα ούτε και να τον μυρίσει. Τα ρουθούνια του κουνιόντουσαν πέρα 

δώθε ρυθμικά μέχρι που μετά από αρκετά λεπτά, τα αυτιά του άκουσαν τον 

φυλακισμένο γέροντα να κουβεντιάζει με κάποιον. 

«Αφέντρα, τη βρήκα» φώναξε το τέρας περιχαρές καθώς άνοιγε την καταπακτή 

που οδηγούσε στη σπηλιά. 

 Οι δύο συνωμότες χάθηκαν μέσα στο απύθμενο σκοτάδι. Η Νικολέτα 

σύρθηκε πάνω στο σκονισμένο πάτωμα και βγήκε κάτω από το κρασοβάρελο 

που είχε κρυφτεί. Τα ρούχα της είχαν βρωμίσει ενώ στα μαλλιά είχαν 

μπλεχτεί ιστοί αραχνών. Δεν είχε χρόνο όμως για να συγυρίσει τον εαυτό της. 

Έπρεπε να φύγει αστραπιαία από το κελάρι, γιατί υπήρχε μεγάλη πιθανότητα 

να επιστρέψουν οι διώκτες της. Αυτή τη φορά είχε γλιτώσει κυρίως λόγω της 

θεϊκής επέμβασης. Σίγουρα, ήταν ο Θεός που είχε μεσολαβήσει για να 

αποφύγει το θάνατο. Έτσι, χωρίς να χάσει άλλο πολύτιμο χρόνο άνοιξε το 

κεφάλι του κρασοβάρελου και έφτασε στην πόρτα που είχε κατασκευαστεί από 

κέδρο. Αυτή η πόρτα τη χώριζε από την είσοδο στον πύργο της μάγισσας. 



Μια σειρά από τρομαχτικά γεγονότα        67 
_______________________________________________________________________________________________________________________________________________________________________________________________________________ 

 

 

Επιτέλους, μετά από τόσα χρόνια θα έμπαινε μέσα στο σπιτικό της σατανικής 

αυτής γυναίκας. 

 Το τρεμάμενο από τη συγκίνηση χέρι ακούμπησε το πόμολο. Το έστριψε 

τόσο δεξιά όσο κι αριστερά, αλλά εκείνο δεν άνοιγε την πόρτα. Κλειδαριά 

στην πόρτα δεν υπήρχε. Ωστόσο ήταν ολοφάνερο ότι ήταν κλειδωμένη. 

Μακάρι να γνώριζε τον τρόπο να την ανοίξει. 

 

* * * 

 

 Όταν έφτασα στην ανεμόσκαλα, δάκρυα συγκίνησης και πόνου από την 

προσπάθεια έσταζαν από τις κόρες των ματιών μου. Είχα καταναλώσει μεγάλη 

ποσότητα ενέργειας για να φτάσω σ’ αυτό το σημείο. Το τραγικό της όλης 

κατάστασης ήταν ότι δεν είχα διανύσει και μεγάλη απόσταση. Απλά, το σώμα 

μου είχε περιέλθει σε μια τραγική κατάσταση και θα απαιτούσε αρκετό καιρό 

για να αναρρώσει. 

 Η ανεμόσκαλα κουνιόταν ελαφρώς δεξιά κι αριστερά. Γνώριζα πως 

είχα ασθενή οργανισμό που δε θα κατάφερνε να ανέβει με επιτυχία τη σκάλα. 

Όταν ήμουν παιδάκι ακόμα, είχα προσπαθήσει κάτι ανάλογο γιατί 

κοκορευόμουνα πως ήταν απλό, μα όταν είχα ξεκινήσει το ανέβασμα, είχα 

καταλάβει πως τα λόγια μου φανέρωναν μάλλον την ανοησία που έκρυβα 

μέσα μου. Τώρα, είχαν περάσει τόσα χρόνια ώστε να βρίσκομαι στην 

Τρανσυλβανία και να κυνηγάω δαιμόνια. Είχα καταφέρει να σώσω το 

Μπρασόβ από τον κυνηγό Γκόρντι, είχα βοηθήσει κατά κάποιον τρόπο τον 

κόμη Ελάντι και δεν μπορούσα να ανέβω μια άθλια ανεμόσκαλα; Το γεγονός 

αυτό με ενόχλησε υπερβολικά. 

 Ύστερα από ώριμη σκέψη βέβαια, κατέληξα στη λύση να κρατήσω 

δυνάμεις κι έπειτα με αποφασιστικότητα να κάνω την πρώτη και τελευταία 

προσπάθεια με στόχο την επιτυχή ανάβασή μου. Έτσι, άφησα το κορμί μου να 

καταρρεύσει, φροντίζοντας πάντα να μην προκαλέσω θόρυβο ικανό να 

τραβήξει την προσοχή του λυκανθρώπου και της μάγισσας. 

 Η ώρα περνούσε κι εγώ ένιωθα το σώμα μου ακόμα πιο αδύναμο να 

ανταπεξέλθει στις δοκιμασίες που είχα βαλθεί να εκπληρώσω. Επιπλέον, το 

στομάχι μου ζητούσε επειγόντως φαγητό. Η τραγική αυτή κατάσταση μ’ έκανε 

να αναλογιστώ κάτι προφανές. Η Νικολέτα μπορεί τελικά να ήξερε ότι δε θα 

κατάφερνα να κρατηθώ στη ζωή για πολύ ακόμα και με άφησε στην είσοδο 

του περάσματος, για να με αποτελειώσουν τα αγρίμια γλιτώνοντάς με έτσι 

από το σωματικό μαρτύριο που υπόμενα εδώ και μέρες. 



68                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Πίεσα επίμονα τον εγκέφαλό μου να ξεχάσει αυτές τις εικασίες που 

είχαν βαλθεί να με αποτρελάνουν και προσπάθησα να πιάσω την ανεμόσκαλα. 

Το άγγιγμα του ξύλου μου έδωσε ξανά εκείνη την ώθηση που χρειαζόμουνα 

για να ανέβω προς το κελάρι. 

 Μπορεί ο ιδρώτας να έτρεχε από το σώμα μου, αλλά η 

αποφασιστικότητα που επέδειξα παρά την τραγική μου κατάσταση, με 

οδήγησε νικηφόρα στο κρύο και σκοτεινό πάτωμα του χώρου όπου 

φυλασσόταν το κρασί του πύργου. Ήμουν πανευτυχής. Δάκρυα χαράς συνάμα 

και πόνου κύλησαν από το βασανισμένο μου πρόσωπο. Σ’ εκείνο το μέρος 

πήρα μια σημαντική απόφαση για τη συνέχεια της ζωής μου και κατ’ επέκταση 

για την ολοκλήρωση της συγκεκριμένης περιπέτειας. Θα προσπαθούσα να 

σωθώ και να επιστρέψω επιτέλους στο σπίτι μου με οποιοδήποτε κόστος. Για 

κάποιο ανεξήγητο λόγο ήθελα να ζήσω. 

 Οι αρουραίοι, οι αράχνες, τα ποντίκια και μερικά πρασινωπά φίδια 

άρχιζαν να με πλησιάζουν απειλητικά. Ποιος ξέρει; Μάλλον με είχαν περάσει 

για νεκρό και ετοιμάζονταν να γευτούν τη φρέσκα σάρκα μου. Δεν μπόρεσα να 

μη λυπηθώ εκείνα τα πλάσματα, παρά τις απειλητικές ματιές που μου 

έριχναν. Κατά βάθος ήταν αξιολύπητα, καθώς παρέμεναν εγκλωβισμένα μέσα 

σ’ αυτό το σκοτεινό καταγώγιο. Πολλά δεν είχαν βγει ποτέ στον έξω κόσμο. 

Δεν είχαν δει το φως της ημέρας που για κάποιον σαν κι εμένα, ήταν άκρως 

ευεργετικό. Μέσα στο κελάρι είχαν σχηματίσει μια τρομαχτική κοινότητα. 

Όποιος ετοιμοθάνατος, παρείσακτος τολμούσε να πατήσει το πόδι του στο 

σπιτικό τους, θα δεχόταν τη θεία δίκη.  

 Ένας στρουμπουλός αρουραίος μ’ ένα αριστοτεχνικό πήδημα έπεσε 

πάνω στο στομάχι μου. Ένα μεγάλο χαμόγελο κοσμούσε το αποκρουστικό του 

πρόσωπο καθώς καλούσε την υπόλοιπη οικογένεια στο δείπνο. Εκείνο το 

χρονικό σημείο δεν περίμενα από κανέναν τίποτα. Αντιθέτως, περίμενα ένα 

αξιοπρεπέστατο τέλος παρά τις φαμφάρες σχετικά με την πάλη για τη ζωή που 

είχα σκεφτεί πριν από δεύτερα. 

 

* * * 

 

 Η Νικολέτα είχε ανοίξει την πόρτα και βρισκόταν πια στην κεντρική 

είσοδο του πύργου. Βλέποντας το υπόγειο, είχε πιστέψει πως η εικόνα του 

υπόλοιπου πύργου θα ήταν εφάμιλλη ενός κανονικού σπιτικού. Η σκόνη δε θα 

υπήρχε, ενώ οι ιστοί από τις αράχνες και η βρωμιά που συσσωρευόταν με τον 

καιρό θα έλειπαν. Δυστυχώς, για μια ακόμα φορά είχε λανθάνει. 



Μια σειρά από τρομαχτικά γεγονότα        69 
_______________________________________________________________________________________________________________________________________________________________________________________________________________ 

 

 

 Το εσωτερικό του πύργου εγκαταλελειμμένο, δίχως ίχνος 

καθαριότητας την έκανε να σιχαθεί περισσότερο τον εαυτό της για την 

πρωτοβουλία της να εισχωρήσει στα ενδότερά του πύργου και του 

καταραμένου δάσους των βιρκολάκ. Αλήθεια, πως ήταν δυνατόν να ζούσε 

αυτή η γυναίκα μέσα σ’ αυτό το ρημαδιό; Τα παράθυρα ήταν όπως και όλο το 

άλλο σπίτι, μέσα στη σκόνη. Το τζάμι των παραθύρων είχε πάρει το χρώμα του 

κάρβουνου. Ακόμα και τα έπιπλα είχαν φαγωθεί από τους τερμίτες και 

στέκονταν μισοδιαλυμένα στο κέντρο του δωματίου. Μόνο μία ντουλάπα με 

ξυλόγλυπτες παραστάσεις είχε μείνει άθικτη από το σαρωτικό πέρασμα του 

χρόνου. 

 Σίγουρα, το έπιπλο έκρυβε μυστικά βαρύνουσας σημασίας. Η περίτεχνη 

αναπαράσταση θύμισε την ιστορία που είχε αφηγηθεί στον Μόρτιμερ. Αν 

κοιτούσες καλά, μπορούσες να δεις τόσο την ίδια όσο και τη μάγισσα. Οι 

λυκάνθρωποι είχαν απεικονιστεί μονάχα με τις κεφαλές τους. Υπήρχε κάτι 

πάνω στη ντουλάπα που της έμοιαζε εξωφρενικό. 

 Κινήθηκε προς τα πίσω γρήγορα και απότομα. Κοίταξε την 

αναπαράσταση για να δει τον εαυτό της. Το εύρημα την έκανε να τρεκλίσει. 

Χτύπησε πάνω στα κατεστραμμένα έπιπλα κι έμεινε αναίσθητη. 

 

* * * 

 

 Ένιωθα τα τρωκτικά να γλείφουν με άπλετη χαρά τη σάρκα μου. 

Ευτυχώς, ο στρουμπουλός αρχηγός δεν είχε μπήξει ακόμα τα κοφτερά του 

δόντια στο στομάχι μου με αποτέλεσμα να μην τον μιμηθούν και οι υπόλοιποι. 

Μου απέμεναν ακόμα κάποια λεπτά ζωής. 

 Το δυσάρεστο θέαμά μου μ’ έκανε να επιθυμώ περισσότερο το θάνατο 

παρά τη σωτηρία. Είχα μείνει από δυνάμεις κι, έτσι κι αλλιώς, νόμιζα πως 

ακόμα κι αν κατάφερνα να γλιτώσω, η ανέχεια που είχα υπομείνει αυτές τις 

μέρες σε συνδυασμό με την ακατάσχετη αιμορραγία που είχε ξεκινήσει από 

κάποιο μέρος του σώματός μου που δεν γνώριζα, θα με οδηγούσε στο βασίλειο 

του Ερέβους. 

 Η καταπακτή που χώριζε το κελάρι από τη σπηλιά έσπασε εύκολα σαν 

οδοντογλυφίδα. Από μέσα βγήκε η Νικολέτα κρατώντας το γνώριμο τόξο της. 

Με τα λεπτά της δάχτυλα έπιασε ένα βέλος και σκότωσε τον αρουραίο 

χτυπώντας τον στο κεφάλι. 

 Τα ζώα της μικρής αυτής κοινωνίας έβγαλαν πένθιμες κραυγές. Ο 

αρχηγός του ενός στρατού είχε αφήσει την τελευταία του πνοή. Οι αράχνες, 



70                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

χωρίς να πτοηθούν από την παρουσία της γυναίκας, έπεσαν όλες πάνω της. 

Μερικές τη δάγκωσαν στα χέρια. Το δέρμα κοκκίνισε βγάζοντας σπυράκια 

φανερώνοντας παράλληλα και τη μόλυνση από τα ρυπαρά έντομα. Τα 

ποντίκια δε συνέδραμαν στην επίθεση των αραχνών. Προβλέποντας πιθανόν 

την κατάληξη αυτής της άνισης μάχης χάθηκαν στις φωλιές τους. Εκεί, 

σίγουρα θα έβρισκαν κάτι να φάνε.  

 Η κυνηγός πέταξε με φόρα το τόξο της σκοτώνοντας κάποιες από τις 

αράχνες. Ύστερα, έπιασε δύο βέλη κι άρχισε να κουνάει επιδέξια τα χέρια της 

σκοτώνοντας όσες περισσότερες αράχνες μπορούσε. Το αποτέλεσμα αυτής της 

κίνησης ήταν αξιοθαύμαστο, εφόσον σταμάτησε την επέλαση των εντόμων. 

Φοβισμένες από την αντίπαλο, κατέφυγαν όσες επέζησαν, στις φωλιές τους. 

Δεν έπρεπε να είχαν ορμήσει στην κυνηγό. Αυτά ήταν έντομα, ενώ εκείνη 

άνθρωπος, ον ανώτερο.  

«Είσαι καλά;» φώναξε η γυναίκα καθώς έπεφτε πάνω στο σώμα μου. 

 Μπόρεσα να κοιτάξω εκείνα τα πράσινα μάτια που την έκαναν τόσο 

όμορφη. Μακάρι η σειρά των γεγονότων να είχε άλλη τροπή. Αυτή η κοπέλα 

θα είχε γίνει γυναίκα μου και εγώ θα την είχα κορώνα στο κεφάλι μου. Τίποτα 

όμως δεν είχε έρθει όπως το ήθελα στη ζωή μου. Διαρκώς η μοίρα είχε 

παράξενα σχέδια για μένα. 

«Σ’ ευχαριστώ» ψέλλισα με πολύ κόπο. 

«Μια χαρά είσαι, απλά θέλεις ξεκούραση αγάπη μου» είπε η κυνηγός. 

 Στο άκουσμα της προσφώνησής της, η καρδιά μου φτερούγισε. Με είχε 

αγγίξει με απαράμιλλη τρυφερότητα. Τελικά, μετά απ’ όσα είχα περάσει, ο 

δημιουργός με αντάμειβε για τους κόπους μου. Εκείνη, η καλή μου, με 

αγαπούσε πραγματικά. 

 Τα καυτά της χείλη άγγιξαν τα δικά μου. Αμέσως με κατέκλισαν πηγαία 

συναισθήματα που δυστυχώς δεν μπορώ να σας περιγράψω. Θα σας πω 

μονάχα αυτό: φανταστείτε έναν διακαή πόθος, ένα άπιαστο όνειρο να γίνεται 

πραγματικότητα.  

 Της χαμογέλασα τρυφερά. Χάρις την Νικολέτα είχα ζήσει τόσες πολλές 

περιπέτειες και είχα γίνει σοφότερος. Η ζωή μου έμοιαζε πια να διαβαίνει ένα 

ευκολοπερπάτητο μονοπάτι που θα οδηγούσε στην υλοποίηση των ονείρων 

μου. Μέσα λοιπόν στη μέθη από το φιλί της αγαπημένης μου, τα μάτια μου 

βάρυναν κι έκλεισαν. 

 Λίγο πριν με πάρει ο ύπνος, ένιωσα τα χέρια της να τυλίγονται γύρω 

από τη μέση μου. Τα μαλλιά της άγγιξαν το πρόσωπό μου. Μου ζήτησε να τη 



Μια σειρά από τρομαχτικά γεγονότα        71 
_______________________________________________________________________________________________________________________________________________________________________________________________________________ 

 

 

φιλήσω ακόμα μία φορά. Δεν μπορούσα να αντισταθώ στην πρόσκλησή της κι 

έτσι τη φίλησα με πάθος. 

 Ωστόσο, τα χείλη μου δε χάρηκαν την επαφή με τα δικά της. Ένιωσα 

σαν να παίρνουν φωτιά. Ο πόνος αβάσταχτος, χτύπαγε λυσσαλέα το κορμί 

μου. Προσπάθησα να τραβήξω το στόμα μου, μα μάταια τα χείλη μου 

παρέμεναν κολλημένα με τα δικά της. Η γυναίκα μου ρούφαγε αχόρταγα την 

ψυχή. Η ανοησία μου με είχε οδηγήσει σ’ ένα ακόμα μοιραίο λάθος. Αυτή που 

με φύλαγε δεν ήταν η αγαπημένη μου, αλλά η μάγισσα που είχε πάρει τη 

μορφή της κυνηγού για να κλέψει την ενέργεια του σώματός μου. Θα της 

έδινε τη δυνατότητα να υλοποιήσει τα καταχθόνια σχέδιά της. 

 Ήχοι που έμοιαζαν με γρατζουνίσματα ξύπνησαν την κυνηγό που 

στεκόταν απέναντι από τη μαγική ντουλάπα. Χωρίς να χάσει άλλο χρόνο 

άνοιξε την πόρτα από κέδρο. Είχε προετοιμαστεί για να σκοτώσει τη μάγισσα. 

Άφησε το θανατηφόρο βέλος της να φύγει από το τόξο. Ένα σφύριγμα 

συνόδευσε την πορεία του μέχρι το στόχο. Η γυναίκα που με βασάνιζε όταν 

ήρθε σε επαφή με το βέλος πετάχτηκε μακριά προσκρούοντας πάνω στον 

πέτρινο τοίχο.  

«Άστον ήσυχο. Δε θα τον σκοτώσεις κι αυτόν» φώναξε η κυνηγός με πάθος. 

 Η μάγισσα αφού κυλίστηκε στο πάτωμα, έπιασε το βέλος και το τράβηξε 

από την πληγή. Μπορεί εσωτερικά να ένιωθε αφόρητο πόνο, μα δεν έπρεπε να 

τον φανερώσει στην αντίπαλο, γιατί παρά το γεγονός ότι ήταν αθάνατη, 

ένιωθε έντονο φόβο. Μπορεί να πόναγε, αλλά ο μόνος τρόπος για να τη 

σκοτώσει κάποιος ήταν να πει το πραγματικό της όνομα που είχε χαθεί μέσα 

στη λήθη του χρόνου. Το γεγονός αυτό της έδινε σαφέστατα ένα κραυγαλέο 

πλεονέκτημα.  

«Δεν μπορείς να με σκοτώσεις Νικολέτα. Ο μοναδικός τρόπος για να με σκοτώσεις 

είναι να με αποκαλέσεις με το πραγματικό μου όνομα» είπε η μάγισσα γελώντας 

χαιρέκακα. 

 Η κυνηγός δεν πτοήθηκε από τα λόγια της κι έριξε ακόμα ένα 

φαρμακερό βέλος. Η αντίπαλος όμως βγάζοντας το ραβδί της εξοστράκισε το 

βέλος στέλνοντάς το πίσω στην Νικολέτα. Προσπάθησε να το αποφύγει, μα 

εκείνο την ακολουθούσε όπου κι αν πήγαινε. Τελικά, την πέτυχε στην πλάτη. 

 Αναβλύζον αίμα πετάχτηκε από τον τραυματισμό. Ωστόσο δεν 

παραδόθηκε. Είχε μάθει να δίνει τις μάχες μέχρι το τέλος. Με το ένα χέρι 

έσπρωξε το κορμί της για να σηκωθεί, ενώ με το άλλο έπιασε ένα νέο βέλος. 

Αυτό θα καρφωνόταν στην καρδιά της μάγισσας. Η γυναίκα με το σατανικό 

χαμόγελο θα κατέληγε επιτέλους στην κόλαση. Είχε πυρώσει από το χτύπημα 



72                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

και είχε έρθει η πολυπόθητη ώρα να σώσει τόσο εμένα όσο και ολόκληρο το 

δάσος από την τυραννία της. Το κελάρι θα γινόταν ο τάφος της. 

 Η μάγισσα βλέποντας τις απελπισμένες προσπάθειες της αντιπάλου, 

ξεκίνησε να χαχανίζει με μανία. Πώς γινόταν αυτή η γυναίκα να είχε το 

θράσος να τα βάλει μαζί της; 

«Άσε κάτω το τόξο και δε θα σε βασανίσω ανόητη» φώναξε χαχανίζοντας 

δυνατότερα. 

«Δε χρειάζεται να αφήσω το τόξο μου, γιατί αυτό το βέλος θα σε οδηγήσει στην 

κόλαση» απήντησε η Νικολέτα με κόπο. 

 Τα καλλίγραμμα χέρια της τέντωσαν τη χορδή του τόξου. Απ’ ότι 

φαινόταν, αυτή η βολή της θα ήταν και το κύκνειο άσμα της. Το πάθος μαζί με 

τη λύσσα για εκδίκηση ήταν από εκείνα τα συναισθήματα που 

αναδεικνύονταν εναργέστερα σε τέτοιες στιγμές. Εκεί που ο κανονικός 

άνθρωπος θα παρακαλούσε τον εχθρό για συγχώρεση, η Νικολέτα με περισσή 

ευκολία σημάδεψε με ακρίβεια αφήνοντας το φονικό της εργαλείο να 

χτυπήσει τη μέγαιρα στην καρδιά. 

 Η μάγισσα δεν απομακρύνθηκε από το θανατηφόρο βέλος. Προέταξε τα 

στήθη της περιμένοντας το μοιραίο χτύπημα το οποίο ήρθε άμεσα. 

Εκσφενδονίστηκε για δεύτερη φορά στον πέτρινο τοίχο του κελαριού 

βγάζοντας μια αποτρόπαιη κραυγή που φανέρωνε θάνατο. Έπεσε αναίσθητη 

και η πλημμυρίδα των αρουραίων και των άλλων ζωντανών που ζούσαν 

φυλακισμένα τόσα χρόνια στο σκοτεινό χώρο εμφανίστηκαν για να φάνε τη 

σάρκα της αφέντρας του πύργου. 

 Ένας μορφασμός αισιοδοξίας σχηματίστηκε στο πρόσωπο της 

αγαπημένης μου. Μια φευγαλέα σκέψη πέρασε από το μυαλό της. Γέλασε 

δυνατά. Πίστεψε βαθιά μέσα της πως όλο το μαρτύριο είχε επιτέλους 

τελειώσει. Η ιστορία της είχε τελειώσει με υπέροχο τρόπο. 

 Έπεσε πάνω μου και με φίλησε με πάθος. Η αγαλλίαση που με βρήκε, μ’ 

έκανε να ευχαριστήσω τον Θεό που επιτέλους ήμουνα ένα μαζί της. Την 

κοίταξα στα μάτια τρυφερά και της απηύθυνα το λόγο: 

«Θέλεις να με παντρευτείς;» τη ρώτησα καθώς δάκρυα συγκίνησης έβρεχαν το 

πρόσωπό μου. 

 Δυστυχώς, ποτέ μου δεν έμαθα ποια ήταν η απάντησή της, καθώς η 

φαινομενικά νεκρή μάγισσα σηκώθηκε αρχίζοντας να γελάει φωναχτά. Από 

τα γέλια μάλιστα κρατούσε την κοιλιά της. 



Μια σειρά από τρομαχτικά γεγονότα        73 
_______________________________________________________________________________________________________________________________________________________________________________________________________________ 

 

 

 Εγώ με την Νικολέτα παγώσαμε. Τελικά, η γυναίκα ήταν αθάνατη. Ο 

μοναδικός τρόπος για να απαλλαγούμε από την παρουσία της ήταν να την 

αποκαλέσουμε με το πραγματικό της όνομα. Ήμασταν καταδικασμένοι.  

«Εγώ σας το είπα αγαπητοί μου ότι δεν μπορώ να πεθάνω παρά μόνο μ’ έναν τρόπο. 

Και αυτός ο τρόπος, όπως γνωρίζετε, δεν μπορεί να υλοποιηθεί από εσάς για τον 

απλούστατο λόγο ότι έπρεπε να είστε τουλάχιστον εκατό χρονών για να γνωρίζετε 

ποια πραγματικά είμαι. Τώρα λοιπόν, θα σας σκοτώσω». 

 Τα λεγόμενα της γυναίκας συνοδεύτηκαν μ’ ένα ξόρκι που σήκωσε 

στον αέρα όλα τα κρασοβάρελα του χώρου θρυμματίζοντάς τα. Το κρασί 

έδιωξε τα ζώα που ετοιμάζονταν για πλιάτσικο και με έλουσαν ολόκληρο με 

μίγμα κόκκινου και άσπρου οίνου. Η Νικολέτα από την άλλη στραβοπάτησε 

και χτύπησε δυνατά το κεφάλι της στο πέτρινο πάτωμα. 

 Εκεί που όλα έμοιαζαν χαμένα, άκουσα μια εσωτερική φωνή να με 

φωνάζει. Έκλεισα τα μάτια για να αφοσιωθώ καλύτερα στον ήχο που έβγαινε 

από τα μύχια της ψυχής. Η συγκέντρωση μ’ έκανε κοινωνό ενός αλλόκοτου 

γεγονότος. Η φωνή φώναζε ρυθμικά ένα γυναικείο Ρουμάνικο όνομα. 

Δυστυχώς, δεν ήμουνα εξοικειωμένος αρκετά με τη γλώσσα ώστε να μπορώ 

να αντιληφθώ τη λέξη. Πίεσα αφόρητα τον εαυτό μου να αρπάξει τις 

συλλαβές της λέξης και να της εκστομίσει αρχοντικά, μα δεν μπορούσα να 

κάνω απολύτως τίποτα. Απλά στεκόμουνα στο κέντρο του κελαριού 

ακούγοντας έναν βόμβο μέσα στο κεφάλι μου ενώ η θανάσιμη μάχη μαινόταν 

δίπλα μου. 

«Ποια είναι η τελευταία σου επιθυμία Νικολέτα;» ρώτησε η αφέντρα του πύργου, 

γλείφοντας το αίμα που είχε ξεραθεί πάνω στα χείλη της. 

«Ντεν-ι-ζα» είπα ψελλίζοντας. 

 Η μάγισσα έχασε το χρώμα της. Τα χέρια της από το τρεμούλιασμα 

έχασαν το ραβδί. Στράφηκε προς τα εμένα τρέμοντας σύγκορμη. 

«Τι είπες;» ρώτησε σκούζοντας αυτή τη φορά σαν φοβισμένο παιδάκι. 

 Ο βόμβος μέσα στο κεφάλι μου προσπαθούσε να πει το κανονικό όνομα. 

Κάπου είχα κάνει λάθος. Ναι, το σύμφωνο ήταν λάθος. 

«Ντενίσα» ψέλλισα.  

 Η γη σείστηκε. Τα θραύσματα των βαρελιών με χτύπησαν κατακέφαλα. 

Οι υστερικές φωνές των ζώων και των εντόμων γέμισαν το χώρο. Ο πύργος 

καταστρεφόταν μαζί με τη μάγισσα. Χάρις τη βοήθεια του Θεού είχα γίνει ένας 

ήρωας στα μάτια όλων εκείνων που είχαν ελευθερωθεί από τα αιώνια μάγια. 

 Ένα πνεύμα εμφανίστηκε στο κελάρι. Πέταξε έναν κεραυνό και 

κατέκαψε τη μάγισσα. Οι φωνές της δεν ακούστηκαν παρά ελάχιστα. Τη θέση 



74                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

της πήραν κάποιες στάχτες που γρήγορα εξαφανίστηκαν μαζί με τον οίνο. 

Μόνο το ραβδί της είχε παραμείνει άθικτο. Ήταν το αντικείμενο που θα 

θύμιζε σε όλους την απίστευτη ιστορία της μάγισσας του πύργου. 

 Ένα μίγμα συγκίνησης και χαράς χαλάρωσαν τους τεντωμένους μυς 

του κορμιού μου. Μετά απ’ όλη την περιπέτεια μπορούσα να κοιμηθώ λίγο. 

Χρειαζόμουνα επειγόντως ιατρική βοήθεια, μα μια φωνούλα μέσα μου έλεγε 

πως θα γινόμουνα καλά. Την πίστεψα τη φωνούλα, γιατί μου είχε σώσει τη 

ζωή. Έκλεισα τα βλέφαρα και κοιμήθηκα για αρκετό καιρό. 

 



Μια σειρά από τρομαχτικά γεγονότα        75 
_______________________________________________________________________________________________________________________________________________________________________________________________________________ 

 

 

Η Μιακόντα και ο ΞένοςΗ Μιακόντα και ο ΞένοςΗ Μιακόντα και ο ΞένοςΗ Μιακόντα και ο Ξένος    
 

 Ξύπνησα και βρέθηκα στο κρεβάτι μου. Πάνω στα πόδια είχε 

στρογγυλοκαθίσει ο Πέρσης, ο γάτος μου. Το ξυπνητήρι έδειχνε δώδεκα 

ακριβώς το βράδυ. Σηκώθηκα. Τράβηξα τις κουρτίνες. Άνοιξα το παράθυρο. 

Βρισκόμουνα στο Λονδίνο. Για κάποιο ανεξήγητο λόγο δεν μπορούσα να 

θυμηθώ πώς είχα επιστρέψει ξανά στο σπίτι μου. Παραξενεμένος έψαξα το 

ημερολόγιο. Είχαν περάσει τρεις μήνες από το περιστατικό με τη μάγισσα. Πού 

ήμουνα όλο αυτόν τον καιρό; Γιατί δεν μπορούσα να θυμηθώ τίποτα; 

 Άνοιξα την πόρτα της κρεβατοκάμαρας. Κατευθυνόμουνα προς το 

σαλόνι του σπιτιού. Ήθελα επειγόντως ένα ποτήρι ουίσκι. Ήλπιζα να με 

βοηθούσε να σκεφτώ καθαρότερα. 

 Η είσοδός μου όμως στο σαλόνι μ’ έκανε να βρεθώ αντιμέτωπος μ’ ένα 

ακόμα αλλόκοτο γεγονός. Δίπλα στο τζάκι καθόντουσαν οι δύο άντρες. Και οι 

δύο ήταν γεροδεμένοι, ψηλοί με ερυθρό δέρμα. Οι επισκέπτες ήταν πιθανόν 

ινδιάνοι. Μίλαγαν σε έντονο ύφος με μια γυναίκα που φορούσε μια αμφίεση 

καμαριέρας. «Παράξενο, δε θυμάμαι να μίσθωνα ποτέ καμαριέρα» σκέφτηκα. 

 «Ποιοι είστε και τι γυρεύετε στο σπίτι μου;» ρώτησα αρκετά επιθετικά, 

κοιτάζοντας όλους τους παρευρισκόμενους. 

 Η συντροφιά στάθηκε για λίγο ακίνητη. Η καμαριέρα έσκυψε το κεφάλι 

της από ένδειξη σεβασμού προς τον εργοδότη της, ενώ οι δύο ερυθρόδερμοι 

αντάλλαζαν κλεφτές ματιές. Κανείς τους όμως δεν έδειχνε διατεθειμένος να 

μου εξηγήσει για ποιο λόγο με είχαν επισκεφτεί. 

 Η στάση τους δε με παραξένευσε ιδιαίτερα. Δεν είναι και ό,τι καλύτερο 

να βλέπεις τον κατάκοιτο να σηκώνεται ένα πρωί και να σουλατσάρει στους 

διαδρόμους ψάχνοντας να βρει εκείνα τα αποδεικτικά στοιχεία που θα 

φανερώνουν τι έκανε όλους αυτούς τους μήνες. Έτσι, θέλοντας να δώσω 

στους επισκέπτες δήγματα καλής θέλησης, τους ρώτησα αν ήθελαν να πιουν 

ένα κονιάκ ή τουλάχιστον ένα κρύο ποτήρι μπράντι. Εκείνοι συνέχισαν να με 

κοιτάνε απορημένοι, καθώς εγώ άναβα την πίπα μου. Είχα καιρό να καπνίσω 

τον θεσπέσιο Λονδρέζικο καπνό. 

«Είμαστε δύο ινδιάνοι από τη φυλή των Τσερόκι» είπε ο πιο ρωμαλέος. 

«Συνέχισε σε παρακαλώ. Πες μου σε τι οφείλω την τιμή της επίσκεψής σας;» 

παρότρυνα τον ερυθρόδερμο να συνεχίσει την κουβέντα. 

«Έχουμε έρθει να ζητήσουμε τη βοήθειά σας αγαπητέ μου κύριε. Από τότε που 

επισκεφτήκατε την Τρανσυλβανία και πήρατε μέρος σε όλες αυτές τις περιπέτειες 



76                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

αποκτήσατε φήμη. Γίνατε ο γνωστότερος κυνηγός παράξενων φαινομένων. Αυτόν 

τον τίτλο σας έδωσε αρχικά ο εκδότης σας κι ύστερα όλη η Μεγάλη Βρετανία. Γι’ 

αυτό ήρθαμε για να σας παρακαλέσουμε να διερευνήσετε ένα παράξενο περιστατικό 

που λαμβάνει χώρα κάθε Κυριακή το βράδυ στον καταυλισμό μας στη Δύση. 

Μένουμε στα όρη Γκρέιτ Σμόκι και θα χαιρόμασταν πολύ να έρθετε μαζί μας» 

ολοκλήρωσε τα λόγια του ο επισκέπτης κάνοντας μια βαθιά υπόκλιση προς 

τιμήν μου. 

«Πότε γύρισα από τη Ρουμανία;» ρώτησα παραξενεμένος τους τρεις ανθρώπους 

που είχαν κολλημένα τα μάτια πάνω μου. 

 Αυτή τη φορά ήταν η σειρά της καμαριέρας να προχωρήσει μπροστά και 

να μου ψιθυρίσει στο αυτί ότι θα μου εξηγούσε τα πάντα όταν θα έφευγαν οι 

κύριοι. 

«Λοιπόν, περιμένουμε μια απάντηση» είπε ο ινδιάνος που δεν είχε μιλήσει μέχρι 

εκείνη την ώρα. 

 Αμφιταλαντεύτηκα για το τι ακριβώς έπρεπε να κάνω. Είχα δώσει μια 

υπόσχεση στον εαυτό μου όταν βρισκόμουνα στη Ρουμανία, να μην επιστρέψω 

ξανά στις παραφυσικές μου περιπέτειες. Μπορεί να είχα γίνει διάσημος, μα 

είχα κοντέψει ουκ ολίγες φορές να πεθάνω. Κοίταξα τους δύο ινδιάνους και 

του εξήγησα πως δεν μπορούσα να τους βοηθήσω, γιατί έπρεπε να κοιτάξω κι 

εγώ επιτέλους τη ζωή μου. Εκτός αυτού δε γνώριζα ακόμα τι μου είχε συμβεί 

τους προηγούμενους τρεις μήνες. 

«Πριν φύγουμε θα σου δώσουμε αυτό» είπε ο ένας δίνοντάς μου μία 

ονειροπαγίδα. 

«Τι είναι αυτό;» ρώτησα προσποιούμενος τον αφελή. 

«Διώχνει τους εφιάλτες. Απ’ ότι φαίνεται θα σου χρειαστεί. Ξέρεις οι κατάρες 

αποτρελαίνουν τον άνθρωπο. Αν ποτέ θες να σωθείς, έλα να μας βρεις» είπαν και 

οι δυο με μια φωνή καθώς έφευγαν από την κεντρική είσοδο. 

 Τα λόγια τους για κάποιον μυστήριο λόγο με είχαν αναστατώσει. 

Σκέφτηκα όλα εκείνα τα γεγονότα που είχα βιώσει. Τότε, κατάλαβα πως δε 

γνώριζα όλη την αλυσίδα των γεγονότων. Πέρα από την κατάρα της μάγισσας 

πρέπει να είχε συμβεί κάτι ακόμα πιο παράξενο όσες μέρες ήμουν λιπόθυμος. 

Έπρεπε επιτέλους να μάθω την αλήθεια. 

«Τι μου συμβαίνει αγαπητή γυναίκα; Ποια είσαι εσύ; Τι έκανα τους τελευταίους 

τρεις μήνες της ζωής μου;» ρώτησα έντρομος την καμαριέρα, ελπίζοντας να 

ριχτεί άπλετο φως στα ερωτηματικά που θόλωναν τη σκέψη μου.  



Μια σειρά από τρομαχτικά γεγονότα        77 
_______________________________________________________________________________________________________________________________________________________________________________________________________________ 

 

 

«Καταρχάς καθίστε κάτω. Ηρεμήστε κι εγώ θα σας πω όσα πράγματα γνωρίζω» 

είπε η καμαριέρα βοηθώντας με να κάτσω αναπαυτικά σε μια από τις 

πολυθρόνες δίπλα στο τζάκι. 

«Στο Λονδίνο φτάσατε πριν από ενάμιση περίπου μήνα. Η κατάσταση της υγείας 

σας επέτρεψε το ταξίδι. Νοσηλευτήκατε στο νοσοκομείο για περίπου μία εβδομάδα. 

Ύστερα οι γιατροί είπαν στον εκδότη σας ότι δεν διατρέχετε κανέναν κίνδυνο πια 

και ότι μπορείτε να γυρίσετε στο σπίτι σας. Μοναδικό πρόβλημα στο όλο εγχείρημα 

ήταν ότι έπρεπε κάποιο άτομο να σας προσέχει καθημερινά εικοσιτέσσερις ώρες το 

εικοσιτετράωρο. Έτσι, εμφανίστηκα εγώ στον εκδότη σας και του ζήτησα να 

αναλάβω τη δουλειά που προσέφερε. Εκείνος δέχτηκε, οπότε καταλαβαίνετε. 

Ονομάζομαι Κέιτ και είμαι πάρα πολύ χαρούμενη που σας γνωρίζω» είπε εκείνη 

κάνοντας μια χαριτωμένη υπόκλιση. 

«Ακόμα δεν μπορώ να καταλάβω πολλά πράγματα. Για παράδειγμα, πώς οι κύριοι 

ήξεραν ποιος είμαι και πού μένω;». 

«Δεν τελείωσα ακόμα την αφήγηση ολόκληρης της ιστορίας. Σας φέραμε λοιπόν στο 

σπίτι σας. Εγώ σας πρόσεχα και κάπου-κάπου πέρναγε ο διευθυντής της εφημερίδας 

για να μάθει πώς πήγαινε η υγεία σας. Μερικές φορές έφερνε μαζί του και διάφορα 

αποκόμματα εφημερίδων που εξυμνούσαν τη γενναιότητά σας και αναφέρονταν 

εκτενέστατα στα ευρήματά σας στην Τρανσυλβανία.  

 Ήταν δύο εβδομάδες πριν την τωρινή μέρα όταν έλαβε χώρα ένα 

τρομαχτικό γεγονός που θεωρώ πως συνδέεται άρρηκτα με τη σειρά των δικών σας 

τρομαχτικών εμπειριών. Μια γριά μπήκε μέσα στο σπίτι. Με έριξε κάτω στο πάτωμα 

με βία και έτρεξε στην κάμαρά σας. Φοβούμενη μη σας κάνει κάποιο κακό, άρχισα 

να τσιρίζω τρέχοντας προς το μέρος σας. Παράλληλα, ο κηπουρός από τον κήπο 

άκουσε τις κραυγές μου και έτρεξε κι αυτός προς το δωμάτιό σας. 

 Μπαίνοντας στο δωμάτιο βρήκαμε έναν κύκλο ζωγραφισμένο με κιμωλία 

και κάτι ακαταλαβίστικα σύμβολα. Ευτυχώς, δε σας είχε αγγίξει. Εσείς κοιμόσασταν 

στο κρεβάτι. Ανταλλάξαμε κάποιες κουβέντες με τον κηπουρό σχετικά με το 

συμβάν. Ελέγξαμε εξονυχιστικά τον χώρο και όταν βεβαιωθήκαμε πως τίποτα δεν 

είχε συμβεί πέρα από τον κύκλο με κιμωλία, επιστρέψαμε στις δουλειές μας.  

 Σ’ αυτό το σημείο θα ήθελα να κάνω μια ιδιαίτερη αναφορά σχετικά με την 

επόμενη μέρα μετά το ατυχές περιστατικό με τη γριά. Όλα κυλούσαν ομαλά μέχρι 

το κεντρικό ρολόι του σπιτιού να σημάνει μεσάνυχτα. Τότε, συνέβη κάτι 

εξωπραγματικό. Το φως του φεγγαριού δυνάμωσε τόσο που με τύφλωσε. 

Φοβούμενη μην πάθετε κάτι, ξεκίνησα περπατώντας προς τα ιδιαίτερα 

διαμερίσματά σας. Μπήκα στο δωμάτιο. Εξεπλάγην δυσάρεστα από το παραφυσικό 

φαινόμενο που είδαν τα μάτια μου. 



78                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Το παράθυρο στα δεξιά του κρεβατιού ήταν ορθάνοιχτο. Το φως του 

φεγγαριού έμπαινε μέσα στον χώρο φωτίζοντας κάθε σπιθαμή. Εσείς 

στριφογυρίζατε λυσσασμένα σαν κάτι να σας βασάνιζε. Θυμάμαι μάλιστα ότι 

λέγατε και κάποιες λέξεις χωρίς κανένα νόημα. Μέσα λοιπόν σ’ όλο αυτό το 

πανδαιμόνιο, μέσα από το φως, εμφανίστηκε μια γυναίκα. Εγώ την ονόμασα 

Φεγγαροντυμένη. 

 Φορούσε ένα μακρύ φόρεμα ραμμένο από τις αχτίδες του φεγγαριού. Είχε 

μάτια γαλανά και μαλλιά ολόχρυσα. Σας απηύθυνε το λόγο λέγοντας: «Ήρθα 

αγαπημένε». Εσείς, τότε ανοίξατε με μιας τα μάτια και κάνατε διάλογο μαζί της. Τη 

ρωτούσατε γιατί είχε αργήσει και γιατί ποτέ δεν είχε θελήσει να ενώσετε μια για 

πάντα την αγάπη σας με όρκους φοβερούς για να αθετηθούν. Τότε, έσκυψε στο 

προσκέφαλό σας και σας ψιθύρισε μερικά λόγια που σας έκαναν να γελάσετε 

ευχάριστα. Ύστερα εκείνη εγκατέλειψε το χώρο. Όλα έγιναν όπως πριν». 

 Η ιστορία της Κέιτ είχε κάποια πολύ ενδιαφέροντα στοιχεία για μελέτη. 

Κάποια φαίνονταν να αποτελούν καθαρά προϊόν της φαντασίας, καθώς δεν 

είχε τη δική μου εμπειρία στα παραφυσικά φαινόμενα. Μολαταύτα, σε γενικές 

γραμμές, μου έδωσε μια ξεκάθαρη εικόνα των γεγονότων που είχαν 

διαδραματιστεί ενώ βρισκόμουνα κατάκοιτος. 

«Σ’ ευχαριστώ πολύ για τις ενδιαφέρουσες πληροφορίες που μου έδωσες» είπα 

σχηματίζοντας με τον καπνό από την πίπα δαχτυλίδια διαφόρων μεγεθών. 

«Δεν είπα ακόμα όλα όσα γνωρίζω κύριε. Το συγκεκριμένο φαινόμενο συνέβη 

άλλες πέντε φορές. Κάθε φορά που εμφανιζόταν το φεγγάρι στον ουρανό, η 

Φεγγαροντυμένη σας επισκεπτόταν. Οι επισκέψεις σταμάτησαν όταν έσβησα από το 

πάτωμα τον κύκλο μαζί με τα σκαλίσματα της γριάς. 

 Εσείς, ξυπνήσατε μόλις σήμερα αν και υπάρχουν κάποιες αναφορές που 

υποστηρίζουν ότι σηκωνόσασταν τα βράδια από το κρεβάτι και περιφερόσασταν 

στον κήπο. Εγώ, ποτέ δεν είδα κάτι τέτοιο, οπότε το θεωρώ ένα κατάφορο ψεύδος» 

είπε η καμαριέρα χαμογελώντας. 

 Η γυναίκα είχε τελειώσει επιτέλους την εξιστόρηση των γεγονότων. 

Κάτι όμως στον τρόπο που μιλούσε ή συμπεριφερόταν δε μου άρεσε. 

Μπορούσα να νιώσω κάποια αρνητική ενέργεια. Παράλληλα, αναρωτιόμουνα 

πώς ήταν δυνατόν να μην είχε ιδέα για τους ινδιάνους που με είχαν 

επισκεφτεί; Η κοπέλα με το αγαθό βλέμμα που παρίστανε την καμαριέρα, ήταν 

σχεδόν βέβαιο πως κρατούσε καλά κρυμμένα μυστικά.  

«Ποια είσαι;» ρώτησα απειλητικά. 



Μια σειρά από τρομαχτικά γεγονότα        79 
_______________________________________________________________________________________________________________________________________________________________________________________________________________ 

 

 

«Αυτή που σας είπα. Ονομάζομαι Κέιτ και είμαι η οικιακή βοηθός σας. Θα σας 

φροντίζω μέχρι να γίνετε καλά» απήντησε η κοπέλα καταβάλλοντας τιτάνιες 

προσπάθειες να διατηρήσει την ψυχραιμία της.  

«Ποια είσαι;» ούρλιαξα. 

«Σας είπα» απήντησε εκείνη τρεμουλιαστά. 

 Μην μπορώντας πια να συγκρατήσω τον θυμό μου, όρμησα πάνω της. 

Βγάζοντας μια σπαρακτική κραυγή, ξεκίνησε να τρέχει για να μου ξεφύγει. 

Ήλπιζε πως μπορούσε να μου ξεφύγει, αλλά δεν μπορούσε να διανοηθεί ποιον 

αντιμετώπιζε. Θα την έπιανα γρήγορα κι εύκολα, αφού γνώριζα το σπίτι σαν 

την παλάμη του χεριού μου. 

 Η πόρτα του σαλονιού άνοιξε διάπλατα. Ένας άνδρας με μαύρα 

κατσαρά μαλλιά κινήθηκε γοργά προς το μέρος μου. Στα χέρια του κρατούσε 

ένα κουζινομάχαιρο. Ο τύπος ήθελε σίγουρα να με τραυματίσει. Έπιασα το 

κινέζικο βάζο που βρισκόταν στο κομοδίνο. Το πέταξα με δύναμη στον άνδρα 

σημαδεύοντας το κεφάλι. Αστόχησα. Το βάζο έγινε θρύψαλα. Φοβούμενος τον 

άγνωστο άνδρα, έτρεξα τόσο γρήγορα όσο η λάμψη πριν από το 

μπουμπουνητό. 

 Κατάφερα να ξεφύγω. Ο τύπος με το κουζινομάχαιρο ήταν αργός και 

ατσούμπαλος. Σκόνταψε τουλάχιστον πέντε φορές. Εκεί που πίστεψα πως θα 

εγκατέλειπα το σπίτι μου μέσα στην παραφροσύνη που ζούσα πηδώντας από 

το παράθυρο που βρισκόταν μπροστά μου, εμφανίστηκε η πολυαγαπημένη 

μου Νικολέτα. Δάκρυσα από τη συγκίνηση και την παρακάλεσα να μείνει μαζί 

μου για πάντα. Θα παντρευόμασταν. Θα γινόμασταν ένα. Θα γινόμασταν 

οικογένεια. 

 Ωστόσο, η αντίδρασή της δεν ήταν η αναμενόμενη. Τα πανέμορφα 

πράσινα μάτια της τρόμαξαν στη θέα της μορφής μου. Έβγαλε μια κραυγή 

αγωνίας και χάθηκε στρίβοντας δεξιά, στο διάδρομο που οδηγούσε στο 

μπάνιο. 

 Μεθυσμένος από την μυρωδιά της Ρουμάνας, την καταδίωξα. Ποθούσα 

να απολαύσω ξανά το καλλίγραμμο σώμα. Ήθελα, να την αγκαλιάσω και να 

γευτώ τα χείλη της. 

 Η πόρτα του μπάνιου είχε κλειδωθεί. Επιχείρησα να τη σπάσω, μα 

χωρίς αποτέλεσμα. Η Νικολέτα είχε αμπαρώσει την πόρτα ώστε να μην 

μπορέσω σε καμιά περίπτωση να την πλησιάσω. Ο πόνος της καρδιάς μ’ έκανε 

να βαρώ μανιωδώς την πόρτα. Ίσως μάλιστα να εκστόμισα και λέξεις που δεν 

έπρεπε ποτέ να ειπωθούν. Πρέπει να τη χαρακτήρισα σκύλα. Είχα δώσει τα 

πάντα κι εκείνη εξακολουθούσε να συμπεριφέρεται περίεργα. Για χάρη της 



80                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

μπορούσα να πουλήσω όλη μου την περιουσία, φτάνει να με παντρευόταν. 

Δεν ήθελα τίποτα παρά μόνο εκείνη. 

 Η πίπα έπεσε από το χέρι. Έπεσε; Για την ακρίβεια δε θυμάμαι. Όλα 

φάνταζαν θολά τότε. Ένιωθα το σώμα μου να με εγκαταλείπει. Παρόλα αυτά 

προσπάθησα να σπάσω την πόρτα. Εξουθενωμένος, έπεσα στο πάτωμα. Η πίπα, 

αν ήταν η πίπα, είχε θρέψει μια φωτιά. Την άγγιξα κατά λάθος. Άρχισα να 

καίγομαι. Κούνησα αμήχανα τα πόδια, για να τη σβήσω. Κυλίστηκα στο 

πάτωμα για να τη σβήσω. Έκανα ό,τι περνούσε από το χέρι μου για να τη 

σβήσω μα δεν έσβηνε. Δεν έσβηνε. Καιγόμουνα; Ναι, καιγόμουνα. Ένιωθα να 

λιώνω σαν το κερί από τη θερμότητα.  

 Λίγο πριν πεθάνω, άνοιξε η πόρτα. Δεν ήταν η Νικολέτα, μα η γυναίκα 

από το φεγγάρι. Η Φεγγαροντυμένη; Ναι, αυτή πρέπει να ήταν. Έσκυψε. Μου 

είπε κάποια λόγια ψιθυριστά. Δεν τα κατάλαβα. Γιατί δεν τα κατάλαβα; Με 

κοίταξε με οίκτο. Με άφησε να καώ ζωντανό. 

«Ξύπνα επιτέλους» φώναξε κάποιος με χοντρή φωνή. 

«Ξυπνήστε παρακαλώ» ακούστηκε μια γνώριμη γυναικεία φωνή. 

 Η φωτιά είχε εξαφανιστεί. Ο χώρος γύρω δε θύμιζε όλα αυτά που είχα 

δει. Οι περιπέτειές μου στην Τρανσυλβανία είχαν σημαδέψει ανεξίτηλα την 

πορεία της υγείας μου. Δεν ήμουν τρελός κι όμως είχα παραισθήσεις. Αν 

ονομαζόταν αυτό που είχα ζήσει παραίσθηση. 

«Ποιος είμαι; Πού βρίσκομαι; Τι μου συμβαίνει;» ρώτησα κλαίγοντας σαν μικρό 

μωρό. 

«Ονομάζεσαι Άρθουρ Μόρτιμερ. Είσαι δημοσιογράφος. Εργάζεσαι για μένα, στην 

εφημερίδα μου και βρίσκεσαι στο σαλόνι του σπιτιού σου όπου και λιποθύμησες» 

είπε ο Τζέρι, ο διευθυντής και εκδότης της εφημερίδας που δούλευα εδώ και 

αρκετά χρόνια. 

«Λιποθύμησα αφότου έφυγαν οι ινδιάνοι;» ρώτησα εμφανώς ταραγμένος.   

«Ποιοι ινδιάνοι;» ρώτησε ξανά η γυναικεία φωνή. 

 Ανοιγόκλεισα τα βλέφαρα των ματιών, γιατί το φως είχε πειράξει την 

όρασή μου. Έβλεπα μονάχα σιλουέτες. 

«Πότε λιποθύμησα;» ρώτησα, μπορώντας να δω τόσο τον εκδότη μου όσο και τη 

γυναίκα που δεν ήταν άλλη από την Κέιτ. 

«Μόλις με είδατε» απήντησε η καμαριέρα αναψοκοκκινίζοντας. 

 Η απάντηση γέννησε περισσότερα ερωτηματικά. Αν όντως είχα 

λιποθυμήσει όταν αντίκρισα την Κέιτ, τότε λογικά, δεν είχαμε ανοίξει ποτέ 

κουβέντα μεταξύ μας σχετικά με τους τρεις μήνες που είχαν σβηστεί από τον 

εγκέφαλο. Ένιωθα τρομαγμένος. Χωρίς να το καταλάβω είχα διαβεί το 



Μια σειρά από τρομαχτικά γεγονότα        81 
_______________________________________________________________________________________________________________________________________________________________________________________________________________ 

 

 

κατώφλι ενός λαβυρίνθου χωρίς να γνωρίζω προς τα πού πήγαινα. Έπρεπε 

επιτέλους να μάθω τι είχε γίνει αφότου εγκατέλειψα την Τρανσυλβανία. 

Ζήτησα από τους παρευρισκόμενους να ενώσουν τα κομμάτια του πάζλ.   

 Πρώτος μίλησε ο εκδότης της τοπικής εφημερίδας που είχε αποκτήσει 

μεγάλη φήμη πια εξαιτίας των τρομαχτικών ρεπορτάζ μου. Δεν έμαθα τίποτα 

συνταρακτικό. Είχα μεταφερθεί με τη βοήθεια της Νικολέτας σ’ ένα χωριό. 

Είχε παρακαλέσει τους χωρικούς να καλέσουν επειγόντως έναν γιατρό. 

Κάθισε μαζί μου για δύο μέρες φροντίζοντας να κρατηθώ στη ζωή. Έπειτα, 

αφότου έφτασε ο γιατρός, εκείνη επέστρεψε στο δάσος. Ο γιατρός με μετέφερε 

στο νοσοκομείο κι από εκεί έφτασα στο Λονδίνο.  

 Δεύτερη μίλησε η γυναίκα. Είπε όσα την είχα οραματιστεί να μου 

αφηγείται. Εδώ, θα πρέπει να σημειωθεί βέβαια, ότι δεν αναφέρθηκε καθόλου 

στους ερυθρόδερμους.  

 Άφησα τον διευθυντή της εφημερίδας να φύγει. Διέταξα την Κέιτ να 

μου ετοιμάσει ένα τσάι με λεμόνι και βάδισα νωχελικά προς την κάμαρά μου. 

Τυλίχτηκα με μια κουβέρτα, γιατί είχε δροσίσει κάπως ο καιρός. Έκλεισα τα 

βλέφαρα ελπίζοντας να κοιμηθώ καθώς το κορμί μου πονούσε αφόρητα. 

Ευτυχώς, κοιμήθηκα σχεδόν αμέσως. 

 Ήχοι γρατζουνίσματος μ’ έκαναν να σηκωθώ μέσα στο άγριο 

σκοτάδι. Ανασηκώθηκα κι αφουγκράστηκα τον ήχο. Ερχόταν από το υπόγειο 

του σπιτιού. Το σπίτι μπορεί να ήταν παλαιικό, αλλά είχε πρόσφατα 

ανακαινιστεί. Ήταν αφύσικο να ακούγονται γρατσουνίσματα από 

οποιοδήποτε μέρος χωρίς κάποιος να τα προκαλεί. Πριν πάρω την απόφαση 

να σηκωθώ, έπεισα τον εαυτό μου να κοιμηθεί πάλι. Ωστόσο, η συχνότητα των 

γρατσουνιών αυξάνονταν συνεχώς. Όφειλα να ελέγξω ποιος ή τι έβγαζε 

αυτούς τους ήχους από το υπόγειο. 

 Πριν κατέβω στο υπόγειο, πέρασα από το σαλόνι. Πήρα μια μαγκούρα 

για να τη χρησιμοποιήσω σαν όπλο αν συνέβαινε κάτι κακό. Σίγουρα δε θα 

προσέφερε μεγάλη ασφάλεια, αλλά ήταν καλύτερο από το τίποτα. 

 Καθώς προχωρούσα με αργά βήματα σκέφτηκα πως θα έπρεπε να 

ειδοποιήσω την Κέιτ έτσι ώστε να είναι σε επιφυλακή αν μου συνέβαινε 

οτιδήποτε κακό. Έψαξα όλους τους χώρους που μπορούσε να βρίσκεται η 

νεαρή γυναίκα χωρίς κανένα αποτέλεσμα. Η γυναίκα είχε εξαφανιστεί. Δεν 

υπήρχε σε ολόκληρο το σπίτι κανένα σημάδι της. Μονάχα μια ιριδίζουσα 

σκόνη που πλανιόταν πάνω από το κρεβάτι της. Ο ήχος των γρατζουνισμάτων 

μάλλον είχε άμεση σχέση με την εξαφάνισή της. Επιτέλους, έπρεπε να μαζέψω 

όσες δυνάμεις μου έμεναν για να φτάσω στο κελάρι του σπιτιού. 



82                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Έφτασα απέξω από την πόρτα που οδηγούσε στον επίμαχο χώρο. Ο 

ήχος κόντευε να με αποτρελάνει. Ο φόβος με κρατούσε μακριά από το πόμολο. 

Μπορούσα να εγκαταλείψω το σπίτι. Έτσι δε θα κινδύνευα. Μπορούσα επίσης 

να πάρω τηλέφωνο τον Τζέρι. 

 Έστριψα το σώμα μου σιωπηλά. Με αργά, αλλά αθόρυβα βήματα, 

έφτασα ξανά στο σαλόνι. Έπιασα το ακουστικό του τηλεφώνου. Τρέμοντας 

πάτησα τους αριθμούς για να καλέσω τον εκδότη μου. Το τηλέφωνο χτύπησε. 

«Ποιος είναι τέτοια ώρα» ρώτησε εξαγριωμένος ο Τζέρι. 

«Τζέρι, εγώ είμαι, ο Μόρτιμερ» απήντησα σιγανά, γιατί δεν ήθελα το πλάσμα του 

υπογείου να καταλάβει πως είχα ξυπνήσει. 

«Τι θέλεις τέτοια ώρα; Γι’ αυτό πληρώνω την Κέιτ, για να σου κάνει όλα τα χούγια 

σου όλη τη διάρκεια της μέρας» ούρλιαξε ο Τζέρι φανερά ενοχλημένος. 

«Τζέρι, δεν είμαι μόνος μέσα στο σπίτι» είπα βάζοντας το χέρι μπροστά στο φως 

του κεριού για να μειώσω τη φωτεινότητα του χώρου. 

«Ναι, είναι μαζί σου και η Κέιτ». 

«Δεν καταλαβαίνεις. Ακούω παράξενους ήχους από το υπόγειο. Έψαξα το σπίτι και 

η κοπέλα λείπει. Έχει εξαφανιστεί» είπα ψιθυρίζοντας με τρόμο. 

 Ένας αλλόκοτος ήχος ακούστηκε να βγαίνει από το ακουστικό. Ο Τζέρι 

μίλαγε σε μια άγνωστη γλώσσα. Τα λόγια του έμοιαζαν σαν απειλή. 

Προσπάθησα να αφουγκραστώ καλά όλες τις λέξεις που εκστόμισε. Μόνο μία 

κατάφερα να συγκρατήσω, Μιακόντα λεγόταν. Δεν είχα ξανακούσει παρόμοια 

λέξη. 

 Ξάφνου, η τηλεφωνική γραμμή έπεσε. Μην έχοντας άλλη επιλογή, 

πήρα την απόφαση να κατέβω στο υπόγειο. Κρατούσα σφιχτά τη μαγκούρα 

καθώς βάδιζα με μεγαλύτερο φόβο απ’ ότι πριν. Έπιασα το πόμολο. Η πόρτα 

άνοιξε. Μπροστά μου εμφανίστηκε ο ένας από τους ινδιάνους. «Μιακόντα» 

φώναξε και με χτύπησε στο κεφάλι. 

 Πετάχτηκα απότομα από το κρεβάτι. Το στρώμα μου είχε μουσκευτεί 

από τον κρύο ιδρώτα. Έτρεμα σύγκορμος. Κάποτε ήμουνα καλοζωισμένος. 

Είχα μια δουλειά και ένα σπίτι. Όλα ήταν ήρεμα, σχεδόν αρμονικά. Η επιλογή 

του Τζέρι να με στείλει στη Ρουμανία είχε καταστρέψει τη ζωή μου. Δεν 

μπορούσα να αφήσω άλλο να συνεχίζεται αυτό το παραμύθι με τα όνειρα και 

τις φαντασιώσεις. Είχα δει δαίμονες στην Τρανσυλβανία. Εκείνη όμως η 

περιοχή είχε εγκαταλειφτεί χρόνια τώρα από τον Θεό. Εδώ, στο Λονδίνο δεν 

υπήρχαν φαντάσματα. Απλά, μια μερίδα ανθρώπων είχε βάλλει στόχο να με 

αποτρελάνει. Πίσω από όλα αυτά τα τρομαχτικά γεγονότα κρυβόταν η 

καμαριέρα. Ούτε την καταγωγή της δε γνώριζα. Σίγουρα δεν αποτελούσε 



Μια σειρά από τρομαχτικά γεγονότα        83 
_______________________________________________________________________________________________________________________________________________________________________________________________________________ 

 

 

σύμπτωση ότι είχε πείσει τον εκδότη για τη δουλειά. Θα έπαιρνα πίσω τη ζωή 

μου είτε το ήθελαν είτε όχι. 

«Κέιτ» τσίριξα μανιακά. 

 Κανένας δεν απάντησε. Η γυναίκα είχε θράσος. Αρνούταν να 

εμφανιστεί γιατί γνώριζε πως την έψαχνα. Αρκετά είχα ανεχτεί τα τερτίπια 

της. Σήμερα, ήταν η μέρα που θα με λύτρωνα. 

 Πήρα τη γαλάζια ρόμπα από τον καλόγερο του δωματίου και μια 

ομπρέλα. Η ομπρέλα θα χρησίμευε σαν όπλο άμυνας σε περίπτωση που εκείνη 

η γυναίκα τολμούσε να με χτυπήσει. Πριν γυρίσω το πόμολο της πόρτας, 

φρόντισα να υπενθυμίσω στον εαυτό μου πως η γυναίκα μπορεί να μην ήταν 

καν άνθρωπος. Μπορούσε να άνηκε στους βρικόλακες ή στους δαίμονες. Τι 

ανόητος που ήμουνα! Θα της φανέρωνα την αλήθεια χωρίς να είμαι πρώτα 

κατάλληλα προετοιμασμένος. 

 Έψαξα με φούρια ένα παλούκι και μερικά σκόρδα. Η αναζήτηση δε 

διήρκεσε πολύ, αλλά στη διάρκειά της μάζεψα κι άλλα πολλά αντικείμενα που 

μπορούσαν να με βοηθήσουν στην επερχόμενη μάχη. Εκτός από το παλούκι 

και τα σκόρδα, μάζεψα μια πρόκα, ένα ημίψηλο καπέλο, μία τσαγέρα, ένα 

άδειο μπουκάλι και ένα νυχοκόπτη.  

 Τα ρυπαρά μου χέρια άνοιξαν την έξοδο του δωματίου. Τα πράγματα 

που κουβαλούσα με κούραζαν, αλλά σε καμιά περίπτωση δεν έπρεπε να 

εγκαταλείψω κάποιο. Αν εγκατέλειπα έστω κι ένα, τότε ο αντίπαλος θα είχε 

το πάνω χέρι. Προτού μπω με φόρα στο σαλόνι όπου βρισκόταν η γυναίκα, 

καθώς ακουγόταν να συζητάει με τους άλλους συνωμότες, έβγαλα έναν 

σταυρό με τον εσταυρωμένο. Γύρω του τύλιξα τα σκόρδα. «Μακάρι και οι 

άγγελοι να συνδράμουν στο εγχείρημά μου» σκέφτηκα καθώς εισχωρούσα κρυφά 

στο σαλόνι. 

 Η γυναίκα, αν ήταν πράγματι γυναίκα, συνομιλούσε με δύο 

γεροδεμένους άνδρες. Ήταν τόσο απορροφημένοι από την κουβέντα τους 

ώστε δε με πρόσεξαν. Παρακολούθησα για λίγο το στόχο μου. Όλα φαίνονταν 

πια ολοκάθαρα. Είχε δύο κοφτερά δόντια στο πάνω μέρος της οδοντοστοιχίας. 

Κοίταζε διαρκώς τους συνομιλητές στο λαιμό. Η υποτιθέμενη οικονόμος 

άνηκε στην κατηγορία των βρικολάκων. Ο σταυρός με τα σκόρδα λογικά θα 

την πλήγωναν θανάσιμα. Αν παρόλα αυτά δεν πληγωνόταν από αυτό το όπλο 

μου, τότε θα της κάρφωνα το ξύλινο παλούκι στην καρδιά.  

 Πετάχτηκα από την κρυψώνα μου ψάλλοντας παράλληλα μήπως και 

φοβίσω περισσότερο τον βρικόλακα. Οι τρεις άνθρωποι ξαφνιάστηκαν με την 

παρουσία μου. Με κοίταγαν παράξενα. Κανείς τους δεν έδειχνε να φοβάται τις 



84                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ψαλμωδίες. Έτσι, προέταξα στο σταυρό με τα σκόρδα. Πάλι με κοίταζαν 

ακίνητοι, χωρίς να αντιδρούν. Τότε, έβγαλα το παλούκι και επιτέθηκα προς 

την ομήγυρη φωνάζοντας: «Θα πεθάνετε τέρατα». 

 Ο ένας από τους άνδρες με ακινητοποίησε. 

«Είναι τρελός;» ρώτησε τη γυναίκα ο τύπος που έμοιαζε με τον ινδιάνο που 

είχα δει στο όνειρο. 

«Όχι, απλά τώρα τελευταία αντιμετωπίζει κάποια προβλήματα. Φαντάζεται 

πράγματα. Λέει διαρκώς ασυναρτησίες. Βρίσκεται, θα έλεγα, στα όρια της τρέλας» 

απήντησε η καμαριέρα. 

«Μάλλον, δεν προλάβαμε» είπε ξανά ο ινδιάνος μιλώντας στον άλλο άντρα. 

«Μιακόντα» φώναξε ο δεύτερος ινδιάνος. 

«Την έχω ακούσει αυτή τη λέξη σε κάποια από τα οράματά μου. Θα έρθω μαζί σας 

στα όρη Γκρέιτ Σμόκι αρκεί να με απαλλάξετε από αυτά τα οράματα» είπα 

παρακαλώντας τους. 

«Ωραία, άρα γνωρίζεις ποιοι είμαστε. Θα σου δώσουμε αυτή την ονειροπαγίδα την 

οποία θα κρεμάσεις πάνω από το κρεβάτι σου. Θα σε βοηθήσει κάπως να επανέλθει 

η ηρεμία στον κόσμο των ονείρων. Το πρόβλημα είναι ότι δεν μπορούμε να σε 

βοηθήσουμε παραπάνω. Είσαι μόνος σου. Θα πρέπει να νικήσεις μόνος σου την 

Μιακόντα. «Μιακόντα» στη γλώσσα των τσερόκι σημαίνει δύναμη του φεγγαριού. 

Εμφανίζεται σαν μια γυναίκα δημιουργημένη από το φεγγάρι. Θα προσπαθήσει να 

σε προσελκύσει. Δεν πρέπει να τίποτα να ξεγελαστείς από τη μαγεία της και, πάνω 

απ’ όλα, να μην την αφήσεις να σου ψιθυρίσει τα μοιραία λόγια» είπαν και οι δυο 

με μια φωνή. 

«Τι ακριβώς πρέπει να κάνω;» ρώτησα ξανά τρομαγμένος. 

«Τίποτα απολύτως. Απλά θα πρέπει να μείνεις ζωντανός στον κόσμο των ονείρων. 

Αν πεθάνεις εκεί, θα πεθάνεις και στον πραγματικό κόσμο». 

«Μα έχω πεθάνει ήδη σε εκείνον τον κόσμο» ψέλλισα τρομαγμένος. 

«Πρέπει να πεθάνεις τρεις φορές. Σου μένουν άλλες δύο. Να θυμάσαι Αρθούρε τη 

συμφωνία μας. Σε περιμένουμε στα όρη Γκρέιτ Σμόκι μετά από αυτή την περιπέτεια. 

Μην ανησυχείς, δεν πρόκειται να χαθείς, γιατί είσαι ένας χρήσιμος ξένος για μας. 

Αντίο Ξένε» είπαν τραγουδιστά καθώς εγκατέλειπαν την οικία.  

 Οι δύο παρουσίες είχαν συμβάλλει τα μέγιστα για να διαπιστώσω πόσο 

ανόητα είχα φερθεί. Η Κέιτ ήταν μια κανονική γυναίκα που έκανε τη δουλειά 

της χωρίς να ενοχλεί κανέναν. Η συμπεριφορά μου με είχε εκθέσει 

ανεπανόρθωτα. Όφειλα να διαφυλάξω τη ζωή της και να της ζητήσω να με 

συγχωρέσει. 

«Συγγνώμη, για τη συμπεριφορά μου. Ήμουν απαράδεκτος» είπα λυπημένα. 



Μια σειρά από τρομαχτικά γεγονότα        85 
_______________________________________________________________________________________________________________________________________________________________________________________________________________ 

 

 

«Δεν πειράζει. Απλά μην εμφανιστείτε ξανά με κάποια άλλη αλλόκοτη αμφίεση, 

γιατί ίσως τότε να μη μείνω άπραγη. Για να σας πω και την αλήθεια, δεν πιστεύω 

πως πρέπει να ακούσετε αυτούς τους κυρίους. Χρειάζεστε ιατρική φροντίδα» είπε η 

κοπέλα κοιτάζοντάς με λυπημένα. 

«Λοιπόν, από εσένα θέλω μονάχα να καθαρίσεις αυτή την ακαταστασία που 

προκάλεσα και να πάρεις ρεπό για το υπόλοιπο της ημέρας. Θεώρησέ το σαν δώρο 

για την άψογη δουλειά που κάνεις». 

«Μα κύριε, δεν μπορώ να σας αφήσω μόνο σας σε μια τόσο δύσκολη κατάσταση. 

Εδώ κρίνεται η ζωή σας». 

«Ποιος τα λέει αυτά; Εγώ, δεν πιστεύω καθόλου τους ινδιάνους. Άλλωστε κι εσύ 

αυτό δεν είπες πριν;». 

«Ναι» απήντησε εμφατικά η γυναίκα. 

«Οπότε, το καλύτερο που έχεις να κάνεις είναι να ξεκινήσεις το συμμάζεμα των 

πραγμάτων κι έπειτα να πάρεις το ρεπό σου. Εγώ, θα πάω στο κρεβάτι μου να 

διαβάσω κάποιο βιβλίο. Μην ανησυχείς, δεν πρόκειται να πάθω τίποτα» είπα με 

πειστικό τρόπο.  

 Η καμαριέρα έγνεψε καταφατικά. Είχα πετύχει το στόχο μου. 

Γνώριζα πως είχα πει ψέματα και ότι απόψε μάλλον θα εμφανιζόταν η 

Φεγγαροντυμένη. Ωστόσο δε με κατηγόρησα, γιατί είχα προσπαθήσει να σώσω 

τη ζωή της δύσμοιρης κοπέλας. Μπορεί οι ινδιάνοι να με είχαν διαβεβαιώσει 

ότι δε θα πέθαινα απ’ αυτή την περιπέτεια στον κόσμο των ονείρων, αλλά δεν 

μπορούσα να διακινδυνεύσω τη ζωή μιας αθώας. Καλύτερα θα ήταν να 

εγκαταλείψει το σπίτι. Η κατάρα της Μιακόντα αφορούσε αποκλειστικά 

εμένα. Όφειλα για πολλοστή φορά να βρεθώ αντιμέτωπος με υπερφυσικά 

φαινόμενα. 

 Η μεγαλύτερη ανησυχία μου αφορούσε τη δοκιμασία που θα υπέμενα. 

Ακόμα μου φαινόταν αδιανόητο πως ήταν δυνατόν να υλοποιήσω ένα θέλημα 

σ’ έναν κόσμο που απλά δεν υφίστανται. Αν δεν είχα ζήσει τα περιστατικά 

στην Τρανσυλβανία, τότε ήταν σίγουρο πως δε θα ανησυχούσα για τη 

συγκεκριμένη κατάρα. Μάλιστα, δε θα της έδινα την παραμικρή σημασία. 

 Χαιρέτησα τη γυναίκα σκεπτόμενος πως μπορεί να ήταν η τελευταία 

φορά που την έβλεπα. Κατευθύνθηκα προς το μπάνιο. Ήθελα να χαλαρώσω 

προτού αναγκαστώ να μεταβώ στον κόσμο των ονείρων για τη δοκιμασία.  

 Το νερό έβρεξε το πρόσωπό μου. Έπλυνα τον εαυτό μου μηχανικά. Δεν 

υπήρχε καμία χαρά μέσα στο σώμα. Είχα χάσει οποιαδήποτε ελπίδα να 

επιβιώσω. Δεν ήξερα γιατί. Ακόμα και όταν ήμουνα ετοιμοθάνατος στον 

πύργο της μάγισσας, πίστευα κάπως ότι θα σωζόμουνα. Τώρα, υπήρχε το 



86                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

τίποτα. Βγήκα από τη μπανιέρα. Έπιασα την άσπρη πετσέτα και σκούπισα τα 

μαλλιά μου. Για κάποιο λόγο ένιωθα πως αυτό ήταν το τελευταίο μπάνιο που 

έκανα. Κοίταξα τον καθρέφτη για να δω την αντανάκλασή μου. Κάτι μέσα 

στον καθρέφτη φάνηκε να κινείται. Μια σκιά ή ίσως ένα φάντασμα; 

 Η κούραση μ’ έκανε να αφήσω αυτές τις σκέψεις μαζί με το φάντασμα 

του καθρέφτη. Θα ασχολιόμουνα αργότερα με το φαινόμενο αυτό αν ζούσα. 

Χώθηκα στο κρεβάτι. Η αίσθηση του στρώματος πίσω από τη μέση μου με 

αναζωογόνησε. Ένιωθα λιγότερο τους πόνους του κορμιού.  

 Το φεγγάρι είχε αρχίσει να εμφανίζεται. Ο ήλιος έδυε. Η ώρα πλησίαζε. 

Η Μιακόντα θα εμφανιζόταν για να πάρει την ψυχή μου. Η κατάρα της 

μάγισσας μάλλον είχε καταφέρει το σκοπό της. Θα με οδηγούσε στο βασίλειο 

του Άδη.  

 Ξάφνου, μια σκέψη φάνηκε να με οδηγεί στη λογική αλληλουχία των 

γεγονότων. Η μάγισσα προερχόταν από τη Ρουμανία. Ήταν αδύνατον να 

γνώριζε τη γλώσσα των ινδιάνων τσερόκι. Εκείνοι οι δύο ινδιάνοι είχαν 

εξυφάνει ένα εξαιρετικό σχέδιο. Ήθελαν να οδηγηθώ στα βουνά του Γκρέιτ 

Σμόκι για να τους βοηθήσω να αντιμετωπίσουν την παραφυσική απειλή. Με 

είχαν φέρει σε τέτοιο σημείο ώστε να μην μπορέσω να αρνηθώ την αποστολή 

στην Αμερική. Αν δε δεχόμουνα, η Φεγγαροντυμένη θα ψιθύριζε τα μοιραία 

λόγια. 

 Αυτή η αποκάλυψη φανέρωνε ένα ακόμα γεγονός. Δεν υπήρχε η 

παραμικρή περίπτωση να πεθάνω από τη γυναίκα. Η ονειροπαγίδα των 

ινδιάνων θα με βοηθούσε να τη διώξω εύκολα, γιατί με ήθελαν ζωντανό.  

 Ο χρόνος περνούσε, αλλά η γυναίκα δεν εμφανιζόταν. Ήταν περίπου 

δύο η ώρα όταν χαλάρωσα και δέχτηκα να κοιμηθώ. Η Φεγγαροντυμένη θα με 

άφηνε μάλλον ήσυχο αυτή τη νύχτα. «Ίσως έχει άλλες δουλειές για σήμερα» 

σκέφτηκα γελώντας. Κοιμήθηκα, γιατί έτσι έπρεπε. 

 Ξύπνησα από το άπλετο φως που γέμισε το δωμάτιο. Μια γαλήνια 

μουσική ακουγόταν να έρχεται από το ανοιχτό παράθυρο, το οποίο είχε 

ανοίξει μόνο του δια μαγείας. Μέσα στο σκοτάδι έκανε την εμφάνισή της η 

Φεγγαροντυμένη. Τα μαλλιά της είχαν χρυσό χρώμα σαν να είχαν 

δημιουργηθεί από ατόφιο χρυσάφι. Φορούσε ένα μακρύ φόρεμα που κάλυπτε 

ολόκληρο το σώμα της. Κατά κάποιο μυστήριο τρόπο, η ενέργεια που εξέπεμπε 

ήταν μαγευτική. Τα θέλγητρά της σε παρέσερναν σ’ έναν κόσμο ευφορίας και 

ευδαιμονίας. Ήταν αδύνατον να αντισταθείς στη θεία υπόστασή της. 

 Παρασυρμένος από τη μαγεία που εκπορευόταν από την ίδια ή το 

φεγγάρι, ένιωσα την καρδιά μου να με διατάζει να δοθώ ψυχή και σώματι στη 



Μια σειρά από τρομαχτικά γεγονότα        87 
_______________________________________________________________________________________________________________________________________________________________________________________________________________ 

 

 

γυναίκα. Όμως, λίγο πριν πλησιάσει το κρεβάτι, θυμήθηκα τα λόγια των δύο 

ινδιάνων. Όφειλα να μην παρασυρθώ από εκείνην, γιατί τότε θα με οδηγούσε 

στον κόσμο των νεκρών. 

 Έκλεισα τα μάτια σε μια απέλπιδα προσπάθεια. Ήλπιζα πως με αυτό 

τον τρόπο θα πρυτάνευε ξανά η λογική. Το τραγούδι όμως της γυναίκας ήταν 

τόσο μαγευτικό που με το ζόρι κρατιόμουνα από το να μην αφεθώ στη μορφή 

της. Όσο περισσότερο κρατιόμουνα μακριά της, τόσο εκείνη δυνάμωνε την 

ένταση του σατανικού τραγουδιού. Είχε έρθει για να με οδηγήσει στον άλλον 

κόσμο και μάλλον θα τα κατάφερνε. 

 Το βλέφαρο του ενός ματιού με πρόδωσε. Το θέαμα που αντίκρισα 

ξεπερνούσε κάθε προηγούμενο. Η Φεγγαροντυμένη είχε ξεγυμνωθεί στην 

προσπάθειά της να επιτύχει το σκοπό της. Τα χρυσά μαλλιά της κάλυπταν τα 

σμιλευμένα στήθη της. Οι γοφοί της αναδείκνυαν το θείο της σώμα και σε 

παρέσερναν σ’ ένα παιχνίδι φαντασιώσεων. Η γυναίκα που στεκόταν μπροστά 

μου θα μπορούσε μοναχά να συγκριθεί με τη Θεά της ομορφιάς, την Αφροδίτη. 

 Το δεύτερο βλέφαρο, μην αντέχοντας στον πειρασμό, άνοιξε κι εκείνο. 

Είχε μαγνητιστεί από το γυμνό θέαμα. Αλήθεια, πώς γινόταν να είχα μπλέξει 

σε τόσα περιστατικά με παρόμοιες αιθέριες υπάρξεις και ακόμα να ζούσα 

μονάχος μου; 

 Με πλησίασε αφήνοντας το μυαλό μου να ερεθιστεί με τις ποικίλες 

φαντασιώσεις που προκαλούσε το κορμί της και το γεμάτο υποσχέσεις βλέμμα 

της. Για μια στιγμή σκέφτηκα κάτι που συμβάδιζε απόλυτα με την 

πραγματικότητα. Είχα πιστέψει πως αυτή η δοκιμασία θα ήταν παιχνιδάκι σε 

σχέση με όλες τις υπόλοιπες που είχα βιώσει, αλλά για πολλοστή φορά είχα 

αφήσει την υπεροψία συνάμα με την αλαζονεία να εκτροχιάσουν τη λογική 

μου σκέψη. 

 Μπορεί να σου φανεί γελοίο, μα προσπάθησα πάλι να κλείσω τα μάτια 

μου για να μην παρασυρθώ περισσότερο από εκείνην. Τα αποτελέσματα δε θα 

μπορούσα να τα χαρακτηρίσω ενθαρρυντικά, καθώς εκείνα δεν έκλειναν, με 

αποτέλεσμα να νιώθω έντονο πόνο. Οι οιμωγές μου γέμισαν το δωμάτιο.  

 Προς στιγμήν, η Φεγγαροντυμένη έμεινε εμβρόντητη από τις οιμωγές. 

Ίσως, είχε συνειδητοποιήσει πως κατέβαλα υπεράνθρωπες προσπάθειες, γιατί 

κατά βάθος ήθελα επιτέλους να ξεφύγω από όλα αυτά τα τρομαχτικά 

γεγονότα και να ζήσω το υπόλοιπο της ζωής μέσα στην ηρεμία και τη ρουτίνα 

της καθημερινότητας. Εκείνη συνέχισε όμως να με κοιτάει με το λάγνο ύφος 

της. Με ήθελε. 



88                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Πλέον, μπορούσα να την αγγίξω. Δεν την άγγιξα, γιατί φοβήθηκα 

μήπως η επαφή πυροδοτήσει μια πλημμυρίδα άλλων συναισθημάτων, 

δυνατότερων από αυτά που ένιωθα ήδη εκείνη στιγμή. Σκέφτηκα να σηκωθώ 

από το νεκροκρέβατο, να τρέξω μακριά. Μολαταύτα, ο φόβος με είχε 

καθηλώσει. Απ’ ότι φαινόταν το τέλος είχε εδώ και καιρό γραφτεί. Οι μοίρες 

είχαν τεντώσει το νήμα της ζωής μου και περίμεναν να κοπεί από το φονικό 

ψαλίδι.   

 Έσκυψε να μου ψιθυρίσει τα μοιραία λόγια. Έντρομος, χωρίς να 

σκεφτώ καλά τι έκανα τη χτύπησα βίαια στο πρόσωπο. Δεν ούρλιαξε, απλά 

χαμογέλασε τόσο σατανικά που θύμιζε το διάβολο. Επιτέλους, η γυναίκα 

εμφάνιζε το πραγματικό της πρόσωπο. Έσκυψε για δεύτερη φορά για να με 

αποτελειώσει. Τη σφαλιάρισα με όση δύναμη είχα.  

 Αυτή τη φορά έδειξε κάποια σημάδια πόνου. Στο αριστερό μέρος του 

προσώπου είχε απεικονιστεί η παλάμη του χεριού μου. Δυστυχώς, το χτύπημά 

μου δεν είχε φέρει κάποιο σημαντικό αποτέλεσμα. Η κόρη του φεγγαριού 

συνέχισε να χαμογελάει διαβολεμένα. Έσκυψε για τρίτη φορά. Θα τη χτύπαγα 

μέχρι να με άφηνε ήσυχο. Και αυτό έκανα. 

 Το δεξί μου χέρι σημάδεψε το δεξί της μάγουλο. Είχα συγκεντρώσει όλη 

τη δύναμη του σώματος σ’ αυτό το χτύπημα. Η Φεγγαροντυμένη όμως, δεν 

έμεινε άπραγη. Άνοιξε το στόμα της. Από μέσα πετάχτηκαν αιμοβόρα φίδια 

που όρμισαν προτάσσοντας τα κοφτερά τους δόντια στο πρόσωπό μου. 

Προσπάθησα να τα αποφύγω. Ευτυχώς, μόνο ένα βρήκε το πρόσωπό μου. Είχε 

μπήξει τα δόντια στο αριστερό μάτι. Ήθελε να φάει την κόρη και να με 

τυφλώσει. Τα υπόλοιπα έξι φίδια είχαν τραυματίσει κάποιο μέρος του 

υπόλοιπου σώματος. 

 Για κάποιον ανεξήγητο λόγο δεν ούρλιαξα. Υπέμεινα με καρτερικότητα 

το μαρτύριο, γιατί βαθιά μέσα μου, πίστευα πως όλα αυτά ήταν αποκυήματα 

της φαντασίας μου. Δεν μπορούσαν να με σκοτώσουν. Μόνο ψυχικό πόνο 

προκαλούσαν. Αν ίσχυε όμως αυτό, τότε γιατί το σώμα μου έτρεμε από το 

φόβο και ένιωθα αφόρητο πόνο; 

 Πήγα να χτυπήσω για τέταρτη φορά τη γυναίκα. Τότε ήταν που 

συνειδητοποίησα το αδιανόητο. Μπορούσα να πεθάνω στον κόσμο των 

ονείρων και μάλλον θα πέθαινα και στην πραγματικότητα. Είδα τη γυμνή 

αιθέρια ύπαρξη να ανοίγει το στόμα της και να φανερώνει μια σειρά από 

κοφτερά δόντια. Έπιασαν το χέρι. Το έκοψαν και το καταβρόχθισαν. Εκείνη 

ακριβώς τη στιγμή ένιωσα τέτοιο απερίγραπτο πόνο που οι οιμωγές μου 



Μια σειρά από τρομαχτικά γεγονότα        89 
_______________________________________________________________________________________________________________________________________________________________________________________________________________ 

 

 

γέμισαν όλο το σπίτι. Συγχρόνως, ένιωθα καθαρό δηλητήριο να έχει 

αναμειχθεί μαζί με το αίμα που έρεε στις φλέβες μου. 

 Ο σοφός λαός λέει πως ο φόβος δίνει φτερά. Όντως, εκείνη τη φορά 

στον κόσμο των ονείρων ένιωσα τα πόδια μου να αποκτούν φτερωτά 

σανδάλια σαν εκείνα που είχε πριν από χιλιάδες χρόνια ο αγγελιαφόρος των 

θεών, ο αθάνατος Ερμής.  

 Πέταξα τα σκεπάσματα και με το αίμα να τρέχει άφθονο από το 

κομμένο χέρι, ξεκίνησα να τρέχω με φρενήρεις ρυθμούς. Το στόμα μου 

συνέχιζε να εκστομίζει φωνές, κραυγές, ιαχές και γενικότερα οτιδήποτε 

μπορείς να σκεφτείς.  

 Άνοιγα πόρτες χτυπώντας τες με απαράμιλλη δύναμη. 

Παραπατούσα, έπεφτα κάτω στο ξύλινο πάτωμα και σχημάτιζα λιμνούλες από 

αίμα. Μόνο το ένα φίδι, εκείνο που είχε μπήξει τα δόντια του στο μάτι μου, 

παρέμενε γραπωμένο πάνω μου. Πίσω του έβλεπα άπλετο φως να γεμίζει τον 

υπόλοιπο χώρο του σπιτιού. Σε λίγο θα πέθαινα από ακατάσχετη αιμορραγία 

εκτός αν έπιανα το κομμένο μου χέρι και το συνέδεα με το μέλος που είχε 

φύγει. Όσο ένιωθα όμως το δηλητήριο να μολύνει τη λειτουργία του 

οργανισμού μου, αποφάσισα πως κάτι τέτοιο ήταν αρκετά παρανοϊκό. Για μια 

ακόμη φορά θα έπρεπε να κοιτάξω τον αντίπαλο στα μάτια πολεμώντας 

μέχρις εσχάτων. 

 Κατευθύνθηκα προς το σαλόνι. Είχα χάσει τόσο αίμα ώστε πια δεν είχα 

τις δυνάμεις για να περπατήσω. Γλίστρησα και κυλίστηκα πάνω στα σκαλιά. 

Το χιλιοχτυπημένο κορμί μου πόνεσε ακόμα περισσότερο. Μοναδική 

παρηγοριά ήτανε ότι το τελευταίο φίδι με εγκατέλειψε. Το φως είχε φτάσει 

σχεδόν δίπλα μου. Πεσμένος μπροστά από τα σκαλιά, με τα ρούχα γεμάτα αίμα 

ρώτησα φωναχτά: «Τι θέλεις από μένα;». 

 Μια μυστήρια φωνή ακούστηκε. Δεν μπορούσα να ξεχωρίσω αν άνηκε 

σε θηλυκό ή ανδρικό όν. 

«Να σε δοκιμάσω. Θα παίξουμε ένα αρχαίο παιχνίδι που υπήρχε από την απαρχή του 

κόσμου. Σου απομένουν περίπου είκοσι λεπτά ζωή. Σ’ αυτά τα λεπτά θα παίξουμε 

ένα παιχνίδι γρίφων. Θα σε ρωτήσω έναν γρίφο. Έχεις το περιθώριο να λανθάνεις 

τρεις φορές. Αν δεν τα καταφέρεις, θα πεθάνεις τόσο σ’ αυτόν όσο και στον 

πραγματικό κόσμο». 

 Μην μπορώντας να σκεφτώ έναν άλλο τρόπο διαφυγής, δέχτηκα 

αμέσως τη δοκιμασία της Μιακόντα αφού, όπως είπα, δεν είχα άλλη επιλογή.  

«Πες τον γρίφο» φώναξα φτύνοντας αίμα από το στόμα μου. 



90                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Όπως επιθυμείς. Στο πέρασμά του όρη διαλύει. Λουλούδια, πουλιά και ορδές 

ανθρώπων εξαφανίζει, καθώς και το ασήμι εύκολα λιανίζει. Οι πόλεις τον 

φοβούνται και οι σοφοί τον θεωρούν πατέρα. Τέλος, μνημειώδεις μεταβολές και 

πόνο προκαλεί. Τι είναι;» ακούστηκε η γυναικεία φωνή της Φεγγαροντυμένης. 

 Στο άκουσμα του γρίφου μπορώ να ομολογήσω πως με έπιασε ίλιγγος. 

Περίμενα έναν γρίφο, αλλά όχι τόσο δύσκολο όσο ήταν αυτός. Γρίφους ήξερα 

κάποιους, καθώς ασχολιόμουνα με δαύτους σαν ήμουνα μικρό παιδί. Ωστόσο, 

ποτέ δεν είχα δώσει μεγάλη σημασία. Τους υποτιμούσα ανέκαθεν. Οι ινδιάνοι 

είχαν δηλώσει πως με είχαν βοηθήσει. Εκείνοι με αποκαλούσαν ξένο, γιατί 

άραγε; 

«Η απάντηση στον γρίφο είναι ξένος» απήντησα βογκώντας. 

«Λάθος απάντηση γλυκέ μου» είπε η Φεγγαροντυμένη πλησιάζοντάς με 

περισσότερο. «Έχεις άλλες δύο προσπάθειες». 

 Βαθιά μέσα μου έχασα κάθε πίστη προς τους ερυθρόδερμους. Όλα αυτά 

ήταν δικό τους δημιούργημα. Με είχαν καταραστεί για να με σκοτώσουν. Αυτό 

ποθούσε η γεμάτο μίσος καρδιά τους. Γνώριζαν πολύ καλά κατά κάποιο τρόπο 

ότι ήμουνα ένας αδαής στα παιχνίδια γρίφων. Κολασμένοι άνθρωποι. «Μακάρι 

να καιγόντουσαν στο πυρ το εξώτερον» σκέφτηκα με οργή. 

«Ο διάβολος» ψέλλισα φτύνοντας κι άλλο αίμα. 

«Έχεις περίπου επτά λεπτά και μία τελευταία προσπάθεια» ακούστηκε μηχανικά 

η γυναικεία φωνή. 

 Κάπου μακριά από αυτόν τον κόσμο, ο χάρος ακόνιζε το δρεπάνι του. 

Θα είχε καιρό να πάρει το κεφάλι κάποιου σαν έμενα, ενός ανθρώπου που είχε 

ξεφύγει από τα δόντια του τουλάχιστον τέσσερις φορές μέχρι τώρα, την 

τελευταία στιγμή. Λένε ότι σε τέτοιες στιγμές αν δεν έχεις τύχη, δε σώνεσαι.  

«Χρειάζομαι χρόνο» φώναξα απελπισμένα. 

«Έχεις περίπου ένα λεπτό» είπε και ξεκίνησε να σκύβει μαρτυρικά πάνω από το 

κεφάλι μου. 

 Έβαλα το μυαλό μου να σκεφτεί για μια τελευταία φορά το γρίφο. Η 

πρόταση με τους σοφούς με μπέρδευε περισσότερο. «Τι έχουν οι σοφοί για 

πατέρα;» ρώτησα τον εαυτό μου καθώς μου απέμεναν λιγότερο από τριάντα 

δεύτερα ζωής. Εκείνη έφτασε στο αυτί μου. Οι ινδιάνοι όφειλαν να με είχαν 

βοηθήσει. Τι είχαν πει; Πρέπει να μείνω ζωντανός στον κόσμο των ονείρων 

για μείνω και στον πραγματικό. Τι χρειαζόμουνα για να παραμείνω ζωντανός; 

«Χρόνος» ψιθύρισα στο αυτί της γυναίκας. 

«Είσαι ελεύθερος» είπε η Φεγγαροντυμένη χτυπώντας τα χέρια. 



Μια σειρά από τρομαχτικά γεγονότα        91 
_______________________________________________________________________________________________________________________________________________________________________________________________________________ 

 

 

 Το χτύπημα των χεριών με σήκωσε στον αέρα. Το λαμπρό φως της 

σελήνης με τύλιξε. Καθώς αιωρούμουνα στον αέρα συνειδητοποίησα πως το 

χειροκρότημα της Φεγγαροντυμένης ήταν ένα ξόρκι ίασης. Το χέρι επανήλθε 

στη θέση του και οι υπόλοιπες πληγές του σώματος έκλεισαν.  

 Με την ολοκλήρωση της ίασης, βρέθηκα πάλι στο δάπεδο. Η κόρη του 

φεγγαριού με χαιρέτησε. Για κάποιον ανεξήγητο λόγο τα μάτια μου έκλεισαν.  

 Πετάχτηκα απότομα από το κρεβάτι. Κοίταξα το δωμάτιο. Τίποτα δεν 

είχε μετακινηθεί από τη θέση του. Έπιασα το κορμί. Οι πληγές είχαν πάψει να 

υπάρχουν. Ακόμα και το κομμένο χέρι είχε συνδεθεί τόσο αρμονικά ώστε 

κανείς δε θα μπορούσε να αντιληφθεί το προφανές, ότι κάποτε σ’ έναν άλλο 

κόσμο είχε κοπεί. Όλες οι εμπειρίες, όλα εκείνα τα γεγονότα που είχαν 

ενορχηστρωθεί από μια κατάρα στον κόσμο των ονείρων, έδειχναν να είχαν 

χαθεί στη λήθη του χρόνου. Η πίστη πως είχα ζήσει το τρομαχτικό γεγονός με 

τη Μιακόντα φάνταζε ακλόνητη, μέχρι που ολοκληρώθηκε το ψάξιμο τόσο 

της κάμαράς μου όσο και του υπόλοιπου σπιτιού. 

«Κέιτ, έλα εδώ» φώναξα δυνατά. 

 Το τρίξιμο της σκάλας φανέρωσε πως κάποιος τη διάβαινε. Η χαρά 

μου για την ενδεχόμενη ύπαρξη της γυναίκας φώτισε το πρόωρα γερασμένο 

πρόσωπο που εξέπνευσε μια θεόσταλτη λάμψη.  

«Γεια σας, τι θα θέλατε;» ρώτησε μια γυναίκα αλλιώτικη από την καμαριέρα 

που είχα γνωρίσει.  

«Πόσο έχει ο μήνας;» ρώτησα τρομοκρατημένος. 

 Η απάντησή της με τάραξε. Είχαν περάσει τέσσερις μήνες από πότε που 

είχαν εμφανιστεί οι ινδιάνοι. Είχαν περάσει τέσσερις μήνες από τότε που είχε 

εμφανιστεί η Μιακόντα. 

«Εσύ είσαι η Κέιτ σωστά;» ρώτησα με αγωνία. 

«Ναι» απήντησε εκείνη καταφατικά. 

«Μπορείς να μου φέρεις ένα ποτήρι ουίσκι;». 

 Η υπηρέτρια έφυγε για να ικανοποιήσει την επιθυμία μου. Είχα 

βεβαιωθεί πια πως ό,τι είχε συμβεί ήταν ένα αποκύημα της φαντασίας μου. 

Όλα άνηκαν στη σφαίρα της φαντασίας. Οι σκέψεις μου με οδήγησαν στο 

μπάνιο. Ήθελα να κοιτάξω τον εαυτό μου. Ο χρόνος είχε προχωρήσει γοργά. 

Θα είχαν εμφανιστεί μάλλον ρυτίδες στο δέρμα. 

 Μέσα στην απεικόνιση του τζαμιού, εμφανίστηκε μια σκιά που κάλυψε 

το πρόσωπό μου. Τα δόντια της έκοψαν το κεφάλι μου. Έκλεισα τα βλέφαρα. 

Ύστερα από κάποια λεπτά τα άνοιξα για να δω πάλι το είδωλο στον 

καθρέφτη. Τώρα ήμουνα αρτιμελής και καμία σκιά δεν εμφανίστηκε. Κάτι 



92                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ένιωσα να κινείται κάτω από το νιπτήρα. Άνοιξα το ντουλάπι. Κανένα τέρας 

δεν πετάχτηκε για να με θανατώσει. Απλά, εκεί στο βάθος είχε τοποθετηθεί το 

δώρο των ινδιάνων, η ονειροπαγίδα. 

 Η ιστορία της Φεγγαροντυμένης άνηκε στην πραγματικότητα; Έπρεπε 

να βρω απαντήσεις. Οι ινδιάνοι θα ήξεραν πώς θα σταμάταγαν τα τρομαχτικά 

γεγονότα. Αύριο θα αναχωρούσα για τα όρη Γκρέιτ Σμόκι. 

 



Μια σειρά από τρομαχτικά γεγονότα        93 
_______________________________________________________________________________________________________________________________________________________________________________________________________________ 

 

 

Ο Γιάχνα και η κοπέλαΟ Γιάχνα και η κοπέλαΟ Γιάχνα και η κοπέλαΟ Γιάχνα και η κοπέλα    
 

 Η κόκκινη βαλίτσα βγήκε από το πατάρι. Το σκοτάδι και η άπνοια του 

χώρου καθιστούσε την αναπνοή δύσκολη. Εκεί, στο πατάρι, είχα καταχωνιάσει 

διάφορα μπιχλιμπίδια των παλαιών εποχών. Μπορούσε κάτω από το 

μουχλιασμένο ξύλο να συναντήσεις κλασσικά παραμύθια, τετράδια με σχέδια 

και επιτραπέζια παιχνίδια. Τότε που ήμασταν μικροί, όλα αυτά εξέπεμπαν ένα 

μοναδικό συναίσθημα. Ένα συναίσθημα παιδικότητας μαζί με αθωότητα.  

 Είχα καιρό να ανέβω τα σκαλιά για να φτάσω σ’ αυτό το μέρος του 

σπιτιού. Η θλίψη για το θάνατο της γυναίκας μου είχε λειτουργήσει σαν 

τροχοπέδη για οποιαδήποτε σκέψη που αφορούσε το πατάρι. Βλέπεις, εδώ είχα 

αποθηκεύσει όλα της τα πράγματα όταν είχε αφήσει αυτό τον κόσμο. Κάπου 

στη γωνία υπήρχαν κούτες με όλα της τα υπάρχοντα. Μόνο τις φωτογραφίες 

του γάμου μας πρέπει να είχα κάψει, γιατί θύμισαν περισσότερο απ’ όλα τη 

μέρα που τη βρήκε ο θάνατος. Μετά το γαμήλιο δείπνο είχαμε βγει για μια 

βόλτα στη γειτονιά. Μέσα στο νυφικό της θύμισε άγγελο που είχε κατέβει για 

λίγο στη γη για να εξυψώσει την ακατανόητη ζωή μου. 

 Είχα δει σημάδια που προμήνυαν θάνατο. Πρώτα, ακούστηκε μια 

κουκουβάγια κι ύστερα ένα ιδρωμένο άλογο που έσερνε μια άμαξα. Δύο 

σημάδια θανάτου. Αγνοώντας τα όμως, συνέχισα τον ευχάριστο περίπατο με 

τη γυναίκα μου. Ο ερωτισμός που πλανιόταν στον αγέρα άνηκε σε κόσμο 

φανταστικό. Τότε, όταν την κράταγα στα χέρια μου, ένιωθα ολοκληρωμένος. 

Ένιωθα σαν να μη μου λείπει τίποτα. Μετά από τόσα χρόνια. Μετά από τόσο 

ψάξιμο είχα βρει τη γυναίκα της ζωής μου. 

 Δυστυχώς, η μοίρα φρόντισε να με τιμωρήσει για τα αμαρτήματα του 

παρελθόντος, αν και σας διαβεβαιώνω πως δεν ήταν πολλά μα ούτε και 

σημαντικά. Ο Εωσφόρος τη νύχτα εκείνη εμφανίστηκε μεταμορφωμένος σε 

άλογο. Πάτησε την καλή μου και την πήρε από κοντά μου. 

 Δάκρυα γέμισαν το ώριμο πια πρόσωπο. Αβάσταχτος πόνος κατέκλεισε 

την ψυχή. Όσα χρόνια κι αν είχαν περάσει, το περιστατικό εκείνο είχε 

στοιχειώσει τη ζωή μου. Δεν μπορούσα να το ξεχάσω για τον απλό λόγο ότι 

εγώ είχα αφήσει τη γυναίκα μου να πεθάνει για να σωθώ. Όπως ήμουνα 

επηρεασμένος από τη μέθη του έρωτα δεν κοίταξα το αφηνιασμένο ζώο που 

όρμησε κατά πάνω μας. Εκείνη με έσπρωξε με αυτοθυσία και τελικά μου 

χάρισε τη ζωή, αλλά τι είναι η ζωή μου χωρίς εκείνη; 



94                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Από παντρεμένος δημοσιογράφος είχα μετατραπεί σε ημίτρελο κυνηγό 

φαντασιώσεων. Αυτό το ταξίδι στην Αμερική ήλπιζα να με βοηθήσει να 

φτάσω στην άκρη του νήματος ή τουλάχιστον να μάθω επιτέλους το αίτιο της 

απαρχής των τρομαχτικών γεγονότων. 

 Πέταξα με δύναμη την κόκκινη βαλίτσα στο πάτωμα. Η απελπισία είχε 

εμφανιστεί ξανά. Γιατί είχε πάει τόσο στραβά η ζωή μου; Πάντοτε 

νοιαζόμουνα για τους φτωχούς, για τα άτομα που αντιμετώπιζαν διάφορα 

προβλήματα. Ο Θεός όμως με φόρτωνε μονάχα με προβλήματα. 

 Ξάφνου, η ιδέα της αυτοκτονίας φάνηκε ιδανική. Δίπλα στα πόδια μου, 

δίπλα από κάτι παλιά πρωτοσέλιδα, υπήρχε ένα μεγάλο μαχαίρι. Θα μπορούσα 

να με σκοτώσω εύκολα. 

 Οι ροζιασμένες παλάμες έπιασαν την ξύλινη λαβή. Λίγο πριν η κοφτερή 

μεριά του μαχαιριού αγγίξει τη φλέβα, παρουσιάστηκε μπροστά μου ο 

ινδιάνος που είχα συναντήσει πριν από τρεις μήνες. 

«Τι κάνεις;» ρώτησε απειλητικά. 

«Βάζω ένα τέλος στη ζωή μου. Αρκετά ανέχτηκα αυτή την κατάσταση. Δεν μπορείς 

να καταλάβεις πώς νιώθω. Έχω αρχίσει και τρελαίνομαι. Απλά δεν αντέχω άλλο, 

θέλω να πεθάνω» είπα κλαίγοντας με αναφιλητά. 

«Μην ξεχνάς ότι έχεις δώσει μια υπόσχεση Μόρτιμερ. Σε βοηθήσαμε να σώσεις το 

τομάρι σου από τη Μιακόντα. Υποχρεούσαι να έρθεις. Αν δεν τηρήσεις τη συμφωνία, 

τότε ούτε ο θάνατος θα σε σώσει από την οργή μας». 

«Φύγε» ούρλιαξα καθώς πέταγα το μαχαίρι προς τον τσερόκι.  

 Το μαχαίρι πέρασε μέσα από τον ερυθρόδερμο. Έσπασε το τζάμι της 

σοφίτας και χάθηκε στον ορίζοντα. Ο τύπος πιθανόν άνηκε στην κατηγορία 

των παραφυσικών όντων. Είχε εμφανιστεί για να μου υπενθυμίσει τη 

συμφωνία που είχα συνάψει. Θα με άφηνε ήσυχο μονάχα αν ικανοποιούσα το 

θέλημά του. 

«Ποιος είσαι;» ρώτησα με έντονη περιέργεια. 

«Με ξέρεις πολύ καλά αγαπητέ Αρθούρε» φώναξε καθώς χανόταν από τον 

πραγματικό κόσμο. 

 Γυναικεία βήματα ακούστηκαν να ανεβαίνουν τη σκάλα προς τη 

σοφίτα. Όταν έφτασε δίπλα μου, ο δίσκος με το τσάι που κρατούσε έπεσε κάτω 

στο δάπεδο. Οι καυτές πιτσιλιές του τσαγιού έκαψαν το δέρμα των πατουσών. 

Αισθάνθηκα κάποιο πόνο, μα δεν έδωσα σημασία. Άλλωστε είχα βιώσει 

χειρότερες καταστάσεις, χειρότερες πληγές. 

«Τι πάθατε;» ρώτησε εκείνη η αλλιώτικη Κέιτ. 



Μια σειρά από τρομαχτικά γεγονότα        95 
_______________________________________________________________________________________________________________________________________________________________________________________________________________ 

 

 

«Τίποτα. Πρέπει να φύγω αμέσως» της είπα χωρίς να της δώσω την παραμικρή 

σημασία. 

«Και εδώ πάνω τι έγινε;». 

«Δε σε αφορά. Εγώ θα φύγω τώρα. Δε θα ξαναγυρίσω σ’ αυτό το σπίτι. Μπορείς αν 

θες να μαζέψεις τα πράγματά σου και να φύγεις» φώναξα ενώ έκλεινα την πόρτα 

του δωματίου μου. 

 Ντύθηκα, γέμισα ένα σακίδιο πλάτης με λίγα ρούχα και σε λιγότερο 

από δέκα λεπτά βγήκα φουριόζος έξω από την κάμαρά μου. Στο χώρο 

επικρατούσε νεκρική σιγή. Η Κέιτ μάλλον είχε εγκαταλείψει ήδη το σπίτι. 

Κατευθύνθηκα προς την κουζίνα, έβαλα μέσα στο σακίδιό μου λίγα τρόφιμα 

και μια λάμπα, και ήμουν έτοιμος να φύγω από το σπίτι μου. Είχε έρθει η ώρα 

να ταξιδέψω στην Αμερική για να ανακαλύψω επιτέλους την αιτία των 

τρομαχτικών συμβάντων. 

 Καθώς κλείδωνα την εξώπορτα, ακούστηκε το τηλέφωνο να χτυπάει. 

Αμφιταλαντεύτηκα για λίγο σχετικά με το αν έπρεπε να το σηκώσω ή όχι. 

Τελικά, ξεκλείδωσα την πόρτα και ανασήκωσα το ακουστικό. 

«Τι κάνεις; Έχεις τρελαθεί τελείως;» ακούστηκε οργισμένη η φωνή του Τζέρι. 

«Πρέπει να φύγω Τζέρι. Ο χρόνος λιγοστεύει. Συμβαίνουν παράξενα πράγματα. 

Πρέπει να φύγω για να βρω την αλήθεια. Μην ψάξεις να με βρεις. Ίσως κάποια 

στιγμή επιστρέψω στο Λονδίνο» είπα ενώ έκλεινα το ακουστικό. 

«Περίμενε…» ακούστηκε η φωνή του εκδότη μου. Ήταν η τελευταία φορά που 

την άκουγα. 

 Διάβηκα τα σκαλιά της αυλής καθώς ανέβαινα στην άμαξα που θα με 

πήγαινε στο λιμάνι. Από εκεί θα έπαιρνα το καράβι για την Αμερική. Σε δύο 

μήνες, αν πήγαιναν όλα καλά, θα έφτανα στον προορισμό μου. 

«Πήγαινέ με γρήγορα στο λιμάνι σε παρακαλώ» είπα στον οδηγό με το ημίψηλο 

καπέλο. Ο οδηγός θύμιζε πολύ κάποιον γνωστό, μα το μυαλό μου αδυνατούσε 

να θυμηθεί ποιος ήταν. 

 Χωρίς να μιλήσει, τράβηξε τα γκέμια του αλόγου κι η άμαξα ξεκίνησε. 

Σε ελάχιστα λεπτά θα έφτανα στο καράβι που θα με οδηγούσε στον προορισμό 

μου, εκεί όπου οι τσερόκι θα φανέρωναν το ριζικό μου. 

«Σε γνωρίζω από κάπου;» ρώτησα τον οδηγό, γιατί η κορμοστασιά του μου 

θύμιζε τον ινδιάνο τσερόκι. 

 Εκείνος δεν απήντησε. Τράβηξε τα γκέμια του αλόγου με περισσότερη 

δύναμη ώστε η άμαξα να ξεκινήσει μια ξέφρενη πορεία. Οι βαριές ανάσες του 

ζώου ακούγονταν έντονα, ενώ κατέβαλλα προσπάθειες να κρατηθώ στη θέση 

μου. Κουνιόμουνα πέρα δώθε χτυπώντας κάθε τόσο το κεφάλι στο ξύλο. 



96                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Ποιος είσαι;» ρώτησα καθώς χτύπαγα πάλι το κεφάλι. 

 Ξαφνικά η άμαξα σταμάτησε. Ο οδηγός έστριψε το λαιμό του. Είδα 

εκείνο το τερατοειδές πρόσωπο. Κόκκινα μάτια, πράσινη γλίτσα και καπνοί 

έβγαιναν από το πρόσωπο. Στο στόμα αντί για δόντια, προεξείχαν πλοκάμια. 

Το πλάσμα μίλησε σε μια γλώσσα που μόνο οι όμοιοί του μπορούσαν να 

καταλάβουν. Θυμάμαι πως ακούστηκε κάτι σαν Γιάχνα. 

 Χωρίς να περιμένω να μιλήσει πάλι το τέρας, άνοιξα την πόρτα και 

ξεχύθηκα έξω στο δρόμο. Έτρεχα με μανία χωρίς να ξέρω το λόγο. Η θύμηση 

του τέρατος τάραζε τον ψυχικό μου κόσμο. Πυροδοτούσε συναισθήματα 

τρόμου, αλλά και μιας αρχέγονης γνώσης. Από πίσω ακουγόντουσαν έντονα 

χλιμιντρίσματα αλόγων. Γύρισα. Κοίταξα. Ένα κοπάδι με άμαξες με 

καταδίωκε. Τα στόματα τόσο των ζώων όσο και των τερατόμορφων 

αμαξάδων φώναζαν τη λέξη Γιάχνα. 

 Έστριψα σ’ ένα σοκάκι απότομα ελπίζοντας να ξεφύγω από τους 

διώκτες. Πώς ήταν δυνατόν κανείς άλλος να μη βλέπει αυτά τα τέρατα; Ο 

Τζέρι και η έξυπνη ιδέα του να με στείλει στην Τρανσυλβανία… όφειλε κάποια 

στιγμή να ζητήσει συγγνώμη γι’ αυτά που τράβαγα. Κανείς ποτέ δεν είχε 

νιώσει τόσο παράξενα όσο εγώ. Κανείς ποτέ δεν είχε αντιμετωπίσει δαιμόνια 

σαν τον κυνηγό Γκόρντι κι αυτούς. Η τρέλα με οδηγούσε σταδιακά στο 

φρενοκομείο. 

 Πέταξα τη βαλίτσα με τα ελάχιστα πράγματα στο δρόμο. Είχα σκεφτεί 

πως έτσι θα εμπόδιζα κάπως κάποιες άμαξες από το να με κυνηγήσουν. 

Χτύπησα τις πόρτες των διαφόρων σπιτιών του σοκακιού. Μία εξ αυτών 

άνοιξε. Κανένας δε φανερώθηκε μπροστά μου. Η πόρτα είχε ανοίξει μόνη της. 

 Χωρίς να έχω χρόνο να συλλογιστώ αυτό το γεγονός, διάβηκα το 

κατώφλι. Χωρίς να αγγίξω την πόρτα, έκλεισε. Το σκοτάδι κυριαρχούσε μέσα 

στο χώρο. Μια έντονη μυρωδιά καμένου δέρματος τρυπούσε τη μύτη. Οιμωγές 

ανθρώπων και ζώων συνύφαιναν μια φοβερή εικόνα. 

«Πρέπει να γίνεις Γιάχνα. Πρέπει να συναντήσεις τον Μπελφαγκόρ. Εκείνος θα σε 

απαλλάξει από την κατάρα» ακούστηκε μια γέρικη φωνή μέσα στην άβυσσο του 

σκοταδιού. 

«Τι είσαι;» ρώτησα με σπαστή φωνή.  

 Δύο αδύναμα, κοκαλιάρικα, γέρικα χέρια άγγιξαν τους ώμους μου. Το 

άγγιγμα του γέρου ενίσχυσε την αίσθηση τρόμου που δονούσε το σώμα. 

«Πρέπει να γίνεις Γιάχνα. Πρέπει να συναντήσεις τον Μπελφαγκόρ. Εκείνος θα σε 

απαλλάξει από την κατάρα. Πρέπει να ακολουθήσεις τον ινδιάνο τσερόκι. Πρέπει να 



Μια σειρά από τρομαχτικά γεγονότα        97 
_______________________________________________________________________________________________________________________________________________________________________________________________________________ 

 

 

σωθείς» ακούστηκε η γέρικη φωνή καθώς τα χέρια του πάσχιζαν να 

ακουμπήσουν το πρόσωπό μου. 

«Πώς θα γίνει αυτό;». 

«Ο Ινδιάνος ξέρει. Πήγαινε εκεί που σου είπε και τότε όλα θα τελειώσουν» είπε ο 

άνθρωπος και ξεψύχησε.  

 Ο θάνατός του συνέπεσε με το χτύπημα μιας καμπάνας. Το δωμάτιο 

φωτίστηκε. Το θέαμα που αντίκρισαν τα μάτια μου μόνο δέος μπορούσε να 

προκαλέσει. Το σπίτι ήταν ένας χώρος βασανιστηρίων. Στους τοίχους 

διέκρινες ακαταλαβίστικες λέξεις και σχέδια που παρέπεμπαν σε ρουνικά. 

Μπροστά μου ένας νέος τραβιότανε από τον Προκρούστη. Οι φλέβες είχαν 

πεταχτεί έξω. Πληγές από κοψίματα κοσμούσαν το δέρμα. Μια εικόνα χίλιες 

λέξεις έλεγαν κάποτε οι παλιοί κι απ’ ότι φαίνεται είχαν δίκιο. 

 Βάδισα προς το μέρος του βασανισμένου νέου. Ο κρότος σπασμένων 

κοκάλων μου θύμισε τα λόγια του νεκρού γέροντα. Παράτησα την προσπάθεια 

να πλησιάσω τον Προκρούστη. Τραβήχτηκα σε μια γωνία της κάμαρας. Εκεί 

δεν υπήρχε ούτε αίμα ούτε ρουνικά, ούτε λαιμητόμος, ούτε μαστίγια. Εκεί θα 

κατάφερνα να σκεφτώ τις επόμενες κινήσεις μου. Παρά το δέος στις ανώτερες 

υπερφυσικές δυνάμεις, τη μυρωδιά του θανάτου και των σπαραχτικών 

κραυγών που μέχρι σήμερα στοιχειώνουν τα όνειρά μου, μπόρεσα να 

συγκεντρωθώ, να κάνω έναν απολογισμό των τρομαχτικών γεγονότων. 

 Η ορδή των αμαξών με είχε οδηγήσει περίπου στα έξι τετράγωνα 

μακριά από το καράβι για την Αμερική. Θα έβγαινα με προσοχή στον έξω 

κόσμο. Με προβλημάτιζε βέβαια το γεγονός πως δε γνώριζα με τι είδους 

πλάσματα θα βρισκόμουνα αντιμέτωπος. Ωστόσο, δεν υπήρχε άλλη επιλογή. 

Έπρεπε να βγω από το σπίτι. 

 Άνοιξα την πόρτα. Με αργά βήματα βγήκα στο δρόμο που ανοιγόταν 

μπροστά μου. Η ορδή των αμαξών είχε απομακρυνθεί από τη γειτονιά. Ίσως 

τη φορά αυτή να κατάφερνα να επιβιβαστώ στο πολυπόθητο καράβι. 

 Έφτασα στο λιμάνι έχοντας διανύσει το διπλάσιο δρόμο απ’ ότι έπρεπε. 

Ήθελα να βεβαιωθώ πως δε θα βρισκόμουνα αντιμέτωπος με κανένα νέο 

κίνδυνο. Συνέχισα να προχωρώ με προσεχτικά βήματα ψάχνοντας το καράβι 

«Νέα Ήπειρος». Είχα συλλέξει αρκετές πληροφορίες για το ταξίδι και για το 

καράβι στο οποίο θα επιβιβαζόμουνα. 

 Κρύφτηκα πίσω από μπόγους με το ρύζι. Από εκεί έκρινα πως θα 

μπορούσα να αγναντεύω τη μαρίνα. Έλεγξα πρώτα για παράξενα πλάσματα, 

μα ευτυχώς, μοναχά άνθρωποι δούλευαν στο λιμάνι. Το καράβι μου 

βρισκόταν ακριβώς μπροστά μου. Ήταν εντυπωσιακό πώς δεν το είχα δει 



98                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

νωρίτερα. Καπετάνιος του πλοίου ήταν ένας γνώριμος από τα παλιά. Είχε 

δεχτεί να επιβιβαστώ χωρίς κάποιο αντίτιμο. Βλέπετε, μου χρωστούσε αρκετές 

χάρες.   

«Τζον, τι κάνεις παλιόφιλε;» φώναξα εύθυμα καθώς πλησίαζα το πλοίο. 

 Ένας γεροδεμένος άνδρας με μαύρα μουστάκια γύρισε προς το μέρος 

μου. Η πίπα στο στόμα του σχημάτιζε ποικιλόμορφα συννεφάκια καπνού, μια 

ικανότητα που οφειλόταν αποκλειστικά σ’ εμένα. 

«Επ, τι έκανες τόση ώρα; Καθυστέρησες πολύ. Ευτυχώς που επέμεινα να σε 

περιμένουμε» φώναξε ο άνδρας ευδιάθετα. 

«Πότε θα αναχωρήσουμε;» ρώτησα κάπως εκνευρισμένα. 

«Ανέβα στο πλοίο και φύγαμε» απήντησε ο καπετάνιος του εμπορικού πλοίου. 

 Αφού μπαρκάρισα στο καράβι, ο καπετάνιος φρόντισε να μου δείξει την 

καμπίνα στην οποία θα έμενα κατά τη διάρκεια του ταξιδιού. Η καμπίνα είχε 

ένα κρεβάτι κι ένα κομοδίνο. Από το στρογγυλό φινιστρίνι μπορούσε ο 

καθένας να θαυμάσει την άγρια ομορφιά της θάλασσας. Ένα σμήνος γλάρων 

βούταγε στη θάλασσα για να πιάσει κάποια γατόψαρα που έτυχε να 

κολυμπούν εκείνη την ώρα στη μαρίνα. 

 Αφού ευχαρίστησα τον καπετάνιο, ξάπλωσα στο κρεβάτι. Ήθελα να 

ησυχάσω από την αντάρα της σημερινής μέρας. Τα αλλόκοτα πλάσματα που 

είχα συναντήσει, φάνταζαν αναμνήσεις παλιών εποχών. Ο εκδότης μου θα 

είχε καταφτάσει γεμάτος απορία στο σπίτι μου. Θα προσπαθούσε να καταλάβει 

γιατί είχα φύγει σαν κυνηγημένος από το Λονδίνο. Ίσως κάποια στιγμή να 

έβλεπε τα σημάδια και να αντιλαμβανότανε την πραγματική αιτία της φυγής. 

 Το φουγάρο του καραβιού έβγαλε σύννεφα μαύρου καπνού. Ο δυνατός 

ήχος της μηχανής ακούστηκε πεντακάθαρα. Το ταξίδι μου για την Αμερική 

μόλις είχε ξεκινήσει. 

 Είχε περάσει σχεδόν ένας μήνας από τότε που είχα επιβιβαστεί στο 

καράβι. Όλα είχαν κυλήσει ομαλά. Βοηθούσα όσο μπορούσα τους ναύτες του 

πλοίου κι έπειτα παρέμενα κλεισμένος στην καμπίνα αναλογιζόμενος τα 

μυστηριώδη συμβάντα. Μια ασχολία χωρίς κάποιο βαθυστόχαστο νόημα, αλλά 

τουλάχιστον πέρναγα με κάποιο τρόπο τη μέρα. 

 Το φαγητό που καταναλώναμε δε θύμισε καθόλου τα πλουσιοπάροχα 

γεύματα στο Λονδίνο. Το πιάτο του καθενός μας μπορούσε να χαρακτηριστεί 

εύκολα φτωχικό. Άλλοτε αρακάς, άλλοτε φασόλια γίγαντες κι άλλοτε παστό 

ψάρι. Μερικές φορές ανοίγαμε και κονσέρβες κρέατος. Συνήθως όμως τα 

όσπρια είχαν την τιμητική τους. 



Μια σειρά από τρομαχτικά γεγονότα        99 
_______________________________________________________________________________________________________________________________________________________________________________________________________________ 

 

 

 Οι ναύτες ποτέ δε διαμαρτύρονταν για το φαγητό παρά μόνο για την 

κακή κατάσταση του σκαριού. Έλεγαν πως είχε καιρό να ελεγχθεί και πως μια 

ενδεχόμενη θαλασσοταραχή μπορεί να το βύθιζε. Βέβαια, ακόμα κι αυτά τα 

παράπονα δεν τα εξέφρασαν δημόσια. Μεταφέρονταν από στόμα σε στόμα στο 

προσωπικό. Κάθε φορά που πλησίαζε ο καπετάνιος, τα βαρύγδουπα λόγια τους 

για το πλοίο μετατρέπονταν σε υπόκωφους ψίθυρους.  

 Μια μέρα λοιπόν, όταν μαζεύτηκε μια πλημμυρίδα από μαύρα σύννεφα 

στον ουρανό, η μουρμούρα των ναυτών πήρε τη μορφή αιτήματος προς τον 

καπετάνιο να αλλάξει τη ρότα του καραβιού για να μη ναυαγήσουν. Ο φίλος 

μου έδειχνε να βρίσκεται σε αμηχανία. Δεν μπορούσε να επιβληθεί στους 

ναύτες. 

«Δεν πρόκειται να αλλάξουμε ρότα» δήλωσε ο καπετάνιος με τέτοιο τρόπο ώστε 

να μην αφήνει κανένα περιθώριο για αμφισβήτηση. 

 Ο εκπρόσωπος των ναυτών έκανε κάποια βήματα μπροστά. Είχε 

πλησιάσει το φίλο μου ώστε μπορούσε να μυρίσει τη βρωμερή ανάσα του. Είχε 

αποφασιστικό βλέμμα και βαθιά μέσα του πίστευε πως θα έπειθε τον άνδρα να 

αλλάξουν πλεύση, διαφορετικά θα καταλήγαμε όλοι στον πάτο της θάλασσας. 

«Γιατί μας άφησες να επιβιβαστούμε σ’ αυτό το κινούμενο φέρετρο Τζόνι; Εσύ είσαι 

υπεύθυνος για τους θανάτους που θα συμβούν. Η μόνη επιλογή που έχουμε είναι να 

αγκυροβολήσουμε σ’ ένα κοντινό νησί μέχρι να κοπάσει η καταιγίδα» είπε ο 

εκπρόσωπος με επιθετικό ύφος. 

«Πώς βγάλατε το συμπέρασμα ότι το πλοίο δε θα αντέξει στη θαλασσοταραχή; 

Μήπως κρύβονται άλλα συμφέροντα πίσω από αυτή την ανταρσία; Εγώ δεν 

κορόιδεψα κανέναν. Πριν μπαρκάρετε σας είπα τι ακριβώς θα κάνετε. Το πλοίο 

πάντοτε ήταν και ακόμα είναι μια χαρά ανθεκτικό. Πιστεύεις πως θα έκανα μια 

τόσο μεγάλη απερισκεψία ναύτη;» ρώτησε ο φίλος μου εκνευρισμένα. 

«Θα συνεδριάσουμε και θα σου ανακοινώσουμε την απόφασή μας» είπε ο 

εκπρόσωπος και με αργά βήματα ενώθηκε με τους υπόλοιπους ναύτες. 

 Η αβεβαιότητα της στιγμής γέμισε την καρδιά μου με φόβο. 

Βρισκόμουνα στη μέση του πουθενά χωρίς πλήρωμα και με μια θύελλα προ 

των πυλών. Η κατάσταση απαιτούσε έκτακτα μέτρα. Ο φίλος μου όφειλε να 

αναδείξει την ηγετική του ικανότητα. Ο συντονισμός των ναυτών ίσως να 

αποτελούσε τη μοναδική ελπίδα όλων μας για να αποφύγουμε το θάνατο. 

«Πρέπει να τους δείξεις ποιος κάνει κουμάντο» ψιθύρισα στο αυτί του. 

 Εκείνος κοιτώντας με εκνευρισμένα ξεστόμισε κάποιες κατάρες.  

«Πρέπει να τους πείσεις, διαφορετικά γνωρίζεις πως θα πνιγούμε όλοι μας. Χωρίς 

πλήρωμα δε θα τα καταφέρουμε». 



100                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Διάβολε! Νομίζεις πως δε γνωρίζω τι πρέπει να κάνω; Έχει συμβεί πάρα πολλές 

φορές κάτι ανάλογο, μα πάντα κατάφερνα να τους τουμπάρω. Παράξενο, 

πραγματικά διάβολε!» φώναξε πολλές φορές ο καπετάνιος με μανία. 

 Ο φίλος μου μπορεί να μη γνώριζε τον πραγματικό λόγο της ανταρσίας 

και της αδυναμίας του να επιβληθεί, μα εγώ γνώριζα πως έφταιγε η μοίρα ή 

όπως αλλιώς λέγονταν όλα εκείνα τα δαιμόνια τελώνια που είχαν βαλθεί να 

με σκοτώσουν. Οι λόγοι πολλοί για μένα, αλλά για σένα αναγνώστη μπορεί να 

σου φαίνεται σαν μια απλή περιπέτεια χωρίς καμία συνοχή. Στον κόσμο που 

ζούσα όλα έχουν τη δική τους ξεχωριστή σημασία. Είτε ευυπόληπτος είτε 

παιδί είτε ευγενής, πρέπει να καταλάβεις πως όλα αυτά τα τρομαχτικά 

γεγονότα συνδέονται μεταξύ τους. Αν τα ενώσεις όλα μαζί σχηματίζουν μια 

αλυσίδα που στην προκειμένη περίπτωση είχε έναν βαθύτερο σκοπό, να με 

οδηγήσει στο νόημα της ζωής μου. 

«Θα φύγω από το καράβι. Θα μου δώσεις μία βάρκα και εγώ θα ταξιδεύσω 

ολομόναχος προς την Αμερική. Μη φοβάσαι, θα επιζήσω» είπα στον καπετάνιο της 

μαούνας με σοβαρό ύφος. 

 Τα λόγια μου ακούστηκαν σαν γαργαλητό στα αυτιά του. Άρχισε να 

γελά δυνατά χωρίς να δίνει σημασία στα επικριτικά βλέμματα των ναυτών. 

Γελούσε και γελούσε μέχρι που αποφάσισε πως θα ήταν καλύτερο να βρει την 

αυτοκυριαρχία που χαρακτήριζε κάθε σοβαρό ηγέτη, γιατί κατά την ταπεινή 

του άποψη ήταν ένας τέτοιος, και μάλιστα πολύ καλός. 

«Δε θα πας πουθενά. Τι λες τώρα; Διάβολε! Πας καλά Άρθουρ;» ρώτησε εμφανώς 

ταραγμένος με τα λόγια που είχα εκστομίσει με ιδιαίτερη σοβαρότητα. 

 Η σιωπή μου τον πλήγωσε σαν μαχαίρι. Ο άνθρωπος που είχε όλη την 

καλή διάθεση να με δεχτεί σαν επιβάτη, κατάλαβε έστω και καθυστερημένα 

ότι δεν ήμουνα ένας συνηθισμένος άνθρωπος. Η απάθειά μου στην όλη 

κατάσταση, καθώς και η τρελή μου απόφαση να πλεύσω μέσα στην καταιγίδα 

φανέρωναν την τραγελαφική κατάσταση στην οποία είχα περιέλθει.  

«Θα φύγω Τζίμι. Τα πράγματα έχουν ξεφύγει από κάθε άποψη. Πρέπει να βάλω ένα 

τέλος σ’ αυτή την παράνοια. Λυπάμαι, για τα προβλήματα που σου δημιούργησα» 

είπα απολογητικά. 

«Εντάξει, αλλά πριν φύγεις θα ήθελα να μου εξιστορήσεις αναλυτικά τα συμβάντα 

που σε ώθησαν σ’ αυτή την τραγική απόφαση». 

«Σίγουρα, αλλά σε προειδοποιώ δεν πρόκειται να με πιστέψεις. Θα νομίζεις πως σε 

κοροϊδεύω» είπα προσπαθώντας να αποφύγω τη διήγηση των γεγονότων. 

 Ο Τζίμι προχώρησε προς την ομάδα των ναυτών και τους εξήγησε τι θα 

συνέβαινε. Στο άκουσμα της απόφασής μου ανατριχίλα κυρίευσε το κορμί 



Μια σειρά από τρομαχτικά γεγονότα        101 
_______________________________________________________________________________________________________________________________________________________________________________________________________________ 

 

 

τους. Μερικοί μάλιστα με κοίταζαν σαν να είχα πεθάνει ήδη. Μπορώ να 

ομολογήσω πως εκείνα τα βλέμματα μ’ έκαναν να σκεφτώ νηφαλιότερα την 

απόφαση που είχα πάρει. 

 Ένας από τους ναύτες με προσέλκυσε λέγοντας πως η απόφασή μου 

ήταν σκέτη αυτοκτονία. Με παρακάλεσε να το ξανασκεφτώ, αλλά του 

εξήγησα πως τίποτα δεν μπορούσε να μου αλλάξει γνώμη. Ήμουν ένας 

κυνηγημένος φυγάς που αναζητούσε μια διέξοδο κι έναν τρόπο να τελειώσει 

αυτό που είχε αρχίσει ασυναίσθητα. 

 Ο Τζίμι αφού τελείωσε τη συζήτηση με του ναύτες και κατέληξε σε 

συμφωνία μαζί τους, με οδήγησε στην καμπίνα του για την αφήγηση των 

συμβάντων.  

 Του είπα όλη την αλήθεια. Ξεκίνησα την ιστορία από την άφιξή μου 

στην Τρανσυλβανία μέχρι και την επιβίβαση στο πλοίο. Όλη την ώρα της 

εξιστόρησης ο φίλος μου με κοίταζε αποσβολωμένος και αρκετά 

τρομοκρατημένος. Για να πω την αλήθεια, περίμενα μια παρόμοια αντίδραση. 

Ήταν φυσιολογικό να σου μιλάει κάποιος για τέρατα, λυκανθρώπους, 

φαντάσματα και δαιμόνια και εσύ να μην μπορείς να τα πιστέψεις. Άλλωστε, 

κάποτε δε θα πίστευα κι εγώ τον ίδιο μου τον εαυτό. Ποιος λογικός άνθρωπος 

θα πίστευε οποιοδήποτε από τα γεγονότα; Κατά βάθος, ούτε εσύ τα πιστεύεις, 

αλλά κατάλαβε πως πρέπει να δεις την αλήθεια. Όλα όσα διηγούμαι είναι 

πέρα για πέρα αληθινά. 

 Όταν τελείωσα με οδήγησε στην βάρκα. Ήταν αρκετά γερή. Με μια 

τεράστια δόση τύχης θα μπορούσα να φτάσω στα όρη Γκρέιτ Σμόκι. Το μόνο 

πράγμα που με παρηγορούσε ακόμα ήταν πως δεν είχε εμφανιστεί ο ινδιάνος 

τσερόκι. Κάθε φορά που ξεπεταγόταν από το υπερπέραν όλα ξέφευγαν από 

κάθε έλεγχο. 

«Καλή τύχη φίλε μου, γιατί θα τη χρειαστείς. Έχεις μπλέξει σε μονοπάτια δύσβατα. 

Ελπίζω να καταφέρεις το σκοπό σου» είπε ο καπετάνιος καθώς κατέβαζε τη 

βάρκα στη θάλασσα. 

«Καλή τύχη ξένε. Να προσέχεις» φώναξε ο εκπρόσωπος των ναυτών καθώς με 

χαιρετούσε με το δεξί χέρι. 

 Η βάρκα έπλεε με δυσκολία μέσα στην ανταριασμένη θάλασσα. Ο κρύος 

αγέρας με χτυπούσε με δύναμη. Το ξύλο της βάρκας ακούστηκε πολλές φορές 

να τρίζει, αλλά μέχρι στιγμής δεν είχε κομματιαστεί. Το καράβι του φίλου μου 

είχε εξαφανιστεί. Η εθελούσια αποπομπή μου από τη μαούνα θα τους 

βοηθούσε να σωθούνε. Όσο ήμουν επιβιβασμένος ο κίνδυνος να ναυαγήσουν 



102                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ήταν πέρα κάθε αμφιβολίας υπαρκτός. Ο Τζίμι πιστεύω κιόλας πως χάρηκε για 

τη φυγή μου. Σίγουρα, αυτός και οι σύντροφοί του δεν ήθελαν να πεθάνουν. 

 Ένα μπουμπουνητό κι ύστερα μια αστραπή με τρόμαξαν. Πιάστηκα με 

δύναμη από το ξύλο. 

«Γεια σου μεγάλε» ακούστηκε η γνώριμη φωνή του ινδιάνου. 

«Τι θέλεις;» ρώτησα χωρίς να κοιτάξω καθόλου τη σατανική του φάτσα. 

«Ήρθα για να κάνουμε μια σημαντική συζήτηση. Ξέρεις, είσαι κοντά στο τέλος. Γι’ 

αυτό νομίζω πως ήρθε η ώρα να σου εξηγήσω γιατί συμβαίνουν όλα αυτά σ’ εσένα. 

Θέλεις να μάθεις;» ρώτησε πονηρά καθώς τα μεγάλα κόκκινα μάτια του 

ξέρναγαν φλόγες. 

«Θα προτιμούσα να με αφήσεις να συγκεντρωθώ στην προσπάθεια που καταβάλλω. 

Θέλω να φτάσω εκεί που μου είπες. Για να φτάσω εκεί μεγάλε, θα πρέπει να μη 

ναυαγήσω. Σωστά μεγάλε;» ρώτησα τον ινδιάνο γεμάτος ειρωνεία.  

«Χαχαχαχαχα, ακριβώς μεγάλε» είπε εκείνος ενώ γελούσε σατανικά. Αφού, 

σταμάτησε τα καταχθόνια γέλια και τα χτυπήματα στην πλάτη, αποφάσισε να 

ξεκινήσει να μιλάει για όλα εκείνα που ήθελε. 

«Λοιπόν, καταρχάς θα πρέπει να γνωρίζεις πως κρύβεις μέσα σου αίμα ινδιάνου 

τσερόκι. Σε παρακαλώ μη διακόπτεις όσα λέω, γιατί είτε σ’ αρέσει είτε όχι είναι 

αλήθεια. Εμείς, τα πνεύματα της φυλής αποφασίσαμε να σε δοκιμάσουμε. Εσύ 

Άρθουρ Μόρτιμερ έχεις επιλεγεί για μια αποστολή πάρα πολύ σπουδαία. Εδώ και 

τόσες χιλιάδες χρόνια ποτέ δε βρέθηκε κάποιος με τις δικές σου ικανότητες για να 

αναλάβει αυτή την αποστολή. Πάντα σε παρακολουθούσαμε. Για την ακρίβεια, 

παρακολουθούμε όλους τους απόγονους των τσερόκι. Εσύ όμως μεγάλε, με το ταξίδι 

σου στην Τρανσυλβανία και την αντιμετώπιση των δαιμόνων, μας φανέρωσες 

σημαντικές πτυχές των ικανοτήτων σου. Για να μην πολυλογώ, γιατί όπως έχεις 

καταλάβει δεν είμαι και πολύ καλός στα λόγια, είσαι ο εκλεκτός. 

 Τώρα που θα φτάσεις στο νέο κόσμο, γιατί θα φτάσεις σίγουρα, θα σε 

συναντήσω ξανά για να σε μεταμορφώσω σε Γιάχνα. Αν δε μεταμορφωθείς σ’ αυτό 

το πλάσμα δε θα μπορέσεις να πάρεις το αγαλματίδιο του Μπελφαγκόρ που 

φυλάσσεται από μια δαιμονική αρκούδα. Όταν θα πάρεις το αγαλματίδιο θα 

βρίσκεσαι ένα βήμα πριν από την επίτευξη της αποστολής. Αν ολοκληρώσεις το 

πρόσταγμα των προγόνων, τότε θα ζήσεις μια πλουσιοπάροχη ζωή μέσα στις ηδονές 

και στην απόλυτη ευδαιμονία. Αν αποτύχεις όμως σε περιμένει ο θάνατος» είπε ο 

ινδιάνος τονίζοντας την τελευταία λέξη του. 

 «Τι εννοείς;» ρώτησα καθώς έστριβα με δυσκολία το κεφάλι για να 

αντικρίσω τον τσερόκι που είχε βαλθεί να καταστρέψει τη ζωή μου. 



Μια σειρά από τρομαχτικά γεγονότα        103 
_______________________________________________________________________________________________________________________________________________________________________________________________________________ 

 

 

 Δυστυχώς ή ευτυχώς, ο αλλοπρόσαλλος επισκέπτης είχε κιόλας αφήσει 

τη βάρκα. Κάθε φορά που τον έβλεπα καταλάβαινα εναργέστερα πως είχα 

μπλέξει σ’ ένα μεγάλο και σκοτεινό πρόβλημα. Κάθε στιγμή όπου κι αν 

βρισκόμουνα υπήρχε ο φόβος μιας επανεμφάνισης ενός από τους δαίμονες. Σε 

παρακαλώ αναγνώστη, μείνε μαζί μου για λίγο ακόμη, γιατί νιώθω πως σε 

λίγο θα φτάσουμε στο τέλος. Ελπίζω να με συντροφεύσεις μέχρι το τέλος, 

γιατί να σου πω την αλήθεια, φοβάμαι να συνεχίσω μονάχος. Δε σου κρύβω 

πως θα προτιμούσα να βουτήξω μέσα στη θάλασσα και να χαθώ για πάντα. Θα 

χαθώ όμως; Θα ξεφορτωθώ τον ινδιάνο; Μάλλον όχι. 

 Γι’ αυτό συνέχισα τον πλου με τη βάρκα μέχρι την Αμερική. Είχα 

καταλάβει πως πια δε με οδηγούσε η περιέργεια, μα ο φόβος. Γι’ αυτό ακόμα κι 

όταν τα κύματα χτύπαγαν το βαρκάκι, παρακαλούσα τον Δημιουργό να με 

απαλλάξει απ’ αυτή την αποστολή, αλλά δε με άκουγε. Γιατί; Γιατί; 

 Ένα ακόμα μπουμπουνητό ακούστηκε. Ένα θεόρατο κύμα με έλουσε με 

το θαλασσινό νερό. Ευτυχώς, τα χέρια μου με κράτησαν πάνω στο ξύλο. Ένας 

σπόρος αμφιβολίας είχε φυτευτεί στα μύχια της ψυχής. Ο καιρός τον έκανε να 

ριζώσει. Μαζί του ρίζωσε και η αμφιβολία για την επιτυχή έκβαση του 

ταξιδιού μου.  

 Το κρύο αγέρι, το θαλασσινό νερό που με είχε καταβρέξει, αλλά και ο 

τρόμος που είχε κατακλύσει το σώμα, με αποσυντόνισε τόσο ώστε να 

χαλαρώσω κάπως τη λαβή. Το βρεγμένο ξύλο συνέβαλε τα μέγιστα στο 

τρέκλισμα κι ύστερα στην πτώση μου στο νερό. Τα αντανακλαστικά μου 

λειτούργησαν αστραπιαία. Κατάφερα με το ένα χέρι να πιαστώ από την άκρη 

της βάρκας.  

 Ενώ γευόμουνα το γεμάτο αλάτι νερό, προσπάθησα να σηκώσω το άλλο 

χέρι για να πιαστώ και μ’ εκείνο. Όταν λοιπόν κατάφερα το μικρό αυτό άθλο, 

ένιωσα χαρά. Αστείο, να νιώθεις χαρά ενώ βρίσκεσαι τουλάχιστον με το ένα 

πόδι στον τάφο. Συνήθως βέβαια, η αναρρίχηση και η υπερπήδηση δυσκολιών 

χαρίζει αυτό το ιδιαίτερο συναίσθημα που ένιωσα τότε. 

 Ωστόσο, ο κεραυνός που χτύπησε τη ξύλινη βάρκα με προσγείωσε 

απότομα στην πραγματικότητα. Το ξύλο θρυμματίστηκε. Εκεί που 

ακουμπούσα, άναψε φωτιά. Τα χέρια κάηκαν, αλλά η πτώση μου στα νερά 

ανακούφισε το δέρμα. Η κατάσταση για πολλοστή φορά ήταν τραγική. 

«Γεια σου μεγάλε» ακούστηκε εκ νέου η φωνή του τσερόκι. 

 Ο ερυθρόδερμος έστεκε δίπλα μου. Περπατούσε πάνω στο νερό!  

«Τι θες;» μπόρεσα να φωνάξω προτού πνιγώ από το νερό. 



104                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Τίποτα, για χαβαλέ ήρθα. Πες κάτι. Α, ξέχασα, δεν μπορείς να μιλήσεις, γιατί 

πνίγεσαι. Κοίτα, μην αγχώνεσαι. Σου είπα πως θα φτάσεις στον προορισμό σου. 

Οπότε, δεν πρέπει να αγχώνεσαι. Να, θα σου ανεβάσω κάπως τη διάθεση με τις 

χορευτικές μου κινήσεις» είπε ο ερυθρόδερμος και ξεκίνησε να χοροπηδάει 

παράξενα χωρίς να ακουμπάει το νερό. 

 Οφείλω να ομολογήσω πως ο τύπος είχε ξεπεράσει κάθε όριο. Ενώ εγώ 

πνιγόμουνα, εκείνος χοροπηδούσε δεξιά κι αριστερά σαν κατσίκι για να με 

εκνευρίσει. Έφτυσα κάμποσο νερό κι φώναξα ξανά: «Θα με βοηθήσεις ή θα με 

κοροϊδεύεις σάτυρε;». 

 Ο τύπος έμεινε ασάλευτος. Φάνηκε να σκέφτεται τα λεγόμενά μου. 

Έξυσε στο κεφάλι και χαμογέλασε πλατιά. 

«Μάλλον, θα επιλέξω το δεύτερο» απήντησε χαχανίζοντας με μίσος. 

 Μια σανίδα της βάρκας με χτύπησε στο πρόσωπο. Έχασα τις αισθήσεις 

μου και βούλιαξα μέσα στην υγρή άβυσσο.   

 Ξύπνησα την επόμενη μέρα. Βρέθηκα σε μια ακτή. Η άμμος είχε γεμίσει 

μερικές τσέπες καθώς και την πλειοψηφία του σώματός μου. Αν θυμάμαι 

καλά, μονάχα το πρόσωπο δεν είχε άμμο. Με τσίμπησα για να δω αν ήμουνα 

ζωντανός. Τα τσιμπήματα με πόνεσαν, άρα πρέπει να ήμουνα ζωντανός. 

Καταβάλλοντας ιδιαίτερη δύναμη κατάφερα να ανασηκωθώ. Το γεγονός πως 

ήμουνα ζωντανός αποτελούσε θαύμα. Ίσως να με είχε σώσει ο ινδιάνος. 

 Το θαλασσινό νερό χτυπούσε στην αμμουδιά και μούσκευε την άμμο. Οι 

αχτίδες του ηλίου αναδείκνυαν με λεπτομέρεια τον καθαρό βυθό της 

παραλίας. Γλάροι και μερικοί πελεκάνοι με κοίταζαν με απορία. Ήταν όντως 

παράξενη εικόνα να βλέπεις έναν άνθρωπο σε τέτοια άθλια κατάσταση. 

Θυμάμαι πως όταν σηκώθηκα όρθιος, οι φωνές τους γέμισαν την ακτή. 

 Το στομάχι μου γουργούριζε, γιατί προφανώς είχε μείνει για καιρό 

χωρίς φαγητό. Το πρόβλημα ήταν πως είχα χάσει τόσα πολλά κιλά ώστε 

ήμουνα πια ένας σκελετός. Θύμιζα έναν ανορεξικό άνθρωπο. Η σάρκα είχε 

γίνει ένα με τα κόκαλα. Προφανώς, είχα αποκοιμηθεί περίπου ένα μήνα. 

 Απόδιωξα αυτές τις σκέψεις, γιατί έψαχνα να βρω κάποιο σημάδι που 

θα φανέρωνε τη θέση μου. Έτσι, βγήκα στο δρόμο που βρισκόταν περί τα 

είκοσι μέτρα από εκεί που είχα βρεθεί ύστερα από τη θαλασσοταραχή. 

 Ο χωμάτινος δρόμος έδειχνε να είχε μείνει αχρησιμοποίητος εδώ και 

χρόνια. Μονάχα μια πινακίδα υπήρχε. Είχε ζωγραφισμένο ένα βέλος πάνω της 

και από κάτω με κεφαλαία γράμματα έγραφε: «Προς ΔΕΝΤΡΟ». «Μυστήρια 

πινακίδα» σκέφτηκα. Θα πήγαινα προς την κατεύθυνση του βέλους σίγουρα, 

αλλά νωρίτερα έπρεπε να καταναλώσω τροφή, γιατί χρειαζόμουνα δυνάμεις. 



Μια σειρά από τρομαχτικά γεγονότα        105 
_______________________________________________________________________________________________________________________________________________________________________________________________________________ 

 

 

 Έπειτα από ώριμη σκέψη, κατέληξα στη λύση του ψαρέματος. Θα 

κατασκεύαζα ένα αυτοσχέδιο ψαροκάλαμο και με τη βοήθεια της θεάς τύχης 

ίσως έβρισκα κάποιο ψάρι. Βλέπεις, είχα ήδη βρει ένα κατάλληλο ξύλο. 

 Κατέβηκα λοιπόν στην αμμουδιά. Χρειαζόμουνα ένα σκοινί κι ένα 

σίδερο για να το μετατρέψω σε αγκίστρι. Στο ψάρεμα καθώς και στην 

κατασκευή εργαλείων ανέκαθεν είχα μία ζηλευτή έφεση. Πριν από χρόνια 

είχα ενορχηστρώσει μια μπάντα από αυτοσχέδια όργανα. Τότε, ήταν ωραίες 

εποχές, χωρίς το διαβολεμένο ινδιάνο. 

 Η ώρα κυλούσε, μα δεν εύρισκα κάτι που θα μπορούσα να 

χρησιμοποιήσω σαν αγκίστρι. Αυτή η παραλία ήταν καθαρότατη. Με το ζόρι 

είχα βρει ακόμα και τα κορδόνια παπουτσιού που χρησιμοποίησα σαν πετονιά.  

«Γεια σου μεγάλε» ακούστηκε η φωνή του γνωστού τύπου. 

«Τι θες;» απήντησα στα γνώριμα λόγια με την κλισέ πια ερώτηση. 

 Ο ερυθρόδερμος γέλασε δυνατά. Δε μίλησε αμέσως. Κοίταζε τον τόπο 

γοητευμένος. Στα καστανά του μάτια καθρεφτιζόταν ένας θαυμασμός για το 

μέρος. Πώς είχε αλλάξει πάλι το χρώμα των ματιών του;  

 Οι γλάροι και οι πελεκάνοι φάνηκαν να μη θορυβούνται από την 

εμφάνιση του γνωστού. Είχαν συνηθίσει μάλλον να βλέπουν διάφορους στην 

αμμουδιά. 

«Ξέρεις Μόρτιμερ, αυτή εδώ η ακτή δεν ήταν πάντα έτσι. Το πέρασμα του χρόνου 

την ομόρφυνε. Πριν από κάμποσα χρόνια είχα έρθει εδώ με τον προηγούμενο ικανό 

για την ίδια αποστολή μ’ εσένα. Δυστυχώς, αυτός δεν κατάφερε να την 

ολοκληρώσει, γιατί στο ΔΕΝΤΡΟ παρασύρθηκε από τα ψεύδη του Μπελφαγκόρ και 

δεν έκανε αυτό που τον είχα προστάξει. Κρίμα, γιατί ήταν ένας αδαμάντινος 

χαρακτήρας όπως κι εσύ. Ξέρεις όμως πώς είναι ο Μπελφαγκόρ, πάντα θέλει να 

παρασέρνει τους ανθρώπους και να τους οδηγεί στο βούρκο της αμαρτίας» είπε 

λυπημένα ο ερυθρόδερμος. 

«Δε μου λες, πνεύμα δεν είσαι;» ρώτησα τον τύπο μια ερώτηση που ταλάνιζε το 

μυαλό εδώ και καιρό. 

«Εξαρτάται. Για τον καθένα είμαι κάτι διαφορετικό. Για σένα ίσως είμαι ένα 

πνεύμα» απήντησε ήπια χωρίς να ενδιαφέρεται ιδιαίτερα για την απάντηση. 

«Νομίζω πως ήρθε η ώρα να με βοηθήσεις να βρω κάτι για να φάω» είπα κάπως 

εκνευρισμένα. 

«Καλά, μην εκνευρίζεσαι για το παραμικρό. Γι’ αυτό εμφανίστηκα άλλωστε. Τι 

θέλεις να φας; Μπορώ να σου φέρω ψάρι, χοίρο, μοσχάρι, αρνί και γενικότερα ό,τι 

τραβάει η ψυχή μου. Πες μου εσύ και εγώ θα σου το φέρω». 



106                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Αναζήτησα στα ενδότερα της ψυχής μου τα θέλω του οργανισμού. Το 

είναι μου δεν ήθελε πολλά, παρά μόνο ένα αγκίστρι. Θα έπιανε μονάχο του το 

φαγητό. Δεν ήθελε βοήθεια από τον τύπο και μάλλον είχε και εν κατακλείδι 

δίκιο. 

«Ένα αγκίστρι θέλω πνεύμα» φώναξα δυνατά. 

 Ο ινδιάνος παραξενεύτηκε με το αίτημα. Φαίνεται είχε συνηθίσει στην 

εκπλήρωση μεγαλόπρεπων επιθυμιών.  

«Κοίταξε, θα σου δώσω αυτό που ζητάς, με τον όρο να υλοποιήσεις την αποστολή 

και δεύτερον να καταλάβεις πως δεν είμαι πνεύμα. Είτε σ’ αρέσει είτε όχι είμαι κάτι 

ανώτερο» είπε εκείνος υποτιμητικά.  

«Πέτα το ανέτοιμο ψαροκάλαμο μέσα στο νερό. Όταν το σκοινί ακουμπήσει το νερό, 

τότε θα υλοποιηθεί η επιθυμία σου» συνέχισε. 

 Έκανα ό,τι είπε και, προς μεγάλη μου έκπληξη, το αυτοσχέδιο καλάμι 

έπειτα από περίπου δύο ώρες, έπιασε ένα μεγάλο ψάρι. Λυπάμαι που το 

ομολογώ αγαπητέ συνοδοιπόρε, αλλά ήμουν άσχετος από ψάρεμα κι 

επομένως αδυνατούσα να αναγνωρίσω το ψάρι. 

«Μπράβο! Μπράβο! Είσαι πραγματικά φοβερός» ζητωκραύγασε ο τσερόκι. 

 Χωρίς να του δώσω σημασία, ξεκίνησα να αναζητώ ξύλα για τη 

δημιουργία φωτιάς. Τώρα που είχα φέρει εις πέρας το δυσκολότερο μέρος της 

προετοιμασίας του δείπνου, ήμουν γεμάτος χαρά κι ανυπομονησία 

προσμένοντας το ψήσιμο της σάρκας του ψαριού. Πάντοτε αντιπαθούσα τα 

ψάρια, αλλά όταν λιμοκτονείς αναγκάζεσαι να γευτείς οτιδήποτε. 

 Βρήκα ξύλα. Βρήκα πέτρες για το άναμμα της φωτιάς. Επιτέλους θα 

έτρωγα. Η φωνή του πνεύματος φανέρωσε μια ακόμα πικρή αλήθεια. 

«Κοίτα, επειδή βαρέθηκα με την τραγελαφική κατάστασή σου, θα ήθελα να σου 

εξομολογηθώ πως το συγκεκριμένο ψάρι που ετοιμάζεσαι να φας είναι 

δηλητηριώδες. Δε στο είπα, γιατί έχει πλάκα να σε βλέπω να κουράζεσαι» χαχάνισε 

εκείνος. 

 Ένιωσα το μίσος να γεμίζει την καρδιά μου. Το πνεύμα δεν μπορούσε 

να γίνει πια ανεκτό. Αρκετά! Είχα αναγκαστεί να υπομείνω όλο αυτό τον 

εξευτελισμό μόνο και μόνο για να φέρω εις πέρας τη χαζή αποστολή του. Εδώ, 

σ’ αυτή την παραλία θα τον κέρδιζα ακόμα κι αν χρειαζόταν να παλέψω μέχρι 

ο θάνατος να με αποτραβήξει από τον κόσμο των ζωντανών. Συνεπαρμένος 

λοιπόν από το μίσος που είχε ριζώσει στα βάθη της καρδιάς, επιτέθηκα στον 

ανίδεο ερυθρόδερμο. 

 Δυστυχώς, όλο το κορμί μου πέρασε μέσα από τη μορφή. Προσγειώθηκα 

ανώμαλα στο χώμα. Αν θυμάμαι καλά, είχα χτυπήσει.  



Μια σειρά από τρομαχτικά γεγονότα        107 
_______________________________________________________________________________________________________________________________________________________________________________________________________________ 

 

 

«Επειδή κατανοώ πως έχεις φτάσει στα όριά σου, θα ήθελα να σου υπενθυμίσω πως 

δε φταίω εγώ για όλα τα δεινά σου. Μάλιστα, για να δεις πόσο καλός είμαι, θα σε 

αφήσω ήσυχο, αφού πρώτα ικανοποιήσω την πείνα σου». 

 Με το άκουσμα των τελευταίων του λόγων, δίπλα από τη φωτιά 

εμφανίστηκε ένα πλουσιοπάροχο τραπέζι. Πάνω από το άσπρο 

τραπεζομάντιλο υπήρχε μια πληθώρα από φαγητά. Τα μάτια μου, αν θυμάμαι 

καλά, είδαν χοιρινό και μοσχαρίσιο κρέας, κοτόπουλο, ψάρι, χαβιάρι, κάθε 

λογής πίτες και μια πανδαισία από φρούτα. Τα σερβίτσια ήταν από καθαρό 

κρύσταλλο, ενώ δίπλα στη φωτιά έστεκε ένας καλοντυμένος σερβιτόρος. 

Φορούσε ένα μαύρο παπιγιόν κι ένα σμόκιν σε αποχρώσεις του γκρίζου. 

 Παρασυρμένος από τις απολαύσεις του τραπεζιού, ξεκίνησα να γεύομαι 

μανιωδώς όλα τα καλούδια. Εξεχούσης σημασίας αποτελούσε και η άψογη 

συμπεριφορά του σερβιτόρου. Κάθε φορά που σωνόταν το κρασί από το 

κρυστάλλινο ποτήρι μου, εκείνος προθυμοποιούταν να το γεμίσει. Το δείπνο 

πλάι στην ακροθαλασσιά ίσως να ήταν το καλύτερο πράγμα που μου είχε 

συμβεί από τότε που είχε ξεκινήσει αυτή η σειρά από τα τρομαχτικά γεγονότα. 

 Όταν τελείωσα το φαγοπότι, τα πιάτα με όλα τα καλούδια, χάθηκαν 

και στη θέση τους φανερώθηκαν διάφορα γλυκά. Ο σερβιτόρος σαν σωστός 

επαγγελματίας, με ρώτησε τι γλυκό θα ήθελα. Εγώ, αφού σκέφτηκα για λίγο 

τις ορέξεις της κοιλιακής χώρας, πήρα την απόφαση να φάω μια πουτίγκα, 

που αποτελούσε και κλασσικό έδεσμα της πατρίδας μου. 

 Κάθισα για κάμποση ώρα στο τραπέζι. Αγνάντευα το πέλαγος. 

Σκεφτόμουνα πως σε λίγο όλα θα τελείωναν. Ο κατάκοπος από τη δουλειά 

σερβιτόρος κάθισε δίπλα μου. Μολονότι αποτελούσε δημιούργημα πνεύματος, 

εμένα μου φαινόταν σαν ένα ολοζώντανο όν. Με άγγιξε με τα θερμά του χέρια 

κι άρχισε να εξιστορεί την ιστορία της ζωής του. 

«Ξέρεις φίλε, πριν γίνω σερβιτόρος ήμουνα κι εγώ κάπως σαν εσένα. Νέος, με 

όνειρα. Ήθελα να κατακτήσω τον κόσμο. Ήθελα να αποκτήσω μια μεγάλη 

οικογένεια, γυναίκα, παιδιά και να ζήσω για το υπόλοιπο της ζωής μου ευτυχισμένα. 

Είχα όμως ένα χείριστο κουσούρι, ήμουν φιλοπερίεργος. Μέχρι τα τριάντα μου 

χρόνια, αυτό το κουσούρι με είχε βοηθήσει στη δουλειά μου. Δούλευα σαν 

ερασιτέχνης ερευνητής. Αρχικά, διερευνούσα εύκολες υποθέσεις όπως απάτες, 

πλαστογραφίες και μικροκλοπές. Λόγω των ικανοτήτων μου γρήγορα απέκτησα μια 

καλή φήμη στην ευρύτερη περιοχή όπου εργαζόμουνα. Από ερευνητής μπορείς να 

πεις πως έγινα και ντέντεκτιβ καθώς πότε-πότε βοηθούσα την αστυνομία ή 

παρακολουθούσα τις συζύγους διαφόρων ανδρών που πίστευαν πως τους απατάνε 



108                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

οι σύζυγοί τους. Τα χρήματα που κέρδισα από την ενασχόληση αυτή θα τα 

χαρακτήριζα ικανοποιητικά. 

 Δυστυχώς, η μεγαλομανία που με χαρακτήριζε τότε με οδήγησε σε κάποιες 

λανθασμένες επιλογές. Για να μην πολυλογώ, μια μέρα έφτασε στο σπίτι μου μια 

συνομήλικη γυναίκα. Η ομορφιά της ήταν κάτι το ξεχωριστό. Μαύρα μακριά μαλλιά 

σαν τον έβενο, κόκκινα χείλη σαν το κεράσι και ένα εξαίσιο σώμα. Όπως 

καταλαβαίνεις, η γυναίκα με μάγεψε και χωρίς να σκεφτώ νηφάλια την προσφορά 

της, δέχτηκα να τη βοηθήσω. Ανόητη κίνηση, αν θες τη γνώμη μου, αλλά εφόσον 

την έκανε, δεν υπήρχε άλλη εναλλακτική λύση. 

 Δέχτηκα, να ερευνήσω μία στοιχειωμένη έπαυλη που την είχε κληρονομήσει 

από τον πατέρα της. Ορμώμενος λοιπόν από το συναίσθημα της περιέργειας μαζί με 

την επίδραση της γοητείας της θεόπνευστης γυναίκας, οδηγήθηκα στην έπαυλη. 

Εκεί, έμεινα για άλλες πέντε μέρες μέχρι να εξιχνιάσω την υπόθεση. Τελικά, μέσα 

στους τοίχους του σπιτιού ζούσε το φάντασμα του προπάππου της γυναίκας και 

ήθελε να του φέρω ένα διαμάντι από κάποιο σπίτι. Όταν πραγματοποίησα την 

επιθυμία του φαντάσματος, άφησε ήσυχη την έπαυλη. Η γυναίκα με πλήρωσε αδρά 

παρακαλώντας με να μη μαθευτεί η ιστορία. Της υποσχέθηκα πως δε θα πω 

πουθενά τίποτα. Έκτοτε εξαφανίστηκε, σαν να την κατάπιε η γη. Κανένα σημάδι 

ζωής» είπε ο σερβιτόρος ψιθυριστά. 

«Να φανταστώ πως συνέβησαν κι άλλα παρόμοια γεγονότα μέχρι να φτάσεις σ’ 

αυτή την ακρογιαλιά;» ρώτησα νιώθοντας μέσα μου πως γνώριζα ήδη την 

απάντηση του άνδρα. 

 Εκείνος γέλασε δυνατά, μα δεν ακούστηκε σαν γέλιο χαράς. 

Περισσότερο έμοιαζε με χαχανητό τρελαμένου ανθρώπου. 

«Ναι, περίπου δύο παρόμοια περιστατικά. Μετά απ’ αυτά, εμφανίστηκε η Μιακόντα 

και οι δύο ινδιάνοι τσερόκι. Κατάφερα να επιζήσω από τη γυναίκα του φεγγαριού κι 

ύστερα εμφανίστηκαν κάτι παράξενα όντα πάνω σε κάποιες άμαξες να με 

κυνηγάνε. Για να ξεφύγω μπήκα σ’ ένα σπίτι όπου μου μίλησε ένας γέρος για τον 

Γιάχνα και τον Μπελφαγκόρ. Αφού μίλησε, πέθανε. Με το θάνατό του 

συνειδητοποίησα πως στο σπίτι υπήρχαν στους τοίχους ρουνικά με αίματα και 

διάφορα σύνεργα βασανιστηρίων. 

 Βγήκα φοβισμένος έξω από το σπίτι. Έφτασα στο λιμάνι. Μπαρκάρισα σ’ ένα 

πλοίο. Στα μέσα του ταξιδιού περίπου έλαβε χώρα μια πρωτοφανή ανταρσία 

εξαιτίας ενός ασήμαντου προβλήματος. Για κάποιο λόγο πίστεψα πως ήμουνα 

υπεύθυνος για την κακοτυχία που τους είχε βρει. Έτσι, αποφάσισα να εγκαταλείψω 

το πλοίο μέσα στη θύελλα. Χαζή απόφαση αν θες τη γνώμη μου, μα βλέπεις, δεν 

είχα επιλογή. 



Μια σειρά από τρομαχτικά γεγονότα        109 
_______________________________________________________________________________________________________________________________________________________________________________________________________________ 

 

 

 Πνίγηκα ενώ με κορόιδευε ο ινδιάνος. Έφτασα ναυαγός σ’ αυτή την παραλία 

και έψαχνα να βρω φαγητό. Τότε, ήρθε ο ερυθρόδερμος. Με ρώτησε αν πείναγα. 

Έγνευσα καταφατικά. Μου πρόσφερε χοιρινό κρέας κι άφθονη μπύρα. Η γεύση του 

κρέατος στο στόμα μου μαζί με την υπέροχη θέα της θάλασσας γέμισαν το είναι μου 

με μια πρωτόγνωρη ευχαρίστηση. Σπάνια ένιωθα κάτι όμοιο μ’ εκείνο το 

συναίσθημα από τότε που είχα ξεκινήσει αυτή την αλλόκοτη περιπέτεια. 

 Το πρωί ήρθε. Ένα διαφορετικό αίσθημα πλανιόταν στην ατμόσφαιρα. Για 

να σου πω την αλήθεια φίλε μου, ήλπιζα έστω και για κάποια μηδαμινά 

δευτερόλεπτα πως το τέλος πλησίαζε. Επιτέλους θα έσωνα τον εαυτό μου, θα 

γινόμουνα ο μοναδικός απόγονος των ινδιάνων τσερόκι που θα είχε ολοκληρώσει 

την αποστολή. 

 Συνεπαρμένος από τη φαινομενική νίκη, έφτασα στο τεράστιο δέντρο. 

Εκεί, υπήρχε μια μεγάλη κουφάλα ικανή να χωρέσει τουλάχιστον ένας άνθρωπος. Ο 

ινδιάνος εμφανίστηκε ζητώντας μου να μεταμορφωθώ σε Γιάχνα, δηλαδή σε 

αρκούδα στη γλώσσα των τσερόκι, για να μπορέσω να κατέβω και να αρπάξω το 

αγαλματίδιο από τον φύλακα. Ο φύλακας είναι μία κερασφόρος αρκούδα. Από το 

στόμα της τρέχουν πράσινα σάλια. Έχει ένα κόκκινο κι ένα πράσινο μάτι. Τα δόντια 

της έχουν δημιουργηθεί από σίδερο. Τέλος, πρόσεξα ιδιαίτερα τα νύχια των 

τεσσάρων ποδιών, γιατί είναι από ατσάλι. 

 Την είχα βρει να κοιμάται. Ήταν αρκετά εύκολο να αρπάξω χωρίς να με 

καταλάβει το αγαλματίδιο που είχε τη μορφή μιας πρωτόγνωρης θεότητας. 

Δυστυχώς, το πρόβλημα αγαπητέ μου δεν ήταν η αρπαγή του αγαλματιδίου, μα η 

επιστροφή στην είσοδο της κουφάλας. 

 Λίγο πριν βγω στην έξοδο, εμφανίστηκε η πρώην γυναίκα μου. Είτε με 

πιστεύεις είτε όχι, μπροστά μου εμφανίστηκε η δεδηλωμένη αγαπημένη μου που η 

απώλειά της με είχε στοιχειώσει αρκετά χρόνια, αφού δεν μπορούσα να στεριώσω 

σχέση εξαιτίας της αγάπης που έτρεφα για εκείνην. 

 Έπρεπε να ήσουνα κοντά μου να την έβλεπες. Το δέρμα της ήταν απαλό σαν 

το μετάξι. Τα χείλη της ήταν ζουμερά και σε καλούσαν να τα γευτείς. Η 

κορμοστασιά της θύμιζε Θεά. Πραγματικά, δεν μπορώ να σου περιγράψω καλύτερα 

την εικόνα της. Τότε, κοντά στην έξοδο της κουφάλας έμοιαζε με τη θεά Αφροδίτη. 

 Άρχιζα να φωνάζω. Την παρακαλούσα να με κάνει άνθρωπο για να 

μπορέσω να νιώσω, τα μαλλιά, την ανάσα, το δέρμα της. Εκείνη χαμογέλασε γλυκά. 

Αν έβλεπες τη ματιά της θα καταλάβαινες πως κι εκείνη ήθελε να με αγγίξει. Με 

πλησίασε ενώ συνέχιζα να φωνάζω από χαρά. 



110                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Τη στιγμή που η μουσούδα ακούμπησε τη μύτη της, ένιωσα μια δυνατή 

σουβλιά να διαπερνά την πλάτη μου. Γυρνώντας το κεφάλι είδα την τερατόμορφη 

αρκούδα να με δαγκώνει στην πλάτη.  

 Για να μην πολυλογώ και σε κουράζω, εκείνο το ζώο με σκότωσε» είπε ο 

σερβιτόρος καταβάλλοντας τιτάνια προσπάθεια για να μην κλάψει. 

Μολαταύτα, ένα δάκρυ κύλησε και χάθηκε στη φωτιά.   

«Και έκτοτε τι κάνεις;» ρώτησα διατυπώνοντας μια εύλογη απορία. 

«Μακάρι να ’ξερα! Από τότε που πέθανα, βρίσκομαι σ’ έναν κόσμο σαν τον κόσμο 

των ονείρων. Συγχρόνως, απ’ ότι βλέπεις παραμένω νέος. Πολλές φορές σκέφτομαι 

πως ίσως δεν έχω πεθάνει, αλλά αν δεν έχει συμβεί αυτό, τότε τι ακριβώς έχω 

πάθει;». 

«Τον σερβιτόρο γιατί τον κάνεις τότε;». 

«Ξέρεις πώς είναι να κάθεσαι συνεχώς; Κάποια στιγμή σε πιάνει αφόρητη πλήξη κι 

αποφασίζεις να κάνεις κάτι» απήντησε ο τύπος αδιάφορα. 

«Λοιπόν, για να καταλάβω καλά, αύριο θα βρεθώ αντιμέτωπος με την κερασφόρο 

αρκούδα και θα πρέπει να πάρω το αγαλματίδιο κι έπειτα θα πρέπει να τρέξω 

γρήγορα έξω από την κουφάλα;» ρώτησα κάπως τρομαγμένα. 

«Ακριβώς, κι αν θέλεις τη συμβουλή μου, φρόντισε να τα καταφέρεις, διαφορετικά 

θα καταλήξεις σαν εμένα. Για να λέει αυτό το πνεύμα του ινδιάνου ότι η αποστολή 

είναι σημαντική, φαντάσου τα οφέλη που θα αποκομίσεις. Πάντα πίστευα πως η 

ανταμοιβή θα ήταν να επιστρέψει στη ζωή η γυναίκα μου. Δυστυχώς η αδυναμία 

μου να ξεπεράσω το προτελευταίο εμπόδιο, με οδήγησε στην καταστροφή. Εσύ όμως 

φίλε μου μπορείς να αποκτήσεις αυτό που ποθεί η καρδιά» είπε χτυπώντας με 

φιλικά στην πλάτη. 

«Δε σου πέρασε ποτέ από το μυαλό πως βοηθάμε να πραγματωθεί κάποιο κακό 

γεγονός;» ρώτησα ψιθυρίζοντας. 

 Το χαρούμενο πρόσωπο του σερβιτόρου σκοτείνιασε. Σούφρωσε τα 

φρύδια ενώ σκεφτόταν τα λεγόμενα. Πότε-πότε κινούσε σπασμωδικά τα χέρια 

σχηματίζοντας σύμβολα στον αέρα. Κάποια στιγμή κιόλας σηκώθηκε από την 

καρέκλα κι άρχισε να χορεύει βγάζοντας ιαχές. Το θέμα μου προκάλεσε 

έντονο δέος. 

«Ξέρεις, είχα σκεφτεί πάμπολλες φορές το ίδιο. Κοίτα, εγώ πάντα προσπαθούσα να 

βοηθήσω όποιον είχε την ανάγκη μου. Οπότε, ο ινδιάνος ήθελε βοήθεια κι εγώ αυτό 

έκανα. Προσπάθησα να τον βοηθήσω για τον απλό λόγο πως δεν είχα επιλογή. 

Πίστεψε τα λόγια μου, ούτε εσύ έχεις επιλογή. Νομίζω πως είναι καλύτερο να 

φτάσεις στο τέλος. Καλή τύχη, ελπίζω να τα καταφέρεις» είπε ο σερβιτόρος και με 



Μια σειρά από τρομαχτικά γεγονότα        111 
_______________________________________________________________________________________________________________________________________________________________________________________________________________ 

 

 

μια κίνηση του χεριού του χάθηκε. Πήγε στον κόσμο των πνευμάτων για να 

συναντήσει τον ινδιάνο τσερόκι. 

 Εκεί, στην ακρογιαλιά, με το μωσαϊκό των αστεριών πάνω από το 

κεφάλι μου κοιμήθηκα, γιατί ξημέρωνε μια πραγματικά δύσκολη μέρα. Αύριο 

θα έβλεπα την πεθαμένη γυναίκα μου. Καθώς ένιωθα τα βλέφαρα να 

κλείνουν, ένιωθα μια πρωτόγνωρη έξαψη βλέποντας το γλυκό πρόσωπο της 

αγαπημένης μου. 

 Το θαλασσινό νερό έβρεχε τα πόδια μου. Η στάθμη του νερού είχε 

ανέβει αρκετά σχετικά με χτες. Ένας κρύος άνεμος μ’ έκανε να τουρτουρίζω. 

Βλέπετε, ήταν κι εκείνα τα κουρελιασμένα ρούχα που δε ζέσταιναν καθόλου 

το κορμί.  

 Κάποια στιγμή, ένιωσα τις αχτίδες του ηλίου να χτυπάνε το πρόσωπό 

μου. Σηκώθηκα με δυσκολία. Παρά τον ήλιο εξακολουθούσε να κάνει αρκετό 

κρύο. Ωστόσο, ξεκίνησα να βαδίζω προς τον προορισμό μου. Καθώς λοιπόν 

έπαιρνα το δρόμο για το ΔΕΝΤΡΟ, έτριβα τα χέρια μου για να ζεσταθώ λιγάκι. 

 Κατά το απογευματάκι, αφού είχα διασχίσει μια αχνή έκταση με καυτή 

άμμο, είδα να αχνοφαίνεται στον ορίζοντα το ΔΕΝΤΡΟ. Ήμουν χαρούμενος 

που είχα εγκαταλείψει την έρημο, μα ένιωθα τη ψυχή να τρεμοπαίζει σαν φως 

σκεφτόμενος τόσο την αρκούδα όσο και τη μοναδική γυναίκα της ζωής μου. 

 Η έντονη αίσθηση της δίψας με οδήγησε σε μια γούρνα με νερό. Το νερό 

ευτυχώς έδειχνε καθαρό. Έχωσα το βρώμικο κεφάλι μέσα κι ήπια σχεδόν σαν 

ζώο όλο το νερό. Το ύδωρ έδρασε ευεργετικά για την ψυχοσύνθεσή μου. 

Απέκτησα ξανά ζωντάνια. Τα χείλη μου είχαν πάψει να είναι ξερά, ενώ το 

δέρμα λαμπύριζε κάτω από τις αχτίδες του καυτού ήλιου. 

 Η άφιξή μου μπροστά από την κουφάλα του πλάτανου έγινε όταν 

ανέβηκε στον ουρανό το φεγγάρι αντί του ηλίου.  

«Γεια σου μεγάλε, άργησες» είπε χαχανίζοντας το πνεύμα. 

«Γεια σου. Μετά απ’ αυτό τι ακριβώς θα κάνω;» ρώτησα εξουθενωμένος. 

«Μετά από την αρπαγή του αγαλματίδιου θα πρέπει να το μεταφέρεις στα βουνά 

Γκρέιτ Σμόκι. Από εδώ και πέρα δε θα με δεις ξανά. Ο υπεύθυνος για σένα θα είναι ο 

λευκός Γουαχγιάχ. Αυτός θα σε οδηγήσει στον τελικό προορισμό, εκεί όπου θα 

τοποθετήσεις το άγαλμα του Μπελφαγκόρ. Τώρα, θα σε μεταμορφώσω σε Γιάχνα, 

δηλαδή στη γλώσσα μας σε αρκούδα» είπε ο ερυθρόδερμος χτυπώντας τις 

παλάμες των χεριών δυνατά. Προφανώς ετοιμαζόταν για τη μεταμόρφωση. 

«Πριν φύγεις μπορώ να σε ρωτήσω κάτι;». 

«Ναι, γρήγορα όμως γιατί έχουμε αργήσει. Το πνεύμα του Μπελφαγκόρ έχει αρχίσει 

να εκνευρίζεται» απήντησε ανυπόμονα. 



112                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Γιατί είχες πει πως το αγαλματίδιο ονομάζεται Γιάχνα και ότι ο Μπελφαγκόρ είναι 

κακός;». 

«Ωχ αδερφάκι μου, πού κολλάς κι εσύ. Μπορεί να έκανα και κάποιο λάθος. Είσαι 

έτοιμος να μεταμορφωθείς σε αρκούδα;» ρώτησε με τεράστια ανυπομονησία. 

«Ναι» απήντησα κάπως φοβισμένα.  

 Μια μελωδία γαλήνιων φωνών κατέκλυσε το χώρο όπου στεκόμουνα. 

Μια αστραπή τρύπησε το έδαφος. Από μέσα ξεπετάχτηκαν πίδακες ύδατος. Στο 

κέντρο της αυτοσχέδιας λίμνης δημιουργήθηκε ένα φωτοστέφανο. Ο ινδιάνος 

φώναξε να κάτσω στο κέντρο του φωτοστέφανου. Έτσι, δειλά-δειλά πλησίασα 

το λαμπυρίζον ημικύκλιο. Η μελωδία των πνευμάτων στη δικιά τους γλώσσα 

δυνάμωνε καθώς πλησίαζα. Μόλις έκατσα μέσα στο φωτοστέφανο, ένα κύμα 

νερού με σήκωσε στον αέρα. Οι φωνές των πνευμάτων αρχινίσανε να 

τραγουδούν μελωδικά τη λέξη Γιάχνα. Αιωρήθηκα στον ουρανό ενώ με 

έλουζε το θείο φως. Το τραγούδι τελείωσε. Η λίμνη μαζί με το φωτοστέφανο 

χάθηκαν. Είχα μεταμορφωθεί σε καφέ αρκούδα. 

 Επεξεργάστηκα για λίγο το νέο μου σώμα. Ένιωθα παράξενα, μα 

τουλάχιστον δεν ένιωθα το κρύο ούτε πονούσα καθόλου. Ένιωθα 

δυνατότερος από πριν. «Θα τα καταφέρω να πάρω το αγαλματίδιο» σκέφτηκα 

καταχθόνια. Μάλιστα, πρέπει να γέλασα κιόλας. 

 Οι γέλωτες διακόπηκαν απότομα εξαιτίας της θύμησης των λεγομένων 

του σερβιτόρου. Όφειλα να μη φωνάζω, διαφορετικά θα ξύπναγα το 

κερασφόρο φύλακα. Έτσι, θυμούμενος κάθε λέξη από τη συζήτηση της 

προηγούμενης μέρας, πέρασα στα έγκατα της γης.  

 Το μονοπάτι προς τα έγκατα της γης ήταν σκοτεινό, μα με τα μάτια της 

αρκούδας μπορούσα έστω και δύσκολα να βλέπω. Το μονοπάτι με χωρούσε με 

δυσκολία, γιατί όσο περισσότερο κατέβαινα τόσο στένευε εκείνο. Παντού 

υπήρχαν ζωύφια. Ακρίδες, κατσαρίδες, μυρμήγκια, σκουλήκια κι άλλα είδη 

που έβλεπα για πρώτη φορά. Μερικές φορές είχα την εντύπωση πως οι ρίζες 

του γιγαντιαίου πλάτανου κουνιόντουσαν για να με πιάσουν, αλλά τελικά δεν 

έκαναν τίποτα. Παρέμεναν εκεί μέσα στο μονοπάτι. Ίσως αργότερα, όταν 

έπιανα το αγαλματίδιο, να προσπαθούσαν να με αιχμαλωτίσουν. 

 Βάδιζα προσεχτικά για περίπου σαράντα λεπτά μέχρι να φτάσω σ’ 

ένα σημείο όπου σταμάτησε το κατηφορικό μονοπάτι. Μπροστά στα έκπληκτα 

μάτια μου εμφανίστηκε ένας ολόκληρος κόσμος. Στο ταβάνι της θεόρατης 

σπηλιάς υπήρχε ένας μαύρος ουρανός με άστρα. Στα τοιχώματα φύτρωναν 

λουλούδια κάθε είδους. Μπόρεσα να αναγνωρίσω κάποιες αζαλέες, κάποια 

μπλε τριαντάφυλλα και κάποια αναρριχώμενα γλυτσίνια. Πέρα στον ορίζοντα 



Μια σειρά από τρομαχτικά γεγονότα        113 
_______________________________________________________________________________________________________________________________________________________________________________________________________________ 

 

 

φύτρωνε ένα δάσος από πεύκα, ενώ περίπου πενήντα μέτρα από εκεί που 

βρισκόμουνα έστεκε μια ξύλινη καλύβα. Δίπλα της είχε κατασκευαστεί μια 

γέφυρα από χρυσάφι, σμαράγδια και ρουμπίνια. Από κάτω της έρεε κοκκινωπό 

ύδωρ που παρέπεμπε σε λάβα. 

 Στα δεξιά μου είχαν στερεωθεί πινακίδες. Μία εξ αυτών έγραφε με 

κεφαλαία γράμματα: «ΑΓΑΛΜΑΤΙΔΙΟ». Επεξεργάστηκα για λίγο την πινακίδα 

και βρήκα από πίσω της πολλές κηλίδες αίματος. Ένιωθα ένα ρίγος να 

διαπερνά το σώμα μου. Όλα έδειχναν ονειρεμένα, μα τούτο το σημάδι 

φανέρωνε την πραγματικότητα. Ο τόπος μέσα στην κουφάλα αποτελούσε 

νεκροταφείο για όλους εκείνους τους μωρούς που είχαν το θράσος να 

αρπάξουν το αγαλματίδιο του Μπελφαγκόρ. 

 Περπάτησα πάνω στο ολόχρυσο μονοπάτι που οδηγούσε στη γέφυρα 

έχοντας κατά νου την περιγραφή του σερβιτόρου σχετικά με τον κερασφόρο 

αρκούδο. Όφειλα να παραμείνω ήρεμος με όλες τις αισθήσεις μου σε 

επιφυλακή, γιατί ήθελα να βγω ζωντανός από το νεκροταφείο. Μοναχά η 

σκέψη του θανάτου με φόβιζε. 

 Τα μπιρμπιλωτά μου μάτια συνέλαβαν μια κίνηση μες στα σκοτάδια. 

Κάπου πάνω από το κεφάλι μου υπήρχε ένα πτηνό. Σχεδόν αμέσως έστριψα 

κατευθυνόμενος προς την είσοδο της σπηλιάς. Πάνω στη βιασύνη μου, 

σκόνταψα. Βγήκα έξω από το δρόμο. Έπεσα πάνω στο γρασίδι του λιβαδιού.  

 Η τυχαία μου πτώση φανέρωσε την πραγματικότητα. Το χτύπημα στο 

κεφάλι πιθανόν από τη πτώση μ’ έκανε να συνέλθω από τα μάγια, γιατί 

έβλεπα επιτέλους την αληθινή εικόνα της σπηλιάς. Το μαγευτικό τοπίο που 

περιέγραψα πριν παρέπεμπε σε παιδικό βιβλίο με νεραϊδούλες και χαρούμενα 

ζωάκια. Όφειλα από την πρώτη στιγμή να αντιληφθώ πως κάτι δεν πήγαινε 

καλά. 

 Το πουλί που είχε πετάξει πάνω από το αρκουδίσιο κεφάλι μου 

έμοιαζε με κορυδαλλό, μα στην πραγματικότητα ήταν μια νυχτερίδα. Η 

φαινομενική ταμπέλα ήταν ένας βράχος λουσμένος από αίματα. Κάποιος είχε 

προσπαθήσει να χαράξει τη λέξη ΑΓΑΛΜΑΤΙΔΙΟ, που ανέφερα πριν, χωρίς 

μεγάλη επιτυχία. Το ολόχρυσο μονοπάτι είχε κατασκευαστεί από κόκαλα 

πεθαμένων. Η καλύβα υπήρχε όντως, αλλά ήταν τόσο τρομαχτική που 

παραλίγο να μου ξεφύγουν κάποιες στριγκλιές. Συγχρόνως, τα φυτά στους 

τοίχους ονομάζονταν όπως καταλάβατε βρύα και τέλος η κοκάλινη γέφυρα 

έστεκε πάνω στη καυτή λάβα. Η μεγαλύτερη φρικαλεότητα ήταν το 

φαινομενικό δάσος. Από την αρχή μέχρι το τέλος του υπήρχε ένα γλοιώδες 

πράσινο υγρό που έβγαινε από τα σαγόνια του αρκούδου. Σ’ αυτή την 



114                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ιδιόμορφη λίμνη υπήρχε δίπλα στη γούνα του τέρατος ένα βάθρο. Πάνω στο 

βάθρο στεκόταν το κόκκινο αγαλματίδιο του Μπελφαγκόρ.  

 Έχοντας πίστη στις ικανότητες που μου είχε προσφέρει απλόχερα ο 

Θεός, έφτασα στην αρχή της γέφυρας. Η ζέστη της καυτής λάβας ίδρωνε τη 

γούνα. Η χείριστη κατάσταση της γέφυρας γέννησε άμεσα το συναίσθημα της 

αμφιβολίας για την επιτυχή διάβασή της. Αν είχα παραμείνει άνθρωπος θα 

είχα εμφανώς περισσότερες ελπίδες να περάσω απέναντι εξαιτίας του 

μειωμένου βάρους. Μολονότι είχα φρούδες ελπίδες, απόρροια του τωρινού 

μου όγκου, πάτησα πάνω στην ετοιμόρροπη γέφυρα. Κουνήθηκε, μα ευτυχώς 

παρέμεινε όρθια. 

 Περπατούσα κάπως ατσούμπαλα σπάζοντας τα κόκαλα που 

βρισκόντουσαν στο μονοπάτι. Φοβόμουνα μήπως οι κρότοι από τα σπασμένα 

κόκαλα αφύπνιζαν το αιμοβόρο τέρας. Ο φύλακας όμως του πολυπόθητου 

αγαλματιδίου έδειχνε να έχει παρασυρθεί από τον Μορφέα σ’ ένα υπέροχο 

ταξίδι στον ονειρικό κόσμο. 

 Χωρίς ιδιαίτερο πρόβλημα διέσχισα τη γέφυρα. Η δυσοσμία του 

πρασινωπού υγρού τρύπησε τα ρουθούνια. Τα σάλια του τέρατος μύριζαν 

απαίσια. Θύμιζαν έντονα τη μυρωδιά του σπιτιού των βασανιστηρίων στο 

Λονδίνο. 

 Με τα ρυπαρά μου νύχια άγγιξα το υγρό, ήταν κολλώδες. Θα 

δυσκολευόμουνα να τρέξω γρήγορα ώστε να αποφύγω τον φύλακα. Μάλλον, 

θα κατάφερνα να αρπάξω το αγαλματίδιο, μα ύστερα εκείνο θα ενεργοποιούσε 

μια σειρά από παγίδες. Οι παγίδες μάλλον θα ήταν θανάσιμες. Πάραυτα, εγώ 

όφειλα να εκπληρώσω την αποστολή. 

 Το πρασινωπό υγρό είχε ξεπεράσει τους γούνινους αστραγάλους μου. 

Έπιασα το άγαλμα. Όταν άγγιξα το πορφυρό αγαλματίδιο, ένιωσα ένα 

αφόρητο βάρος να μεταβιβάζεται στο κορμί μου. Η μεταφορά του απαιτούσε 

εξαιρετική δύναμη. Άρχισα να βουλιάζω μέσα στην κολλώδη ουσία. Το υγρό 

έφτασε στο στόμα μου. Μερικό εισχώρησε μέσα στο στόμα μου. Η γεύση του 

ήταν άκρως απαίσια. Το στομάχι ανακατεύτηκε τόσο που παραλίγο να βγάλω 

όλο εκείνο το φαγητό που είχα καταναλώσει την προηγούμενη ημέρα. 

 Ύστερα από απίστευτη προσπάθεια, κατάφερα να βγω από την 

ιδιόμορφη λίμνη. Έπρεπε όμως να ακονίσω το μυαλό μου για να βρω τον 

κατάλληλο τρόπο ώστε περάσω την ετοιμόρροπη γέφυρα. Όλο αυτό το βάρος 

θα διέλυε την γέφυρα κι εγώ θα χανόμουνα στην άβυσσο. Ο μοναδικός τρόπος 

να βγω από το σπήλαιο ήταν να πετάξω το άγαλμα πάνω από τη λάβα. 



Μια σειρά από τρομαχτικά γεγονότα        115 
_______________________________________________________________________________________________________________________________________________________________________________________________________________ 

 

 

 Ελπίζοντας να τα καταφέρω, δάγκωσα το άγαλμα. Πήρα φόρα και με 

μια στριφογυριστή κίνηση το πέταξα απέναντι. Εκείνο έφτασε απέναντι. Η 

πρόσκρουση με το έδαφος δημιούργησε έναν εκκωφαντικό θόρυβο που 

μεγεθύνθηκε εξαιτίας του έγκλειστου χώρου.  

 Ένας ήχος ανακούφισης βγήκε άθελα από το στόμα. Μαζί με τον ήχο 

της ανακούφισής μου ακούστηκε κι ένα φοβερό γρύλισμα. Ποτέ μου δεν είχα 

ακούσει κάτι ανάλογο. Ο τρόμος φώλιασε μέσα στο είναι μου, καθώς 

συνειδητοποίησα πως ο κερασφόρος φύλακας είχε ξυπνήσει με σκοπό να 

τιμωρήσει τον ανίδεο που είχε τολμήσει να διαβεί το κατώφλι του σπιτιού για 

να κλέψει το πολύτιμο τρόπαιο που φύλαγε τόσα χρόνια. Κανένας δεν είχε 

φτάσει κοντά όσο εγώ, ο αρκούδος, που στεκόταν μπροστά στη γέφυρα. 

 Πέρασα στην απέναντι μεριά χωρίς να χρονοτριβήσω. Ήθελα να τα 

καταφέρω. Ήθελα να αποδείξω πως ήμουνα ικανός να ολοκληρώσω για 

πρώτη φορά στα χρονικά την αποστολή του ινδιάνου τσερόκι. 

 Τα κοφτερά δόντια του τέρατος πρόβαλλαν απειλητικά καθώς έτρεχε ο 

φύλακας για να σκοτώσει τον παρείσακτο. Με κοίταζε με απίστευτο μίσος. Δε 

φαινόταν να έδειχνε να καταλαβαίνει πολλά πράγματα. Ο σκοτωμός τον 

ενδιέφερε μονάχα. Σίγουρα, θα πάλευε μέχρι τέλους για να επιτύχει όλα όσα 

ποθούσε. 

 Άρχισα να κόβω τα σκοινιά της γέφυρας ώστε να μην μπορέσει ο 

φύλακας να περάσει απέναντι. Ίσως αυτή να ήταν η μοναδική κίνηση που θα 

μπορούσε να αποτρέψει το μοιραίο που έδειχνε να πλησιάζει απειλητικά. Το 

κυνηγητό μέσα στο σπήλαιο αναμενόταν εξαιρετικά επικίνδυνο. Είθε ο Θεός 

να με βοηθούσε να δω ξανά τον γαλάζιο ουρανό.  

 Το κερασφόρο τέρας πάτησε πάνω στην ετοιμόρροπη γέφυρα. Εκείνη 

κουνήθηκε υπερβολικά. Ο φύλακας έχασε το βηματισμό του καθώς ένα σκοινί 

κόπηκε. Παραλίγο να πέσει στην καυτή λάβα, μα τελευταία στιγμή δάγκωσε 

με τα δόντια του το ξύλο. Κρατήθηκε για λίγο ακόμα στη ζωή. Με τα γαμψά 

νύχια μου έκοψα και το δεύτερο σκοινί. Η γέφυρα μαζί με τον διαβάτη χάθηκε 

στη λάβα. Ακούστηκαν κάποια ουρλιαχτά από τον φύλακα καθώς η γούνα του 

καιγόταν. Ποτέ μου δεν είχα φανταστεί πως ένα τέτοιο τέρας θα ένιωθε 

εντονότατα τον πόνο της φωτιάς. 

 Στάθηκα για κάποια λεπτά χαζεύοντας τόσο τα αποκαΐδια της γέφυρας 

και του φύλακα όσο και το αγαλματίδιο που βρισκόταν μπροστά μου. Ήμουνα 

χαρούμενος, γιατί είχα καταφέρει κάτι εξωπραγματικό. Ήμουνα ο πρώτος και 

ο τελευταίος που είχε σκοτώσει τον φύλακα. Αν είχα ανθρώπινα πόδια ήμουν 

πεπεισμένος πως θα ξεκινούσα να χορεύω ξέφρενα.  



116                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Άνοιξα το στόμα μου. Δάγκωσα το έπαθλο συνεπαρμένος από τη 

διάχυτη ευδαιμονία που πλανιόταν στην ατμόσφαιρα. Η χαρά μαζί με την 

έπαρση με είχαν οδηγήσει περίτεχνα στη λησμονιά των λεγομένων του 

σερβιτόρου. Ο σερβιτόρος στην ακρογιαλιά με είχε προειδοποιήσει σχετικά με 

τους κινδύνους που έκρυβε ο κόσμος της κουφάλας του γιγαντιαίου δέντρου. 

Είχε μιλήσει για την εμφάνιση της γυναίκας του και για το γεγονός ότι ο 

αρκούδος με τα κέρατα ταράνδου είχε βρει την ευκαιρία να τον σκοτώσει. Εγώ 

όμως νόμιζα πως είχα σκοτώσει το τέρας. Νόμιζα πως το τέλος αυτής της 

ιστορίας θα καταγραφόταν σύντομα. Είχα έρθει αντιμέτωπος με πάμπολλα 

δαιμόνια κι επομένως όφειλα να διακρίνω όλα εκείνα τα ασήμαντα σημάδια 

που άμα τα ένωνες θα φανέρωναν τη μία και μοναδική αλήθεια. Η αλήθεια 

όμως είχε ξεφύγει από την αντίληψή μου, γιατί είχε καλυφτεί από ένα 

συνονθύλευμα εξαίσιων συναισθημάτων και από εκείνη την πρασινωπή 

πατίνα του χρόνου που κάλυπτε τη σπηλιά. 

 Κρατώντας ανάμεσα από τα κοφτερά δόντια το ομοίωμα του 

Μπελφαγκόρ έφτασα στην αρχή του χωμάτινου δρόμου. Η είσοδος είχε 

καλυφτεί από τις ρίζες του δέντρου. Προσπάθησα να περάσω χωρίς να τις 

κόψω αλλά δεν είχα αποτέλεσμα. Το πέρασμα ήταν ερμητικά κλειστό, ακόμα 

και ο ογκώδης εαυτός μου αδυνάτησε να το ανοίξει. Η πλάση προσπαθούσε 

ξανά να αποτρέψει τη διαφυγή μου.  

 Τελικά, με τα νύχια των γούνινων ποδιών μου έκοψα χωρίς ιδιαίτερη 

δυσκολία τις ρίζες. Εμβρόντητος, παρατήρησα ότι οι ρίζες του δέντρου 

ανάρρωναν τόσο γρήγορα ώστε ήταν σχεδόν αδύνατο το πέρασμά μου στην 

άλλη μεριά. Έκοψα πάλι τις ρίζες. Σχηματίστηκε μια στρογγυλή τρύπα ικανή 

να περάσω το ομοίωμα. Το πέταξα κι ευτυχώς πέρασε χωρίς δυσκολία. Έκανα 

πολλές φορές το ίδιο μέχρι να καταφέρω να διαβώ κι εγώ την είσοδο. 

 Αφού έφτασα στον ανηφορικό δρόμο που περνούσε ακριβώς κάτω από 

το δέντρο ανάμεσα από τις κινούμενες ρίζες οι οποίες για κάποιο λόγο είχαν 

σιγήσει, ένιωσα πως η αποστολή είχε φτάσει στο τέλος. Πλέον δεν υπήρχε 

τίποτα που να μπορεί να με σταματήσει. Τα τέσσερα πόδια μου με οδηγούσαν 

με απόλυτη σιγουριά προς την επιτυχία. Ακόμα και τα ζωύφια του μονοπατιού 

είχαν εξαφανιστεί. Ωστόσο, πουθενά δεν υπήρχε ο λόγος για τον οποίο είχα 

κατέβει στον κόσμο του κερασφόρου φύλακα. Ο «μικρός» Μπελφαγκόρ είχε 

εξαφανιστεί. 

 Η καρδιά μου σκίρτησε. Φόβος με κατέλαβε. Πού είχε χαθεί το άγαλμα; 

Από πίσω μου ακούστηκαν απειλητικές ιαχές σε μια πανάρχαια γλώσσα που 

είχε πάψει να ομιλείται εδώ και χιλιάδες χρόνια. Οι ρίζες που έφραζαν την 



Μια σειρά από τρομαχτικά γεγονότα        117 
_______________________________________________________________________________________________________________________________________________________________________________________________________________ 

 

 

είσοδο υποχωρούσαν. Από το άνοιγμα είδα το τέρας με τα κέρατα να τρέχει 

προς το μέρος μου. Είχε πάρει όλο φωτιά, αλλά δεν έδειχνε να αισθάνεται 

πόνο. 

 Τα δόντια μαζί με την πρασινωπή ουσία που άφηνε νωρίτερα στο διάβα 

του είχαν αντικατασταθεί από φλόγες. Το πλάσμα είχε μεταμορφωθεί σε μια 

πυρωμένη μάζα με κέρατα ταράνδου που όρμαγε μανιωδώς προς το μέρος 

μου. 

 Χωρίς να διστάσω έτρεξα για να σωθώ. Το μυαλό μου είχε σβήσει 

μονομιάς το λόγο της κατάβασής μου σ’ αυτό το αφιλόξενο μέρος και 

υπαγόρευε να σώσω απλά τη ζωή μου. Δεν είχε καμία σημασία αν είχα χάσει 

το ομοίωμα. Όφειλα να ζήσω, επειδή απλούστατα δεν ήθελα να πεθάνω. 

 Η ανάβαση προς την ελευθερία με είχε κουράσει. Τα πόδια μου 

πονούσαν, μα δεν έπρεπε να τα παρατήσω. Είχα καταφέρει να ξεφύγω ήδη μια 

φορά από τα σαγόνια του φύλακα και τώρα θα το κατάφερνα ξανά. 

 Όταν αντίκρισα τις ηλιαχτίδες του ηλίου που τρυπούσαν το υπέδαφος, 

το σώμα γέμισε με περισσότερη δύναμη. Η καρδιά μου έβγαλε φτερά γιατί 

ήμουν βέβαιος πως είχα ξεφύγει. Είχα λησμονήσει όμως την πραγματική 

δύναμη όλων εκείνων των δυνάμεων με τις οποίες είχα έρθει αντιμέτωπος. 

Τίποτα δεν είχε κριθεί ακόμα. 

 Στην έξοδο του ανηφορικού μονοπατιού εμφανίστηκε η γλυκύτατη 

γυναίκα μου. Στα τρυφερά της χέρια κρατούσε το πολυπόθητο έπαθλο της 

αποστολής. Μολαταύτα, το υπέροχο πρόσωπό της με μαγνήτισε. Βλέπετε, είχα 

να το δω χρόνια. Ήταν τόσο όμορφη που δεν μπορούσα να τραβήξω τα μάτια 

μου από πάνω της. 

 Της φώναξα πως μου είχε λείψει. Της φώναξα πως ποθούσα όσο τίποτε 

στον κόσμο να την αγγίξω. Της φώναξα με δάκρυα στα μάτια πως δεν έφταιγα 

για το θάνατό της και την παρακάλεσα να με συγχωρέσει. Μάλιστα, θυμάμαι 

αγαπητέ συνοδοιπόρε, πως υποκλίθηκα στη θεόπνευστη μορφή της. 

 Έδειχνε να μην αντιλαμβάνεται τα λόγια μου, αλλά τα ζυγωματικά 

σχημάτισαν ένα μοναδικό χαμόγελο που εύφρανε τη ψυχή μου. Με αργά, 

αλλά σταθερά βήματα την πλησίασα. Κάθε βήμα με έφερνε όλο και πιο κοντά 

προς την εκπλήρωση του άπιαστου ονείρου. Θα άγγιζα επιτέλους για μια 

τελευταία φορά τη γυναίκα που είχε σημαδέψει ανεξίτηλα τη ζωή μου.  

 Όταν η πατούσα μου πλησίασε και ήταν έτοιμη να αγγίξει το 

καλλίγραμμο χέρι της αγαπημένης, ένιωσα την καυτή ανάσα του φύλακα. 

Τότε, ήταν που συνειδητοποίησα πως όλα έμελλε να τελειώσουν 

συντομότατα. Η μορφή της γυναίκας είχε πετύχει το στόχο της. Με 



118                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

καθυστέρησε όσο χρειαζόταν ώστε να μπορέσει ο πύρινος διώκτης μου να με 

πλησιάσει. Παράλληλα, η εμφάνισή της έπαιξε καίριο ρόλο στον 

αποπροσανατολισμό μου. Ξέχασα το αγαλματίδιο που στεκόταν μπροστά μου 

εξαιτίας των θέλγητρων της συζύγου μου. 

 Αμφιταλαντεύτηκα σχετικά με το τι ακριβώς όφειλα να πράξω. 

Μπορούσα να βάλω ένα τέλος σ’ αυτή την ιστορία με το θάνατό μου και να 

ζήσω αιώνια μαζί με τη σύζυγό μου στον άλλο κόσμο. Εφόσον πέθαινα έτσι κι 

αλλιώς κάποτε θα συναντιόμασταν ακόμα και στην κοιλάδα Ιωσαφάτ εκεί 

όπου ο Ύψιστος θα αναστήσει όλους τους πεθαμένους. Ή πάλι μπορούσα να 

αγνοήσω παντελώς αυτή την τρελή ιδέα και να εκπληρώσω την αποστολή του 

ινδιάνου τσερόκι. Αυτή η επιλογή για να πω την αλήθεια με φόβιζε 

περισσότερο εξαιτίας του άγνωστου που με περίμενε. 

 Ένιωσα μια σουβλιά να διαπερνά το κορμί μου. Ο κερασφόρος είχε 

δαγκώσει το αριστερό πίσω μου πόδι. Η φωτιά έκαψε τη γούνα. Ο πόνος αυτός 

αποτέλεσε το εφαλτήριο για να αποφασίσω να βγω από την κουφάλα του 

δέντρου. Κλότσησα τη μούρη του τέρατος. Κάηκα, μα τουλάχιστον κατάφερα 

να ξεφύγω από τα σαγόνια του. Ξεκίνησα να τρέχω. Πέρασα πάνω από τη 

σύζυγό μου κι άρπαξα το αγαλματίδιο της θεότητας. Οι ρίζες εκ νέου 

προσπάθησαν να με εγκλωβίσουν, μα εγώ με τη μορφή του Γιάχνα όπως θα 

έλεγε και ο ερυθρόδερμος, κατάφερα και βγήκα ξανά στο ύπαιθρο. Από πίσω 

μου ακούστηκαν κραυγές. Δεν έδωσα σημασία γιατί νόμιζα πως είχα γλιτώσει 

επιτέλους. 

 Ωστόσο, μέσα από την κουφάλα πετάχτηκε ο φύλακας. Μ’ έναν 

τεράστιο πίδακα φλόγας προσπάθησε να με κάψει. Ίσως να τα είχε καταφέρει 

αν δεν τραβιόμουνα ταχύτατα. Η φωτιά ακούμπησε ελάχιστες τρίχες από το 

ήδη καμένο και δαγκωμένο πόδι. Δεν ένιωσα πόνο ούτε φόβο επειδή ήξερα 

πως ο κερασφόρος φύλακας είχε αποτύχει στην αποστολή που του είχαν 

αναθέσει οι δυνάμεις του σκότους. Αργά ή γρήγορα θα έπαυε να υπάρχει. 

 Είχα ξεχάσει πως είχα εναποθέσει όμως στο έδαφος το αγαλματίδιο 

και η φωτιά το έκαιγε. Έπρεπε να μ’ έβλεπες τότε. Η αρκουδίσια μουσούδα 

μου είχε σουφρώσει, ενώ οι τρίχες του κορμιού είχαν τσιτωθεί. Είχα φτάσει 

τόσο κοντά. Ένα χαζό λάθος είχε τελειώσει άδοξα την αποστολή. 

 Εκεί που όλα φάνταζαν χαμένα μέσα στη δίνη του χρόνου, έφτασε μια 

σωτήρια βοήθεια από τα ουράνια. Μαύρα σύννεφα κάλυψαν τον τρανό ήλιο. 

Μπουμπουνητά ακούστηκαν. Αστραπές μαζί με κεραυνούς εμφανίστηκαν. 

Ξέσπασε δυνατή βροχή. 



Μια σειρά από τρομαχτικά γεγονότα        119 
_______________________________________________________________________________________________________________________________________________________________________________________________________________ 

 

 

 Οι στάλες της βροχής κατέβρεξαν το πυρωμένο πλάσμα. Κραυγές χαράς 

γέμισαν το χώρο. Ο φύλακας χαιρόταν που επιτέλους έσβηνε η φωτιά της 

γούνας του. Μάλιστα, αν θυμάμαι καλά, στο πρόσωπο είχε εμφανιστεί ένα 

γαλήνιο χαμόγελο. Είχε συνειδητοποιήσει πως είχε έρθει η ώρα να 

εγκαταλείψει αυτό τον κόσμο. Πάραυτα έδειχνε να χαίρεται μ’ αυτή την 

εξέλιξη. Ο μεγάλος Γιάχνα, ο φύλακας του αγαλματιδίου με κοίταξε στα 

μάτια. Δεν είχε πια κόρες, μα ούτε κάποιο ίχνος σάρκας πάνω του. Το βλέμμα 

του φανέρωνε πολλά ή ίσως μάλλον προσπαθούσε να με προειδοποιήσει για 

το τέλος που ερχόταν. Συμπόνια, τραγικότητα και αγάπη υπήρχαν έκδηλα 

μέσα στα καμένα μάτια του τέρατος. 

 Τα τέσσαρα αρκουδίσια πόδια του τον εγκατέλειψαν. Έπεσε στο έδαφος 

δημιουργώντας έναν ευήκοο βρόντο. Λυπήθηκα για το τέρας που είχε περάσει 

μια ολόκληρη ζωή φυλώντας κάτι τόσο μοναδικό. «Είθε ο Ύψιστος να 

συγχωρέσει τις αμαρτίες του και να βρει παντοτινή ηρεμία» σκέφτηκα 

χαρούμενος που είχα υλοποιήσει την αποστολή. Αλήθεια, πόσο ανόητος 

μπορεί να ήμουνα τότε; 



120                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

Ο λευκός ΓουαχγιάχΟ λευκός ΓουαχγιάχΟ λευκός ΓουαχγιάχΟ λευκός Γουαχγιάχ    
 

 Η λυτρωτική βροχή ξέπλυνε όλη τη βρωμιά που είχε συσσωρευτεί στο 

χώρο. Ο γιγαντιαίος πλάτανος έδειχνε να έχει χάσει τη λάμψη και συνάμα τη 

μαγεία που προκαλούσε σε όποιον τον πλησίαζε. Τα φύλλα έπεφταν από τα 

κλαδιά του. Η μεγάλη κουφάλα άρχιζε να κλείνει. 

 Μετά από κάποια ώρα στη θέση του πλατάνου υπήρχε ένα δέντρο που 

έγερνε χωρίς καθόλου φύλλα. Όλα εκείνα τα σημάδια που προμήνυαν πως 

έκρυβαν κάτι τρομερό, είχαν εξαφανιστεί. Το καταστρεμμένο κορμί του 

φύλακα είχε απορροφηθεί από το έδαφος. Ό,τι στοιχείο είχε συνδράμει στην 

ενορχήστρωση του εκφοβιστικού κόσμου της σπηλιάς είχε πάψει να υπάρχει. 

Ίσως, να ήθελαν να κρυφτεί για πάντα αυτό το αλλόκοτο μέρος του κόσμου. 

 Δίπλα μου στεκόταν το ομοίωμα της θεότητας. Δεν είχε καεί από τη 

φωτιά. Μάλλον προστατευόταν από ανώτερες δυνάμεις κι επομένως δε θα 

πάθαινε ποτέ τίποτα. Θα εξακολουθούσε να υπάρχει στον κόσμο όσες 

καταστροφές κι αν συνέβαιναν. 

«Συγχαρητήρια μεγάλε» είπε ο ερυθρόδερμος καθώς πήδαγε πάνω από τα 

άφυλλα κλαδιά του δέντρου. 

«Τι θέλεις; Νόμιζα πως δε θα σε ξανάβλεπα;» ρώτησα επιθετικά. Βλέπεις είχα 

βαρεθεί να βλέπω τη φάτσα του. 

 Εκείνος γέλασε φωναχτά. Έδειχνε να είναι περισσότερο χαρούμενος 

απ’ ότι συνήθως. Τώρα, κάτω από τη μεγάλη του μύτη υπήρχε ένα εγκάρδιο 

χαμόγελο. Αυτή ήταν και η μοναδική φορά που πίστεψα πως ο τύπος 

φανέρωνε αληθινά συναισθήματα. 

«Κοίτα, κανονικά δε θα έπρεπε να σου απαντήσω γιατί μόλις μίλησες στη γλώσσα 

των αρκούδων, αλλά επειδή όπως βλέπεις είμαι αρκετά ευδιάθετος θα ήθελα να σε 

συγχαρώ και να σε μεταμορφώσω ξανά σε άνθρωπο, εκτός βέβαια, αν θέλεις να 

παραμείνεις έτσι. Για να σου πω την πικρή αλήθεια, είσαι ομορφότερος σαν 

αρκούδος» είπε ο τσερόκι καθώς έπιανε το στομάχι του εξαιτίας των 

ακατάσχετων γέλιων του. 

«Θέλω πρώτα να μου πεις τι άλλο θα πρέπει να κάνω» ρώτησα γεμάτος 

περιέργεια. 

«Δε χρειάζεται να κάνεις τίποτα σπουδαίο. Σου απομένει μονάχα να φτάσεις στα 

όρη Γκρέιτ Σμόκι μαζί με το αγαλματίδιο. Εκεί μου φαίνεται κατά τη διάρκεια της 

διαδρομής, θα συναντήσεις έναν άλλον ινδιάνο που θα είναι μεταμορφωμένος σε 

Γουαχγιάχ. Αυτός θα σε καθοδηγήσει μέχρι το τέλος. Πριν σε μεταμορφώσω θα 



Μια σειρά από τρομαχτικά γεγονότα        121 
_______________________________________________________________________________________________________________________________________________________________________________________________________________ 

 

 

ήθελα να σ’ ευχαριστήσω που έφερες εις πέρας την αποστολή, γιατί χωρίς εσένα δε 

θα μπορούσαμε να δημιουργήσουμε έναν καλύτερο κόσμο. Η επιτυχία του 

μεγαλόπνοου μας σχεδίου οφείλεται αποκλειστικά σ’ εσένα» είπε ο ινδιάνος 

καθώς υποκλινόταν με μεγαλοπρέπεια. 

 Με το τέλος των λεγομένων του αιωρήθηκα στον αέρα. Το 

εκτυφλωτικό φως με τύλιξε. Έγινα ξανά άνθρωπος. Ένιωθα καλύτερα από 

πριν. Είχα βαρεθεί κιόλας τη γούνα της αρκούδας. Αυτό που μου έκανε 

εντύπωση ήταν ότι το τραύμα του ποδιού είχε παραμείνει. Με ενοχλούσε 

εντονότερα σ’ αυτή τη μορφή παρά στην προηγούμενη. 

 Τρεκλίζοντας αναζήτησα το πνεύμα. Δε φαινόταν πουθενά. Είχε 

εξαφανιστεί έντεχνα χωρίς να γίνει αντιληπτός. Με είχε ενοχλήσει το 

γεγονός ότι δεν είχε γιατρέψει την πληγή μου. Όφειλε να με βοηθήσει 

περισσότερο αν όντως επιθυμούσε να φτάσω στον προορισμό μου. 

 Προσπάθησα να περπατήσω έστω με αργό τρόπο και μπορώ να πω πως 

τα κατάφερα περίφημα. Πονούσα αρκετά, μα τουλάχιστον μπορούσα να 

περιδιαβώ το χωμάτινο μονοπάτι ώστε να φτάσω στην ακρογιαλιά. Από εκεί 

θα στρεφόμουνα ανατολικά και ίσως έβρισκα κάποιο μεταφορικό μέσο για να 

με οδηγήσει στα βουνά. 

 Έσκυψα για να σηκώσω το αγαλματίδιο του Μπελφαγκόρ. Κατέβαλα 

τεράστια προσπάθεια μέχρι να το ξεκολλήσω από το έδαφος. Περπατούσα 

σχεδόν τόσο αργά όσο τα σαλιγκάρια. Ένα ακόμα πρόβλημα που εμπόδιζε την 

πορεία μου ήταν η μεταβολή του καιρού. Οι καυτές αχτίδες του ηλίου 

προκαλούσαν την έκκριση του ιδρώτα. 

 Κοντολογίς, διέσχισα περίπου τρία χιλιόμετρα μέχρι να με 

εγκαταλείψουν εντελώς οι δυνάμεις μου. Μέσα στον ερημότοπο βρήκα ένα 

δέντρο. Σύρθηκα μέχρι τη σκιά. Η πληγή στο πόδι είχε χειροτερεύσει. 

Μπορούσες εύκολα να διακρίνεις το κιτρινωπό υγρό καθώς και το ογκώδες 

φούσκωμα. 

 Έπιασε το μέτωπό μου. Πρέπει να είχα πυρετό. Γενικότερα η κατάσταση 

στην οποία είχα περιέλθει, με είχε επηρεάσει αρνητικά. Είχα φτάσει στο τέλος 

και φαινόταν πως μάλλον δε θα κατάφερνα να φτάσω στα βουνά των 

ινδιάνων. Ήταν κάπως λυπητερό το γεγονός ότι είχα δώσει τα πάντα για να 

επιτύχω. Δεν ήταν δυνατόν να αποτύχω τη στιγμή που είχα φτάσει στη βρύση 

και περίμενα πια να κυλήσει το γάργαρο νερό για να με δροσίσει. 

 Μέσα στον ερημότοπο βρέθηκε άξαφνα να περπατά ένας γέροντας. 

Τα κάτασπρα μαλλιά του είχαν σχηματίσει μια λευκή χαίτη που έφτανε μέχρι 

τη μέση του. Οι ρυτίδες τόσο στα χέρια όσο και στο πρόσωπο φανέρωναν 



122                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

εναργέστερα την ηλικία του. Αυτό που με εντυπωσίασε στον γέροντα ήταν 

εκείνα τα καταπράσινα μάτια. Έδειχναν να εσωκλείουν μέσα τους ακόρεστη 

καλοσύνη. Τα κουρέλια που φορούσε αναδείκνυαν την κατάντια του. Σε 

κάποιον άλλον κόσμο πιθανόν να δούλευε ως μυσταγωγός, γιατί έδειχνε να 

σχετίζεται με κάτι παρόμοιο. Ήταν σχεδόν αδύνατον να είχε έρθει σ’ ένα 

τέτοιο μέρος για να ρεμπελέψει ή να είχε χαθεί. Ο νους μου υποδείκνυε πως 

είχε έρθει για μένα. Είχε να μου πει κάτι. 

 Στα χέρια του πέρα από τη μαγκούρα του, κρατούσε ένα φλασκί. 

Χρειαζόμουνα το νερό. Φώναξα στον γέροντα να έρθει προς το μέρος μου. Τον 

παρακάλεσα να μου δώσει λίγο νερό για να βρέξω τα χείλη μου. Εκείνος 

έδειχνε να με ακούει, μα δε στράφηκε προς το μέρος μου. Αντίθετα, άρχισε να 

τρέχει προς την αντίθετη κατεύθυνση.  

 Ήθελα νερό, το είχα ανάγκη και γι’ αυτό θα σε παρακαλούσα 

συνοδοιπόρε να μη με κατακρίνεις για την πράξη που θα σου περιγράψω. 

Γνωρίζω πως αυτή ήταν ίσως και το μεγαλύτερο λάθος που διέπραξα στη ζωή 

μου. Ένα λάθος που ουσιαστικά με στιγμάτισε παντοτινά. Μια απελπισμένη 

κίνηση που με οδήγησε στην πλήρη παρακμή.  

 Σηκώθηκα και βάλθηκα να κινούμαι κάπως γρηγορότερα κρατώντας 

πάντα το ομοίωμα ώστε να καταφέρω να πιάσω τον γέροντα. Χωρίς να ξέρω 

το λόγο, μέσα μου υπήρχε διάχυτο το έντονο συναίσθημα της κακίας. Ένιωθα 

μίσος για τον άνθρωπο που είχε κάτι τόσο σημαντικό για μένα. Θα του το 

έπαιρνα ακόμα κι αν χρειαζόταν να τον σκοτώσω. Και δυστυχώς αυτό έκανα. 

 Παρά την άσχημη κατάστασή μου έφτασα τον γηραιό άνδρα σχετικά 

γρήγορα. Τον χτύπησα στο κεφάλι με το βαρύ ομοίωμα. Από το χτύπημα έπεσε 

στο χώμα. Στο κεφάλι του είχε ανοίξει ένα βαθούλωμα. Από μέσα έβγαινε 

φρέσκο αίμα.  

 Προς στιγμή φοβήθηκα πως τον είχα σκοτώσει. Όταν όμως κουνήθηκε 

και μίλησε χάρηκα γιατί είχα σώσει για λίγο ακόμα το τομάρι μου. Για να πω 

την αλήθεια, ποτέ μου δεν περίμενα να πέσω τόσο χαμηλά όσο εκείνη τη μέρα. 

Τώρα που το ξανασκέφτομαι ίσως να ήταν λογική η παρακάτω εξέλιξη και το 

τραγικό τέλος μου. 

«Μη με σκοτώσεις παιδί μου. Δεν μπορώ να σου δώσω το φλασκί μου, γιατί χωρίς το 

νερό θα πεθάνω. Εσύ όμως μπορείς να στραφείς προς τας ανατολάς. Περίπου δύο 

χιλιόμετρα από εδώ υπάρχει μια πηγή με κρύο νερό. Σε παρακαλώ μη με σκοτώσεις» 

είπε τρομαγμένα. 

 Σκέφτηκα τα λόγια του γέροντα. Δε με άγγιξαν. Πρέπει να μου έλεγε 

ψέματα. Ο γηραιός άνθρωπος ήθελε να με εξαπατήσει. Θα με ξεφορτωνόταν κι 



Μια σειρά από τρομαχτικά γεγονότα        123 
_______________________________________________________________________________________________________________________________________________________________________________________________________________ 

 

 

ύστερα θα έπαιρνε το παγούρι του με το ζωτικής σημασίας ύδωρ και θα 

χανόταν από τον ερημότοπο. 

«Δώσε μου το φλασκί γέρο» φώναξα απειλητικά προσπαθώντας να του το 

αρπάξω από τα χέρια του. 

«Σε παρακαλώ, μην πάρεις το νερό. Αν πάρεις το νερό θα πεθάνω» είπε καθώς 

τράβαγε τα μπατζάκια του παντελονιού μου. 

 Χωρίς να δώσω σημασία στα λόγια του, άρπαξα το πολύτιμο φλασκί. 

Άνοιξα το πώμα και ήπια. Το κρύο νερό με αναζωογόνησε. Γεμάτος ενέργεια 

ξανά, παράτησα τον γέροντα. Κατευθύνθηκα προς την πηγή που είχε 

υποδείξει πριν από δεύτερα. Θα γέμισα ξανά το φλασκί με καθάριο νερό αν 

υπήρχε κι ύστερα ίσως να του το επέστρεφα. 

 Περπάτησα αρκετά κάτω από τον καυτό ήλιο μέχρι να βρω την πηγή 

που είχε υποδείξει ο γηραιότερος. Παρότι είχα ξεδιψάσει έπεσα με τα μούτρα 

μέσα στο νερό. Αφού γεύτηκα το δροσερό και καθάριο νερό, αναλογίστηκα την 

εγκατάλειψη του γέροντα στον ερημότοπο. Τότε, ένιωσα το φυλλοκάρδι μου 

να τρέμει καθώς είχα αφήσει μάλλον έναν άνθρωπο να πεθάνει. 

 Αλαφιασμένος γέμισα το μοιραίο εκείνο αντικείμενο που μάλλον με 

είχε οδηγήσει στο φόνο του ανθρώπου. Καθώς έτρεχα όσο γρηγορότερα 

μπορούσα, σκέφτηκα κάτι συνταρακτικό. Ο άνθρωπος δεν είχε βρεθεί τυχαία 

στον ερημότοπο μπροστά μου. Ήταν μια δοκιμασία από τον Δημιουργό. 

Ήθελε να δει αν θα παρέμενα στο σωστό μονοπάτι ή όχι. Αν είχε πεθάνει ο 

γέροντας εξαιτίας μου πήγαινε να πει πως θα κατέληγα στην κόλαση. 

Αλήθεια, γιατί είχα φερθεί έτσι; Ποτέ μου δεν ήμουνα κακός άνθρωπος. 

 Έφτασα στο σημείο όπου τον είχα παρατήσει. Παρέμενε κοιμώμενος 

στο καυτό χώμα. Ο ήλιος είχε κάψει το κορμί του, ενώ ένα όρνιο μύριζε τον 

άνθρωπο. Το στήθος του δεν ανεβοκατέβαινε. Για μια στιγμή φαντάστηκα πως 

μου είχε μιλήσει. Τα χείλη του είχαν ανοίξει. Είχε πει ότι ήταν καλά και πως 

απλά χρειαζόταν λιγάκι νερό. 

 Το όρνιο που στράφηκε στο χτυπημένο κεφάλι για να γλείψει το αίμα 

και ίσως να φάει τον εγκέφαλο, με επανέφερε στην πεζή πραγματικότητα. 

Εγώ, ο Άρθουρ Μόρτιμερ, ο δημοσιογράφος, είχα δολοφονήσει έναν άνθρωπο 

χωρίς να φταίει για κάτι. Η αναζήτηση του αγαλματιδίου του Μπελφαγκόρ 

ουσιαστικά με είχε οδηγήσει στην πλήρη παρακμή. Είχα σκοτώσει έναν 

άνθρωπο μοναχά για να πιω δυο γουλιές νερό! 

 Παραπατώντας έπεσα δίπλα στον άνδρα. Απόδιωξα το πτηνό. Έκλεισα 

τα βλέφαρα των ματιών του. Παρέμεινα αποσβολωμένος κοιτάζοντας 

τρομοκρατημένα την ασυλλόγιστη πράξη μου. Τα αναφιλητά μαζί με τα 



124                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

μοιρολόγια για τον άτυχο άνδρα γέμισαν τον ερημότοπο. Κάποια πουλιά ίσως 

να έγιναν κοινωνοί στον πόνο μου και γι’ αυτό στάθηκαν στα κλαδιά ενός 

δέντρου. Μάλιστα, μερικά πρέπει να έκλαψαν για το τραγικό περιστατικό. 

Όλη η σκηνή μου θύμιζε το θάνατο και την κηδεία της γυναίκας μου. Πώς 

είχα μπορέσει να αφαιρέσω το πολυτιμότερο αγαθό ενός ανθρώπου; 

 Αφού μέμφθηκα από τη διττή μου μορφή για το τραγικό γεγονός που 

είχα διαπράξει, αποφάσισα πως θα έπρεπε τουλάχιστον να θάψω τον νεκρό. 

Θα έσκαβα έναν τάφο ελπίζοντας κάπως να με συγχωρέσει ο Θεός. 

Βαρυγκώμησα θλιμμένα καθώς έμπηξα τα βρώμικά μου χέρια μέσα στο 

κοκκινόχωμα. Με αυτά θα έσκαβα τον τάφο για τον δολοφονημένο. 

 Το σκάψιμο με τα γυμνά μου χέρια ήταν δύσκολο. Οι πέτρες, μαζί με το 

σκληρό χώμα τα πλήγωναν. Ιαχές πόνου και θλίψης ακούγονταν στο 

εγκαταλειμμένο μέρος. Αίμα κύλαγε από το κομμένο δέρμα μου. Ωστόσο δε θα 

εγκατέλειπα, γιατί όφειλα να θάψω τον νεκρό δίνοντας τη δυνατότητα στο 

πνεύμα του να απελευθερωθεί από τα δεσμά του. Ίσως κάποια στιγμή να με 

συγχωρούσε για το ανεπανόρθωτο κακό που είχα διαπράξει με ελαφρά την 

καρδία. 

 Εναπόθεσα με ευλάβεια το πτώμα στην αυτοσχέδια τρύπα. Ύστερα 

κάλυψα προσεκτικά τον γέροντα με το κοκκινόχωμα του καταραμένου τόπου. 

Θυμάμαι πως λίγο αίμα από τα χέρια μου άγγιξε τα μάγουλά του. Πως είχα 

πέσει τόσο χαμηλά; 

 Αφού τον κάλυψα, έψαξα να βρω κάποια υλικά για να σχηματίσω ένα 

φλάμπουρο που θα φανέρωνε πως εδώ βρισκόταν ένας πεθαμένος. Με ένα 

κλαδί κ λίγο σχισμένο ύφασμα από τα ρούχα μου έφτιαξα τη σημαία. Όταν τη 

στερέωσα με επιτυχία, αρχίνισα να τραγουδώ μία προσευχή. Η παράξενη 

ομήγυρη των πτηνών τραγούδησε μαζί μου. Τα τελευταία λόγια της 

προσευχής συνοδεύτηκαν από δάκρυα. Ύστερα οι «ψάλτες» εγκατέλειψαν τον 

τάφο πετώντας μακριά ενώ ο «ιεροκήρυκας» ζωγράφισε με το αίμα του έναν 

σταυρό. Πάνω στον σταυρό παράτησα το μοιραίο φλασκί, το αίτιο του φόνου. 

«Είθε η ψυχή σου να αναπαυτεί εν ειρήνη» φώναξα κοιτώντας πρώτα τον τάφο 

κι έπειτα τον ουρανό. 

 Καθώς έπαιρνα το δρόμο του πεπρωμένου, συνειδητοποίησα πως είχα 

γίνει πια ένας επαίσχυντος εχθρός της καλοσύνης. Μονάχος μου είχα σκάψει 

το λάκκο προς την ηθική παρακμή. Είχα παρατήσει τη ζωή μου, είχα 

δολοφονήσει, είχα φερθεί απάνθρωπα εξαιτίας του αγαλματίδιου μιας 

ανόητης θεότητας. Όλα είχαν σχεδιαστεί κατά γράμμα ώστε να πέσω στη 

φάκα σαν το ποντίκι. Τελικά, η αποστολή μου πρέπει να ήταν ένα τραγικό 



Μια σειρά από τρομαχτικά γεγονότα        125 
_______________________________________________________________________________________________________________________________________________________________________________________________________________ 

 

 

λάθος. Ο Μπελφαγκόρ πρέπει να άνηκε στους σατανικούς θεούς. Το ομοίωμα 

μάλλον που μετέφερα άνηκε σε κάποια απόκρυφη θρησκεία. 

 Πέρασα την έρημο. Μπροστά στα ταλαιπωρημένα μάτια μου ανοίχτηκε 

μια ονειρική πεδιάδα. Μπορεί να με είχε λυπηθεί ο Θεός και να με αντάμειβε 

για το γεγονός πως δεν είχα αφήσει άθαφτο τον γέρο. Αυτές ήταν οι σκέψεις 

ενός ανόητου που, όπως καταλαβαίνετε, δεν είχαν καμία λογική βάση. Εγώ, 

μονάχος μου είχα αποτραβηχτεί από τον ορθό δρόμο γιατί είχα πειστεί πως 

ήμουνα κάτι ξεχωριστό. Η ματαιοδοξία μου που είχε τραφεί με τα λόγια του 

ερυθρόδερμου, είχε σχηματίσει ένα τέρας. 

 Στο βάθος διέκρινα μία άμαξα. Δύο χρυσά άλογα την έσερναν. Ο αμαξάς 

ήταν ένας λεπτός άνδρας με μαύρο ημίψηλο καπέλο. Οδηγούσε χαμογελώντας 

και κατάλαβα πως καθοδηγούσε την άμαξα προς το μέρος μου. Με μαεστρία 

τη σταμάτησε ακριβώς μπροστά μου. 

«Γεια σας. Θα θέλατε να ανεβείτε κύριε;» ρώτησε ο οδηγός ευγενικά. 

«Γιατί να θέλω να ανεβώ;» ρώτησα απορημένος. Εδώ που τα λέμε δεν ήταν και 

φυσιολογικό να εμφανίζεται από το πουθενά μια άμαξα. 

«Αν ανεβείτε θα οδηγηθείτε σ’ ένα μαγικό μέρος όπου θα απαλλαγείτε απ’ όλα τα 

προβλήματα που σας ταλανίζουν. Θα φτάσατε σ’ έναν ονειρικό τόπο όπου θα 

μπορέσετε να εξιλεωθείτε για όλες τις αμαρτίες που έχετε διαπράξει» είπε ο 

άνδρας με το ημίψηλο καπέλο με σοβαρό ύφος. 

«Δεν πρόκειται να ανέβω στην άμαξα δαίμονα» απήντησα αφιονισμένα. 

 Ο αμαξάς δε μίλησε οργισμένα. Μοναχά μου πρότεινε να αναλογιστώ 

για τελευταία φορά την πρότασή του. Συγχρόνως, φρόντισε να τονίσει πως 

αυτή ήταν η τελευταία μου ευκαιρία. Αν απαντούσα αρνητικά, τότε θα 

εξαφανιζόταν για πάντα. 

«Δε θα ανέβω στην άμαξα» απήντησα ρητά στις προτροπές του άνδρα. 

«Κρίμα» ακούστηκε για στερνή φορά η χοντρή φωνή του αμαξά. 

 Τα καφετί γκέμια τραβήχτηκαν. Τα χρυσά άλογα ακολούθησαν τη 

διαταγή του αφέντη τους. Σιγά-σιγά ο ήχος από τα ποδοβολητά εξασθένησε. 

Δυστυχώς, είχα χάσει και την τρίτη και τελευταία ευκαιρία που μου δόθηκε 

για να ξεφύγω από το τρομερό τέλος που με περίμενε. Τώρα, που καταγράφω 

αυτά τα γεγονότα μπορώ να σου εκμυστηρευτώ πως αν δεν είχα αυτή την 

έμφυτη υπεροψία, ίσως να με είχα γλιτώσει. 

 Λίγο πριν φτάσω στο τέλος της πεδιάδας, με πλησίασε ένας άσπρος 

λύκος. Προσπαθώντας να προστατέψω τον εαυτό μου από το αγρίμι, έπιασα 

καλύτερα το άγαλμα ώστε να μπορέσω μ’ αυτό να χτυπήσω το ζώο. Για να πω 

την αλήθεια κάτι στο λύκο φαινόταν οικείο.  



126                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

 Όταν έφτασε μπροστά στα πόδια μου το ζώο, έγινε ινδιάνος. Έμοιαζε 

με τον γνωστό ερυθρόδερμο, μα ήταν πιο ρωμαλέος. Αυτός μάλλον ήταν ο 

ινδιάνος που θα μου εξηγούσε τις τελευταίες πράξεις μέχρι την ολοκλήρωση 

της αποστολής μου. 

«Συγχαρητήρια για την επιτυχή απόκτηση του ομοιώματος» είπε εκείνος δίνοντάς 

μου το χέρι για να με συγχαρεί. 

«Τώρα, τι ακριβώς πρέπει να κάνω;» ρώτησα ελπίζοντας να τελειώσει επιτέλους 

αυτό το μαρτύριο. 

«Για να φτάσεις στα βουνά του Γκρέιτ Σμόκι θα πρέπει να μάθεις το ξόρκι για να 

γίνεις ένας Γουαχγιάχ. Γουαχγιάχ σημαίνει στη γλώσσα μας λύκος. Χωρίς αυτή τη 

μορφή δε θα μπορέσεις να φτάσεις εκεί που πρέπει. Θα ξεκινήσουμε αύριο τις 

προσπάθειες για την εκμάθηση» είπε ρητά ο ερυθρόδερμος. 

 Το φεγγάρι ανέβηκε στο συννεφιασμένο ουρανό μετά από ώρα. 

Μοναχά ο αστερισμός του Ωρίωνα διαγραφόταν ολοκάθαρα. Όλα τα άστρα 

είχαν καλυφθεί. Για να πω την αλήθεια, περίμενα να βρέξει εκείνο το βράδυ. 

Τελικά, δε συνέβη απολύτως τίποτα. Τα κουρασμένα μάτια έκλεισαν. Αισίως 

μεταφέρθηκα στον κόσμο των ονείρων. 

 Είδα ένα όνειρο αρκετά παράξενο. Έφτανα σαν λύκος στα βουνά. 

Σταμάταγα μπροστά από μια ετοιμόρροπη καλύβα. Μετά από προτροπή του 

ινδιάνου σαν άνθρωπος διάβαινα την πόρτα. Οι μεντεσέδες της πόρτας 

έτριζαν δυνατά. Μέσα στην καλύβα υπήρχε ένας μαύρος βωμός από μάρμαρο. 

Πάνω του έπρεπε να εναποθέσω το αγαλματίδιο του Μπελφαγκόρ. Τρέμοντας 

άφηνα προσεκτικά το άγαλμα. 

 Με το που άγγιζε το μάρμαρο, η γη σειόταν. Το μικροσκοπικό 

άγαλμα έπαιρνε ζωή. Μπροστά μου εμφανιζόταν ένας φρικώδης δαίμονας. Με 

ευχαριστούσε για ό,τι είχα κάνει για εκείνον κι ύστερα με έτρωγε ολοζώντανο 

φωνάζοντας πως τώρα που απελευθερώθηκε από τα δεσμά, ήταν πανέτοιμος 

να κατακτήσει τον κόσμο.  

 Ξύπνησα βγάζοντας σπαραξικάρδιες κραυγές. Ίσως να ήταν και το 

χειρότερο όνειρο που είχα δει εδώ και καιρό. Δυστυχώς, αυτός ο εφιάλτης 

βεβαίωνε εν μέρει και τις υποψίες που έτρεφα για τον οριστικό προορισμό του 

ταξιδιού και το μοιραίο λάθος που είχα διαπράξει. Όσο έφτανα προς το τέλος, 

συνειδητοποιούσα πως ότι είχα κάνει γινόταν με απώτερο σκοπό την 

εκμετάλλευση του κόσμου έτσι ώστε να εμβαπτιστεί η ανθρωπότητα στον 

τρόμο και στο χάος. Ήμουνα ουσιαστικά το σημαντικότερο πιόνι σ’ αυτή την 

ιστορία. 



Μια σειρά από τρομαχτικά γεγονότα        127 
_______________________________________________________________________________________________________________________________________________________________________________________________________________ 

 

 

 Σηκώθηκα από το υγρό γρασίδι κι αποφάσισα να εγκαταλείψω τον 

ινδιάνο. Ίσως, να είχα ακόμα τη δυνατότητα να γλιτώσω το τομάρι μου, αλλά 

και τον κόσμο από μια νέα απειλή. Είχα λησμονήσει βέβαια πως οι ινδιάνοι 

πέρα από βοηθοί ή καθοδηγητές, έπαιζαν και το ρόλο του φύλακα. Δεν 

ξεκουράζονταν ποτέ. Όφειλαν να είναι διαρκώς σε επιφυλακή, γιατί μπορεί 

το πρόβατο, δηλαδή εγώ, να ξεφύγει από το μαντρί.  

 Έστριψα το κεφάλι για να ελέγξω αν ο ερυθρόδερμος κοιμόταν. Σάλια 

αισθάνθηκα να γλείφουν τα πόδια μου. Τα πόδια μου γλειφόντουσαν από το 

λευκό λύκο. Μπορεί να μη μου μίλησε, μα κατάλαβα ότι το γλείψιμο δε 

φανέρωνε καλοσύνη. Ήθελε να μου δείξει ότι κάθε κίνησή μου 

παρακολουθούταν. Αν έκανα οτιδήποτε που να μην ήθελε, τότε ίσως να με 

βασάνιζε για να ικανοποιήσω τα καπρίτσια του. 

 Επέστρεψα στο βρεγμένο από την υγρασία, γρασίδι. Χωρίς να κοιτάξω 

ξανά το λευκό λύκο, αφέθηκα να αγναντεύω τον ουρανό. Αυτές οι στιγμές 

έκρυβαν κάτι το ιδιαίτερο, κάτι το εξωπραγματικό. Έπιασα τον εαυτό μου να 

αναπολεί όλα τα κατορθώματά μου. Τον κόμη στην Τρανσυλβανία, την 

Νικολέτα, τον κυνηγό με την έπαυλη και γενικότερα ό,τι είχα περάσει. Όλα 

αυτά τα τρομαχτικά γεγονότα έδειχναν τώρα να είναι μια μακρινή ανάμνηση. 

Έπιασα τον εαυτό μου να χαμογελά σκεπτόμενος πως οι περιπέτειές μου ίσως 

τελικά να μην ήταν όσο άθλιες πίστευα. Ήξερα πως ήμουνα εντελώς λάθος, 

μα όταν έχεις φτάσει στο τέλος της ζωής σου τα βλέπεις όλα κάπως ηπιότερα. 

 Το βράδυ εκείνο κοιμήθηκα άλλες δύο φορές. Είδα τον ίδιο εφιάλτη. Ο 

Θεός μάλλον ήθελε να μου φανερώσει τι θα συνέβαινε στο τέλος της μίζερης 

ζωής μου. Πέστε με τρελό, μα από την ώρα που σκότωσα τον γέροντα στον 

ερημότοπο, φανταζόμουνα πως θα έφτανε αργά ή γρήγορα και το δικό μου 

τέλος.  

 Ξύπνησα τον ινδιάνο. Του ζήτησα να με διδάξει το ξόρκι για να 

μεταμορφωθώ σε Γουαχγιάχ. Εκείνος με κοίταξε αυστηρά. Είχε 

συνειδητοποιήσει ότι δεν μπορούσα να κοιμηθώ. Ίσως μάλλον να περίμενε 

αυτή την αντίδραση. Οι ερυθρόδερμοι γνώριζαν εξαρχής το σκοπό της 

αποστολής. Πλέον, έμενε μονάχα να μάθω το ξόρκι, να μπω στην καλύβα και 

να τοποθετήσω το αγαλματίδιο. 

«Δε χρειάζεσαι να βιάζεσαι. Έχουμε πολύ χρόνο» είπε ο λευκός λύκος. 

«Θέλω να φτάσω όσο γρηγορότερα γίνεται» απήντησα εγώ. 

«Και γρηγορότερα να φτάσουμε δε θα έχει νόημα. Στην καλύβα πρέπει να βρεθούμε 

συγκεκριμένη μέρα και ώρα» είπε εκείνος αδιάφορα. 



128                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

«Θέλω να φτάσουμε νωρίτερα, γιατί χρειάζομαι ξεκούραση. Αν είμαι δίπλα στην 

καλύβα θα μπορέσω να ησυχάσω επιτέλους. Επίσης, οφείλετε κι εσείς να με 

ανταμείψετε με κάποιον τρόπο. Δε ζητάω τίποτα πέρα από αυτό το χρόνο. Αυτή είναι 

η επιθυμία μου» απαίτησα με αυστηρή φωνή. 

 Τα μάτια του ινδιάνου γυάλισαν. Ακόμα και τώρα που γράφω αυτές τις 

τελευταίες γραμμές της ιστορίας μου, είμαι βέβαιος ότι ήθελε εκείνη τη 

χρονική στιγμή να με σκοτώσει, γιατί ήξερε τι θα συνέβαινε. Ήξερε πως θα 

πυροδοτούσα το απόλυτο χάος. Δεν αποπειράθηκε όμως να πράξει αυτά που 

του υπαγόρευε το υποσυνείδητο για τον απλό λόγο ότι με είχε ανάγκη. Χωρίς 

εμένα θα παρέμενε ατέρμονη η προσπάθεια του Μπελφαγκόρ να ελευθερωθεί 

από τα δεσμά του. 

«Για να μεταμορφωθείς σε λύκο θα πρέπει να μιμηθείς με επιτυχία το χορό που θα 

κάνω μόλις τώρα» είπε ο φύλακάς μου ενώ έπαιρνε την ανθρώπινη μορφή του. 

 Ύστερα από τα λόγια βάλθηκε να πηδάει δεξιά κι αριστερά σαν γίδα. 

Σχημάτιζε με τα χέρια του κάτι κύκλους και έβγαζε οιμωγές. Αυτός ο χορός 

δεν έμοιαζε να έχει κάποια συγκεκριμένα βήματα. Περισσότερο θύμιζε το χορό 

των μεθυσμένων. Ίσως, γι’ αυτό να είχαμε έρθει νωρίτερα σ’ αυτό το μέρος. 

 Για να μη μακρηγορώ, επειδή κιόλας δεν έχω άλλο χρόνο στη διάθεσή 

μου, μού πήρε περίπου δέκα μέρες για να μάθω τον αλλόκοτο χορό. Μόλις 

εκτέλεσα όλη τη διαδικασία με απόλυτη ακρίβεια μεταμορφώθηκα σε 

Γουαχγιάχ. Έπιασα με τα δόντια το ομοίωμα κι ακολούθησα τον οδηγό. Όπως 

μου εξήγησε πολύ αργότερα, έπρεπε να μεταμορφωθώ σε λύκο, γιατί μονάχα 

έτσι θα περνούσα απαρατήρητος από τις δυνάμεις των καταχθόνιων 

πνευμάτων.  

 Ποτέ μου δεν τον πίστεψα. Η δικαιολογία φαινόταν παντελώς χαζή.  

 Φτάσαμε απέξω από την καλύβα μετά από πέντε μέρες. 

Κατασκηνώσαμε και περιμέναμε την κατάλληλη ημερομηνία για να διαβώ το 

κατώφλι και να τοποθετήσω το άγαλμα. Η τοποθέτηση θα γινόταν τότε που 

κάποιοι πλανήτες θα ευθυγραμμίζονταν. 

 Δεν μπορώ να σου δώσω παραπάνω λεπτομέρειες γιατί ο χρόνος μου 

έχει τελειώσει. Αυτά τα λόγια που θα διαβάσεις παρακάτω είναι τα τελευταία 

λόγια ενός ανθρώπου που παρασύρθηκε από την απληστία και την υπεροψία 

και οδηγήθηκε εν τέλει στην καταστροφή. Πολλές φορές προσπάθησα να 

ξεφύγω τις είκοσι αυτές μέρες που διαμείναμε δίπλα στην ετοιμόρροπη 

καλύβα. Πολλές φορές προσπάθησα να χαθώ μέσα στο δάσος. Κάθε φορά όμως 

με έβρισκε εκείνος ο καταραμένος Γουαχγιάχ. Οι πληγές μου εξαιτίας των 

βοτάνων του ερυθρόδερμου επουλώθηκαν, μα αυτό δεν έχει σημασία τώρα 



Μια σειρά από τρομαχτικά γεγονότα        129 
_______________________________________________________________________________________________________________________________________________________________________________________________________________ 

 

 

πια. Αυτό που έχει σημασία για μένα αγαπητέ συνοδοιπόρε είναι πως διάβασες 

μέχρι τέλους την ιστορία μου. Μπορεί να μην πίστεψες ή να μην πιστεύεις 

καθόλου όλα αυτά τα περιστατικά που καταγράφηκαν από τον Άρθουρ 

Μόρτιμερ σ’ αυτό το σημειωματάριο, αλλά σε παρακαλώ πίστεψέ τα έστω και 

λίγο, γιατί είναι η αλήθεια. Περιγράφουν την τραγική κατάληξη της ζωής 

μου. Περιγράφουν την πτώση μου στην κόλαση εξαιτίας αυτής της σειράς των 

τρομαχτικών γεγονότων. Ίσως αν ήμουνα καλύτερος άνθρωπος ποτέ να μην 

είχα καταλήξει έτσι. Ίσως, αν είχα απορρίψει την αποστολή για τον χαμένο 

φοιτητή στη Ρουμανία, να ήμουνα τώρα που διαβάζεις αυτές τις σελίδες, 

ζωντανός και να μην είχα προκαλέσει τόσα προβλήματα στον κόσμο. Η 

επιτυχία της αποστολής μου σημαίνει για σένα ότι πολλά απ’ αυτά τα τέρατα, 

τα φαντάσματα, τα τελώνια και κυρίως τα δαιμόνια έχουν απελευθερωθεί 

στον κόσμο σου. Πραγματικά λυπάμαι για τις δυστυχίες που σου προκάλεσα. 

 Κατέγραψα την ιστορία μου σ’ αυτές τις σελίδες για να νιώσω πως 

τουλάχιστον κατάφερα να σας ενημερώσω για την ύπαρξη των δαιμονίων και 

των άλλων φανταστικών πλασμάτων που νομίζετε πως υπάρχουν μόνο στα 

παραμύθια. Κάποτε πίστευα κι εγώ τα ίδια, μα τώρα όλος μου ο κόσμος 

κατέρρευσε. 

 Με ψάχνει. Έχει έρθει η ώρα. Δεν πρέπει να με βρει ακόμα, γιατί θα 

μου πάρει το σημειωματάριο. Δε γνωρίζει την ύπαρξή του. Πριν το πετάξω στο 

δάσος ελπίζοντας να το βρει κάποιος, θα ήθελα να σε παρακαλέσω αν 

διαβάσεις την ιστορία μου, να καταλάβεις πως πάντα υπάρχει τρόπος να 

αλλάξει τον ρου της ιστορίας. Εγώ, είχα τρεις ευκαιρίες να με σώσω, αλλά τις 

αρνήθηκα. Απέρριψα ακόμα και την τελευταία μου, το ταξίδι με την άμαξα με 

τα χρυσά άλογα. 

 Με πλησιάζει. Τον βλέπω να έρχεται. Σε παρακαλώ, συγχώρεσέ με 

για το κακό που προκάλεσα. Καθώς πετάω το σημειωματάριο στο γρασίδι και 

κατευθύνομαι προς την καλύβα, να έχεις πάντα στο νου σου πως δεν έφταιγα 

εξολοκλήρου εγώ για το πιο τρομαχτικό γεγονός απ’ όλα, για την 

απελευθέρωση του ΤΡΟΜΕΡΟΥ ΜΠΕΛΦΑΓΚΟΡ. 

 Γεια σου. Είθε ο θεός να συγχωρέσει τόσο τις δικές σου όσο και τις δικές 

μου αμαρτίες. 

 

Υ.Γ.: Αν ποτέ πέσει το σημειωματάριο στα χέρια σου, φρόντισε να διαδώσεις 

την ιστορία σε ολόκληρο τον κόσμο. Ίσως έτσι μπορέσω να βρω αιώνια 

γαλήνη».  

  
Δια την αντιγραφήν 

ΜίνωςΜίνωςΜίνωςΜίνως----Αθανάσιος ΚαρυωτάκηςΑθανάσιος ΚαρυωτάκηςΑθανάσιος ΚαρυωτάκηςΑθανάσιος Καρυωτάκης    
 



130                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

ΕπίλογοςΕπίλογοςΕπίλογοςΕπίλογος    
 

 Γεια σας. Ονομάζομαι Μίνως-Αθανάσιος Καρυωτάκης. Μπορεί να 

αναγράφεται το όνομά μου απέξω από το βιβλίο σαν το όνομα του συγγραφέα, 

μα η αλήθεια είναι ότι η ιστορία του Άρθουρ Μόρτιμερ δεν έχει γραφτεί από 

εμένα. Εγώ απλώς μετέφρασα και επιμελήθηκα όσο καλύτερα μπορούσα το 

σημειωματάριο με τις κιτρινισμένες σελίδες που βρέθηκε τυχαία στην κατοχή 

μου. Προσπάθησα να αποδώσω όσο καλύτερα μπορούσα την ιστορία του. Η 

μοναδική μου παρέμβαση αποτελεί η τριτοπρόσωπη αφήγηση σχετικά με την 

εγκατάλειψη του Μόρτιμερ από την Νικολέτα. Ακόμα και κει όμως η 

περιγραφή των συμβάντων βασίστηκε πάνω σε κάποιες σκόρπιες σημειώσεις 

του δημοσιογράφου που φανέρωναν κάπως τι συνέβη στη γυναίκα.  

 Επίσης, επειδή αναρωτιέστε, φαντάζομαι, πώς ακριβώς βρέθηκε αυτή 

η ιστορία στην κατοχή μου, νομίζω πως οφείλω μια εξήγηση. Όπως είδατε 

στην αρχή της εξιστόρησης γίνεται μια ιδιαίτερη μνεία στη μητέρα μου. Η 

μητέρα μου λοιπόν, ήταν εκείνη που μου παρέδωσε μια μέρα το 

σημειωματάριο. Ξεσκονίζαμε κάποια πράγματα στο πατάρι και εκεί το βρήκε. 

Μου είχε πει ότι της το είχε παραχωρήσει ο πατέρας της με τον όρο να μην το 

πετάξει ποτέ και γενικότερα να φροντίσει για τη διατήρησή του. Ο παππούς 

μου είχε ισχυριστεί ότι αυτές οι κιτρινισμένες σελίδες είχαν δοθεί σαν 

πληρωμή για τις υπηρεσίες που είχε παραχωρήσει κάποτε σε μια Εγγλέζα. Είχε 

εκστομίσει κάτι ακαταλαβίστικα λόγια όταν το παρέδιδε στον παππού μου. 

 Έτσι έμαθα την ιστορία του δημοσιογράφου. Συνεπαρμένος από τα 

τρομαχτικά γεγονότα που κατέγραψε και κυρίως παρακινούμενος από το 

υστερόγραφο στο τέλος της ιστορίας, αποφάσισα πως είχε έρθει η ώρα να 

διαδοθεί η ιστορία στο ευρύτερο κοινό. 

 Όμως, προτού τελειώσω τη γραφή του επιλόγου, θα ήθελα να σας 

αναφέρω πως έψαξα εξονυχιστικά κάμποσα αρχεία για να βεβαιωθώ ότι η 

ιστορία του Άρθουρ Μόρτιμερ είναι απολύτως αληθινή. Βρήκα αρκετά 

στοιχεία που αποδείκνυαν την ύπαρξη του συγκεκριμένου ατόμου. Ωστόσο, τα 

ίχνη του χάνονται κιόλας από την αρχή του ταξιδιού του στην Τρανσυλβανία. 

Τα αρχεία της εφημερίδας που δούλευε μάλιστα αναφέρουν ότι είχε πεθάνει 

ενώ βρισκόταν στη Ρουμανία. Δεν αναφέρω το όνομα της εφημερίδας που 

δούλευε ούτε οποιοδήποτε άλλο στοιχείο σχετικά με αυτή την υπόθεση, 

καθώς θεωρώ ότι η διήγηση έχει φτάσει στο τέλος της και ήδη μπορείτε να 

αντιληφθείτε αν η ιστορία ανταποκρίνεται στην πραγματικότητα ή όχι. 



Μια σειρά από τρομαχτικά γεγονότα        131 
_______________________________________________________________________________________________________________________________________________________________________________________________________________ 

 

 

Πολλοί από σας θα τη θεωρήσετε σαν ένα παραμυθάκι και άλλοι θα την 

πιστέψετε όπως κι εγώ. 

 Προτού σας αποχαιρετήσω, θα ήθελα να σας φανερώσω επιπρόσθετα 

ότι ο Μπελφαγκόρ σύμφωνα με τις λαϊκές ρίμες είναι ένας δαίμονας που 

πολλές φορές ταυτίζεται με το διάβολο. 

 Ελπίζω να κάλυψα όλες τις απορίες που είχες σχετικά με αυτή τη σειρά 

από τρομαχτικά γεγονότα. Θα ήθελα να ευχαριστήσω τόσο εσένα αγαπητέ 

αναγνώστη, όσο και την οικογένειά μου και τις εκδόσεις Σαΐτα, γιατί χωρίς 

αυτούς δε θα διαδιδόταν ποτέ η ιστορία του άτυχου δημοσιογράφου. 

 Αντίο. Σου εύχομαι ολόψυχα να έχεις πάντα ό,τι επιθυμείς. 



132                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

                                  



Μια σειρά από τρομαχτικά γεγονότα        133 
_______________________________________________________________________________________________________________________________________________________________________________________________________________ 

 

 

 

 

 

 

 

 

 

 

 

 

 

 

Η ιδέα για τις Εκδόσεις ΣαΐταΕκδόσεις ΣαΐταΕκδόσεις ΣαΐταΕκδόσεις Σαΐτα ξεπήδησε τον Ιούλιο του 2012 με πρωταρχικό 

σκοπό τη δημιουργία ενός χώρου όπου τα έργα νέων συγγραφέων θα 

συνομιλούν άμεσα, δωρεάν και ελεύθερα με το αναγνωστικό κοινό.  

Μακριά από το κέρδος, την εκμετάλλευση και την εμπορευματοποίηση της 

πνευματικής ιδιοκτησίας, οι Εκδόσεις ΣαΐταΕκδόσεις ΣαΐταΕκδόσεις ΣαΐταΕκδόσεις Σαΐτα επιδιώκουν να 

επαναπροσδιορίσουν τις σχέσεις Εκδότη-Συγγραφέα-Αναγνώστη, 

καλλιεργώντας τον πραγματικό διάλογο, την αλληλεπίδραση και την 

ουσιαστική επικοινωνία του έργου με τον αναγνώστη δίχως προϋποθέσεις και 

περιορισμούς. 

 

Ο ισχυρός άνεμος της αγάπηςαγάπηςαγάπηςαγάπης για το βιβλίο, 

το γλυκό αεράκι της δημιουργικότηταςδημιουργικότηταςδημιουργικότηταςδημιουργικότητας, 

ο ζέφυρος της καινοτομίαςκαινοτομίαςκαινοτομίαςκαινοτομίας, 

ο σιρόκος της φαντασίαςφαντασίαςφαντασίαςφαντασίας, 

ο λεβάντες της επιμονήςεπιμονήςεπιμονήςεπιμονής, 

ο γραίγος του οράματοςοράματοςοράματοςοράματος, 

καθοδηγούν τη σαΐτα των Εκδόσεών μας. 

 

Σας καλούμε λοιπόν να αφήσετε τα βιβλία να πετάξουν ελεύθερα! 

 



134                    Μίνως-Αθανάσιος Καρυωτάκης 
_______________________________________________________________________________________________________________________________________________________________________________________________________________ 

 

 

««««Εγώ λοιπόν, µε την ιδιότητα του Εγώ λοιπόν, µε την ιδιότητα του Εγώ λοιπόν, µε την ιδιότητα του Εγώ λοιπόν, µε την ιδιότητα του 

δηµοσιογράφου, θα σου φανερώσω δηµοσιογράφου, θα σου φανερώσω δηµοσιογράφου, θα σου φανερώσω δηµοσιογράφου, θα σου φανερώσω 

κάποια γεγονότκάποια γεγονότκάποια γεγονότκάποια γεγονότα τα οποία συνέβησαν πριν α τα οποία συνέβησαν πριν α τα οποία συνέβησαν πριν α τα οποία συνέβησαν πριν 

από πολλά χρόνια και καθόρισαν τη ζωή από πολλά χρόνια και καθόρισαν τη ζωή από πολλά χρόνια και καθόρισαν τη ζωή από πολλά χρόνια και καθόρισαν τη ζωή 

µου. Αυτά τα τροµαχτικά γεγονότα θα σε µου. Αυτά τα τροµαχτικά γεγονότα θα σε µου. Αυτά τα τροµαχτικά γεγονότα θα σε µου. Αυτά τα τροµαχτικά γεγονότα θα σε 

µυήσουν στην πραγµατικότητα των µυήσουν στην πραγµατικότητα των µυήσουν στην πραγµατικότητα των µυήσουν στην πραγµατικότητα των 

παράλληλων κόσµων. Οµολογουµένως, παράλληλων κόσµων. Οµολογουµένως, παράλληλων κόσµων. Οµολογουµένως, παράλληλων κόσµων. Οµολογουµένως, 

µπορεί να σε φοβίσουν, αγαπητέ µπορεί να σε φοβίσουν, αγαπητέ µπορεί να σε φοβίσουν, αγαπητέ µπορεί να σε φοβίσουν, αγαπητέ 

αναγνώστη, ή πάλι να σε κάνουν να αναγνώστη, ή πάλι να σε κάνουν να αναγνώστη, ή πάλι να σε κάνουν να αναγνώστη, ή πάλι να σε κάνουν να 

αγνοήσεις την αλήθεια.αγνοήσεις την αλήθεια.αγνοήσεις την αλήθεια.αγνοήσεις την αλήθεια. Γι’ αυτό θα ήθελα  Γι’ αυτό θα ήθελα  Γι’ αυτό θα ήθελα  Γι’ αυτό θα ήθελα 

να σου πω ότι αν περιµένεις να ακούσεις να σου πω ότι αν περιµένεις να ακούσεις να σου πω ότι αν περιµένεις να ακούσεις να σου πω ότι αν περιµένεις να ακούσεις 

ιστορίες που συνήθιζες να ακούς όταν ιστορίες που συνήθιζες να ακούς όταν ιστορίες που συνήθιζες να ακούς όταν ιστορίες που συνήθιζες να ακούς όταν 

ήσουν µικρός, τότε µάλλον λανθάνεις και ήσουν µικρός, τότε µάλλον λανθάνεις και ήσουν µικρός, τότε µάλλον λανθάνεις και ήσουν µικρός, τότε µάλλον λανθάνεις και 

θα σου πρότεινα να µη διαβάσεις το βιβλίο. θα σου πρότεινα να µη διαβάσεις το βιβλίο. θα σου πρότεινα να µη διαβάσεις το βιβλίο. θα σου πρότεινα να µη διαβάσεις το βιβλίο. 

Αν πάλι διακαώς επιζητάς να µάθεις αυτά Αν πάλι διακαώς επιζητάς να µάθεις αυτά Αν πάλι διακαώς επιζητάς να µάθεις αυτά Αν πάλι διακαώς επιζητάς να µάθεις αυτά 

τα µοναδικά γεγονότα, θα σου πρότεινατα µοναδικά γεγονότα, θα σου πρότεινατα µοναδικά γεγονότα, θα σου πρότεινατα µοναδικά γεγονότα, θα σου πρότεινα να  να  να  να 

ξεκινήσεις αµέσως το διάβασµα, αλλά να ξεκινήσεις αµέσως το διάβασµα, αλλά να ξεκινήσεις αµέσως το διάβασµα, αλλά να ξεκινήσεις αµέσως το διάβασµα, αλλά να 

είσαι εξαιρετικά προσεκτικός και να είσαι εξαιρετικά προσεκτικός και να είσαι εξαιρετικά προσεκτικός και να είσαι εξαιρετικά προσεκτικός και να 

εστιάσεις στα γεγονότα που ανάγονται στο εστιάσεις στα γεγονότα που ανάγονται στο εστιάσεις στα γεγονότα που ανάγονται στο εστιάσεις στα γεγονότα που ανάγονται στο 

επίπεδο της επίπεδο της επίπεδο της επίπεδο της µεταφυσικής»µεταφυσικής»µεταφυσικής»µεταφυσικής».... 

    

Arthur Mortimer 

    

IIIISSSSBBBBNNNN::::    999977778888----666611118888----88880000333399994444----2222----1111    


