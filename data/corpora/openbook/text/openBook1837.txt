









































  



 

 

 

 

 

 

 

 

 

 

 



ΧΡΩΜΑΤΙΚΕΣ      ΓΡΑΜΜΟΣΚΙΑΣΕΙΣ 

 

 

       Χ
Γ

Θανάσης Πάνου 



 

 

  



  

Το πρωτεύων ον άνθρωπος                                         
σμιλεύει με Λέξεις                                                                

τα αχνάρια του ουράνιου τόξου            
έως την επικείμενη                            
πνοή του Αιόλου. 

Με την πρωινή πνοή έσχισα                                                
το Ποίημα των Χρωμάτων                                                       
και άρχισα να Ζωγραφίζω                                         

ποιήματα στον Καμβά 



 
«Δεν κάνουμε θέατρο για το θέατρο.                                                           
Δεν κάνουμε θέατρο για να ζήσουμε.                                                    

Κάνουμε θέατρο                                                                                         
για να πλουτίσουμε τους εαυτούς μας,                                                             

το κοινό που μας παρακολουθεί                                                                                                                                                
κι όλοι μαζί να βοηθήσουμε                            

να δημιουργηθεί ένας πλατύς,                                                                                                                              
ψυχικά πλούσιος                                           

και ακέραιος πολιτισμός                                                                                                                             
στον τόπο μας...» 

Κάρολος Κουν 

 

 



Κάποια στιγμή καταλαβαίνουμε, πως ένας 
στίχος, μια λέξη μια εικόνα ή ένα σκίτσο, μας 
βάζουν στην καρδιά της δημιουργίας ή και 
της γυμνής αλήθειας.  Η στενή ομοαίματη 
σχέση του λόγου της γραφής και της 
εικαστικής έκφρασης αποκαλύπτεται και 
ενισχύεται ολοένα αν ανοίξουμε τα μάτια και 
το νου σε αυτά που μας περιβάλουν, να 
αφουγκραστούμε την φωνή τους, αρκεί βέβαια 
να  θέλουμε. Ακόμα και στη μεταφυσική οι 
ιδέες εκφράζονται με εικόνες.  

Το πρόσωπο, ο κύκλος, το αντικείμενο είναι 
μορφές που επιδρούν επάνω μας με μεγάλη ή 
μικρή ένταση. Καλό είναι να τις δεχόμαστε 
όλες. Το πνεύμα μας έχει ανάγκη από 
συγκίνηση, όπως οι αισθήσεις μας.  



 

Έτσι το φως και το σκοτάδι, μια όμορφη 
εικόνα ή μια εικόνα τρόμου, ένα λουλούδι 
αλλά και  ένα αναπηρικό καροτσάκι εκφράζουν 
την ιδέα της αλήθειας, που υπάρχει και 
διατηρεί τον παλμό της ζωής. Καλό είναι να 
τις δεχόμαστε όλες. Όλοι θα ήθελαν χωρίς 
σκέψη, να καταλάβουν την ποίηση, την 
λογοτεχνία την τέχνη γενικότερα. Γιατί δεν 
δοκιμάζουν να καταλάβουν το κελάϊδισμα  των 
πουλιών; Γιατί αγαπάμε μια νύχτα, ένα 
λουλούδι, όλα που περιβάλλουν  τον άνθρωπο 
δίχως να προσπαθούμε να καταλάβουμε;  

 

 



 

            Και η προπαιδεία τι ρόλο διαδραματίζει;  

Ο Πικάσο, στα γραπτά του (που επιμελήθηκε ο 
Μάριο ντε Μικελί) μπροστά στο μεγάλο θέμα της 
κατανόησης, της σφαιρικής  σύλληψης ενός έργου, 
θέτει απανωτά ερωτήματα:   

«Πως είναι δυνατό, ο θεατής να ζήσει τον πίνακά 
μου όπως τον έζησα εγώ; Ο πίνακας μου έρχεται 
από πολύ μακριά! Ποιος ξέρει από πόσο μακριά τον 
έχω νοιώσει, τον έχω δει και τον έχω ζωγραφίσει, 
κι όμως την άλλη μέρα ούτε και εγώ αναγνωρίζω τι 
έχω φτιάξει. Είναι δυνατό να μπει κανείς στα όνειρά 
μου, στα ένστικτα, στους πόθους και τις σκέψεις 
μου, που χρειάστηκαν τόσον καιρό για να βγουν στο 
φως; Είναι δυνατό να μπουν σε αυτό που έβαλα από 
τον εαυτό μου, ίσως ενάντια στη θέλησή μου;»  



Η ανεξήγητη γοητεία της φύσης που διαχέεται 
μέσα στην τέχνη είναι για τον Πικάσο, η ουσία 
που αποκαλύπτει πως η παρουσία του 
δημιουργού δεν είναι παρά ένα απειροελάχιστο 
κομμάτι της συμπαντικής δημιουργίας. Αντίστοιχα 
και η σκέψη του για την αισθητική δημιουργία 
του παρελθόντος, την επανάληψη και στείρα 
αναπαραγωγή της στο παρόν αλλά και για την 
εξέλιξη, είναι πολύ ενδιαφέρουσα:  

“Εκτός από λίγους ζωγράφους που ανοίγουν νέους 
ορίζοντες, οι σημερινοί νέοι δεν ξέρουν ποιο δρόμο 
να πάρουν. 

 

 



Αντί να επωφεληθούν απ΄ τις προσπάθειές μας για να αντιδράσουν ουσιαστικά απέναντί μας, 
αυτοί εδώ πασχίζουν να αναστήσουν το παρελθόν. Όμως, ο κόσμος είναι ανοιχτός μπροστά μας, 
το καθετί πρέπει να γίνει καινούργιο, όχι να ξαναφτιαχτεί.» Γιατί να μένουμε απελπιστικά 
προσκολλημένοι, σε αυτούς που κράτησαν ήδη τις υποσχέσεις τους; 

 

 

 

 

 

 

 

 



Υπάρχουν χιλιόμετρα ζωγραφικής «a la maniere de» αλλά είναι δύσκολο να βρεις ένα νέο που να 
δουλεύει με δικό του τρόπο. Ακόμη και αν το ήθελε, ο άνθρωπος δεν θα μπορούσε να 
επαναληφθεί. Να επαναλαμβάνεσαι σημαίνει να πηγαίνεις κόντρα στους νόμους του πνεύματος, 
κόντρα στην ίδια σου την πορεία προς τα εμπρός.  Η  ελεύθερη ματιά, η αγάπη και η  αισιοδοξία 
για το νέο είναι χαρακτηριστικά στη θέση του Πικάσο, στοιχεία που ξεδιπλώνουν την δυναμική 
της δημιουργίας ενώ αντίστοιχα καυτηριάζουν τον συντηρητισμό και τους μύθους που η 
προσκόλληση στην ιερότητά τους παραχαράσσει την εξέλιξη. 

«Έχουμε συσσωρεύσει 
στους πίνακες των μουσείων 

όλες τις βλακείες και τα λάθη μας,                                                                                           
όλες τις πνευματικές μας αθλιότητες» 

 
Αν σκεφτούμε ότι η ισπανική Δημοκρατία διόρισε τον Πικάσο Διευθυντή του μουσείου Πράντο 
από τις πρώτες μέρες του εμφυλίου πολέμου καταλαβαίνουμε και τη μεγάλη αγωνία του για το 
μέλλον της τέχνης και του πολιτισμού γενικότερα αλλά και την απομυθοποίηση της ιερότητας 
και εμμονής στο παρελθόν. Οι καλλιτέχνες ζουν μέσα στον χώρο  των πνευματικών αξιών 
εργάζονται με αισθητικά και ηθικά κριτήρια που δεν περικλείονται σε στεγανά και είναι οι 
χρωστήρες και οι πένες των υψηλών αξιών της ανθρωπότητας και του πολιτισμού.  



«Τα έργα φτιάχνονται πάντα όπως σκαρώνουν τους γιούς τους οι πρίγκιπες. Με τις βοσκοπούλες. 
Δεν κάνεις ποτέ σχέδια για Παρθενώνες, δεν ζωγραφίζεις ποτέ μια πολυθρόνα σε στυλ Λουδοβίκου 
ΙΕ΄. Δημιουργείς-έργα-με μια καλύβα το μεσημέρι, με μια καπνοσακούλα, μια παλιά καρέκλα"            
                                                                                                                                           

                                                                                                                                                 PICASSO 
 

Τι αναζητούμε όμως σήμερα με τις γενικευτικές προτάσεις όταν χάθηκε η νομοτελειακή 
σιγουριά των θεωρητικών κατασκευών; Μια πλειάδα πραγμάτων: Εντοπισμό αιτιών, ερμηνεία 
φαινομένων, διερεύνηση καταστάσεων, προσδιορισμό τύπων, συσχέτιση δυνάμεων, ανάλυση 
σχέσεων, επαλήθευση ισχυρισμών, συνδυασμό κατηγοριών, αποκάλυψη προσώπων, επισήμανση 
συμπτωμάτων, συνάρτηση γεγονότων, κλπ. Είναι πλέον σήμερα, μια απόπειρα θεωρητικής 
σύλληψης του κόσμου, που στοχεύει στη δυνατότητα εξήγησης και κατανόησης του.   



 
 
 
 
 

 
Ο γραπτός λόγος αποτελεί από μία άποψη 
και μια θεωρία πάνω στην πολιτιστική βάση 
του σήμερα, τον ποιητικό καθρέπτη για την 
αυτό-ανάλυσή μας, το έσχατο μέσο για τον 
προσδιορισμό αλλά και την ελπίδα για την 
διεύρυνση των ορίων των πνευματικών 
δυνατοτήτων μας. 

  



 

Καλλιγραφώ με την υπομονή 
Μανδαρίνου στα μεσοδιαστήματα 

των μικρότερων στιγμών μιας ζωής 
χρωματικές εντολές                                    

για την αναστροφή του μαύρου 

 



  

 

ΟΙ ΧΡΩΜΑΤΙΚΕΣ ΕΜΠΕΙΡΙΕΣ ΤΗΣ ΨΥΧΗΣ ΤΟΥ ΑΝΘΡΩΠΟΥ 

«Υπάρχει η ψυχή της φύσης που «μιλάει»                                                                                    
στην ψυχή του ανθρώπου μέσω των χρωμάτων» 

 
Στα χρώματα ισχύουν οι ίδιοι βασικοί νόμοι όπως στην «ποιητική ψυχή». Υπάρχουν ζεστά και κρύα χρώματα. 
Ο καλλιτέχνης ονομάζει το κίτρινο και το κόκκινο ζεστά χρώματα ενώ το μπλε θεωρείται κρύο χρώμα» Δρ. Χ. 
Βόλμπολτ (Πανεπιστήμιο Μονάχου) Στέκεται προβληματισμένος  και διστακτικός ο σύγχρονος άνθρωπος 
μπροστά σε ένα μοντέρνο έργο τέχνης αφηρημένης ζωγραφικής (χωρίς ευδιάκριτες μορφές και θέμα)  συνήθως με 
μεγάλη ποικιλία-γκάμα-χρωματικών συνδυασμών.                                                                                                       -
«Δεν ξέρω γιατί…αλλά μου αρέσει» ή «δεν καταλαβαίνω γιατί, αλλά με ψυχοπλακώνει!» είναι συνήθως  οι  
εκφράσεις  που ακούει  ο δημιουργός. Η εξήγηση στηρίζεται στην ύπαρξη ενός «μυστικού» νόμου που επιδρά 
στην ψυχολογική διάθεση και  προτίμηση του θεατή. Ο καθηγητής Β.Λ Γκόλντσμιτ στο Κέιμπριτζ, (διευθυντής 
του ινστιτούτου πειραματικής ψυχολογίας στο Πανεπιστήμιο  του Μύνστερ  χρησιμοποίησε το «Χρωματικό 
πιάνο» για την έρευνα της βαθύτερης συναισθηματικής επίδρασης των χρωμάτων. 

Γνωρίζουμε ότι η δεκτικότητα για ορισμένα χρώματα, τόσο στο άτομο όσο και σε ολόκληρους λαούς ως σύνολο, 
συνδέεται  με τύπους ιδιοσυγκρασιών και  την επιθυμία έκφρασης. Στο μάθημα της φυσικής στα σχολικά μας  
χρόνια, έχουμε την πρώτη επαφή με τις έρευνες για το φως και τα χρώματα. Τα χρώματα είναι εντυπώσεις που 
προκαλούνται στο ανθρώπινο μάτι, δηλαδή στο νευρικό πλέγμα του ματιού από τις ακτίνες του φωτός ανάλογα 
με το μήκος κύματός τους. Τα χρώματα είναι λοιπόν μήκη κύματος φωτός, που ξεκινούν από το άσπρο φως του 
ήλιου που μπορεί να αναλυθεί στα βασικά χρώματα μέσω ενός πρίσματος: κόκκινο, πορτοκαλί, κίτρινο, πράσινο, 
γαλάζιο. Μπλε και μωβ. 



 

Οι επιδράσεις του φωτός στην ισορροπία του οργανισμού αλλά και την ψυχική-συναισθηματική σφαίρα, έχουν 
ερευνηθεί και εξακριβωθεί πλέον από πολλές επιστήμες. Οι εφαρμογές είναι πάρα πολλές. Στα αναρρωτήρια, στα 
νοσοκομεία, στις νευρολογικές κλινικές -όταν υπάρχουν τα οικονομικά μέσα για σύγχρονες επεμβάσεις στις 
εγκαταστάσεις- τα χρώματα βοηθούν την θεραπεία για τους αρρώστους, τους νευρικούς, και τους εθισμένους σε 
ναρκωτικά. Μέσω του χωρίς παντζούρια  α-διαφανούς  άσπρου παραθύρου, τα δωμάτια πλημμυρίζουν με τα χρώματα 
του φωτός, που επιλέγονται κατάλληλα για τη διάθεση του αρρώστου. Η Εγκληματολογία επίσης έχει επισημάνει με 
έρευνες την επίδραση των χρωμάτων στους έγκλειστους  των  φυλακών. 

Συνοπτικά, οι βασικές αρχές για τις επιδράσεις του φωτός στην ψυχή και στον οργανισμό αναφέρουν: 

Το ΠΡΑΣΙΝΟ εξισορροπεί και ηρεμεί –τροφοδοτεί και ενισχύει – τη θεραπεία κάτω από φυσιολογικές συνθήκες.  
Το ΚΟΚΚΙΝΟ μπορεί να ζωηρέψει τους μελαγχολικούς ανθρώπους                                                                                                                   
που δεν θέλουν να αφήσουν την κατάσταση της υγείας τους να καλυτερέψει λόγω καταθλίψεων.  

Το ΓΑΛΑΖΙΟ, έχει παρατηρηθεί, ότι όταν πλημμυρίζει ένα δωμάτιο,                                                                                                                      
μέσα σε λίγες ώρες ηρεμεί ακόμα και τους μανιακούς. 
Δεν είναι τυχαίο, ότι οι άνθρωποι της δύσης, από τις πρώτες επαφές τους με ολόκληρους άλλους λαούς, έμεναν 
κατάπληκτοι στις προτιμήσεις για ορισμένους τόνους χρωμάτων, κυρίως πράσινο, κόκκινο και μπλε. Η ψυχολογική 
θεωρία των χρωμάτων αναφέρει επίσης και για τις  διαφορετικές προτιμήσεις και επιλογές των φύλων. Τυπικά γυναικεία 
χρώματα θεωρούνται το γαλάζιο, το κίτρινο, το λιλά, το γαλαζοπράσινο και το ροζ. Τα λεγόμενα αντρικά χρώματα 
«πρέπει» να είναι: κόκκινο, πορτοκαλί, γκρίζο, σκουροπράσινο, μωβ και μαύρο.  Επίσης, το χρώμα που φαίνεται να 
ανήκει και στα δύο φύλα είναι το πορτοκαλί-κόκκινο. Πολλοί μάλιστα ερευνητές, διακρίνουν αυτές τις επιλογές και 
στα έργα τέχνης, και «μαντεύουν» το φύλο του καλλιτέχνη. 



  

 

Μια άλλη έρευνα αναφέρει ότι η συμπάθεια για ορισμένα χρώματα αλλάζει ή μειώνεται με τα χρόνια.       
Τα αγόρια μέχρι 10-12 ετών προτιμούν το σκούρο-μπλε. Ο νέος που μέχρι τα 12 χρόνια του προτιμάει          

το σκούρο μπλε θα δώσει μετά το 13ο χρόνο την προτίμηση του σε τελείως διαφορετικά χρώματα           
και θα κάνει μια καινούργια μεταβολή όταν περάσει το 20ο έτος της ηλικίας του. 

Μ ΚΟ Ν
 

Από το «χρωματικό πιάνο» οι διάφοροι τύποι, διαλέγουν τα ακόλουθα χρώματα. (συνοπτικά) 

Οι μελαγχολικοί, διαλέγουν το μωβ και ένα ορισμένο γκριζογάλανο. 
Οι φλεγματικοί,  το άσπρο, το χρώμα του ελεφαντόδοντου  και το πορφυρό. 

Ο χολερικός, (ο άνθρωπος που χάνει γρήγορα την ψυχραιμία του) διαλέγει το πράσινο, πράσινο-γαλάζιο,                                  
ενώ απορρίπτει το κόκκινο, το πορφυρό και το άσπρο. 

Ο αισιόδοξος, είναι πεπεισμένος ότι το πορτοκαλί-κόκκινο  είναι το σημαντικότερο χρώμα. 
 

 

 



 
  



 
  

ΣΥΜΒΟΛΙΣΜΟΣ ΤΩΝ ΧΡΩΜΑΤΩΝ 

«ο συμβολισμός των χρωμάτων                                                                                                  
εξυπηρετεί την επιθυμία έκφρασης»                                          

Δρ Ρίχαρντ Μίλερ Φράιενφελς 

 

Η αυξημένη αυτοσυναίσθηση εκφράζεται με φωτεινά χρώματα ή με μονόχρωμο βαθύ μαύρο ή 
εκτυφλωτικό άσπρο. Η πορφύρα των αρχαίων (βαθύ μωβ χρώμα), το μαύρο της ισπανικής φορεσιάς στην 
εποχή του μπαρόκ και τα σμόκιν ή τα φράκα, καθιερώθηκαν ως χρώματα ευγένειας. Εκτός από τη στολή 
της ευγένειας, της αντρικής αυτόϋπερτίμησης, υπάρχει και μια στολή, της «ελαφριάς» ταλαντευόμενης 
γυναικείας αυτοανυψώσεως: της  Χάρης. Αυτή εκφράζεται με ελαφρά υφάσματα και ελαφρά, αέρινα 
χρώματα. Άσπρο, ροζ, ανοιχτό κίτρινο, ανοιχτό γαλάζιο, απαλό πράσινο. Το αντίθετο,                                      
ο αυτουποβιβασμός, χρησιμοποιεί δυσάρεστα χρώματα όπως το μουντό γκρίζο, το καφέ ή και το μαύρο 
που δεν έχει εδώ την λάμψη του χρώματος ή της ευγένειας. (η επιλογή αυτή είναι χαρακτηριστική στους βαθιά 
θρησκευόμενους ανθρώπους που εκφράζουν την διδασκαλία περί ταπεινότητας) Και πριν απορρίψουμε βιαστικά 
τις έρευνες για τις προτιμήσεις, θεωρώντας ότι είναι των «οπισθίων» πρέπει να σκεφτούμε ότι τα 
ψυχολογικά αίτια μιας κίνησης, αντίδρασης ή και προτίμησης έχουν απεριόριστες παραλλαγές όπως και 
τα αίτια για την  συμπεριφορά των ανθρώπων. Οι κοινωνικό-ψυχο-επιστήμες, ερευνούν τον τύπο 
ολόκληρου του ανθρώπου και από την ελάχιστη λεπτομέρεια. Ο Οργανισμός δεν είναι μια μηχανική 
συνάθροιση τμημάτων αλλά ένα βιολογικό σύνολο που αναπτύσσεται από ένα κύτταρο (ωάριο), που τα 
μέρη του συνδέονται στενά μεταξύ τους κατά την εξέλιξή τους. 



Η ψυχολογία έχει εξακριβώσει ότι η βασική δομή του 
οργανισμού αποτελείται από το λεγόμενο ανακλαστικό 
σύστημα. Υπάρχουν νεύρα που οδηγούν από τις επιφάνειες 
στον νωτιαίο μυελό και τον εγκέφαλο (προσαγωγά, αισθητικά 
νεύρα) . Σε αυτό το ανακλαστικό σύστημα «ρέει» το νευρικό 
σύστημα. Η δραστηριότητα των μυών και των αδένων είναι 
όμως έκφραση του νευρικού συστήματος. Επειδή το ένα 
σύστημα ανακλαστικών που δημιουργεί τον οργανισμό 
συνδέεται στενά με ένα άλλο, κάθε στάση, κίνηση και 
προτίμηση αποτελούν γνωρίσματα ολόκληρης της 
προσωπικότητας. Κάθε ερέθισμα κάθε ένδειξη, κάθε έννοια 
μπορεί να είναι σημαντική. Έτσι  σήμερα μελετώνται και 
θέματα που παραδοσιακά βρίσκονται πέρα από την αυστηρή 
επιστημονικότητα αλλά είναι μέρος πανάρχαιης σοφίας και 
εμπειρίας. 

 



  



 
 

 

  
ΤΟ ΑΓΝΩΣΤΟ ΧΡΩΜΑ 

  

«Σαν νηπενθές λουλούδι                                                                                                       
φύετε ένα χρώμα                                                                                                              

σαν μεταναστευτικό πουλί,                
έρχεται                                                                                                                      

σαν άνθος νότας,                                                                                                             
που θέλει την φωλιά του                                                                                                                                     

στην παλέτα να κουρνιάσει.» 



 



  

ΚΟΚΚΙΝΟ 

  

«Γυναικεία χείλη                                                                                                             

δυο ολόδροσες  φέτες καρπούζι» 



 



  

ΠΟΡΤΟΚΑΛΙ 

  

«Μυριάδες οι ευπαθείς                                                    
θαμμένοι σε μια χωματερή» 



 



 

ΚΙΤΡΙΝΟ 

«Ένα φωτεινό θηρίο                                                                                                           
τρώει ότι ακουμπά                                                                                                            

την υπερηφάνεια της ερήμου.» 





  

ΠΡΑΣΙΝΟ 

Ψηφίζω ειρήνη,                        
Μα πάντα χάνω,                                                         

Ντυμένος στα χακί… 



 



  

ΜΠΛΕ 

«Γλυκιά μπουνάτσα,                                                  
υποσχόμενο αντιμάμαλο                                                           

και ο θηρευτής                                                                  
με το λαστιχοβόλο αλεξικέραυνο,                              

απομακρύνεται                                           
πλαναριστός στο πέλαγος                                                     

αργά μέσα στο μπλέ,                                                            
πίσω από το πέπλο των αθερίνων                                

συμπορευτής,                                                                        
της ασημοκόκκινης συναγρίδας.» 



  



 

  

Αυτή είναι η πατρίδα μου.                      
Χαρακώματα                                                    

από σπίθες αρχέγονου φωτός.                    
Γη,                                                                    

όπου και πάλλεται                                              
η λογική σε δυσπεψία. 



 



  

ΤΟ ΠΙΑΝΟ ΤΟΥ ΠΟΣΕΙΔΩΝΑ 

 

Στη τελευταία κατάδυση, ερωτοκυλίθηκα στον πυθμένα ημίνεκρος και κατέληξα στο 
σκαμπό ενός υδάτινου πιάνου, ακούγοντας μια άηχη μουσική. Ο Ποσειδώνας, είναι τελικά 
αλήθεια, έχει ένα πιάνο στο βυθό, καλώντας τα καραβάνια των ναυαγών να δραπετεύσουν 
σε «χαμένους χρόνους και διπλά επίπεδα» στο υδάτινο νησί του. Οι δυνατές άηχες νότες, 
ζωντάνευαν το αβέβαιο και ταξίδευαν δια πυθμένος και ύδατος θαλασσινού, σαν τρελές 
πυγολαμπίδες, στο απέραντο του επέκεινα, του πέρα και πάνω από την ζωή. Από όλα τα 
βάθη και τις αβύσσους ξύπνησαν οι χαμένοι χρόνοι, τα ναυάγια της ιστορίας και οι ναυτικοί 
και οι δύτες οι κατατρεγμένοι από Ερινύες, όλοι αυτοί οι τακτικοί πελάτες της θάλασσας, 
οι πάντα μεθυσμένοι από αλάτι, ρούμι και περιπέτειες. 

Εδώ αρχίζει και η τελευταία πράξη που σου αναφέρω.  

Μου πρόσφεραν από το κρασοπότηρο του Ποσειδώνα μια νέα γεύση σαν από σώμα 
ερωτικών Αμαζόνων. Στα χείλη μου μέστωσε η άπιαστη αλμυρή ομορφιά που το μεθύσι 
της έδωσε ήχο στις νότες που ξεπηδούσαν από τα χέρια του Μονόφθαλμου, πάνω στο 
υδάτινο πιάνο. Άναψα τον φακό μου και με ένα όστρακο χάραξα στη πλάτη του τα 
τελευταία λόγια:  

«Είμαστε ψάρια δίποδα                                                                                                                                
Σε τούτο τον επίγειο βυθό» 

Χάραξα τους στίχους του αγαπημένου μου ποιητή Αργύρη Χιόνη. 

 



 

  



 

ΛΙΛΑ 

«Μια ιδέα                                                                                                                    
που δεν συνάντησε 

αντιδράσεις» 



  



 

ΜΩΒ 

«Ορφέας, Ακένατον, 
Κρίσνα, Μωυσής, 

Ζωροάστρης, Βούδας, 
Κομφούκιος, 

Λάο-Τσε, Ιησούς, Μωάμεθ» 

 



  



 

ΚΙΤΡΙΝΟ-ΜΑΥΡΟ 

 

«Μολυβένια ατμόσφαιρα                                                                                                        
με δυο αετούς κίτρινους                                                                                                      

σε ένα σύννεφο παγωμένο                                                              
χωρίς κερκίδες. 

 



 

 



 

ΑΣΠΡΟ 

«Άνθρωποι ψήγματα                                                                                                            
κόκκοι μικροί,                                                                                                               

μέσα από τα σύννεφα                                                    
στο μάτι του αετού» 



 



 

 

  
ΧΡΥΣΟ 

 

«Money-money» 

Προϊούσης δε της συναλλαγής  προήγετο ήχος μέγας και 
φωνή εκ του Μέγα ανεώχθη τίκτουσα χρυσοποίκιλτα 
Ιερατεία, ιδιαιτέρως εύφλεκτους κήρυκες επιθυμιών 
μετά γονυκλισιών και εξομολογήσεων,  καραβάνια εν τη 
ερήμω από ρασοφόρους ευλογούντες  συλημένα από 
ευθυμία πρόσωπα και εγένετο μετ΄αυτού του τρόπου το 
σκυφτό ανθρώπινο είδος, αγέλαστα όντα πιστοί οικιστές  
νομισματοκοπείων. 



 



 

 

ΣΚΟΥΡΙΑ 

Μήτε κρύο μήτε ζέστη…        
ανάθεμα σκουριάς στα σπλάχνα 
σπαράζει η ανοιχτή θάλασσα       

η πιο όμορφη γυμνή. 

 



 



  

ΜΑΥΡΟ 

Ήλιος καλοκαιρινός,                                                          
ένας άνθρωπος τυφλός                                                                                                         
σε ένα καμένο δάσος,                                                                                                         
ψηλαφίζει για ίσκιο. 



 



 

H NYXTA 

Μα τον Τσέχωφ,                    
η μικρή νταντά Βάρικα, 

αποκαμωμένη                                  
από την κούραση της μέρας,              

δεν θα νανουρίσει                         
και αυτή τη νύχτα                             

το μωρό της οικογένειας,                
όπως και γω ποθώ                           

θα το πνίξει για να κοιμηθεί. 



 



  

Ο ΜΟΡΦΕΑΣ 

 

Ο Ύπνος χίλιους υιούς είχε. 

Ο Μορφέας, ένας εξ αυτών ελογίζετο θεός των 
ονείρων.  Είχε πτέρυγας τόσο ελαφράς, ώστε 
ιπτάμενος ουδόλως ηκούετο.   

Ο Φοβήτωρ ήταν ο αδελφός του ο υπό των 
ανθρώπων προερχόμενος, ενώ ο Είκελος ο υπό 
των θεών, ονομάζετο και Φάντασος.  

 Ο Μορφέας παριστά κατά τον ύπνον πρόσωπα 
μόνον ανθρώπων, οι δε δύο αδελφοί του 
παριστούν ζώα και άψυχα αντικείμενα.  

Ο Μορφέας στις αρχαίες παραστάσεις 
εμφανίζεται με χιτώνα,  πτερά και 
ακουμπισμένος όρθιος στο ραβδί του…να 
κοιμάται. 

 



 



  

ΓΚΡΙ 

Να χρησιμοποιείς τη γη                                                    
για προσκεφάλι σου                                                                                  

Είπε ο Θεός στον Άνθρωπο.                                            
Κι εδώ αρχίζει η κατάρρευση                                                  

η αποσιώπηση  των  φόνων  μας                            
εγκλωβισμένοι μητροκτόνοι                                               

με σκονισμένες μηχανικές κορδέλες                                   
στα βάρβαρα τα χέρια μας.                                            

Ίσως αυτός να είναι ο λόγος                                           
Που και τα κόκκαλα σημαίνουν το ίδιο,                                              

καμπάνες  δίδυμες                                                         
πάνω και μέσα της                          

και στη ζωή και στο  θάνατο 



 



  

ΓΑΙΩΔΕΣ 

Σήμερα την είδα καθαρά                                          
στην λαϊκή αγορά.                           

Η μητέρα γη,                                                             
είναι μια χαμογελαστή,                   

γεροδεμένη και αφράτη κυρία                                                   
στον πάγκο με τα φρέσκα φρούτα                          

και λαχανικά. 

 



 

 

 

  



 

  

ΤΟ ΓΥΜΝΟ ΧΡΩΜΑ 

Μια κυκλαδίτικη κόρη                                                         
βούτηξε στον Αλφειό                                                                 

και θεράπευσε έναν τυφλό                     
με το κελάρυσμα του ύδατος                                                      
στην περήφανη γύμνια της. 

 



 



 

 

  

ΑΥΓΟΥΣΤΟΣ. 

Τα χρώματα είναι αδύναμα.                                                
Ο φωτοδότης ήλιος                                                   

επιβάλλει την λευκότητα.                                                     
Οι ζωγράφοι θεωρούν                                                      

ότι αυτές είναι και οι διακοπές                  
αναψυχής των χρωμάτων. 

 



 



  

ΣΕΠΤΕΜΒΡΙΟΣ 

Τα χρώματα αδύναμα                                                                 
επιστρέφουν από τις διακοπές τους                                                          

με μπροστάρη τους το κίτρινο.                                                     
Αν ο βροχοποιός γλυκοφιλήσει τη γη                                                                  

σε σέπια θα μετατραπεί  

Χαρά-χαρά,                                                                                           
Αν κλάψει ο βροχοποιός. 



 

 

ΛΟΓΟΣ-ΕΙΚΟΝΑ-ΜΟΥΣΙΚΗ 

 

Μια γυναίκα, με την πλάτη γυρισμένη στον θεατή κοιτάζει ακόμα και σήμερα, ευθεία μπροστά της ένα τοπίο 
απροσδιόριστο όπου το μόνο που διακρίνεται στο βάθος είναι το φεγγάρι. Αυτός είναι ένας πίνακας που ο 
Salvador Dalí απεικονίζει την «πραγματικότητα της ψευδαίσθησης». (Μάχη στα σύννεφα -1935). ΟSalvador Dalí  
ήταν ένας δημιουργός πολύπλευρος, που γνώριζε την κοινή αρχή και φιλοσοφική βάση τόσο των τεχνών όσο και 
των επιστημών. «Αισθάνομαι ότι κολυμπάω πότε στο κρύο νερό της τέχνης και πότε στο θερμό νερό της επιστήμης» γράφει 
ο ίδιος στην «Κατάκτηση του παραλόγου» το 1935. Μελετά την επιστήμη, έχει φίλους μαθηματικούς και 
φυσικούς-ένας ήταν και νομπελίστας-παρακολουθεί τις εξελίξεις στη γενετική αλλά και τα θεαματικά επιτεύγματα 
της εποχής του στον χώρο της φωτογραφίας και του κινηματογράφου.   
Πραγματικότητας, όπως η φαντασία, η ψευδαίσθηση,  η παραίσθηση, το παράλογο.  
 
Δεν είναι τυχαίο λοιπόν που είναι πολύπλευρος δημιουργός. Ζωγράφος, χαράκτης, εικονογράφος, γλύπτης, 
διακοσμητής, σκηνογράφος στο θέατρο και τον κινηματογράφο αλλά και συγγραφέας. Μετά τα πρώτα του έργα 
(επηρεασμένα από τις  τάσεις της εποχής του, τον ιμπρεσιονισμό, τον φουτουρισμό, τον κυβισμό) οδηγήθηκε  σε ένα 
προσωπικό ιδίωμα, που θέλησε επίσης να υπερβεί, εφαρμόζοντας στο έργο του τον  συγκερασμό των 
φιλοσοφικών-ψυχολογικών αρχών και τα τελευταία επιτεύγματα της επιστήμης. Οι διπλές εικόνες του, είναι μια 
εξερεύνηση της διπλής πραγματικότητας, της ψευδαίσθησης, η απεικόνιση της οποίας είναι ο στόχος του.                      
Η ανθρώπινη δημιουργία και η φιλοσοφική της βάση, αποτελεί από μία άποψη και μια θεωρία πάνω 
στη πολιτιστική βάση του σήμερα, τον ποιητικό καθρέπτη για την αυτό-ανάλυσή μας, το έσχατο μέσο 
για τον προσδιορισμό αλλά και την ελπίδα για την διεύρυνση των ορίων των πνευματικών δυνατοτήτων 
μας. 
 

 



  



 

        

Ο Θανάσης Πάνου σπούδασε Οικονομικές επιστήμες, 
κοινωνιολογία, εγκληματολογία και  στη συνέχεια 
πραγματοποίησε ειδικές σπουδές εικαστικών τεχνών 
(εικόνα ήχος-κίνηση-λόγος) με αντικείμενο έρευνας   την 
λειτουργιά της καλλιτεχνικής φόρμας και τη μορφική 
της αντιστοιχία από το ένα είδος τέχνης στο άλλο, 
μέσω της βιωματικής παιδείας. Είναι Ιδρυτικό μέλος 
του αρχείου «οπτικής ποίησης» Ελλήνων και ξένων 
λογοτεχνών και συμμετέχει στα δρώμενα του  Athens 
Art International Arts Festival και του international Film 
Poetry Festival (Τhe Institute for Experimental Arts). Έχει 
εκδώσει δώδεκα βιβλία και δοκίμια, πεζά και ποιήματα 
του  έχουν δημοσιευθεί σε εφημερίδες, περιοδικά, 
λογοτεχνικές  ανθολογίες και έχουν μεταφραστεί σε 
οκτώ γλώσσες.  

Είναι Αρθρογράφος στο ηλεκτρονικό περιοδικό  schooltime.  

https://www.facebook.com/PoetryT.Panou   
https://www.facebook.com/artimerosthanasispanou    

https://www.facebook.com/thanasispanou      
https://www.youtube.com/channel/UC-

mhoHlQN0zLZUdt0oTZUMw  
http://imerosart080.blogspot.gr/ 

 



  



 

 

  



 

  



 

 


