





































Layout 1


Ματσούο Μπασό

Χαϊκού
των τεσσάρων εποχών

Ενδυμίων

Απόδοση: Βασίλης Λαλιώτης





Ματσούο Μπασό

Χαϊκού
των τεσσάρων εποχών

Ενδυμίων





Παίρνοντας δανεικό
το σπίτι μου απ’ τα έντομα

κοιμήθηκα.

Μην το ξεχνάς:
βαδίζουμε στην κόλαση
κοιτάζοντας λουλούδια.

Όταν θα φύγω,
φύλα καλά τον τάφο

μου, ακρίδα.

[7]



Γυναίκα,
τι ζεστό το δέρμα

που κρύβει.

Το αηδόνι
που σπάνια φαίνεται

δυο φορές σήμερα.

Άνθη της κερασιάς
η μύτη,

η καρδιά.

[8]



Φτάρνισμα.
O κορυδαλλός

χάθηκε απ΄ το βλέμμα.

Τα γέρικα μπούτια μου
τι αδύνατα

στο φως της φωτιάς.

Να κλέψω πεπόνια
το ξέχασα εντελώς

με τη δροσιά.

[9]



Συστάδες ρείκια,
σανδάλια

ακόμα εύοσμα.

Δροσιά αγκαλιάζοντας
τον κάμπο της πατάτας

ο γαλαξίας.

Τέλος του χρόνου
κι ακόμα με ψάθινο

καπέλο και σανδάλια.

[10]



Μια παλιά λιμνούλα
πλάτς! ένα βατράχι.

Θόρυβος νερού.

Σελήνη Αυγούστου.
Χασομέρησα δίπλα στη λιμνούλα

όλη τη νύχτα.

Ένας άνθρωπος είμαι
που το ρύζι του τρώει
μπρος στη βαλανιδιά.

[11]



Φεύγει μια μέλισσα
απ’ το βαθύ κάλυκα μια παιωνίας.

Τι αποχαιρετισμός!

Μέρα χειμωνιάτικη
πάνω στο άλογό μου

η σκιά πάγος.

Πάνω στη βάρκα
κοιλιές

από αγριόπαπιες.

[12]



Με φεγγάρι τέτοιο
ο κλέφτης

παύει το τραγούδι.

Χαμένο στα καλάμια
μα όταν βγαίνει το φεγγάρι

το κατάλυμά μου.

Στέκομαι εδώ
και στέκομαι

και το χιόνι συνεχίζει.



Απόψε ως κι εσύ
πας βιαστική

σελήνη του φθινοπώρου.

Το μήνυμα του Φωτισμένου
λάμπει στη δροσιά

ενός φύλλου.

Μην κλαις
έντομα, εραστές, αστέρια

κι αυτά θα φύγουν.



Ο κτηματίας
μου δείχνει το δρόμο

μ’ ένα ραπάνι.

Το πρώτο τζιτζίκι:
Η ζωή είναι

σκληρή, σκληρή, σκληρή.

Πυγολαμπίδες
μπαίνουν στο σπίτι μου

μην τις υποτιμάτε.



Να πεθαίναμε
ανοιξιάτικα άνθη κερασιάς

αγνά και λάμποντα.

Από το πρόσωπο των ανθών
να είναι τρομαγμένη

η λεπτἠ σελήνη;

Πως μοιάζει με
την ανάκλασή της στο νερό

η ίριδα.

[16]



Θα τη ρωτούσα
για το κινέζικο χαϊκού

την πεταλούδα αυτή που πετάει.

Δεν ανήκει ούτε
στη νύχτα ούτε στο πρωί

ο ανθός του πεπονιού.

Του γερανού οι πατούσες
έγιναν πιο κοντές

στις βροχές του Μαΐου.

[17]



Ούτε καν
τουλάχιστον ένα σκιάδι

τι μουσκεμένος είμαι, αχ!

Από το βάθος της παιωνίας
με κακή διάθεση

προβάλλει η μέλισσα.

Ξύπνα, ξύπνα
σε παίρνω για φίλη

πεταλούδα.

[18]



Μια λεπτή στιγμή
αργεί πάνω στα άνθη
η λάμψη της σελήνης.

Θόρυβοι από χειμώνια
πέφτουν καρποί λωτού

πρωινή μπόρα.

Τα μαλλιά μου μεγάλωσαν
το πρόσωπο χλόμιασε

βροχές του Μαΐου

[19]



Από όλα τα μέρη
ρίχνονται τα άνθη

πάνω στο νερό της λίμνης.

Σελήνη ταχεία
τα φυλλώματα των δέντρων

κρατούν τη βροχή.

[20]





ΤΑ ΧΑΪΚΟΥ ΤΟΥ ΜΑΤΣΟΥΟ ΜΠΑΣΟ
ΣΤΟΙΧΕΙΟΘΕΤΗΘΗΚΑΝ ΨΗΦΙΑΚΑ

ΑΠΟ ΤΟ ΒΑΣΙΛΗ ΛΑΛΙΩΤΗ
ΣΤΗΝ ΑΘΗΝΑ ΤΟΝ ΙΑΝΟΥΑΡΙΟ

ΤΟΥ 2014
f


