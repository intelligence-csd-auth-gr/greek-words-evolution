











































 

 

 

 

ΠΕΡΙΠΟΛΟΣ ΓΙΑ ΤΟΥΣ ΕΝΑΠΟΜΕΙΝΑΝΤΕΣ 

 

 

 

 

 

 

 

 

 

 

 

 

 

 

 

 

 
Π Ο Ι Η Μ Α Τ Α 

 

 
ΝΤΕΜΗΣ  ΚΩΝΣΤΑΝΤΙΝΙΔΗΣ 

 



 

 

 



 

 

 

 
 

ΠΕΡΙΠΟΛΟΣ ΓΙΑ ΤΟΥΣ ΕΝΑΠΟΜΕΙΝΑΝΤΕΣ 

 

 

 

 

 

 

 

 

 

 

 

 

 

 
Π Ο Ι Η Μ Α Τ Α 

 

 
ΝΤΕΜΗΣ  ΚΩΝΣΤΑΝΤΙΝΙΔΗΣ 

 



 

 

 

 

 

 

 

 

 

 

 

 

 

 

 

 

Τίτλος: “Περίπολος για τους εναπομείναντες” 

 

Συγγραφέας: Ντέμης Κωνσταντινίδης 

 

ISBN: 978-960-93-8548-0 

 

Επίλεκτες Ψηφιακές Εκδόσεις: 24grammata.com  

 

Σειρά: εν καινώ. αρ. σειράς: 165 

 

Τόπος και Χρονολογία πρώτης έκδοσης: Θεσσαλονίκη, 2016 

 

Μέγεθος αρχείου: 1,0Μb 

 

Σελίδες: 64 

 

Μορφή αρχείου: pdf 

 

Γραμματοσειρά: Liberation Serif 

 

Απαγορεύεται η αναδημοσίευση δίχως την έγγραφη άδεια του δημιουργού. 

 

 

 

 

 

 

 

http://www.24grammata.com/


 

 

 

 

 

 

Στους κουρασμένους 

Απ' την ανισότητα 

Της προσπάθειας 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 



7 

 

 

Σήμανε έφοδος!  

Τα υψώματα 

Να ξαναπάρουμε 

Την απάτητη κορφή του ήλιου. 

Θα έχουν αφήσει εκεί 

Σκαλίσματα στα δέντρα 

Οι παππούδες μας. 

Θα έχουν αφήσει εκεί κουβέντες... 

Σκοπούς για το αύριo 

Που δεν πρόφτασαν. 

 

 

 

 

 

 

 

 

 

 

 

 

 

 

 

 

 



8 

 

  

Όσοι κοιμούνται 

 

Όσοι κοιμούνται βαριά 

Κάθε βράδυ κάνουν πρόβα το θάνατο. 

Δεν τους διακόπτουν όνειρα 

Ούτε το αιώνιο άγχος του ξυπνήματος 

Γιατί έχουν κάτι τάχα να προλάβουν.  

 

 

 

 

 

 

 

 

 

 

 

 

 

 

 

 

 

 

 

 



9 

 

 

Περίπολος για τους εναπομείναντες 

 

Θάνατοι παράμετροι, περίμετροι 

Κλειστές γραμμές 

Στα χαλάσματα 

"Κανείς! Πουθενά..." 

Μπότες, γοερές κραυγές, σκυλιά· 

Περίπολος για τους εναπομείναντες.  

 

 

 

 

 

 

 

 

 

 

 

 

 

 

 

 

 

 

 



10 

 

 

Πρόμαχοι 

 

Σκληρή, μα έτσι σκυταλοδρομεί 

η Ιστορία. 

Φθίνουν οι ήχοι των αποχαιρετισμών. 

 

Κάτω απ' τα τσίνορα 

πλέει ανονείρευτα 

το τσούρμο των ανοίκειων νεκρών. 

 

 

 

 

 

 

 

 

 

 

 

 

 

 

 

 

 

 



11 

 

 

Χαλικόδρομος 

 

Νυχτερίδες, γρύλοι 

Σκονισμένα λιόδεντρα 

 

Στο τυφλό σκοτάδι 

Διαβάτης σκαντζόχοιρος 

Σαλεύει τα χόρτα. 

 

Κάθε βράδυ 

Τα μικρά σου χρόνια 

Τραβούν προς τη θάλασσα. 

 

 

 

 

 

 

 

 

 

 

 

 

 

 

 



12 

 

 

Των προγόνων  

 

Ήθελες να με πείσεις πως δεν υπάρχουν άγιοι 

Όμως εγώ τους βλέπω 

Όταν αργά, πριν κοιμηθώ, σβήνω το φως 

Στην άκρη της φλόγας που απομένει να τρεμουλιάζει 

Μπρος στο παλιό, προσφυγικό εικονοστάσι. 

Έχουν μια καταπληκτική ωραιότητα 

Αυτοί οι ξεριζωμένοι άγιοι με τις αυστηρές μορφές 

Και τη σιωπηλή τους παρουσία. 

 

 

 

 

 

 

 

 

 

 

 

 

 

 

 

 

 



13 

 

 

Υπόμνηση 

 

Γυάλινα χέρια 

Βράχια θα ματώσουν 

 

Πόδια γυμνά 

Σε ναρκοπέδιο 

 

Φίλοι χαμένοι 

Χρόνια στα νησιά 

 

Έρωτες που κανείς 

Δεν περιμένει. 

 

 

 

 

 

 

 

 

 

 

 

 

 

 



14 

 

 

Νηπενθές 

 

Να ΄χουμε, λες παράφορα, πεθάνει 

Αλλά η ψυχή να νοσταλγεί 

Κι επιστροφές να κάνει 

 

Στα όνειρα όσων μας θυμούνται 

Όταν στης νύχτας το προσκέφαλο 

Κοιμούνται... 

 

 

 

 

 

 

 

 

 

 

 

 

 

 

 

 

 

 



15 

 

 

Πολυτεχνείο 

 

Οθόνη πάλι ασπρόμαυρη― 

χάλασαν τη μικροφωνική στη Φαραντούρη. 

Το απόγευμα οι νεκροί κάτι μουρμούρισαν 

μα τα τραγούδια―μέρα επετείου 

σκέπασαν τη φωνή τους 

και τα λουλούδια ανελέητα 

τους έπνιξαν. 

 

 

 

 

 

 

 

 

 

 

 

 

 

 

 

 

 

  



16 

 

 

Πρωινό 

 

Γράφεται κάπως έτσι η Ιστορία 

Εσύ όμως θες να βαυκαλίζεσαι 

Προσηλωμένος στην αφετηρία 

Ενώ ήδη εντός σου τερματίζεσαι. 

 

 

 

 

 

 

 

 

 

 

 

 

 

 

 

 

 

 

 

 

 



17 

 

 

Βιο-γραφικό 

 

Γεννηθήκαμε. 

Περίπου αφελώς... 

ενηλικιωθήκαμε. 

Πέρασαν κι άλλα χρόνια- 

προσγειωθήκαμε. 

Ατάιστα σκυλιά 

έμειναν πίσω μας 

οι ουτοπίες. 

 

Ναι, ασφαλώς! 

Έχει μια κάποια γνώση 

η απόγνωση. 

 

 

 

 

 

 

 

 

 

 

 

 

 



18 

 

 

Δια-σταύρωση 

 

Μέχρι το 2050 

αισίως θα 'χουμε γίνει 

αγχωμένοι πακετάδες 

μπουγατσάδες 

υπάλληλοι κομμωτηρίου 

μασάζ κατ' οίκον 

και παντός είδους σέρβις. 

Θα 'χουμε διευρύνει 

τους ορίζοντές μας: 

Πωλητές, διανομείς φυλλαδίων 

και εργολάβοι τελετών. 

 

 

 

 

 

 

 

 

 

 

 

 

 

 



19 

 

 

Απενεργο-ποίηση 

 

Στην πιο κρίσιμη μοναξιά 

"Η μπαταρία σας είναι χαμηλή" 

Μωρό πρόσφυγας ο χρόνος 

                     παγώνει 

Αλλά φωνή καμιά 

Από το σιδερόφρακτο παράθυρο. 

 

 

 

 

 

 

 

 

 

 

 

 

 

 

 

 

 

 

 



20 

 

 

Για τους αθώους 

Παντού χωρίς την σκέπη 

Νόμων άγραφων. 

 

Για τα θύματα 

Που δεν αναγνώρισες 

Μες στα συντρίμμια. 

 

 

 

 

 

 

 

 

 

 

 

 

 

 

 

 

 

 

 

 



21 

 

 

Υπνωτιστικά 

Επέρχεται η φθορά 

Ανεπαισθήτως! 

 

Ξυπνάς μια μέρα 

Χωρίς να αισθάνεσαι 

Αυτός που ήσουν. 

 

 

 

 

 

 

 

 

 

 

 

 

 

 

 

 

 

 

 

 



22 

 

 

Από τ' ακροθαλάσσι 

 

Γεμάτος κόσμο 

Και πάλι τόσο άδειος 

Ο πεζόδρομος. 

 

Εκείν’ η κλήση 

Μέχρι τέλους θα μείνει 

Αναπάντητη. 

 

Ο ήλιος όμως 

Στα σκυμμένα σου μάτια 

Υποκλίνεται. 

 

 

 

 

 

 

 

 

 

 

 

 

 

 



23 

 

 

Tanka 

 

Mπάλες κανονιών 

Πέφτουν γύρω οι μέρες 

Εκδικούμενες. 

 

Τέτοια πολιορκία 

Θέλει γερό στομάχι. 

 

 

 

 

 

 

 

 

 

 

 

 

 

 

 

 

 

 

 



24 

 

 

Πλήθη 

 

Καθένας εμπορεύεται ένα μύθο. 

Προσφέρονται! Υπάρχει ζήτηση. 

Όμως εσύ δεν έχεις να πουλήσεις. 

Βλέπεις, σου λείπει εκείνη η μαεστρία... 

Όσο κι αν θέλουν να εξαπατηθούν εναγωνίως, 

Εσύ αδίκως ήρθες στο παζάρι.  

 

 

 

 

 

 

 

 

 

 

 

 

 

 

 

 

 

 

 



25 

 

 

30km/h 

 

Στέκουν ακόμη 

Παλιές ιδιοκτησίες 

Οι περιφράξεις. 

 

Σάκοι τσιμέντο 

Σε αγροτεμάχιο 

Κοκαλωμένοι. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



26 

 

 

Παραμονή 

 

Σε πάγκους πανηγυριών 

Πλαστικές φήμες 

Made in Hong Kong. 

 

Πρόσκαιρες χαρές 

Με το θυρυβώδες 

Και το ευτελές. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

  



27 

 

 

Περίπατος με παντεσπάνι 

 

Όσοι μιλάτε τώρα εκ του ασφαλούς, 

πρέπει μικροί να φάγατε 

πολύ παντεσπάνι. 

Αφού δεν μπορώ να διασχίσω 

το σώμα της μάνας μου, 

διασχίζω το σώμα της πόλης μου. 

Κάπως έτσι δεν το ΄λεγε ο Πεντζίκης; 

Κάστρα, Πανεπιστήμια, Καμάρα 

Ναυαρίνου, Θερμαϊκός... 

Και κάπου ενδιάμεσα, παλιά 

χριστιανικά νεκροταφεία. 

Κι άλλα πολλά που μόνο τα φαντάζεσαι. 

Έχεις την πολυτέλεια ακόμη να φαντάζεσαι... 

Θα πρέπει να 'φαγες 

πολύ παντεσπάνι! 

 

 

 

 

 

 

 

 

 

 



28 

 

 

Περιστατικό 

 

Έκτακτη κλήση απ’ το νεκροταφείο. 

Ένας νεκρός ζωντάνεψε. 

Ψάχνει να βρει τους συγγενείς του. 

 

Τον κερνάμε πικρό καφέ. 

Τον ρωτάμε τι είδε και πώς έγινε 

Έτσι, εν τω μέσω της νυκτός. 

 

“Μη με ρωτάτε”, μας λέει. 

“Προς Θεού! Θα καταλάβετε 

Όταν έρθει κι η σειρά σας…”  

 

 

 

 

 

 

 

 

 

 

 

 

 

 



29 

 

 

To αντίστροφο θαύμα 

 

Θα αρχίσουν πάλι με τις ημέρες, ώχου!, 

και με τις επετείους: να δίνουν ορισμούς, 

να απαγγέλουν, τσιτάτα να τιτιβίζουν 

και να στηρίζουν το πηγούνι 

με τον αντίχειρα και κάπως με το δείκτη. 

Τόσα και τόσα στέκια παθιασμένων, 

τόσες βελούδινες σειρές προσκεκλημένων, 

στοίχημα πάλι φέτος δε θα τους χωρέσουν.  

 

 

 

 

 

 

 

 

 

 

 

 

 

 

 

 

 



30 

 

 

Πληθυντικός 

 

Οι πληρωμένοι στίχοι 

Τα αραδιασμένα λόγια 

Οι εκλεκτικές συγγένειες 

Τα σόγια 

 

Οι χαλαρές ενότητες 

Οι τρυφερές κενότητες 

Τα αβέβαια δρομολόγια 

 

Οι αναχωρητές 

Οι ανακαινιστές 

Τα ιστολόγια 

 

Οι νανουριστικές κοινοτοπίες 

Οι φιλαυτίες 

Οι ναυτίες   

 

 

 

 

 

 

 

 

 



31 

 

 

Eνωτικό 

 

Δοκιμασμένοι αριβίστες 

Φλερτάρουν με βραχείες λίστες 

 

Σ' αυτό το ξέφραγο περβόλι 

Λίγο πολύ, γνωρίζοντ' όλοι... 

 

Σχολές, τιμές, μαστραπαδάκια 

Διαγωνισμοί, φουκαραδάκια 

 

Τζιχαντιστές ζωσμένοι ρίμες 

Μεγαλοεκδότες εν Αθήναις... 

 

Ταγμένοι δημοσιοσχεσίτες 

Σφαγμένοι, θύματα και θύτες 

 

Πύργοι του αίματος, της φρίκης 

Σινάφια της Θεσσαλονίκης... 

 

Γραφιάδες, θειάδες και ξαδέρφια 

Στα κουδουνάκια και στα ντέφια.  

 

 

 

 

 



32 

 

 

Αποκατάσταση 

 

Στις πλατείες ξεχειλίζουν μίση. 

Αφού καθαριστούν οι πλάκες, όπου εχθές 

Δεκάδες είχαν ξεψυχήσει 

Ο Δήμος θα τοποθετήσει 

Αγάλματα και παιδικές χαρές.  

 

 

 

 

 

 

 

 

 

 

 

 

 

 

 

 

 

 

 

 



33 

 

 

Ως και ημείς 

 

Βροντή κι αντάρα οι ρόδες 

Απ' το αυτοσχέδιο καρότσι της 

Σέρνουν μαζί τους τη σκουριά 

Κι από τους κάδους ξεπηδάν 

Αναμαλλιάρικα γατιά, ενώ 

Μ' ένα παλιό ρολό στο χέρι 

Αυτή ξεθάβει. 

 

 

 

 

 

 

 

 

 

 

 

 

 

 

 

 

 

 



34 

 

 

Mεγαλείο 

 

Στον φίλο Γιώργο 

που είδε από κοντά 

 

Εκεί που με βάλατε να κατοικώ 

Στου νου σας την αρχαία προτομή 

Με το ελληνοπρεπές προφίλ 

Μπαζωμένων αρτεσιανών ενστίκτων 

Ένδοξα μπαρμπούτσαλα 

Σφραγίδες ψυχωτικών 

Σε τόπο εφιαλτικό 

Λεκιασμένο από το αίμα 

Σε τόπο υπερβατικό... 

Του κατασκευασμένου παρελθόντος 

―Ντους αερίων πλάι σε τακτοποιημένα περιβόλια 

Wagner και στάχτη στα μαλλιά 

Και κάρβουνο στα μάτια― 

Ασφυκτιώ! 

Δεν είμαι oύτε και ήμουν! 

 

 

 

 

 

 

 



35 

 

 

Πλατεία Παύλου Μελά 

 

Μπεγλερίζει κεφάλια ο βαρδάρης 

ο τρελός της γειτονιάς τραγουδά εμβατήρια 

αμέριμνα τα παιδιά χωνεύουν στον ήλιο 

κάτω από ανηφορικά βράχια 

που στεφανώνουν τη θάλασσα 

τεμνόμενα με το βαρύθυμο 15άρι 

το ξεχασμένο ακόμη παλτό στο κεφαλόβρυσο 

όπου χιλιάδες πλινθόκτιστα μνημεία 

τώρα μπαζωμένο ρέμα διαβαίνει 

ο πρώτος μήνας της άνοιξης 

κι οι παράλυτοι περιμένουν 

κι οι τυφλοί περιμένουν 

κι η Μαγδαληνή περνά ιδρωμένη μ' ένα σκισμένο τζιν 

τα μαλλιά της αχτένιστα 

και τσούρμο οι μαθητές ξοπίσω της παίζουν ξυλίκι.  

 

 

 

 

 

 

 

 

 

 



36 

 

 

Ναυάγιο 

 

Στρόβιλοι τρέμουλο φρικτοί 

ρευστοί ερειπιώνες 

βουτιά σ' εβένινα νερά 

λεπτά αιώνες 

 

τείχη στιλπνά 

κυμάτων ουρανοξυστών 

προσόψεις είδωλα νεκρών 

κοράλια ιππόκαμποι ανεμώνες. 

 

 

 

 

 

 

 

 

 

 

 

 

 

 

 

 



37 

 

 

Σκάλισμα 

 

Ίδια είν’ η μοίρα του στεριανού: 

στην αχανή αυτή κενότητα 

-έστω, ας την πούμε αιωνιότητα- 

κάθε υπόλειμμα 

σαν το σπυρί που κλέβει το σπουργίτι 

κάθε ανάμνηση 

αιχμάλωτη στ’ αμπάρι 

βουλιάζει με το πλοίο του εαυτού.  

 

 

 

 

 

 

 

 

 

 

 

 

 

 

 

 

 



38 

 

 

Συνέχεια 

 

Ι 

 

Ο Μάρτης έκαψε τα τελευταία ξύλα. 

 

Με τον Απρίλη γέρνουν κι οι βροχές 

 

Πάνω απ' το κούτσουρο του Ιούδα. 

 

 

 

ΙΙ 

 

Σταχτιά οχιά ζυγώνει το μπατζάκι. 

 

Παντού στη ράχη φέγγουν τεθλασμένες. 

 

Κοιμόταν όλο το χειμώνα μες στην πέτρα. 

 

 

 

 

 

 

 

 



39 

 

 

ΙΙΙ 

 

Καμπάνες από τα χωριά του κάμπου 

 

Και στολισμένοι επιτάφιοι διαβαίνουν 

 

Στα τρίστρατα νεράιδες να ξορκίσουν. 

 

 

 

ΙV 

 

Oι πρόγονοι γυρίζουν μες στις κάσες 

 

Κι είν' όλη η φύση συνεννοημένη 

 

Ν' ανθίσουν στη λεωφόρο οι παπαρούνες. 

 

 

 

 

 

 

 

 

 

 



40 

 

 

Tων διακοπών 

 

Και πάλι τα αμέριμνα πλήθη 

Και πάλι τα σκουπίδια τους 

Οι ταβέρνες και τα ουζερί 

Η γλυκερή φωνή της επαγγελματία 

Τα μισθωμένα οράματα των διακοπών.  

 

 

 

 

 

 

 

 

 

 

 

 

 

 

 

 

 

 

 

 



41 

 

 

[Η επανάσταση θα φτάσει] 

 

H επανάσταση θα φτάσει 

Εκεί που δεν την περιμένουμε 

Κι όχι με τους δικούς μας όρους. 

Όταν ξεσπάσει 

Ο κόσμος θα 'χει ωριμάσει 

Όπως το έντομο μες στο κουκούλι. 

 

H επανάσταση θα φτάσει 

Εκεί που δεν την περιμένουμε 

Άμαθοι όμως εμείς θα επιμένουμε 

Σ' ένα άδειο κέλυφος. 

Σ' ό,τι υπήρξε κάποτε 

Μόνο και μόνο να την ετοιμάσει. 

 

 

 

 

 

 

 

 

 

 

 

 



42 

 

 

Κοινή ησυχία  

 

Πόλη σειρά καμένα 

χαρτόκουτα 

 

Δρόμοι μπλοκαρισμένες 

αρτηρίες 

 

Πύργοι-γιαπιά αθώα 

του αίματος 

 

Απόψε που περήφανα 

κοιμάται! 

 

Και ποια Σμαρώ 

Και ποια Καλαμαριά...  

 

 

 

 

 

 

 

 

 

 

 



43 

 

 

Followers 

 

Πανάρχαιοι φόβοι 

τα αθέατα 

των υπονόμων τρωκτικά 

 

βήμα το βήμα 

αφουγκράζονται πανηγυρικά 

τη φθορά μας. 

 

 

 

 

 

 

 

 

 

 

 

 

 

 

 

 

 

 



44 

 

 

Περικοπή 

 

Μακάριοι, λέω, οι τρώγοντες και οι πίνοντες 

Οι εκλεκτοί, οι τελευταίοι εναπομείναντες... 

Ποιος πλέον μετρά στο πέλαγος ναυάγια 

Από λιμούς, από σεισμούς και όπλα "άγια"; 

 

 

 

 

 

 

 

 

 

 

 

 

 

 

 

 

 

 

 

 

 



45 

 

 

Ακολουθία 

 

Ανάμεσα απ' τις κορφές 

Θροΐζει ο αέρας παγωμένος· 

Σαν ίσκιος κάποιος ζωντανός 

Στέκει ένα-δυο λεπτά σκυμμένος. 

 

Θόρυβοι σκουπιδιάρικου 

Η Ευαγγελίστρια ξυπνάει· 

Ήλιος με δόντια έχει ανεβεί 

Τους ζωντανούς περιγελάει.  

 

 

 

 

 

 

 

 

 

 

 

 

 

 

 

 



46 

 

 

Διαψεύσεις 

 

Χαμηλωμένες φάτσες 

Κάθε βόλτα 

Ζωές ανίδωτες 

Και δε θυμούνται 

Τι ήθελαν 

Τι έκαναν 

Αρνούνται 

Σακατεμένες. 

 

 

 

 

 

 

 

 

 

 

 

 

 

 

 

 

 



47 

 

 

Των ιδεών 

 

Όλη τη νύχτα ξήλωνες το στίχο 

Κι απ' το πρωί... μαντάρισμα και πάλι. 

Μ' ένα βαρύ, βαρύτατο κεφάλι 

"Πούστη", ψελλίζεις, "δε θα σε πετύχω!" 

 

Αλλά εκείνος, δώσ' του ξεγλιστράει 

Αδιάφορος, σα βλέμμα νεκροθάπτου. 

Ψωροπερήφανος και μη μου άπτου 

Γελά... κι όλο μακρύτερα πετάει.  

 

 

 

 

 

 

 

 

 

 

 

 

 

 

 

 



48 

 

 

Αγ. Σοφίας 

 

To φαστφουντάδικο που έβγαινες μικρός 

Είναι κλειστό, παρατημένο εδώ και χρόνια. 

Αραιά και πού κάνας περαστικός 

Στέκεται και κοιτάζει με συμπόνια 

 

Τον κοιμισμένο άστεγο εμπρός 

—Aφήνοντας για μια στιγμή τα ψώνια— 

Στο σκαλοπάτι που δρασκέλιζες μικρός 

Και τώρα το διαβαίνουν τα τελώνια.  

 

 

 

 

 

 

 

 

 

 

 

 

 

 

 

 



49 

 

 

Θεοφάνεια 

 

Τώρα που νυχτώνει 

Ένας σκύλος κλαίει 

Κάτω απ' το μπαλκόνι 

Κι ο ουρανός του λέει: 

 

"Σκύλε μου, καλέ μου 

Τι σε βασανίζει; 

Πε μου τι έχεις, πε μου 

Που το κλάμα αξίζει;" 

 

"M' έχουνε ξεχάσει 

Γέρο εδώ και μόνο. 

Αν είχες περάσει 

Τα μισά μου μόνο 

Χρόνια πεινασμένος, 

Έρημος και μόνος 

Κι εξαθλιωμένος..." 

 

"Σε καταλαβαίνω" 

Του 'πε ο ουρανός. 

"Θα σε περιμένω 

Σήμερα ανοιχτός". 

 

 

 



50 

 

 

Άνοιξη 

 

Χαμένος κόπος, δε με ξεγελάς. 

Τον Μάρτη σου, τον ψεύτικον Απρίλη 

δε νιώθω πάρα οφθαλμαπάτες. 

Μαινάδα εσύ υπέροχη, ολοπόρφυρη, 

παλιά πουτάνα στο κουρμπέτι, 

όμως ξεχνάς: Έχω θητεία στα λόγια...  

 

 

 

 

 

 

 

 

 

 

 

 

 

 

 

 

 

 

 



51 

 

 

Περήφανα κινήσαμε... 

 

Περήφανα κινήσαμε και πάμε 

Για εκεί όπου πια γυρισμό δεν έχει 

Πώς της καρδιάς μας το γρανάζι αντέχει 

Τα δόντια του από σίδερο, δεν σπάνε. 

 

Περήφανα κινήσαμε, περνάμε 

Σκύλλες και Χάρυβδες, θνητός δεν έχει 

Τέτοια ξαναντικρίσει, μήτ' απαντέχει 

Τέρατα που απειλούνε να τον φάνε. 

 

Περήφανα κινήσαμε μ' αγέρι 

Ευνοϊκό, απ' την τιμή σπρωγμένοι 

Και ουράνιο, σπλαχνικό ένα χέρι 

 

Παραστεκάμενης θεάς ας μένει 

Πάνω στο μέτωπο, πρωί ή νυχτέρι 

Του γυρισμού το μύθο να γλυκαίνει. 

 

 

 

 

 

 

 

 



52 

 

 

Ανασκαφή 

 

Το χώμα που περιμένει την ανακάλυψη 

έχει κλεισμένες μέσα του 

εποχές παγετώνων 

λάμψεις από σμάλτο 

παράξενων κρανίων-μετεωριτών 

ποταμούς στραγγισμένους 

σε ατέρμονες στρώσεις χαλικιών 

μάρτυρες αδιάψευστους και οδηγούς 

για τη θάλασσα. 

 

 

 

 

 

 

 

 

 

 

 

 

 

 

 

 



53 

 

 

Έγινα εν τέλει 

 

Έγινα εν τέλει μηρυκαστικό 

Αναμασώ τα ίδια και τα ίδια 

Από τα πόδια φτάνουν στο λαιμό 

Και σε θανάσιμο εναγκαλισμό 

Με ζώνουν γύρω οι στίχοι μου σα φίδια. 

 

 

 

 

 

 

 

 

 

 

 

 

 

 

 

 

 

 

 

 



54 

 

 

Σπιράλ 

 

Ζωή σπιράλ πρόχειρο 

διαγραμμισμένα φύλλα ακορντεόν 

σημειώσεις περιθωρίου 

τσακισμένα συνέχειες -ασυνέχειες- 

τμήμα ξωτικών.  

 

 

 

 

 

 

 

 

 

 

 

 

 

 

 

 

 

 

 

 



55 

 

 

Εξόφληση 

 

Πάλι καλά που δε με ξέχασες. 

Θριαμβεύουσα πάνω απ’ το πτώμα μου 

Επιδεικτικά αργοπορούσες 

Ενώ νεκρός υποκλινόμουν 

Με ταπεινωμένο το κεφάλι 

Κι όμως, σε πείσμα σου, αρνούμενος 

Θωπείες στην ασημαντότητα 

Την πιο καλά επιτηδευμένη. 

Άκαμπτος μπρος στη μεταμφίεση. 

 

 

 

 

 

 

 

 

 

 

 

 

 

 

 

 



56 

 

 

Ένα ποίημα για τους πρόσφυγες 

 

Βαθιά αλληλέγγυοι 

Οι ευσυγκίνητοι εκδότες 

Οι τσιμενταρισμένοι κριτικοί 

Οι πολλά υποσχόμενοι "νέοι δημιουργοί" 

Σε καρναβαλικά μνημόσυνα 

Διαρρηγνύουν τα ιμάτια 

Χωρίς μια μύγα στο ποτό τους.  

 

 

 

 

 

 

 

 

 

 

 

 

 

 

 

 

 

 



57 

 

 

Ερήμην 

 

Τι θα μπορεί τότε να πει 

τ' άψυχο σώμα μας 

απ' τη ζωηρή φωτοπλημμύρα 

το οργιαστικό βουητό 

το πάρε-δώσε τ' ανεξάντλητο 

που ολόγυρά μας θα συμβαίνει... 

ερήμην; 

 

 

 

 

 

 

 

 

 

 

 

 

 

 

 

 

 

 



58 

 

 

Passo a tempo 

 

Αφού δε μένει κάτι άλλο ν' αποδείξεις 

Προς τι ακόμη επιμένεις, ποιητή; 

Δε σου 'ναι κιόλας αρκετή συγκομιδή 

Τόσων ψυχών λησμονημένων οι αφίξεις; 

 

Αυτούς τους σκέπασε το κύμα, μα εσύ 

Σπρώχνεις το στίχο με το ζόρι, σα σκυλί 

Πικρά και άνοστα σποράκια σε χαρτί 

Οι λέξεις-πλήξεις. 

 

 

 

 

 

 

 

 

 

 

 

 

 

 

 

 

 



59 

 

 

Απεργία 

 

Πολλές φορές την έχω επαναλάβει αυτή τη βόλτα. Περνώ αλλεπάλληλα 

στενά. Κάποτε βγάζουν σε μεγάλους δρόμους, ανάμεσα από παλίμψηστα 

πολυκατοικιών. Σήμερα δεν είναι όπως άλλοτε. Πλάκωσε μουντός καιρός. 

Κλειστά μαγαζιά και γάτες πουθενά στα πεζοδρόμια. Ντουντούκες και 

πανό στην Εγνατία. Ενώνομαι με το ανθρωποποτάμι. Παχιά κόκκινα 

γράμματα σε άσπρο φόντο. Στο προσωπικό φόντο της μοναξιάς, κάπου 

κρεμασμένη η εικόνα σου. Φωνές-συνθήματα δίνουν το ρυθμό σε βήμα 

αυτόματο. Όμορφα χαμόγελα και πίστη! (αυτό είχα θαυμάσει πρώτο πάνω 

σου). Νεολαία.  

 

 

 

 

 

 

 

 

 

 

 

 

 

 

 

 



 

 

 

Γενεαλογία 

 

Πρωινό χαπάκι ποιητών 

“Το αργά γι’ αργότερα…” 

Κι όλα τα άγχη επανέρχονται 

Εις τα πρότερα. 

 

Κουράσατε ν’ αποζητάτε 

Έμπνευση στο άυλον… 

One size φοριούνται το λοιπόν 

Οι στίχοι νάιλον. 

 

 

 



 

 



 

 



 

 

O Ντέμης Κωνσταντινίδης γεννήθηκε το 1976 στη 

Θεσσαλονίκη. Σπούδασε Ιστορία-Αρχαιολογία στο 

ΑΠΘ κι ακολούθησε μεταπτυχιακές σπουδές 

Μουσειολογίας. Έχει εκδώσει έξι ποιητικές 

συλλογές ("Διαθέσεις", 2009, "Ιχθύων λόγος", 2011, 

"Κι όμως, γελούν καλύτερα οι τζίτζικες", 2013, 

"Ευλύγιστες μελαγχολίες", 2014) από τους 

εκδοτικούς οίκους University Studio Press (τις τρεις 

πρώτες) και Vakxikon.gr. Το 2015 κυκλοφόρησαν 

σε e-book από τα 24γράμματα τα "Εφημερόπτερα", καθώς και η 

αυτοέκδοση “Η ασφαλής ομήγυρη”. 

Έλαβε το β' βραβείο σε Πανελλήνιο ποιητικό διαγωνισμό για τα "100 

χρόνια ελεύθερης Θεσσαλονίκης", του συλλόγου φίλων του Βαφοπούλειου 

Πνευματικού Κέντρου. 

Έχει  συνεργαστεί με τα λογοτεχνικά περιοδικά Χίμαιρα και Vakxikon.gr. 

Συμμετείχε στην ομαδική συλλογή “Τρενογραφίες” από tovivlio.net. 

Ποιήματα, κείμενά του, μεταφράσεις, παρουσιάσεις και κριτικές για το 

έργο του δημοσιεύονται στο ιστολόγιο skorpieslekseis.blogspot.gr, καθώς 

και σε φιλόξενους ιστοτόπους και ιστολόγια λογοτεχνικού ενδιαφέροντος. 

Συνεντεύξεις του βρίσκονται αναρτημένες στα: 

readingbooksforfun.blogspot.gr, alliosmagazine.wordpress.com και tvxs.gr.  

 



 

 

 

 

 

 

 

 

 

 

 

 

 

Εξώφυλλο & Οπισθόφυλλο:  

φωτογραφίες οικογενειακού αρχείου του συγγραφέα 

 

 

 

 

 

 

 

 

 

ISBN: 978-960-93-8548-0 

νέο e-book 

 

 

24grammata.com   

σειρά: εν καινώ, αρ. σειράς: 165  

http://www.24grammata.com/

