










































POIHT.indd


Πασχάλης Παπαβασιλείου 

Του ανέμου δίλημμα

Ποιήματα
                    

ΘέΣΣαλονίΚη 2007





Είναι φορές 
Που ξεστομίζοντας τα μύχια της ψυχής σου 
Ανακαλύπτεις πως εσύ πονάς περισσότερο... 
Και ξανακουρνιάζεις στον εαυτό σου...



[6]

Του ανέμου δίλημμα

© Πασχάλης Παπαβασιλείου 2007
25 μαρτίου 27  Κερασιά 
ΤΚ 57004 νέα μηχανιώνα   
Τηλ.: +306977281777 ISBN 978-960-88176-7-8



Πασχάλης Παπαβασιλείου

[7]

μεσάνυχτα και κάτι...
Στιγμές που οι έρωτες μεθούν...
λίγο πριν το χάραμα...
ανάμεσά μας μια ολόγιομη σελήνη ακροβατεί
Στο δέος του έρωτα 
Στο θαύμα του πάθους
Της άσβεστης φλόγας 
Της ατέρμονης αγάπης
Γητεμένη από σένα
Στην πηγή του έρωτα 
Της μαγεμένης ψυχής σου   



[8]

Του ανέμου δίλημμα

δεν ήταν ψέμα 
η θάλασσα
Το λιόγερμα
η βάρκα στο ροδοκόκκινο του ήλιου αφημένη
Και στα μαλλιά της 
δυο χρυσαφιές αχτίδες του ήλιου ξεχασμένες
Και από τα χείλη της το γέλιο να ανεμίζει

δεν ήταν ψέμα 
Όταν έλειπε 
δε γέμιζε η πανσέληνος



Πασχάλης Παπαβασιλείου

[9]

Γλυκιά βραδιά
μια λουρίδα φεγγαριού στο πάτωμα 
ο ρόχθος των κυμάτων συνοδεύει  τη σιγαλιά 
Άνοιξα το παράθυρο να μπει το ολόγιομο φεγγάρι

Ξάπλωσα δίπλα της 

η αύρα της πνοής της με γλυκονανούρισε 



[10]

Του ανέμου δίλημμα

απόκαμα αγναντεύοντας την απεραντοσύνη 
ατενίζοντας την θάλασσα που αναρριγούσε
Στις βίαιες πνοές του γραιγοτραμουντάνα
Τα βλέφαρα βαριά
η πλάση μουντή άχρωμη  
Τα σύννεφα φύλακες της ημέρας   
αραιά και πού στο βάθος γλάροι πετούν 
Κραυγάζοντας σαν παιδιά κάνοντας επιδέξιες φιγούρες 
απόμεινα ώς τη στιγμή που το ξεθωριασμένο φεγγάρι 

χάθηκε οριστικά 
νικημένο από τον ήλιο 
Όπως ο χρόνος τη νιότη 



Πασχάλης Παπαβασιλείου

[11]

έπιστρέφω στον κόσμο που ήξερα 
με κινήσεις νωχελικές μελαγχολικές  
Συντρίφτηκα στις συμπληγάδες των απατηλών ονείρων σου
Και βούλιαξα στα τάρταρα νερά του λιμανιού σου
μέχρι να σβήσει η πνοή μου 
ανάσα ζητώ απ’ την ανάσα σου 
Τα χείλη σου ερμητικά κλειστά 
ανήλιαγη ψυχή μου



[12]

Του ανέμου δίλημμα

Έτσι πάντα θα σε σκέφτομαι 
Χέρι με χέρι 
Τη φωνή σου που ηχούσε αγάπη
Την ευωδιά της αγκαλιάς σου  
Το αστείρευτο χαμόγελό σου  
Τη ματιά σου να διώχνει τη μελαγχολία μου
Το κουράγιο σου που έπνιγε την απόγνωση
Το όμορφο μοίρασμα της μέρας μας
Και όλες τις χαρές της ζωής 
Τώρα στολίζω τις οχληρές στιγμές μου 
με όλες αυτές τις χαρωπές σκέψεις



Πασχάλης Παπαβασιλείου

[13]

έίχες στα μάτια σου τις Κυριακές 
Και στην καρδιά σου μια αγάπη καθάρια
αυγής ξημέρωμα 

Στην ψυχή σου έναν κόσμο ολάκερο
ντυμένο με τα όνειρά μας

Θυμάμαι την άσβεστη φλόγα της αγάπης σου
Το απέραντο χαμόγελό σου να με χαϊδεύει 
Την αγάπη ζωγραφισμένη στα μελιχρά σου μάτια 
Και την απεραντοσύνη της ανθηρής ψυχής σου ένα περβόλι... 

Ένα λουλουδένιο στρατί



[14]

Του ανέμου δίλημμα

Ήταν η μέρα συννεφιασμένη 
Φυσούσε ένας αλαφρύς αγέρας 
μπορεί να ’ταν Γραίγος μπορεί και λεβάντες 
Τα κύματα χάιδευαν το μουράγιο 
με το γνώριμο ρυθμό

από το βάθος των καλών στιγμών ξεπρόβαλες
Κι από τους ώμους σου ανέτειλε ένας ήλιος 
ανάβοντας την καντήλα της ψυχής 
Σβήνοντας τη θαμπάδα της αυγινής ώρας 
Σπάζοντας το τσόφλι της σιωπής 
από τις θλιβερές παγερές στιγμές 
Στιγμές διαβατικές που δεν υποψιάστηκε κανείς 
Που μόνο ο χρόνος έδωσε το στίγμα του 
μέσα από το βάθος των καλών στιγμών  



Πασχάλης Παπαβασιλείου

[15]

αγναντεύω τη θάλασσα ανακατεμένη απ’ τους βοριάδες 
Ένας ρόχθος ανέμων συντροφεύει τη μοναξιά μου
η καρίνα της καρδιάς μου σχίζει το πάθος των ονείρων μου
 
λαχταρώ να νιφτώ από τον έρωτα
μια θάλασσα καυτά φιλιά να με κεντήσουν 
Σε ένα πανέρι της άνοιξης γιομάτο λουλούδια 

την ψυχή μου να ακουμπήσω 
Και όλα των ειδών τα αστέρια να με φωτίσουν

Το όνειρο μάκρυνε... 

Χάθηκε...
Σαν ευωδιά...  



[16]

Του ανέμου δίλημμα

Κατηφορίζω 
Στρίβω  
αλλάζω εποχή
Περασμένες στιγμές συγκρούονται  με τις αναμνήσεις μου 

Θέλω να τσακίσω τις μνήμες μου
μα αντιστέκονται  περιτριγυρισμένες από δυνατές στιγμές 

ακολουθώ το δρόμο που με επέλεξαν 
Που με όρισαν 

Κατηφορίζω 
με παίρνει η φόρα 
Γυρίζω πίσω μου 
Βλέπω με μάτια τρεμισμένα μια λάμψη 
Τα μάτια σου να φωτίζουν αναπαύσιμα
Το αργοαντάρεμα της ψυχής μου



Πασχάλης Παπαβασιλείου

[17]

Κανείς δεν είδε τόσο καθαρά όσο εγώ το σούρουπο 
να με βυθίζει στο σκούρο του 
Χανόμουν ανάμεσα θάλασσα και ουρανό 
Και όμως προσβλέπω στην αυριανή μέρα
Που θα είναι άλλη και πάντα άλλη 
Που το φως μεταμορφώνεται από νύχτα σε μέρα
Το τώρα φεύγει για να γίνει το πριν 
Το κάθε πρωινό μια άλλη μέρα
η αίσθηση του απρόσμενου με την ελπίδα στο αύριο 
Όσα και να έχεις ζήσει πάντα θα μένει κάτι που δεν έζησες 
Γι αυτό περίμενε 
μην απαρνιέσαι το αύριο 
Γνωρίζοντας πως οι χαρές είναι στιγμιαίες 
Και πως οι λύπες διαρκούν 



[18]

Του ανέμου δίλημμα

Βραδιά στικτή 
Φεγγοφώτιστη
αίφνης εσύ στο όνειρό μου
αναίτιο δάκρυ 
Φιλιά ωκύποδα   
Στιγμές που μίσεψαν 
Και εγώ στο ξάγναντο 
Στήθος με στήθος στον άνεμο
με τις στερνές οχληρές σκέψεις μου
Και τώρα... 
Έσβησαν όλα ξαφνικά 
Σαν όνειρο πρωινό

 



Πασχάλης Παπαβασιλείου

[19]

Βραγιά στοργή το σώμα σου  
Το πνεύμα σου μια όαση
Σ’ αυτά σβήνω τη δίψα μου 
Όταν τα χέρια σου απλώνεις πλέρια
Κουρνιάζω μες στην θερμή αγκαλιά σου
Θρέφομαι από το άγγιγμα 
Των απαλών φιλιών σου
Κι όταν ο ήλιος σκορπά απλόχερα το φως του
Γίνεσαι μυριόχρωμη αυγή
Και η  ματιά σου 
Όπου ατενίζει ζωή χαρίζει 



[20]

Του ανέμου δίλημμα

Άνανθη μέρα 
μέρα μουντή
Πήρες το μίλημα
Χωρίς ένα φίλημα 
Γλυκό στην ψυχή
ούτε χαμόγελο 
ούτε ελπίδα
μονάχο ένα δάκρυ αργά να κυλά  
Σιμά μου αθρόες οι θλίψεις για συντροφιά
η μέρα βραδιάζει 
Φεγγάρι...
Κοντά σου ας μείνω με σε



Πασχάλης Παπαβασιλείου

[21]

Ήθελε πολύ φως να ξημερώσει
Κάποια ανερμήνευτη  ανάγκη 
με φέρνει μπρος σε ένα λευκό χαρτί
μεταφέρω σκέψεις 
έρωτήματα
αναρίθμητα γιατί
Χιλιάδες όμορφα φιλιά 
Χαμόγελα εκθαμβωτικά 
Βραδούλες μες στην αγκαλιά 
βοριάδες και σιρόκους



[22]

Του ανέμου δίλημμα

μ’ αρέσεις όταν φοράς το χτένισμα του αέρα
Το βλέμμα σου ν’ ατενίζει τον ορίζοντα 
μ ‘ αρέσεις σαν την γλυκιά αυγούλα 
Την ώρα που  ροδίζει    



Πασχάλης Παπαβασιλείου

[23]

Χάθηκαν τόσα όμορφα πράγματα... 
Τόσα αναπάντητα γιατί...
ο αόριστος παραλογισμός μας φταίει για τις διαβρώσεις στα τείχη  
Που ύψωσαν τα πρέπει μας 
αφήσαμε τους μαγνήτες να αποπροσανατολίσουν τις πυξίδες μας  
δεν αρπάξαμε ευκαιρίες και στιγμές   
Βάλαμε πλώρη  
Χωρίς τον άνεμο 
Χωρίς πανιά 
Χωρίς προορισμό   
Ξυλάρμενοι 
 
αυτά που γράφω τα στέλνω σε σένα  
αφού χωρίς αποδέκτη δεν υπάρχουν  
αισθήματα  
Σκέψεις  
οράματα
Κι όμως υπάρχουν...  



[24]

Του ανέμου δίλημμα

αποκοιμήθηκα στο σκαλοπάτι ενός ονείρου
Την ώρα που έραινε με λιγοστό φως τη θάλασσα
Πέρασες αθόρυβα 
η σκιά σου μ’ ακούμπησε
ασημένια ίχνη στο πέρασμά σου
Σαν έφυγες 
Πήρες μαζί σου την απεραντοσύνη
αφήνοντάς με στου ονείρου τα σκαλοπάτια 



Πασχάλης Παπαβασιλείου

[25]

Θυμάμαι πως μπλέχτηκα στις φωτεινές αχτίδες των ματιών σου
Σκοντάφτοντας σαν πρωτόβγαλτο αγόρι
Βούτηξα στα χείλη του θαλερού χαμόγελού σου
αμάραντο γιορντάνι το έκανα αυτό
μεσουρανούσα κοντά σου
έίδα τ’ αστέρια να βυθίζονται στα θεόρατά σου μάτια
Ξαπλωμένος στου φεγγαριού το τάσι
από τη μέθη της έμορφης βραδιάς έγειρα στο κορμί σου 
Προσκέφαλο τα στήθη σου με πρόσφερες 
Και το σεντόνι της καρδιάς σου μύριζε καληνύχτα



[26]

Του ανέμου δίλημμα

νηφάλια θα μείνει η σκέψη μου 
Στα συντρίμμια  του χαλασμού
αδημονώ να ξημερώσει 
να με θωπεύσει το φως
νότες μελωδικές να πλημμυρίσουν 
Την αντάρα των αισθήσεών μου
να δώσω τόπο στην οργή 
οι ανθηρές στιγμές θα παραμείνουν ανέπαφες μέσα μου
Όσες αμείλικτες σταγόνες βροχής και αν πέσουν 
δεν θα μπορέσουν να μαράνουν ποτέ
Το θαλερό σου χαμόγελο 



Πασχάλης Παπαβασιλείου

[27]

Ό,τι και να συμβεί  η ζωή συνεχίζεται 
Χωρίς τέλμα 
Χωρίς αιδώ
Θα ξημερώσει καινούρια μέρα με άλλα χρώματα 
με άλλες ευωδιές 
η στράτα θα έχει άλλες επιλογές άλλες αποκαλύψεις
η αγάπη θα υπάρχει 
Σε άλλες στέγες σε άλλες αγκαλιές 
να νιώθει όσο μπορεί χαρά  
ανέμελη θα ορίζει τα βήματά της 
Στο χρόνο στις ώρες και στις αναπάντεχες στιγμές

Τα ίχνη που άφησες
Το χάδι το πρωτόγνωρο  
ο απόηχος του γέλιου σου
Το άδολο τραγούδι στην ψυχή μου
Το χτένισμα του ανέμου στα μαλλιά
Το ιδιόρρυθμο βάδισμά σου 
η τροφή στο απρόσμενο 
Όλα αυτά τα λατρεμένα  
δεν έχουν χρώμα ούτε περίγραμμα πια 
Και όμως υπάρχουν...



[28]

Του ανέμου δίλημμα

Όλα σκίρτησαν 
Όταν ένα απτόητο αεράκι χάιδεψε τα μαλλιά σου
Και στα χείλη σου ζωγραφίστηκε ένα άδολο χαμόγελο  
Την ώρα που έπινες τις πρωινές στιγμές 
Ξαπλωμένη στην αμεριμνησιά σου
μαζί με την αυγή που γλυκανθούσε 
έκείνο το ολόανθο καλοκαίρι

Όλα σκιρτούσαν 
Όταν έπεφτε το δείλι  
Κι ένα αχόρταγο φεγγάρι άνοιγε τα πανιά του
οι πρύμνες πάφλαζαν στο μουράγιο
δεμένες στον όρμο της αγάπης
Στα φεγγόλαμπα νερά του λιμανιού  
έκείνο το ολόξανθο καλοκαίρι.



Πασχάλης Παπαβασιλείου

[29]

Όταν το χάραμα βάδιζε αθόρυβα 
Σε είδα μόνη να ατενίζεις το ξέφωτο το απέραντο
με ένα μαγνάδι για φορεσιά 
Στα μάτια σου ζωγραφισμένος της ψυχής σου ο μυχός
Στο πρόσωπό σου απλωμένη η αμεριμνησιά 
Έτρεξα να σε καλωσορίσω 
Σαν τότε 
Που έμπασες μες στη ζωή μου 
Το απλωμένο της χαράς σου ποτάμι 
Κρίμα...   
Ήταν η οπτασία σου



[30]

Του ανέμου δίλημμα

Θα ’ρθω κρυφά με το νοτιά 
Παρέα με τ’ αγέρι 
Θα σε κρεμάσω στα μαλλιά του έρωτα την ξενοιασιά
μα ο φλοίσβος 
Θα μαρτυρεί τον ερχομό μου
Στο μαϊστράλι το απαλό θα  ξαπλωθούμε 
να ταξιδέψουμε  στα πέρατα
Στους ουρανούς τους μακρινούς 
Στ’ αστέρια και στο φέγγo 
Και όταν ροδίσει η αυγή μαζί
μαζί σε μια αιώνια γιορτή



Πασχάλης Παπαβασιλείου

[31]

Πετούν τα μάτια μου στο απέραντο
Στο ροδοκόκκινο του εσπερινού
Στο καράβι που χάνεται                         
Ξωπίσω σου στέλνω τις ευχές μου 
Στα κύματα δώσε από την αγάπη σου 
έίναι η ψυχή μου  
με τους βοριάδες στείλε τον πόνο
Τη θλίψη 
Το στεναγμό 
Το δάκρυ του χωρισμού στο άπειρο
Στρίψε την πλώρη σου στο λιμάνι
έκεί που σταματάει το χρόνο ο Θεός



[32]

Του ανέμου δίλημμα

Πλημμύρισα τα ξέφωτα των αστεριών με αγάπη 
Και στόλισα το σταυροδρόμι των ονείρων 
με ανθισμένα κλωνιά 
Για να διαβείς κάποια στιγμή 
μα εσύ δεν φάνηκες 
Πήρες το άλλο μονοπάτι 
Το μονοπάτι που επέλεξες 
Στην ακροποταμιά περίμενα την ασημένια
Και αγρύπνησα στων μαγεμένων των ματιών σου τα νερά 
Προσμένοντας να ’ρθεις...
μα όταν ξημέρωσε
έίχε στερέψει το ποτάμι 
Και η λίμνη ήταν αδειανή



Πασχάλης Παπαβασιλείου

[33]

Την ώρα που τα σύννεφα άπλωσαν τα πανιά τους
Και  η νύχτα ξέλυσε τα μαλλιά της  
Ένας ούριος άνεμος πλημμύρισε τον κόσμο των ονείρων μου
Ένα γιατί... 
Ένα αναίτιο δάκρυ κατηφόρισε
Το Θεό ευχαριστώ που γλυκαίνει τον πόνο μου 
Στις παρακμές της απουσίας σου
αγάπης φως ήσουνα
Γέλιο της μέρας 
Και χαρά της ζωής 
Τώρα... 
Τα πανιά σου άνοιξες
Στο παλιό σου λιμάνι άραξες



[34]

Του ανέμου δίλημμα

Φαντάσου βραδιές ζεστές μαγικές 
Τον κόσμο δικό σου γεμάτο αγκαλιές
Τ’ αστέρια να παίζουν 
να κλέβουν φως του ήλιου για σένα... 

Το αγέρι προσμένεις 
Τη θλίψη να πάρει  
Το γέλιο να αφήσει 
ν’ αστράψoυν τα μάτια αγάπης ανταύγειες 
Σαν πρώτη φορά



Πασχάλης Παπαβασιλείου

[35]

με ξύπνησε του αηδονιού το παρακάλι
Και η δροσιά του ανοιξιάτικου πρωινού
με θύμισε στιγμές 
έρωτικές 
Γεμάτες αγκαλιές 
έκείνον τον αλησμόνητο μάη 



[36]

Του ανέμου δίλημμα

Όταν σιμώνεις 
αισθάνομαι το χάδι των ματιών σου 
Την άνοιξη γύρω μας 
Σποντούν τα κύματα του έρωτα στα βάθη της ψυχής μου 
Σαν μια αίγλη ουρανού
ανταύγεια ζωής
από σε και της άνοιξης τ’ αγέρι  



Πασχάλης Παπαβασιλείου

[37]

Φώτα διάφορα κινούνται πέρα δώθε 
Φωτίζουν ενύπνια την άνοιξη του παρελθόντος 
έκείνη την πρώτη φορά
νογώ ακόμα νωπές όλες τις στιγμές 
Χαμόγελα γκριμάτσες και θωπείες 
Και βλέμματα γεμάτα ευτυχία 
Και απο τα χείλη μια υπόσχεση να ρέει 
Θα ‘μαι κοντά σου 



[38]

Του ανέμου δίλημμα

Σε περίμενα στου δειλινού το ροδοκόκκινο 
να ‘ρθεις μ’ ένα χαμόγελο στα χείλη απλωμένο
Σαν το καθάριο της αυγής ξημέρωμα

Ήρθες...  
Έφυγες...

Συγκρατώ τα μάτια μου να μη βλέπουν 
να μην πληγώνονται  
Καλό ταξίδι… ψιθύρισα 
Θα μερώσω τα κύματα να ‘χεις καλή πορεία
Τα τελευταία λόγια
Και τις στερνές ματιές σου θυμήθηκα 
                                 σαν καθόσουν απέναντί μου 
Σε ρώτησα τι έχεις
Τα χέρια σου δεν μου φτάνουν... ψιθύρισες
Έκανα λάθος όνειρα...
με νίκησε η ζήλια...

Θεέ μου, πώς έσβησε το χτες;…



Πασχάλης Παπαβασιλείου

[39]

αχ! γλυκιά ξελογιάστρα της ψυχής και του νου  
Σ’ αγαπώ μ’ όλα τ’ άστρα του βαθιού μου ουρανού
Καρτερώ κάθε ώρα την στιγμή που θα  ’ρθεις  
Και στο βάθος της ψυχής μου λαμπερή να φανείς
Έλα πάλι αντάμα στο γαλάζιο ουρανό μου        
να χαρούμε κι οι δυο τον τρελό ερωτά μας
Και μια μέθη αιώνια να ‘ναι η αγάπη η δικιά μας



[40]

Του ανέμου δίλημμα

Πού είναι το πάθος της γενναίας μας ψυχής 
Και η  πίστη της αγάπης που αγρυπνούσε 

στην κορυφή της τόλμης μας
οι χαρές ήταν δικές μας
οι λύπες πάντα άλλων  
οι πιο μεστοί μας πόθοι να απλώνονται 

σε μήκη και σε πλάτη
Ξαπλωμένοι στον ήλιο τον μαγιάτικο 

που έμοιαζε αυγουστιάτικος
Θα με θυμηθείς αγαπημένη μου...  
Τα όνειρά μας δεν θα ξανακούσουν την ανασαιμιά μας 
Και ούτε τα μυστικά μας    
δεν θα μοιραστούν ξανά και ξανά σκιρτήματα ερωτικά 
Τώρα... τα μάτια μας περίλυπα 
οι λύπες... δικές μας 
οι χαρές... των άλλων 



Πασχάλης Παπαβασιλείου

[41]

δεν είναι ψέμα 
η θάλασσα
Το λιόγερμα
η βάρκα στο ροδοκόκκινο του ήλιου αφημένη
Και στα μαλλιά της 
δυο χρυσαφιές αχτίδες του ήλιου ξεχασμένες
Και από τα χείλη της το γέλιο να ανεμίζει
δεν είναι ψέμα 
απόψε ξαναγέμισε η πανσέληνος



[42]

Του ανέμου δίλημμα

έίναι φορές 
Που έχεις την αίσθηση πως τα νιώθεις όλα
Θέλεις να γράψεις
να πεις 
να ξεφωνήσεις
αυτά που ξέρεις
αυτά που μπορείς 
Πλημμυρίζεις από μια δύναμη απρόσμενη
απ’ τη σοφία του μυχού σου 
μα ξεστομίζοντας τα μύχια της ψυχής σου
ανακαλύπτεις πως εσύ πονάς περισσότερο
Και ξανακουρνιάζεις στον εαυτό σου







    
μεσάνυχτα και κάτι   σελ. 7

  δεν ήταν ψέμα   σελ. 8
Γλυκιά βραδιά   σελ. 9

Έκατσα να ξεκουραστώ στην απεραντοσύνη   σελ. 10
έπιστρέφω στον κόσμο που ήξερα   σελ. 11

Έτσι πάντα θα σε σκέφτομαι   σελ. 12
έίχες στα μάτια σου τις Κυριακές   σελ. 13

Ήταν η μέρα συννεφιασμένη   σελ. 14
αγναντεύω τη θάλασσα ανακατεμένη απ’ τους βοριάδες   σελ. 15

Κατηφορίζω   σελ. 16
Κανείς δεν είδε τόσο καθαρά όσο εγώ το σούρουπο   σελ. 17

Βραδιά στικτή   σελ. 18
Βραγιά στοργή η ψυχή σου   σελ. 19

Άνανθη μέρα   σελ. 20
Ήθελε πολύ φως να ξημερώσει   σελ. 21

μ’ αρέσεις όταν φοράς   σελ. 22
Χωρίς πανιά   σελ. 23

αποκοιμήθηκα στο σκαλοπάτι ενός ονείρου   σελ. 24
Γιορντάνι   σελ. 25

νηφάλια θα μείνει η σκέψη μου   σελ. 26
Ό,τι και να συμβεί η ζωή συνεχίζεται   σελ. 27

Όλα σκίρτησαν   σελ. 28
Όταν το χάραμα βάδιζε αθόρυβα   σελ. 29

Παρέα με τ’ αγέρι   σελ. 30
Πετούν τα μάτια μου στο ξέφωτο   σελ. 31

Πλημμύρισα τα ξέφωτα των αστεριών   σελ. 32
Την ώρα που τα σύννεφα λύσανε τα πανιά τους   σελ. 33

Φαντάσου βραδιές ζεστές μαγικές   σελ. 34
με ξύπνησε του αηδονιού το παρακάλι   σελ. 35

Όταν σιμώνεις   σελ. 36
Φώτα διάφορα κινούνται πέρα δώθε   σελ. 37

Σε περίμενα στου δειλινού το ροδοκόκκινο   σελ. 38
Ξελογιάστρα   σελ. 39

Πού είναι το πάθος της γενναίας μας ψυχής   σελ. 40
δεν είναι ψέμα   σελ. 41

έίναι φορές   σελ. 42     





    
η ΠοίηΤίΚη ΣυλλοΓη

«Του ανέμου δίλημμα»
Του ΠαΣΧαλη ΠαΠαΒαΣίλέίου

ΣΤοΧέίοΘέΤηΘηΚέ,
ΣέλίδοΠοίηΘηΚέ

ΤυΠΩΘηΚέ Καί
ΒίΒλίοδέΤηΘηΚέ

αΠο Τη μαυΡοΓένηΣ α.έ.
ΣΤη ΘέΣΣαλονίΚη

Τον αυΓουΣΤο Του 2007

έυχαριστώ 
τον κύριο

ανέστη Φουντουκίδη 
και την μαυΡοΓένηΣ α.έ.

για την 
ευγενική τους
προσφορά.



ISBN 978-960-88176-7-8


