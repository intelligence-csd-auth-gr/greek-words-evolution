





































Layout 1


Σωτήρης Παστάκας

Κηφισιά
Ενδυµίων



[Από την υπ΄έκδοση ποιητική συλλογή
ΤΟΠΟΙ ΤΟΠΙ, που θα κυκλοφορήσει

από τη Bibliotheque προσεχώς]



στον Βασίλη Λαλιώτη

Σταµατάει ο σκύλος µου,
σταµατάω κι εγώ. Ξεκινάει
ο σκύλος µου, ξεκινάω
κι εγώ. Ακόµη δεν κατάλαβα
αν βγάζω εγώ το σκύλο µου
ή αν ο σκύλος µου
µε πάει βόλτα.
Καθώς λιγάκι σκέφτοµαι,
λιγάκι σταµατάει,
όπως τώρα π.χ. που µεταφράζω
από µνήµης Βαλερί:
«Todo comienza
para una interruption».
Μα τι σκυλί φεγγάρι
είναι αυτό απόψε
πάω να ζυγώσω αποµακρύνεται
πάω να του ξεφύγω
και µ’ ακολουθεί,
τις νύχτες µε βγάζει
το σκυλί µου βόλτα
στην οδό µπάι πας,
πηγαίνω κι έρχοµαι
κι ο τόπος έχει µιαν ησυχία
Ελλάδος εν αποτυχία,
ο κήπος βγάζει σχεδόν

[3]



όλο το φως του σε σκοτάδι,
κάτι νεογνά φύλλων
έχουν αφή από χέρι
της Άνοιξης,
µου ψιθυρίζουν γλυκά
πως δόξα δεν υπάρχει
-ένα άχρηστο άκουσµα
είναι ο ποιητής-εµένα
ν’ ακούς τον ηττηµένο
του κοχλία, δέκα χρόνια
αν δεν σας φαίνονται λίγα,
να µην έχουµε ανάγκη
αναγνώστες, να µοιραζόµαστε
ο ένας τα γραπτά του άλλου
και µε χαρά να πάµε παρακάτω
σε άλλα γραπτά,
σε άλλα µάτια,
να περνάν τα βλέµµατα
που ανταλλάσσουµε
σε κείνα των παιδιών
που µας βλέπουν
γύρω απ’ το τραπέζι
της Κυριακής
µε το αρνάκι
και τις πατάτες στο φούρνο,
πρέπει πάντα να ζητάς
συγνώµη επειδή έγραψες

[4]



ένα καλό ποίηµα,
τίποτα δεν πληγώνει
περισσότερο ως κι ο σκύλος µου
ξέρει πως τα καλύτερα ποιήµατα
µας τα στέλνει η µάνα µας
απ’ τον τάφο,
κι έτσι µπορούµε πια κι εµείς
να δακρύσουµε ελεύθερα
σ’ αυτόν τον κόσµο
µε τη γαλήνη
εκείνου που αποδέχθηκε
τέλος να µην τον περιέχει.
«Tutto comincia
con una interruzione»
την πρώτη µέρα
στο ξένο σπίτι
εκεί που κάθοµαι
στον καναπέ ανεβάζω
τα πόδια, λυγίζω
τα γόνατα,
το δεξιό βραχίονα
για µαξιλάρι,
το άλλο χέρι
να το σφίγγω γροθιά
αριστερό ντιρέκτ
στο στήθος µου
και να µε παίρνει ο ύπνος.

[5]



Όλο το πρωί διόρθωνα
τα δοκίµια για την «Όµορφη
Χώρα» και του Παππά
και τα δικά µου,
άσχετα αν τελικά
από τις διορθώσεις µου
δεν θα περνούσε
ούτε µία, τότε δεν το ήξερα,
κοιµήθηκα εκεί στο ξένο
σπίτι της Κηφισιάς
µε τη συνείδηση εκείνου
που έκανε σωστά τη δουλειά του
και δεν περιµένει ανταµοιβή.
Ξύπνησα όταν είχα περάσει
απέναντι µέσα σε µισή ώρα,
βία τρία τέταρτα, είχα κάνει
το µεγαλύτερο ταξίδι της ζωής µου,
σηκώθηκα κι άνοιξα
τα µάτια µου έξω από το νερό,
είχα φαίνεται ονειρευθεί
ένα δεκάχρονο δύτη,
τον είδα να στέκεται
για µια στιγµή
στο βατήρα κατάδυσης,
µε τους µυς του
να λάµπουν στον ήλιο,
τις γραµµώσεις

[6]



στους κοιλιακούς,
τις φαρδιές ωµοπλάτες,
να διαγράφει την αρµονική
καµπύλη στο κενό,
ώρα κατακόρυφη
µεσηµβρινή,
να συναντάει τη σκιά του
στην επιφάνεια της πισίνας
και κάτω απ’ το νερό,
ξύπνησα λοιπόν,
µε µια βαθειά ανάσα.
«Tout commence
par une interruption»
κάτι έλιωσε µέσα µου
όταν τον είδα να κοιµάται,
κάτι έσπασε
στα σπλάχνα µου πρώτα
κι έπειτα έψαξα µια κουβέρτα
να τον σκεπάσω, ανυπεράσπιστος
παραδοµένος, µε τα νώτα του
γυρισµένα στον κόσµο
σε στάση εµβρύου
κι ένα αδιόρατο χαµόγελο
ξαφνικά κι αµετάκλητα
είχα αρχίσει τη µετακόµιση
µέσα στο ίδιο µου το σπίτι,
ένοιωθα ν’ αλλάζω δέρµα,



άλλαζα κατάσταση
µε ιλιγγιώδη ταχύτητα
πρωτόγνωρη οικειότητα,
χαµήλωσα τη µουσική,
έβαλα το κινητό στο αθόρυβο,
παράτησα τον υπολογιστή
κι έµεινα έτσι όρθια
από πάνω του
να µετρώ µία προς µία
τις ανάσες του
στον ύπνο.
«Όλα αρχίζουν
µε µια διακοπή»,
απ’ τη σιωπή
πριν ή µετά το σαγαπό,
τους καλύτερους στίχους
τους γράφετε όλοι σας
αφού θάψετε τη µάνα σας,
θα σας το πω εγώ
αφού ρωτάτε, από πού
έρχονται τα ποιήµατα,
από βάθος κήπου έρχονται
αγαπηµένες φωνές
µανάδων του εξήντα,
απ’ το ταψί µε το αρνάκι
και τις πατάτες στο φούρνο,
απ’ τις σκανδαλιές

[8]



που σκαρφίζεστε κάθε µέρα,
και η µεγαλύτερη σκανδαλιά
που σκαρώσατε ποτέ
µαζί µε τον Βασίλη,
και δύσκολα
θα σας τη συγχωρέσουν,
είναι αυτό το έργο
της νεόκοπης ωριµότητας,
αυτή η περίοδος χάριτος
αρχοµένου του γήρατος,
αυτή η παράταξη
των λέξεων
σε ευχαριστιακή κατάσταση,
που σας επιτρέπουν
οι αστερισµοί,
χωρίς κανένα παράπονο
για κανέναν- Ω! τίποτα απ’ όλα αυτά:
τα ποιήµατα έρχονται
απ’ τη φιλία και µόνο,
σε µια ελάχιστη ακτίνα
πεντακοσίων περίπου µέτρων
απ’ τον τερµατικό σταθµό
στην Κηφισιά.

[9]





ΣΤΟΙΧΕΙΟΘΕΤΗΘΗΚΕ ΨΗΦΙΑΚΑ
ΣΤΗΝ ΑΘΗΝΑ

ΤΟΝ ΙΟΥΝΙΟ ΤΟΥ 2014

f


