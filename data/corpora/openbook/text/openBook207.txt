





































MergedFile


Αφήγηση

ΜΑΝΟΣ ΚΟΝΤΟΛΕΩΝ



www.openbook.gr

Αφήγηση
Σχέδια πάνω στα πρόσωπα 

ενός μυθιστορήματος που δε γράφτηκε

Μάνος Κοντολέων

Παρακαλούμε σκεφτείτε το περιβάλλον πριν εκτυπώσετε

http://www.openbook.gr/
http://www.openbook.gr/


ΜΑΝΟΣ ΚΟΝΤΟΛΕΩΝ
____________________________________________________________________________________________

2_

Αφήγηση
Σχέδια πάνω στα πρόσωπα ενός μυθιστορήματος που δε γράφτηκε

ISBN 978-618-81465-4-9

2017

Ανοικτή Βιβλιοθήκη & Μάνος Κοντολέων

Πρώτη έκδοση: Καστανιώτης (1981)

Επιμέλεια έκδοσης:
Γιάννης Φαρσάρης [ www.open-sesame.me ]

Εικόνα εξωφύλλου: 
Από το βιβλίο "Pro lentiaia Ivanycha (About the Lazybones Ivanych)", 
Συγγραφείς: Arbatov, P., Barto, A., Εικονογράφος: Din, G., - Κίεβο: Kultura, 
[1930]

[ Ελεύθερη πνευματικών δικαιωμάτων – Κοινό κτήμα (Public domain) ]

Το έργο “Αφήγηση” του Μάνου Κοντολέων διανέμεται ελεύθερα στο διαδίκτυο 
σε μορφή ψηφιακού βιβλίου υπό άδεια Creative Commons

[ Αναφορά δημιουργού - Μη Εμπορική Χρήση – Όχι παράγωγα έργα ]

http://www.creativecommons.gr/
http://www.open-sesame.me/
http://www.openbook.gr/public-domain/
https://creativecommons.org/licenses/by-nc-nd/3.0/gr/
https://creativecommons.org/licenses/by-nc-nd/3.0/gr/


ΑΦΗΓΗΣΗ
____________________________________________________________________________________________

3_

Ο Μάνος Κοντολέων γεννήθηκε και  ζει στην 

Αθήνα. Σπούδασε Φυσική. Η πρώτη του 

λογοτεχνική εμφάνιση έγινε το 1969 με 

διηγήματα και ποιήματα σε τρεις ανθολογίες 

νέων εκείνης της εποχής. Μα δέκα χρόνια 

αργότερα —το 1979— στρέφεται και στο χώρο 

της λογοτεχνίας για παιδιά, με διαδοχικές 

εκδόσεις παραμυθιών και ταχτικές συνεργα-

σίες σε αντίστοιχα περιοδικά.

Και ενώ η εμπορική επιτυχία, μα και η 

ποιοτική αναγνώριση, καλύπτουν αυτά τα 

βιβλία του Μάνου Κοντολέων, εκείνος αναζητά νέους τρόπους έκφρασης καθώς 

αντιμετωπίζει τη λογοτεχνική του δουλειά με μια ενιαία ματιά, είτε γράφει για 

τα παιδιά είτε απευθύνεται στους μεγάλους.

Η «Αφήγηση» (Καστανιώτης, 1981) - η πρώτη του ολοκληρωμένη 

πεζογραφική σύνθεση στο χώρο της λογοτεχνίας για ενήλικες- αποτελεί μια 

προσπάθεια του να ερευνήσει τις δυνατότητές του στο χώρο του 

πεζογραφήματος, γι’ αυτό και ηθελημένα κρατιέται ανάμεσα στα όρια του 

διηγήματος και του μυθιστορήματος, ανάμεσα στην απεικόνιση μιας 

συγκεκριμένης εποχής και στην ψυχογράφηση συγκεκριμένων προσώπων, ενώ 

παράλληλα απαιτεί τη συνεχή εγρήγορση του αναγνώστη, αφού επιλέγει ένα 

συνοπτικό και έντονα φορτισμένο τρόπο γραφής.

Και, τελικά, τα μικρά κεφάλαια που πάνω τους στηρίζεται η δομή του έργου 

δεν είναι παρά τα προσχέδια μιας πολυπρόσωπης και πολυσήμαντης 

ζωγραφικής σύνθεσης, που ο Μάνος Κοντολέων δεν προχώρησε —δε θέλησε ή 

δεν μπόρεσε;— στην εκτέλεσή της.

Μάνος Κοντολέων (1981)



ΜΑΝΟΣ ΚΟΝΤΟΛΕΩΝ
____________________________________________________________________________________________

4_

 

Σ’ εκείνον

που θα ήθελα να του το είχα χαρίσει

πιο πριν.



ΑΦΗΓΗΣΗ
____________________________________________________________________________________________

5_

ΙΠΑ ΠΩΣ ΠΛΗΣΙΑΖΕΙ Ο ΠΡΩΤΟΣ ΤΟΥ ΘΑΝΑΤΟΣ και την ίδια νύχτα έγινε 

σεισμός. Δεν είναι μελοδραματισμός. Ένα φυσικό γεγονός και μόνο, 

τίποτε άλλο.

Βέβαια, εκείνος δεν τον ένιωσε. Ξύπνιος ήταν και μιλούσε. Κι αυτά που έλεγε 

δεν είχαν νόημα. Γι’ αυτό δεν τον ένιωσε. Έτσι κι αλλιώς, τώρα πια τίποτα δε 

νιώθει. Μουρμουρίζει, «Αχ, έγινα βλάκας!» κι εγώ αναρωτιέμαι αν έχει 

συναίσθηση του τί λέει. Αφού εμένα ούτε που με γνωρίζει πια. Τουλάχιστον όχι 

πάντα. Και να που τώρα δεν μπορεί να σηκωθεί από το κρεβάτι. Ακουμπά τις 

παλάμες πάνω στις άκρες του και βάζει δύναμη, πάει να υψώσει τον κορμό, 

τίποτα δεν καταφέρνει. Ούτε αυτό το απλό δεν μπορεί. Και σε μια, σε δυο, σε 

τρεις μέρες —κάπου τότε— θα πρέπει να κάνει μπάνιο. 

Μέχρι πριν λίγες μέρες τον βοήθαγα να μπει στην μπανιέρα. Την είχα γεμίσει 

με καυτό νερό και αφρόλουτρο. Χωνότανε βαθιά, μέχρι το πιγούνι, τραγούδαγε 

—μια κορδελιώτισσα ξανθή με τα σγουρά μαλλιά της...— έπαιρνε το bic ξυράφι 

του, ξυριζότανε χωρίς να χρειάζεται καθρέφτη, μηχανικές κινήσεις, ολόιδιες 

πάντα, κι εγώ σκεφτόμουνα πώς θα αρκούσε μια ελαφριά πίεση του χεριού μου 

πάνω στο κεφάλι του για να τελειώσουν όλα. Μια λύση από το καυτό νερό και το 

αφρόλουτρο.

Μέχρι πριν λίγες μέρες έτσι ήταν το μπάνιο του. Τώρα κι αυτό είναι αδύνατο 

να γίνει. Πρέπει, λοιπόν, να πάει —να τον πάμε— σε κάποιο από τα σπίτια αυτά. 

Έτσι λέμε. Δε γίνεται διαφορετικά. Ξέρω, θα είναι ο πρώτος του θάνατος. Το είπα 

κι έγινε σεισμός.

Και μετά έπιασα το μολύβι... 

Ε



ΜΑΝΟΣ ΚΟΝΤΟΛΕΩΝ
____________________________________________________________________________________________

6_

Η Αννούλα είναι έξι χρόνων κι έχει καστανές μπούκλες. Μου μοιάζει πολύ. 

Έχουμε τα ίδια χείλια, την ίδια μύτη. Μόνο τα μάτια διαφέρουν. Μεγάλα 

εκεινής, στενά τα δικά μου, καστανά όμως και των δυο μας.

Η Αννούλα θέλει να πάμε κινηματογράφο. Το ίδιο κι η μητέρα της. Εγώ 

βαριέμαι.

-Πηγαίνετε μόνοι σας, λέω.

Βέβαια, θα προτιμούσα να περνούσαμε τούτο το κυριακάτικο απόγεμα κι οι 

τρεις μαζί. Να κάναμε βόλτα στην παραλία, να τρώγαμε γλυκό του κουταλιού —

κερασάκι ή νεράντζι— στο καφενείο και να κουβεντιάζαμε με τούς φίλους από 

τα γύρω τραπεζάκια. Αλλά αυτός ο νιόχτιστος κινηματογράφος έχει σήμερα 

εγκαίνια. Και είναι ο πρώτος στο νησί. Κοσμικό γεγονός για τη Φρόσω και τις 

φιλενάδες της. Τρεις μέρες τώρα κρέμεται το καινούργιο της ταγιέρ στη μεσιανή 

ντουλάπα. Αλλά και η μικρή θέλει τόσο πολύ να δει τα τεράστια πρόσωπα πάνω 

στο πανί.

-Μόνη μου δεν πάω! η Φρόσω δε φαίνεται θυμωμένη. Μπορεί να βάλει το 

καινούργιο φόρεμα στην παραλία. Θα είναι το ίδιο.

-Εγώ θέλω να πάω! η κόρη μου είναι έτοιμη να κλάψει.

-Λοιπόν, ακούστε τί θα γίνει, βρήκα για μια ακόμη φορά τη μέση λύση. Θα 

πάτε οι δυο σας από την αρχή κι εγώ θα ’ρθω να σάς βρω στο διάλειμμα.

Η Αννούλα χτυπά τα χέρια κι οι καστανές μπούκλες της μπλέκονται μεταξύ 

τους. Η Φρόσω ανοίγει τη μεσιανή ντουλάπα, βγάζει τα αφόρετα ρούχα.

Χαμογελώ. 'Ωραία τα κανόνισα.

Έξω, ο ήλιος του Σεπτέμβρη είναι γλυκός. Σαν το κερασάκι που θα φάμε, 

αργά το βράδυ, στο καφενείο της παραλίας.



ΑΦΗΓΗΣΗ
____________________________________________________________________________________________

7_

Ό,τι ξέρω για τη Σμύρνη, είναι από τη μητέρα. Το Κε, ο Φραγκομαχαλάς, το 

Σπόρτινγκ Κλουμπ και τα βαποράκια για το Κορδελιό και την Πούντα. Εκείνος 

δεν έλεγε πολλά, ούτ' εγώ τον ρωτούσα.

Από τα λίγα που θυμάμαι να μου έχει πει είναι για το καθημερινό μεταλλίκι 

που του δίνανε και πώς τον παππού του τον λέγανε Στελάκη. Ο μπάρμπα 

Στελάκης με το όνομα. Γκρινιάρης και κορακοζώητος. Τρεις φορές παντρεύτηκε 

και πέθανε χήρος. Ο παππούς ο Παναγιώτης, ο πατέρας του, είχε ξυλουργικό 

εργοστάσιο. Η μητέρα κάποτε μού είχε πει πώς ήταν ένα απλό μαραγκούδικο. 

Δεν ξέρω. Ίσως να το είπε από ζήλεια, γιατί ο δικός της πατέρας ήταν 

υδραυλικός. Εργοστάσιο ή όχι, δεν έχει και τόση σημασία. Η φωτιά, ό,τι κι αν 

ήταν, το κατέστρεψε. Η πρώτη φωτιά στη ζωή του. Η δεύτερη μετά από χρόνια. 

Η τρίτη ακόμα δεν ήρθε. Μπορεί, όμως, και να μην υπολογίζω σωστά, Αφού δε 

μετράω την πυρκαγιά που έκαψε ολάκερη πολιτεία. Στη μητέρα, τούτη η 

καταστροφή της στοίχισε ένα μικρό σπιτάκι και την Κικίτσα, το αρνάκι που το 

ξεχάσανε δεμένο στην αυλή. Αυτός ποτέ δε μου είπε τί έχασε. Θέλω να πω κάτι 

δικό του, κάτι π ιό προσωπικό από τις αγιογραφίες του Άη Γιάννη, της εκκλησίας 

που πήγαινε τις Κυριακές και ντυνότανε παπαδάκι.

Αλλά η πρώτη φωτιά ήταν αυτή που έκαψε το μαγαζί. Και στη συνέχεια, ο 

συνεταίρος του παππού πήρε —έκλεψε πιο σωστά— όλα τα χρήματα της 

ασφάλειας και το έσκασε για την Ελλάδα. Τον Παναγιώτη τον βάλανε φυλακή.

Αυτή τη λέξη έτσι την πρωτάκουσα. Γι’ αυτό και δεν τη θεωρώ πάντα 

συνώνυμη της ντροπής.

Ποτέ δεν έμαθα πόσον καιρό έμεινε μέσα. Αν και τί σημασία μπορεί να έχει 

αν ήταν λίγες μέρες ή κάμποσοι μήνες; Όλα είναι τώρα τελειωμένα κι ασήμαντα. 

Ξεχασμένα — μένω μονάχα εγώ να τα θυμάμαι.



ΜΑΝΟΣ ΚΟΝΤΟΛΕΩΝ
____________________________________________________________________________________________

8_

Βγήκε, λοιπόν, κάποτε από τη φυλακή ο παππούς κι έπιασε δουλειά σ’ ένα 

μεγάλο κατάστημα που πούλαγε από έπιπλα μέχρι στολίδια για το σπίτι. Κάτι 

σαν το ΜΙΝΙΟΝ θα ήτανε, το πολυκατάστημα που κάηκε τις προάλλες. Έτσι το 

φαντάζομαι.

Και τότε η γιαγιά κόλλησε χολέρα. Αν σώθηκε, ήταν απ’ τη μεγάλη 

περιποίηση. Αυτό είπαν οι γιατροί. Ο παππούς άφησε δουλειά και ξέχασε παιδιά 

για να τη σώσει και μετά —ήταν γύρω στα χίλια εννιακόσια δεκαοχτώ— πέθανε, 

δεν ξέρω από τι, δεν ξέρω και κανέναν που να θυμάται πια για να μου το πει.

Η γιαγιά η Άννα έμεινε με τέσσερα παιδιά και χρέη. Ο πόλεμος έφτανε κι ο 

μόνος που υπήρχε για να βοηθήσει ήταν ο Ταβουλάκης που είχε τα υφάσματα, 

τέσσερα παιδιά και για γυναίκα την Αλίκη, την αδελφή του Παναγιώτη.

Μετά από χρόνια, αυτός θα ξαναζήταγε τη βοήθεια της θείας του της Αλίκης, 

θα έμενε στο σπίτι της και θα ξεκίναγε από κει την καινούργια του ζωή. Την 

πρώτη, όμως, φορά η συμπαράσταση των πλούσιων συγγενών δε στάθηκε ικανή 

να αποτρέψει τον Γιάννη —τον πρώτο από τα αδέλφια του— απ’ το να βγει στη 

δουλειά ενώ εκείνος —δεύτερος στη σειρά— τελείωνε την Ευαγγελική Σχολή και 

ελπίζανε πώς στη συνέχεια τα οικονομικά θα φτιάχνανε, μα πρόλαβε ο πόλεμος.

Αλήθεια, ο Γιάννης πήγε στρατιώτης; Θα πρέπει, αν και δεν άκουσα ποτέ να 

γίνεται λόγος για κάτι τέτοιο. Αυτός κατατάχτηκε εθελοντής, υπηρέτησε σ’ ένα 

τάγμα που στρατοπέδευε κοντά στη Σμύρνη και το έσκαγε συχνά για να δει τη 

μάνα και τ’ αδέλφια του. Ήτανε από τότε ατίθασος, έπαιρνε, βέβαια, και θάρρος 

από το γεγονός πώς ο ταγματάρχης ήτανε οικογενειακός φίλος.

Ένα από τα επεισόδια εκείνης της εποχής που του άρεσε να αφηγείται, ήταν 

πώς είπε μια φορά ψέματα και κατέβηκε στη Σμύρνη για να παρευρεθεί —

δήθεν!— στην κηδεία της αδελφής του. 'Όταν μετά από καμιά βδομάδα ο 

ταγματάρχης συνάντησε στο δρόμο τη γιαγιά Άννα, τη συλλυπήθηκε και θύμωσε 

μαζί του σαν διαπίστωσε ότι τον είχε κοροϊδέψει. Έτσι, για τιμωρία, τον έστειλε 

με αποστολή στη Θράκη. 



ΑΦΗΓΗΣΗ
____________________________________________________________________________________________

9_

Ύστερα από λίγες μέρες οι Τσέτηδες μπήκαν στη Σμύρνη, αφού προηγούμενα 

εξολόθρεψαν το τάγμα του και τον ταγματάρχη του, υποθέτω. Αυτός, κάπου στη 

Θράκη, έκλεβε καρπούζια κι έπεφτε μέσα σε λάκκους με σκατά τα βράδια που 

έκανε περιπολίες.

Τούτες ήσαν από τις αγαπημένες του αναμνήσεις και τις άκουγα με 

παράξενα συναισθήματα, αφού με είχε μάθει να μισώ τον πόλεμο.

Αργότερα κατάλαβα πώς με κάτι τέτοια τον απομυθοποιούσε.

Με τη μάνα και τ’ αδέλφια του συναντήθηκαν ξανά στον Πειραιά, 

πρόσφυγες πια, στα χίλια εννιακόσια είκοσι δύο.

Τις άφησα έξω από το σινεμά,

-Να ακούς τη μαμά σου! έσκυψα και είπα στην κόρη μου.

Μετά πέρασα από το καφενείο. Ήπια καφέ με τον Κινζόπουλο.

-Η κουμπάρα πήγε στον κινηματογράφο; τον ρώτησα.

-Άσε την καημένη! Πάει να σκάσει! Έχει ένα διαβολοκρύωμα!

Η Κινζοπουλίνα ίσως να ήταν η μόνη από τις γνωστές που δε βρισκότανε 

τούτη τη στιγμή μέσα στην ξύλινη αίθουσα.

Η παραλία ήταν σχεδόν άδεια. Κάτι ψαράδες μάζευαν τα δίχτυα τους και 

δυο τρία αγόρια από τις λαϊκές γειτονιές ψάρευαν σκαρφαλωμένα στα πέρα 

βράχια.

Σηκώθηκα και τράβηξα κατά την προβλήτα, εκεί που ήταν δεμένη η βάρκα 

μου.



ΜΑΝΟΣ ΚΟΝΤΟΛΕΩΝ
____________________________________________________________________________________________

10_

Έσκυψα, έπιασα το χοντρό παλαμάρι, άρχισα να τραβώ το μικρό σκαρί 

κοντά μου. Έλεγα να πάρω τα κουπιά, να πάω καμιά βόλτα για λίγο, κανένα 

τέταρτο μονάχα. Και τότε ακούστηκε η φωνή.

-Φωτιά! Φωτιά!

Το σκοινί έπεσε από τις παλάμες μου. Σήκωσα το κεφάλι και με τύφλωσε η 

λάμψη.

Από την απέναντι πλευρά, μέσα στη θάλασσα, ο ήλιος ετοιμαζότανε να δύσει.

Τέλος του είκοσι δύο και κάθισαν να μετρηθούνε. Η μητέρα, η Αγγέλα, ο 

Γιάννης, ο Αντρέας κι αυτός. Δεν έλειπε κανείς. Όμως λείπανε άλλα. Ρούχα, φαΐ, 

σπίτι, δουλειά. Πρόσφυγες. Άρχισαν τα τρεχάματα, ξενοκοιμόντουσαν, λίγες 

βραδιές στο γυναικωνίτη του Άη Κωνσταντίνου, κάμποσους μήνες στο ισόγειο 

του αρχοντικού που είχε επιταχτεί κι ήταν σκαρφαλωμένο στα βράχια της 

Καστέλας.

Ό Γιάννης βρήκε δουλειά σ’ ένα μαραγκούδικο, ο Αντρέας ήταν μικρός, 

μικρή και η Αγγέλα, αυτός άνοιγε κάθε μέρα την εφημερίδα, έψαχνε, διάβασε 

για τις εξετάσεις στην Αστυνομία, μάζεψε τα χαρτιά του, τα κατάθεσε, έδωκε 

εξετάσεις, μπήκε πρώτος, τον κλείσανε στη Σχολή Αξιωματικών, στην Κέρκυρα 

νομίζω.

Κάθισε κοντά δυο χρόνια. Όμορφα χρόνια. Ντύσιμο, φαγητό τζάμπα. Από 

το μιστό του κάτι πέρσευε και το 'στελνε, δεν πεινούσαν οι άλλοι κάτω στην 

Αθήνα, στην Κοκκινιά πιο σωστά, αφού εκεί τούς δώσανε ένα σπιτάκι από τα 

προσφυγικά, τα κολλημένα το ένα δίπλα στο άλλο, μια κάμαρη και κουζίνα 

μοναχά, καμπινές ίσως να μην υπήρχε, πρέπει να είχανε κοινό, όλη η γειτονιά 



ΑΦΗΓΗΣΗ
____________________________________________________________________________________________

11_

στον ίδιο. Μπορεί όμως και να κάνω σ' αυτό λάθος, να τα μπερδεύω με τα 

Σφαγεία, εκεί που έμενε η θεία Ντίνα και πηγαίναμε να τούς δούμε κάτι 

χειμωνιάτικες Κυριακές με ήλιο —τότε— μέσα στη δεκαετία του πενήντα.

Εκείνα, λοιπόν, τα χρόνια στην Κέρκυρα περάσανε καλά. Είχανε μαθήματα 

να διαβάζουν, δίνανε εξετάσεις, έβγαινε πάντα πρώτος και κάτι τέτοια του 

αρέσανε. Τον καμαρώνανε οι υπόλοιποι μικρασιάτες της Σχολής, μπαίνανε με 

τις πρωτιές του στο ρουθούνι των παλιό ελλαδιτών.

Άκουγα συχνά τις ιστορίες του από εκείνες τις μέρες. Τις συντρόφευε με γέλιο 

πλατύ. Έλεγε για τις καντάδες που κάνανε στα κορίτσια της Κέρκυρας και ήταν 

για μένα οι πρώτες εικόνες που σχημάτιζα για την ερωτική ζωή. Ίσως όχι και οι 

μόνες, μιας κι είχα τη μητέρα μου να μου ιστορεί τα κρυφά ραντεβουδάκια με 

τον αεροπόρο της, μα αυτά ανήκουν σ' άλλη ιστορία, καλό είναι να μην τα 

μπερδεύω από τώρα μεταξύ τους. 

Το σημαντικό ήταν πώς δεν είχε υποψιαστεί για το ποια θα ήταν η ζωή του 

μετά, σαν θα τελείωνε τη Σχολή και θ' άρχιζε την υπηρεσία στα τμήματα.

Έτσι, από την πρώτη μέρα σ' εκείνο το τμήμα κάπου στα Εξάρχεια, 

επαναστάτησε. Του ζήτησαν να χτυπήσει τούς παράνομους κουλουρτζήδες —

μπορεί να ήσανε και λαχειοπώλες— κι εκείνος έβαλε τα κλάματα κλεισμένος 

μέσα στη βρώμικη τουαλέτα. Δεν είχε περιθώρια για άλλη επανάσταση. Η 

οικογένεια είχε χρέη πολλά γιατί ο Γιάννης ήταν άρρωστος, λίγες μέρες πιο πριν 

τον είχε ρίξει κάτω ένα αυτοκίνητο, λεωφορείο, φορτηγό ή κάτι παρόμοιο.

Έτσι, λοιπόν, κατηφόριζε από τα Εξάρχεια στην Κοκκινιά με τα πόδια - 

κάνοντας οικονομία τις δραχμές για τα εισιτήρια- μασουλώντας ένα κομμάτι 

ψωμί για βραδινό.

Ό Γιάννης ήταν χτυπημένος στο στήθος. Δεν ξέρω πώς έγινε και η όλη 

υπόθεση γύρισε σε φυματίωση και η γιαγιά η Άννα —η μητέρα τους— πούλησε 

το σπίτι το προσφυγικό και τον ανέβασε στη Βυτίνα που τη συνιστούσαν οι 

γιατροί, αλλά όλα αυτά άδικα, γιατί εκεί πάνω ο Γιάννης πέθανε και λένε πώς 



ΜΑΝΟΣ ΚΟΝΤΟΛΕΩΝ
____________________________________________________________________________________________

12_

μετά η γιαγιά 'Άννα τρελάθηκε και ύστερα από μερικούς μήνες, τρελή πάντα, 

πέθανε κι αυτή.

Ποτέ δε μιλούσε για το τέλος της μάνας του. Η δική μου η μητέρα μου μίλησε 

γι' αυτό και ίσως να μην ήταν ακριβώς τρέλα —μου εξήγησε— μα μια βαριά, 

βαριά μελαγχολία, που την έστειλε τη γιαγιά στον τάφο έτσι σύντομα κι άδικα 

και με την πίκρα ν’ ακουμπά στα χείλια της μα και στο μυαλό της.

Λοιπόν, δεν άκουσα ποτέ κακό λόγο για τη γυναίκα τούτη. Θείοι, θείες και 

φίλοι από τα παλιά λέγανε πόσο καλοί άνθρωποι ήσαν αυτή κι ο άντρας της, ο 

συχωρεμένος ο Παναγιώτης. Ας είναι! Ούτε μια φωτογραφία δε σώθηκε απ’ 

αυτούς τούς δυο, να τούς δω κι εγώ, να γνωρίσω τη μισή γενιά μου. Γιατί την 

άλλη μισή την ξέρω για τα καλά. Με τον παππού τον Γιάγκο έζησα χρόνια —

ήμουνα έφηβος σαν πέθανε— και τη Χρύσα, η άλλη μου γιαγιά είν’ αυτή, μπορεί 

να μην την πρόλαβα ζωντανή, είχα όμως τη φωτογραφία της στη σκάλα να 

βλέπω και τις αφηγήσεις της κόρης της ν' ακούω.

Μα πάλι μπλέκω τις ιστορίες, ενώ πρέπει να πω πώς μετά από το θάνατο της 

γιαγιάς ο Αντρέας βρέθηκε στην Πάτρα που μικροπαντρεύτηκε, πήρε σιγά-σιγά 

το δρόμο του, βγήκε κι αυτός από τη ζωή του, έμενε μοναχά η Αγγέλα και τότε, 

πάνω κάτω, ήρθε η ευκαιρία της μετάταξης στο δημόσιο, έγινε ταμειακός, η 

πρώτη τοποθέτηση ήταν στη Μήλο.

Στη Μήλο ήταν που άρχισε να χαμογελά. Και η ζωή να του γνέφει μέσα απ' 

τα κύματα, τις βαρκάδες και τα σκούρα μάτια της Φρόσως.



ΑΦΗΓΗΣΗ
____________________________________________________________________________________________

13_

Στην αρχή δεν κατάλαβα. «Τί να καίγεται;» αναρωτήθηκα. Μα ένα από τα 

παιδιά που ψαρεύανε σκαρφαλωμένα στα βράχια γύρισε και φώναξε κατά τα 

καφενεία:

-Καίγεται ο σινεμάς!

Άρχισα να τρέχω. Δε σκεφτόμουνα κάτι το συγκεκριμένο, μονάχα έτρεχα. 

Σκόνταψα πάνω στις άδειες καρέκλες, κάτι γυναίκες μπερδεύτηκαν στα πόδια 

μου, τις έσπρωξα, συνέχισα να τρέχω.

Τις φλόγες πιο πολύ τις ένιωθες από την κάψα τους, παρά από το τύφλωμα 

της λάμψης τους. Το μεγάλο κακό γινότανε στο εσωτερικό. Στην κεντρική είσοδο 

του κινηματογράφου στριμωχνόντουσαν μερικοί που μόλις είχαν καταφέρει να 

βγούνε, μ’ όσους τρέξανε να βοηθήσουν. Προσπάθησα να περάσω ανάμεσά τους, 

να φτάσω στην πόρτα.

-Η γυναίκα μου και το παιδί μου είναι μέσα! φώναξε κάποιος.

Μετά μου είπαν πώς αυτός ο κάποιος ήμουν εγώ.

Τη Φρόσω ίσως να την τράβηξε κοντά του με τα τραγούδια του —ήταν 

παράδοση στην οικογένεια η ωραία φωνή— μπορεί και με το ντόμπρο, απλό και 

καθάριο χαρακτήρα του. Ποιος τα ξέρει αυτά; μα το γέρο Πλέσσα, τον κατοπινό 

πεθερό του, σίγουρα τον κέρδισαν η φήμη του σαν υπαλλήλου με σταθερό 

μέλλον και η φιλομάθειά του, στοιχεία πού, στο μικρό νησί, ανέβαζαν τις μετοχές 

του σαν γαμπρού.

Το βέβαιο είναι πώς τη Φρόσω την αγάπησε. Ήταν και ο πρώτος του έρωτας. 

Μαζί της ίσως και να ’χε την πρώτη σαρκική επαφή του. Γιατί ακόμα κι εκείνα τα 

δυο χρόνια στην Κέρκυρα δεν πρέπει να του στάθηκαν η αφορμή να γνωρίσει τη 



ΜΑΝΟΣ ΚΟΝΤΟΛΕΩΝ
____________________________________________________________________________________________

14_

γυναίκα. Κι όμως είχε ένα θερμό, πολύ θερμό ταμπεραμέντο. Μόνο που το 

συνόδευε με μια απόλυτα γνήσια αίσθηση ηθικής και διακριτικότητας. 

Πουριτανός δεν ήταν, ούτε σεμνότυφος. Τόσα χρόνια έζησα κοντά του και μόνο 

μια φορά έπιασα στο βλέμμα του πόθο αρσενικό να ξεφεύγει από τον έλεγχό του. 

Ήταν μια Καθαρή Δευτέρα, θυμάμαι, και πετάγαμε χαρταετό στην έξοχή, στη 

Λούτσα, ή ίσως στη Νέα Μάκρη. Ήταν σκυμμένος και πασπάτευε τα ζύγια —τα 

τσερκένια ήσαν από τα χρόνια της Σμύρνης το μεγάλο του πάθος— όταν 

πέρασαν πλάι μας δυο κορίτσια —πρέπει να φορούσανε παντελόνια— και 

γύρισε το κεφάλι, χωρίς να σηκώσει τη ράχη του, γύρισε το κεφάλι και τις κοίταξε 

καθώς απομακρύνονταν. Το ίδιο κάνανε κι οι δυο τρεις ακόμη άντρες της 

συντροφιάς, παρατήρησα.

Περάσανε τόσα χρόνια κι ακόμα το θυμάμαι τούτο το περιστατικό το 

ασήμαντο, όπως το ίδιο καλά θυμάμαι και τη φορά, τη μοναδική, που τον 

άκουσα να προφέρει λέξη πρόστυχη.

Ήταν απόγεμα στο Παγκράτι, στα τραπεζάκια που απλωνόντουσαν μπροστά 

στον κινηματογράφο ΠΑΛΛΑΣ, και κουβεντιάζανε με τον εργολάβο εκείνον 

που έχτιζε το σπίτι που τελικά δεν αγοράσαμε γιατί πρόλαβαν άλλοι και μάς 

φύγανε τα λεφτά του «εφ’ άπαξ» της μητέρας —νεότερες αυτές ιστορίες— και 

εξιστόρησε, λοιπόν, ο εργολάβος κάποια ατυχία του κι αυτός ξεστόμισε 

«γαμώτο!», θέλοντας να δείξει το πόσο συμπαραστέκεται στο δίκαιο παράπονο 

του άλλου.

Πήγαινα τότε στην Πρώτη Γυμνασίου, μόλις ανακάλυπτα τέτοιες λέξεις, και 

μου καρφώθηκε στο νου πώς κι αυτός τις λέει. Αργότερα θα ομολογούσα στον 

εαυτό μου το πόσο πιο καλύτερα θα ήτανε να τις έλεγε κι αυτός κι εγώ 

συχνότερα. Αργότερα, όμως, και εντελώς μάταια.

Στη Μήλο, λοιπόν, παντρεύτηκε τη Φρόσω και πήρε για προίκα ένα 

μονώροφο σπίτι, στο λιμάνι δίπλα. Η Φρόσω το στόλισε με ζωγραφιές 

αγορασμένες από το μεγάλο εμπορικό της κεντρικής αγοράς. Κάτι ασημιές 



ΑΦΗΓΗΣΗ
____________________________________________________________________________________________

15_

θάλασσες και γλυκερά ηλιοβασιλέματα πνιγμένα στα μωβ, στα σιέλ, στα ροζ. 

Κρέμασε τις χειροποίητες κουρτίνες στα παράθυρα, άπλωσε τα σεμέν στα 

τραπεζάκια και ασφαλώς δε θα υποψιαζότανε την κατάληξη όλων αυτών των 

δικών της παρθενικών κόπων, που τώρα τα στρώνω στο δικό μου σπιτικό, τα 

καμαρώνουν οι γνωστοί, μόνο η μια κουρτίνα καταστράφηκε επειδή σ’ εκείνο το 

καθαριστήριο στην Ομόνοια κάνανε λάθος και τη βάλανε στη «βρωμούσα» και 

πάει, κάηκε το κέντημα και τρέχω τώρα εγώ στα δικαστήρια ζητώντας 

αποζημίωση και με κάτι τέτοια είναι που πιστεύω πώς και τ’ άψυχα έχουν τη 

μοίρα τους.

Ο γάμος έγινε στη μητρόπολη του νησιού, η Φρόσω φορούσε νυφικό με ουρά 

να σέρνεται από πίσω, μαύρο —ή μήπως μπλε;— κοστούμι αυτός και βγάλανε 

φωτογραφίες με φόντα ποτάμια και δέντρα ζωγραφισμένα πάνω σε χαρτόνια, 

κάνανε και γλέντι στην ταβέρνα του Μαΐστρου, ταξίδι του μέλιτος δεν ξέρω αν 

πήγανε.

Όλα τούτα γίνανε καθώς άρχιζε η δεκαετία του τριάντα και στο χρόνο πάνω 

γεννήθηκε η Αννούλα.

Αυτός πρέπει να ήταν πια ευτυχισμένος. Σπίτι, γυναίκα, παιδί, δουλειά — 

όλα ταχτοποιημένα. Είχε και τη βάρκα, μπορούσε να καταχωνιάσει το όνειρο για 

σπουδές. Είχε πείσει τον εαυτό του πώς απαραίτητο δεν ήταν.

Έμενε μοναχά η Αγγέλα κι ο έρωτάς της με τον Θάνο και οι τυποποιημένες 

διαφωνίες της με τη Φρόσω, μα κατάφερε να βολέψει κι αυτά τα προβλήματα. 

Πάντρεψε στα κρυφά την Αγγέλα με τον καλό της κι ενώ χτυπάγανε την πόρτα 

του η μητέρα και η αδελφή του Θάνου, αυτός μπαρκάριζε τούς νιόπαντρους στο 

καράβι, τούς έστελνε στην Πάτρα και ξεμπέρδευε και μ’ αυτό το ζήτημα.

Η Αννούλα εκείνη την εποχή πλησίαζε τα έξι. Άρχισε να κουβεντιάζει με τη 

Φρόσω για δεύτερο παιδί, μα εκείνη δίσταζε, της άρεσε να είναι η κοσμική 

γυναίκα ενός υπάλληλου ανώτερου, με πιο ανώτερο μέλλον. Του έριξε και την 

ιδέα της μετάθεσης στην Αθήνα. Ξαναβγήκε και η ελπίδα για σπουδές στην 



ΜΑΝΟΣ ΚΟΝΤΟΛΕΩΝ
____________________________________________________________________________________________

16_

επιφάνεια. Οι φιλοδοξίες και των δυο βρίσκανε κοινό αυλάκι να κυλάνε — στο 

τέλος εκείνου του Σεπτέμβρη οριστήκανε τα εγκαίνια του νέου κινηματογράφου.

Τη Φρόσω τη βρήκανε ανέπαφη. Μονάχα κάτι μικρά, ασήμαντα αποκαΐδια 

λερώνανε το λευκό γιακαδάκι του ταγιέρ.

Η Αννούλα είχε ένα κάψιμο στο δεξί μάγουλο. Τίποτ' άλλο κι αυτή.

Ο θάνατός τους ήταν από τούς καπνούς. Σκάσανε. Δεν καήκαν.

ΤΗΛΕΓΡΑΦΕΙΟΝ ΜΗΛΟΥ

ΚΑ ΑΓΓΕΛΑ ΧΡΥΣΑΦΗ

ΟΔΟΣ ΚΑΡΑΤΣΚΟΥ 23 — ΠΑΤΡΑΙ

ΕΧΑΣΑ ΦΡΟΣΩ ΚΑΙ ΑΝΝΟΥΛΑ 

ΣΤΗΝ ΠΥΡΚΑΓΙΑ. ΣΤΟΠ. 

ΠΡΟΣΕΥΧΕΣΤΕ ΣΤΟ ΘΕΟ ΝΑ ΜΗΝ 

ΤΡΕΛΑΘΩ. ΜΙΜΗΣ.



ΑΦΗΓΗΣΗ
____________________________________________________________________________________________

17_

Μα δεν τρελάθηκε, ούτε τίποτε άλλο έπαθε το μυαλό του, τουλάχιστον τίποτε 

το φανερό, γιατί αργότερα, μετά από χρόνια... δεν τρελάθηκε, λοιπόν, μονάχα 

που τα παράτησε όλα —σπίτι, προίκα, τάφους— κάτι φωτογραφίες και τα 

στεφάνια του τύλιξε σε μια πετσέτα και τα καταχώνιασε στη βαλίτσα και 

κατέβηκε στην Αθήνα, κούρνιασε στη θεια του την Ταβουλάκαινα, που λέγαμε 

και πιο πριν, και κει του δώκανε μια κάμαρα στο δίπατο το σπιτικό τους για να 

κλείνεται τα βράδια να κοιμάται, λέει, μα αυτός τα περνούσε κλαίγοντας και 

δαγκάνοντας το μαξιλάρι, μην τυχόν και οι κραυγές και οι λυγμοί και τα 

βογγητά και οι κατάρες ξεφύγουν από τούς τέσσερις τοίχους, φτάσουν στο 

κοιμισμένο συγγενολόι, τρυπήσουν τα παντζούρια του σμυρνέικου μπαλκονιού, 

βγούνε στη σκοτεινιά των δρόμων και τρομάξουνε τούς νυχτωμένους διαβάτες 

της Βασιλέως Κωνσταντίνου, εκεί στην πλατεία δίπλα, στο Νέο Παγκράτι, 

σύνορα σχεδόν με το Βύρωνα και την Ανάληψη, εσύ, μητέρα, έτυχε ποτέ να τον 

ακούσεις;

...Μα και βέβαια όχι! Ούτε που υποψιαζόμουνα, τον πρώτο καιρό, την 

παρουσία του σ’ αυτό το αρχοντικό. Στον πηγαιμό για το γραφείο και τα 

μεσημέρια έβλεπα τη θεια του ν’ ανοίγει τα παραθυρόφυλλα, με χαιρέταγε 

κρεμασμένη στα πρεβάζια, μα δεν μπορούσα να φανταστώ πώς είχανε 

μουσαφίρη, και μάλιστα —ποιόν;— αυτόν, τον καινούργιο μου συνάδελφο. 

Βλέπεις δε φεύγαμε μαζί από το γραφείο, εκείνος πήγαινε από το χάραμα, 

αργούσε και να φύγει, ήθελε να ενημερωθεί, ήτανε τυπικός, εξαίρετος 

υπάλληλος, τον χαιρέταγα καθώς περνούσα μπροστά από το γραφείο του. 

«Αντίο σας!» του έλεγα και, σού μιλώ ειλικρινά, τον λυπόμουνα. Από τη μέρα 



ΜΑΝΟΣ ΚΟΝΤΟΛΕΩΝ
____________________________________________________________________________________________

18_

εκείνη πού ο διευθυντής μας, ο Οικονόμου —θεός σχωρέστον!— μάς ανάγγειλε 

πώς θα μάς καταφθάσει νέος συνάδελφος, από αυτούς που πολλά υπόσχονται, 

μα που είχε πρόσφατα ένα φοβερό, έτσι το χαρακτήρισε, ατύχημα και είχε 

ζητήσει μετάθεση και... Τον λυπήθηκα, λοιπόν, ιδιαίτερα σαν πρόσεξα πόσο 

κόκκινα ήσαν τα μάτια του και πόσες ασπιρίνες κατέβαζε, με τις χούφτες τις 

έπαιρνε —το θυμάσαι;— συνέχιζε να τις παίρνει μέχρι που εσύ έφτασες στα 

πέντε σου, ίσως στα έξι σου τα χρόνια —δεν το θυμάσαι, έ;— ας είναι, δεν το 

υποψιαζόμουν, που λες, πώς ήμασταν σχεδόν γειτόνοι, πώς κατοικούσε στο σπίτι 

αυτό, μέχρι που ήρθε η μέρα και φύγαμε, έτυχε να φύγουμε, μαζί από το γραφείο 

και να που σταματήσαμε στην ίδια αφετηρία —ήτανε τότε ανάμεσα Βιβλιοθήκης 

και Πανεπιστημίου— και στην ίδια στάση κατεβήκαμε, «Να, εδώ μένει η θεια 

μου!» εξήγησε στο βλέμμα μου. Έτσι το έμαθα. Και μετά από ένα χρόνο 

παντρευτήκαμε. Ως τότε εγώ τον είχα αγαπήσει, μα και συνέχιζα να τον λυπάμαι, 

αυτός όμως μη φανταστείς πώς είχε ξεχάσει την πρώτη του γυναίκα και το παιδί 

τους, δεν του ταίριαζε όμως η εργένικη ζωή, δεν ξέρω πώς να στο εξηγήσω, δεν 

του πήγαινε —πώς να το πω;— καταλαβαίνεις τώρα, κι έπειτα εγώ του ήμουνα 

συμπαθητική, ίσως και κάτι παραπάνω —ναι, σίγουρα και κάτι παραπάνω— 

ποτέ δε θέλησα να το καλοψάξω, μα εγώ τον είχα αγαπήσει, όχι βέβαια σαν τον 

Ιπποκράτη, μήτε σαν τον Παπαγιάννη, μ’ αυτούς ήταν κάτι διαφορετικό, ήταν ο 

ένας η πρώτη μου αγάπη, ο πρώτος έρωτας ο άλλος —καταλαβαίνεις!— άλλα 

συναισθήματα, δεν μπερδευόντουσαν με σκέψεις ιδιοτέλειας και με μάτια 

πρησμένα, κατακόκκινα και ασπιρίνες με τις χούφτες — μα στ’ αλήθεια δεν το 

θυμάσαι αυτό; Είμαι σίγουρη, τώρα! Τις σταμάτησε όταν εσύ έκλεινες τα έξι. Ναι, 

σίγουρη! Στα έξι σου χρόνια.



ΑΦΗΓΗΣΗ
____________________________________________________________________________________________

19_

Από τις πέντε το πρωτοβρόχι είχε κοπάσει και τώρα κοντεύανε εφτά.

-Μπαμπά, θα πάμε κινηματογράφο;

Απόφυγα να κοιτάξω το γιό μου.

-Όχι σήμερα! του απάντησα κοφτά.

Και στ’ αλήθεια δεν το μπορούσα. Και που βρισκόμουνα ανάμεσα σ’ άλλους 

μια τέτοια μέρα, κι αυτό πολύ ήταν.

-Μα γιατί! κλαψούρισε εκείνος, αμάθητος να του αρνιέμαι τις επιθυμίες του.

-'Όχι! κατάφερα να κάνω απότομη τη φωνή μου.

Η γυναίκα μου μπήκε στο δωμάτιο, κάτι θα είχε πάρει το αυτί της, 

προσπάθησε να μού χαμογελάσει, τράβηξε το παιδί από το χέρι.

-Έλα να δεις το ουράνιο τόξο! και βγήκανε στη βεράντα.

Έστρεψα το κεφάλι. Η φωτογραφία της κόρης μου, κρεμασμένη δίπλα σ’ 

εκείνη της πεθεράς μου, γέμιζε τον τοίχο και τη σκέψη μου.

Πριν είκοσι χρόνια σαν σήμερα...

Με τις παλάμες μου έτριψα το κούτελο. Αυτός ο πονοκέφαλος.

Λοιπόν, μήτε ο Ιπποκράτης, μήτε ο Παπαγιάννης ήταν από τη Μικρά Ασία. 

«Κοίτα που όλο παλιοελλαδίτες μου τυχαίνουν!» έλεγα, μα τελικά η μοίρα 

θέλησε να σμίξω με μικρασιάτη και χαίρομαι γι’ αυτό. Βλέπεις, τη Σμύρνη την 

κουβαλάω μέσα μου...

...Το ξέρω! με νανούριζες με τις ιστορίες της. Η Πούντα, το Κορδελιό, ο 

Φραγκομαχαλάς, το Κε κι ο εφιάλτης της φωτιάς. Σε φανταζόμουνα κοριτσάκι, 

σκαρφαλωμένο στους ώμους του παππού, να βλέπεις την ανταύγεια από τις 



ΜΑΝΟΣ ΚΟΝΤΟΛΕΩΝ
____________________________________________________________________________________________

20_

φλόγες που ξεπηδούσανε στον Αρμένικο μαχαλά. Ήταν η τελευταία σας βραδιά 

στην πόλη και τα μάτια σου τρέχανε. Ήταν απ’ τον καπνό τα δάκρια ή απ’ το 

φόβο; Ίσως, όμως, κι απ’ την ελπίδα ότι ο Μαύρος Καβαλάρης σας, δε γίνεται, θα 

’ρχότανε από λεπτό σε λεπτό και θα τα ’σβήνε όλα, θα τα μέρευε.

Αλίμονο! το άλλο κιόλας πρωινό σπρωχνόσασταν μέσα στο πλήθος, έχασες το 

ένα σου παπούτσι, έσπασε και το λάστιχο της κυλότας σου, την κράταγες 

συνέχεια για να μη σού πέσει και η γιαγιά, η μητέρα σου δηλαδή, τα κατάφερε κι 

ανεβήκατε στο καράβι μ’ ένα μπογαλάκι ρούχα, λίγες λίρες κρυμμένες στον 

κότσο και την έγνοια του πατέρα που αφήνατε πίσω, κάπου ανάμεσα στις 

φλόγες, στις σφαίρες, στα μαχαίρια και στα ξεσκισμένα ράσα του Πατριάρχη.

Μα ο παππούς τα κατάφερε, κάποιος γνωστός η συγγενής τον έχωσε ανάμεσα 

σε κάτι γάλλους κι απαντώντας μ’ ένα «βουί!» στην ερώτηση που του έκανε ο 

τούρκος σκοπός, χώθηκε στο πολεμικό.

Άραγε το βαγόνι του κάηκε; Θυμάσαι για τί λέω, έτσι δεν είναι; Εκείνο το 

βαγόνι που ο παππούς είχε σαν συντηρητής των Αγγλικών Σιδηροδρόμων και το 

είχε μετατρέψει σε δεύτερο σπιτικό του. Με κρεβάτι, τραπεζάκια και καρέκλες, με 

μια φουφού και το όπλο του για τα κυνήγια στα βουνά που σταματάγανε.

Κάποτε είχε πάρει κι εσένα μαζί του, σ’ ένα από κείνα τα ταξίδια. Το 

θυμάσαι, έτσι δεν είναι; Λέω για τότε που γνωρίστηκες με το κοριτσάκι του 

σταθμάρχη — ήσουνα πάντα σίγουρη πώς αυτή τη φιλενάδα σου τη σφάξανε οι 

στρατιές του Κεμάλ, μα για το αν πραγματικά συναντηθήκατε με τον Τσακιτζή 

που σου χάιδεψε το κεφάλι, καβάλα καθώς ήταν στ’ άλογό του, γι’ αυτό δεν 

ήσουν καθόλου σίγουρη πώς έγινε στ’ αλήθεια και πώς δεν ήτανε μια ιστορία της 

φαντασίας του πατέρα σου, έτσι για να μ’ εντυπωσιάσει, εμένα, το μικρό, τ’ 

αγαπημένο εγγόνι.

Κάποτε τα δυο καράβια συναντηθήκανε στην Τήνο, ο παππούς ήρθε στο δικό 

σας και συνεχίσατε για τον Πειραιά. Αν η γιαγιά είχε πειστεί από τις προτροπές 

του καπετάνιου θα συνεχίζατε μέχρι τη Μασσαλία, μπορεί να φτάνατε και στην 



ΑΦΗΓΗΣΗ
____________________________________________________________________________________________

21_

Αμερική που είχατε τη θεία και τότε εγώ δε θα ’χα ποτέ γεννηθεί, ποτέ δε θα 'χα 

υπάρξει, ποτέ δε θα χα αισθανθεί τη ζέστα της αγκαλιάς σου — τί σκέψη κι αυτή!

Τότε, σαν το συλλογιζόμουνα αυτό, πέταγα πέρα τις παλιές φωτογραφίες και 

τη μαύρη, τη θεόρατη την τσάντα που τις έκρυβες, σου έκλεινα το στόμα με 

φιλιά, σε διέκοπτα. Όχι για πολύ, έτσι για να νιώσω πώς υπάρχω δίπλα σου και 

μετά διάλεγα την πιο αγαπημένη από τις φωτογραφίες, «Έλα, πες μου γιατί 

φοράς εδώ τέτοια στολή;» σε ρώταγα και περίμενα ν’ ακούσω τη χιλιοειπωμένη 

ιστορία σου. Μα εσύ γέμιζες πρώτα το κουτάλι με το ζεστό γάλα, το πηχτό από τ' 

αλεύρι, το μυρωδάτο από την κανέλα, αυτό το κατασκεύασμα —το θυμάσαι;— 

για να μου περάσουν οι αμυγδαλές, γι’ αυτό μου το ’δίνες, και μετά άρχιζες να 

μιλάς, είχες κερδίσει λίγο χρόνο, ελάχιστο.

Το είχα καταλάβει πώς μου έκρυβες κάτι. Ντρεπόσουνα να ομολογήσεις τη 

φτώχια σας, να πεις πώς για σένα δεν ήταν στολή μα η μοναδική φορεσιά που 

στην είχανε χαρίσει τα δυο πλουσιοκόριτσα, αυτά που χαμογελούσανε δίπλα 

σου, τρία χαμόγελα αποτυπωμένα για πάντα σε χοντρό, γυαλιστερό χαρτί, λίγο, 

πολύ λίγο κιτρινιασμένο.

Μα δεν ήξερες —πώς μπορούσες να ξέρεις;— τον τρόπο που εγώ κοιτούσα 

τούτη τη φωτογραφία. Ήταν εκείνες οι δυο κοτσίδες σου. Μακριές, χοντρές, 

υπέροχες κοτσίδες που με μάγευαν και ήσαν μπροστά τους αστείες οι κοτσίδες 

των δυο πλουσιοκόριτσων.

Αστείες, γελοίες και φτωχικές. Έτσι εγώ μετρούσα και για τις κοτσίδες σου 

ήμουνα περήφανος, για τη στολή λίγο —τί λίγο!— καθόλου δε με πείραζε.

Το υπόγειο που μένατε το είχαν επιτάξει στο αρχοντικό, δυο τρία σπίτια μετά 

τη Σόλωνος, Κανάρη 3ή5 ήταν νομίζω. Πλούσιο σπιτικό, θυμόσουνα, με 

μαγείρισσες, με υπηρέτες, πάντα ανοιχτό στα γλέντια και στα τραπεζώματα. 

Μπουρεκάκια με τρούφα και κρέπες και φιλέ μινιόν, εκεί τα πρωτοάκουσες, μα 

το υπόγειο ήταν υγρό, πείραξε τη μητέρα σου στα πόδια και παρακαλέσατε το 

θειο Τσούνη να σάς φιλοξενήσει για λίγο στο δικό του σπίτι, στο τέρμα της Αγίας 



ΜΑΝΟΣ ΚΟΝΤΟΛΕΩΝ
____________________________________________________________________________________________

22_

Ζώνης, μια σοφίτα ήταν που σάς έδωσε και πάντα ένα δωμάτιο και για τούς 

τέσσερις σας.

Τα τρεχάματα της γιαγιάς στο υπουργείο, η καπατσοσύνη της, ο πόθος της να 

νοικοκυρευτεί, ποιος ξέρει και τί άλλο ακόμα, φέρανε το αποτέλεσμά τους, σάς 

δώσανε το προσφυγικό στο Βύρωνα. Δυο δωμάτια ήταν και η κουζίνα μεγάλη, 

χωριζόσασταν στα δυο τις νύχτες, εσύ έμπαινες στην εφηβεία σου και η Κική, η 

αδελφή σου, γινότανε δεκάξι, μαθαίνατε αγγλικά, γαλλικά και πιάνο. Στη 

Σωκράτους ο παππούς έστηνε το μαγαζάκι του, γεμάτο κολλητήρια, σωλήνες και 

βρύσες. Στη Σαλονίκη παρακλάδια της οικογένειας —θείοι, θειάδες και 

ξαδέλφια— ριζώνανε και να που η ζωή έπαιρνε τα πάνω της, σαν το γεράνι της 

γιαγιάς, της Χρύσας, της μητέρας σου, εκεί στο πλατύσκαλο της γαλάζιας 

εξώπορτας.

Φρόντιζα να κάθομαι από πίσω της —τότε— στις παραδόσεις της Οργανικής 

Χημείας, γιατί είχε τα πιο όμορφα μαλλιά του κόσμου.

Έτσι έλεγα. Σαν χυμένο χρυσάφι φαντάζανε μέσα στο μισοσκότεινο 

αμφιθέατρο του Παλιού Χημείου στη Σόλωνος. Συνήθιζε να διαλέγει τις πρώτες 

σειρές. Ήταν καλή φοιτήτρια, από τις πιο καλές. Τρεις ήσαν όλοι κι όλοι εκείνοι 

που ξεχώριζαν σ’ αυτό το μάθημα. Αυτή —αλήθεια, δεν έμαθα ποτέ το όνομά της 

ή το έχω ξεχάσει;— και η φιλενάδα της με τα καταγάλανα μάτια —έμενε, άκουσα 

κάποτε, στην Καρνεάδου ή στην Αλωπεκής, μπερδεύω αυτούς τούς δρόμους— κι 

ο νεαρός με το ωχρό δέρμα και τα μαύρα, τα ίσια, τα πυκνά μαλλιά.

Μα ήταν άσχημη. Μόνο το χρυσάφι στο κεφάλι της άξιζε. Και τ’ άφηνε να 

χύνεται πάνω στους ώμους της.



ΑΦΗΓΗΣΗ
____________________________________________________________________________________________

23_

Στους ώμους όλων μας είχαν θρονιαστεί οι συνταγματάρχες. Για κείνη την 

εποχή μιλώ.

Τώρα θα είναι επιμελήτρια, ίσως βοηθός, ο Αντώνης κι ο Αντώνης, ο Γιώργος 

διδάσκουνε σε φροντιστήρια, οι δυο Κατερίνες θα ναι σε κανένα γυμνάσιο, εγώ 

υπάλληλος και έχουμε παιδιά, δημοκρατία, αριστεροί άλλοι γίναμε, άλλοι 

συντηρητικοί, στη Σαλονίκη όταν έμενα τίποτ’ απ’ αυτά δεν ήμουν, μονάχα 

φοιτητής μέτριος και νοσταλγούσα την Αθήνα, τούς δικούς μου, το δωμάτιό μου, 

τα βιβλία μου με τα ποιήματα και τα μυθιστορήματα της γενιάς του τριάντα.

Τα βράδια έτρωγα στη Λέσχη Αξιωματικών Χωροφυλακής και μετά πήγαινα 

στα κεντρικά του ΟΤΕ, κλεινόμουνα στο θάλαμο, μιλούσα κι έκλαιγα, 

κατηφόριζα σε λίγο τη Μεγάλου Αλεξάνδρου φορώντας μαύρα γυαλιά και τα 

φώτα των αυτοκινήτων τα στιγμάτιζε η βροχή, ψιλή και μονότονη —έτσι!— ίδια 

ακριβώς με την άλλη στο Ηράκλειο, όπως και οι τηλεφωνικοί θάλαμοι 

υψώνονται πανομοιότυποι από τη Μύκονο μέχρι το Παρίσι, έχουν κάτι το κοινό, 

δεν είναι το χρώμα, ούτε η συσκευή, ούτε το σχήμα ή το μέγεθος, μια αίσθηση 

είναι, αυτό και μόνο. Μα είναι πολύ. Και μετά έμπαινα στους κινηματογράφους 

με τύψεις. Τα βιβλία, τα διαβάσματα πάντα με περίμεναν. Μα με τραβούσαν τα 

φώτα τους, τα κατειλημμένα καθίσματα και η υπόσχεση για μια φυγή. Διάλεγα 

τούς κεντρικούς, στην Εγνατία, στη Διαγώνιο, οι ταινίες παιζόντουσαν 

ταυτόχρονα ή σχεδόν με την Αθήνα, άλλη μια ψευδαίσθηση —εγκεφαλική ή 

όχι;— και στα διαλείμματα άπλωνα στα γόνατά μου σημειώσεις, βιβλία, χαρτιά, 

προσπαθούσα να λύσω τις ασκήσεις των μαθηματικών, οι διπλανοί μου με 

κοιτούσαν με περιέργεια —έτσι νόμιζα— στο στομάχι μου μόνιμα καούρες —

γαμώτο!— τη Σαλονίκη του Ιωάννου δεν τη γνώρισα, τότε τί στο καλό και γιατί 

σπατάλησα κοντά δυο χειμώνες και τα είκοσι τα χρόνια μου πίσω από γυαλιά, 

στη Λέσχη Αξιωματικών Χωροφυλακής, στα κεντρικά τα σινεμά, με αττικές 

νοσταλγίες στο ζεστό σαλόνι των Γιαννοπουλέων και στα σπίτια των θειάδων 

μου, εκεί στην ανηφόρα των Σαράντα Εκκλησιών;



ΜΑΝΟΣ ΚΟΝΤΟΛΕΩΝ
____________________________________________________________________________________________

24_

Μπορούσα, βέβαια, να ’χα αρνηθεί την επιτυχία μου! «Χημεία!» θα ‘λεγα, 

«Και τί με μέλει εμένα;», έτσι δε θα μούντζωνα τα μούτρα μου σαν περνούσα την 

εξώπορτα του Ελληνικού Σπιτιού της CITE, μα αυτό έγινε το εβδομήντα έξι, δέκα 

δώδεκα χρόνια πιο ύστερα, μα η Αννιώ δε θα υπήρχε μέσα στη δική του ζωή και 

τη δική μου αν τότε δεν είχα υποκύψει, αλλά αυτό δεν αλλάζει την κρίση μου.

Πίσω από το χοντρό, το πεντακάθαρο κρύσταλλο, η νοσοκόμα τράβηξε την 

κουρτίνα και τότε την είδα. Το πρόσωπό της κατακόκκινο, τα χείλια τραβηγμένα 

σε κλάμα, χέρια και πόδια να σπρώχνουν εκείνα τα πανιά που την είχαν τυλίξει.

Κι όλοι αυτοί γύρω μου να φωνάζουν, να γελάνε, να δακρύζουν. Εκείνος 

γύρισε προς το μέρος μου.

-Μπαμπά, σού μοιάζει. Θα τη φωνάζουμε Αννιώ!

Χαμογέλασα αν κι ήθελα να κλάψω. Έπειτα άρχισε να ‘ρχεται ξανά εκείνη η 

θολούρα να καλύπτει το μυαλό μου. Σήκωσα το χέρι, άγγιξα τον ώμο του γιου 

μου. Αυτός και το μωρό —ναι, κορίτσι ήταν!— πίσω από το κρύσταλλο και η 

θολούρα μέσα στο κεφάλι μου. Γιατί;

Κάποιος μου είπε: «Να σου ζήσει η εγγονή!». Ποιος ήταν;



ΑΦΗΓΗΣΗ
____________________________________________________________________________________________

25_

Μα πες μου, στ' αλήθεια όλες οι κοπέλες εκεί στο Βύρωνα είχαν ωραία, 

μεγάλα μάτια και κορμιά σπαθάτα και φωνή που σ' έκανε να κλαις, άμα 

τραγουδάγανε σκοπούς του χαμένου τόπου; «Σμύρνη, πατρίδα μου γλυκιά, 

αγαπημένη χώρα...». Ναι, έτσι θα ’τανε, αφού εσύ έτσι τα 'βλεπες, μα τα 

προσφυγικά που απλωνόντουσαν στους πρόποδες του Τρελού —φτάνανε μέχρις 

εκεί, στο λόφο του Αράπη— παίρνανε το καθένα το δικό του χρώμα, την 

ιδιαίτερη προσωπικότητα των νοικοκυρέων που τα κατοικούσανε.

Γκαζοτενεκέδες με βασιλικά και κατιφέδες, τοίχοι βαμμένοι λευκοί, λουλακί, 

πράσινοι ή καφέ, πόρτες με σιδεριές και κάγκελα να κλείνουν τις πρασιές και τα 

παρτέρια. Γυναίκες από τη Σμύρνη, το Κορδελιό ή το Μπουτζά, τα Βουρλά, 

άλλες απ' το Μπουρνόβα, συναντιόντουσαν στην κεντρική αγορά, περνάγανε να 

πάρουνε μαντζούνια από το φαρμακείο του Πολυκράτη και τα παιδιά τούς 

ξέφευγαν, τρέχανε κατ' απέναντι, στην πλατεΐτσα του Άη Λάζαρου, ρίχνανε 

κάτω τις καρέκλες από το καφενείο του Μαυρουδή και δώσ’ του οι αμάδες, το 

κυνηγητό και το «άναψε μου το κεράκι».

Εσείς, τα κοριτσόπουλα των δώδεκα, δεκατριών, δεκατεσσάρων 

πηγαινοφέρνατε στη δημοτική τη βρύση στάμνες και τενεκέδες και τύχαινε 

καμιά φορά να σάς κλέψουνε κανέναν τενεκέ και «Καλέ, κόνα Μαγώσα, τον είδα 

τις άλλες να τον έχουνε για γλάστρα σ' ένα σπίτι του πάνω μαχαλά, στου 

Μορκεντάου, κει πέρα!» συζητούσατε τα σούρουπα με τις γιαγιάδες που 

καθόντουσαν έξω από τις αυλές, στα πεζοδρόμια τα νοτισμένα από τα νερά που 

ρίξανε με το σουλαντιστίρι για να καθίσει η σκόνη. Και οι φιλενάδες της Κικής 

σουλατσάρανε στους δρόμους, της παίρνανε κι εκείνης τα μυαλά, πιο δίπλα 

στήνανε καρτέρι τα παλικάρια που πατούσαν τα δεκαοχτώ κι ήσαν αντάμα κι 

εργάτες και υπάλληλοι και παιδιά από τα πλουσιόσπιτα της Σμύρνης και του 

Αϊβαλιού, να τα ρεμπέτικα «σήκωσ' το φουστανάκι σου, να δω τί γίνεται», όλο 

μπλεκόντουσαν με το «σε ηγάπων σε ήχον, θεά μου...».



ΜΑΝΟΣ ΚΟΝΤΟΛΕΩΝ
____________________________________________________________________________________________

26_

Επικίνδυνες παρέες τούτες, σκεφτότανε η γιαγιά η Χρύσα, κι έπειτα το σπίτι 

στο συνοικισμό πάντα προσφυγικό θα έμενε, δεν είχε μέλλον, ούτε και χώρο ή 

κολόνες για ν’ αυγατίσει, άρχισε πάλι, το λοιπόν, τα τρεχάματα, τα παρακάλια, 

τις φοβέρες και τα καλοπιάσματα, ενώ ο παππούς, ο Γιάγκος, προτίμαγε το 

ψάρεμα τα Σαββατόβραδα, γι’ αυτό και τα κυριακάτικα τα μεσημέρια έχουν 

πάντα για σένα, μητέρα, τη μυρωδιά φρεσκοτηγανισμένων μικρών ψαριών —

θυμάσαι;— χάνοι ήσαν.

Και σπάροι, δράκαινες και κοκοβιοί.

Το οικόπεδο που πήρανε ήτανε στην Ανάληψη, δυο δρόμους πιο κάτω από 

την αλάνα που αργότερα θα τη λέγανε πλατεία και τρία τέσσερα τετράγωνα πιο 

πέρα από την εκκλησιά, μοναστήρι πιο σωστά, που είχε καλόγερο κάποιον... —

να δεις πώς τον λέγανε!— τον ξέχασα, είναι αυτός που σαν πέθανε είπανε κάτι 

γριές πώς σίγουρα θ’ αγιάσει, τον θυμάσαι;

Απέναντι ήταν το διώροφο που το λέγαμε «στραβό» γιατί ο δρόμος 

χαράχτηκε μετά από το χτίσιμό του και βγήκε να δίνει τη δεξιά του τη γωνιά στο 

πεζοδρόμιο, απέναντί σας απλωνότανε όλη η Αθήνα, θες Λυκαβηττό, θες 

Φάληρα, Πεντέλη θες, πλάκα όλα ήσαν, τότε στα είκοσι οχτώ με τριάντα, τότε, 

γιατί σήμερα πήξανε οι πολυκατοικίες, μα έχει κι αυτό το δικό του το καλό, τα 

διαμερίσματα της αντιπαροχής δηλαδή —δυο η Κική στο δεύτερο, δυο εσύ στο 

τρίτο— και πώς μπορούσε η μάνα σου να υποψιαστεί τέτοια εξέλιξη, μα ευτυχώς 

που υπάρχουνε κι αυτά γιατί τίποτε άλλο δε φτιάχτηκε πενήντα χρόνια τώρα 

έκτος από το δυάρι στα Πατήσια, ευτυχώς λοιπόν και λες «ας είναι ελαφρύ το 

χώμα που τη σκεπάζει!», μα κάτι τέτοιο είναι σχήμα λόγου αφού τα κόκαλά της 

ριχτήκανε κάποτε στο χωνευτήρι —α, όχι!— δε θέλω να σκέφτομαι πώς κάποτε 

και τα δικά του τα απομεινάρια θα διαλυθούνε σε κάποιο άλλο χωνευτήρι, αυτό 

—ακόμα!— δεν το αντέχω.



ΑΦΗΓΗΣΗ
____________________________________________________________________________________________

27_

Ο γιατρός στάθηκε, με το δεξί του χέρι τράβηξε το μπρούντζινο πόμολο και η 

δίφυλλη πόρτα έκλεισε πίσω του.

-Να σας ζήσει ο γιος! χαμογέλασε και το μέτωπό του ήταν γεμάτο ιδρώτα.

-Η γυναίκα μου; τόλμησα την ερώτηση. Ο γιατρός κούνησε το κεφάλι, εγώ 

ξαλάφρωσα.

-Μόνο που δε θα μπορέσετε ν’ αποκτήσετε δεύτερο παιδί. Πηγαίνετε τώρα να 

τούς δείτε.

Σταμάτησα μπροστά στη δίφυλλη πόρτα. Η παλάμη πάνω στο μπρούντζινο 

πόμολο. Πάνω στη λευκή λαδομπογιά κάτι λεκέδες. Όχι, δεν ήταν! Καστανές 

μπούκλες, καστανά μάτια και χείλια παιδικά να χαμογελάνε.

-Αννούλα! ψιθύρισα και γύρισα το πόμολο για να συναντήσω το γιό μου.

Το σπίτι το χτίζανε σιγά-σιγά. Ξεκίνησαν με τα χρήματα που πήρανε 

πουλώντας το προσφυγικό κι αμέσως η Χρύσα στρίμωξε τον Γιάγκο. Πήρε αυτός 

μερικές εργολαβίες —κάτι φυλακές στην Κέρκυρα, κάτι νοσοκομεία στη 

Ζάκυνθο και στον Πειραιά— άμα το 'θελε μπορούσε να βγάλει κάμποσα 

χρήματα, το ζήτημα ήταν πώς δεν το 'θελε, μόνο με το ζόρι.

Κατοικήσανε και οι τοίχοι ήσαν ασοβάντιστοι, χωρίς πλακάκια τα 

πατώματα, χωρίς σκάλα για την ταράτσα, δίχως κάγκελα στα πεζούλια, μα ήταν 



ΜΑΝΟΣ ΚΟΝΤΟΛΕΩΝ
____________________________________________________________________________________________

28_

δικό τους σπιτικό —και τί σπιτικό!— με ντουβάρια χοντρά, με πρασιές μπρος και 

πίσω, με δωμάτια πολλά, με κουζίνα, με μπάνιο.

Περνούσαν οι μήνες και όλο κάτι προσθέτανε. Το θερμοσίφωνα που ζέσταινε 

καίγοντας ξύλα το νερό στο μπάνιο, τη σιδεριά στο πίσω μπαλκονάκι, το 

μωσαϊκό στην τετράγωνη βεράντα της πρόσοψης. Σκοτούρες όλα αυτά και οι 

έγνοιες κουράσανε τη μάνα, ανέβηκε η πίεση από τα νεύρα και τα άγχη, 

σταμάτησε η Κική τις σπουδές —τα γαλλικά, τα αγγλικά, το πιάνο— όσο κι αν 

πάτησε πόδι, όσο κι αν έκλαψε, ήταν αμετάπειστη η Χρύσα, η μάνα της.

-Εσύ στο σπίτι και η μικρή, μόλις τελειώσει το γυμνάσιο, θα πάει να 

δουλέψει! – αυτό ήταν παραχώρηση μεγάλη για τα ήθη και τα όνειρα της 

γιαγιάς, μα έκανε την ανάγκη φιλότιμο και πήρε τούτη την απόφαση.

Έτσι τραβάγανε τα χρόνια, στη γειτονιά φτιαχνόντουσαν κι άλλα σπίτια, οι 

γειτόνοι τώρα ήσαν κι από την Ερμιόνη, κι από το Καρπενήσι, από την Εύβοια, 

από την Αχαΐα, μπαινοβγαίνανε στο σπίτι μαζί με τούς παλιούς γνώριμους της 

Σμύρνης και του Βύρωνα, εσύ, μητέρα, τότε πήγαινες στο Εμπορικό Γυμνάσιο 

κάπου στην Πλάκα —καλά δε λέω;— κατέβαινες στο Παγκράτι με τα πόδια, 

έπαιρνες από κει το λεωφορείο κι είχες σ’ ένα σακούλι φαγητό για το μεσημέρι 

γιατί είχατε πρωί απόγεμα σχολειό, δε σε βόλευε να γυρίσεις στο σπίτι.

Τα μεσημέρια ανέβαινες με τη φιλενάδα σου τη Βάσω στην ταράτσα του 

σχολείου κι όλο «μου-σου-του» ήσασταν, τρώγατε το φαγητό, έτυχε μια φορά να 

’χετε κάτι κονσέρβες σαρδέλας, πετάξατε τα κουτιά στο διπλανό το σπίτι κι ήρθε 

ο νοικοκύρης —γελάς, έ; Ακόμα σε διασκεδάζει αυτή η ανάμνηση! Γιατί;— ήρθε, 

λοιπόν, να κάνει παρατήρηση στο διευθυντή, «Ποιά το 'κάνε;», ανακρίσεις, 

φασαρία, δεν ξανάφαγες στην ταράτσα, άρχισες να τραβάς για το εργαστήρι 

μιας φιλενάδας της μάνας σου, της Ευανθίας, τέρμα Ασκληπιού ήτανε μου είπες 

τις προάλλες.

Η Ευανθία ήταν καπέλου, με πελατεία από τα μεγάλα τζάκια της Αθήνας, 

εσύ προβάριζες καπέλα στον καθρέφτη, συχνά πυκνά κουβάλαγες κάποια 



ΑΦΗΓΗΣΗ
____________________________________________________________________________________________

29_

παραγγελιά της μητέρας σου για κανένα από αυτά τα καπέλα με τα μεγάλα μπορ 

που τόσο της πηγαίνανε, και κάτω από τη σχολική ποδιά σου άρχιζε η καρδιά να 

χτυπά για τον Ιπποκράτη.

Τον γνώρισες στο μοναστήρι της Καισαριανής, κάποια εκδρομή είχατε πάει, 

αυτός ήταν αεροπόρος, στη Σχολή ακόμα, είχε καταγάλανα μάτια κι εσύ ένα 

φόβο να σου σφίγγει το στήθος, γιατί εκείνες τις μέρες αυτοκτόνησε η Πιπίνα, η 

συμμαθήτριά σου, που την έκανε βούκινο η γειτονιά πώς κάθε ξημέρωμα ένας 

φαντάρος πήδαγε το παραθύρι της κι ήταν αλήθεια —άκου! Ποιά;— η αγαθο-

Πιπίνα.

Μα τις νύχτες τόλμαγες να τραγουδάς «Αεροπόρος θα γενώ, τα σύννεφα να 

σκίζω» κι αυτός, σαν τύχαινε να πετά πάνω από τη γειτονιά, κατέβαινε, 

κατέβαινε πολύ —σβιν!— περνούσε πάνω από το σπιτικό σας, «Ο τρελός θα 

σκοτωθεί!» έλεγε η μητέρα σου και δε σ’ άφηνε να τρέχεις στις γωνιές για να τον 

συναντήσεις, μια μέρα σου ’δωκε κι ένα χαστούκι κι έκλαψες εσύ γιατί ήταν 

άδικη, τίποτα δεν είχες κάνει, μοναχά το χέρι σου είχε πιάσει, έκλαιγες γιατί 

πήρε μετάθεση, έκλαιγες γιατί ήτανε στην αρχή τα γράμματα που σάς ενώνανε 

και τα λευκώματα που ανταλλάζατε, «Τί εστί έρως;», «Ποιο το ελάττωμα που δεν 

συγχωρείτε σ’ έναν άνδρα;», «η απιστία» απαντούσες, έκλαιγες όταν σταμάτησαν 

πια όλα αυτά και πήρε τέλος τούτη η ιστορία —ψέματα λέω!— ποτέ δεν τέλειωσε, 

αφού πριν δύο χρόνια ξέθαψες τη φωτογραφία του και την ακούμπησες πάνω 

στο κομοδίνο σου. Πριν δύο χρόνια. Τότε που ο πατέρας έπαιρνε για τα καλά 

την κάτω βόλτα.



ΜΑΝΟΣ ΚΟΝΤΟΛΕΩΝ
____________________________________________________________________________________________

30_

Κοιτώ το ρολόι μου. Αυτές οι δυο γραμμές του είναι η μια πάνω στην άλλη. 

Σηκώνομαι από την καρέκλα, βγαίνω από το καφενείο, τραβώ ίσια τη λεωφόρο, 

μόλις δω εκείνο το μεγάλο κατάστημα με τις πολλές φωτογραφίες και τις 

χρωματιστές, τις τεράστιες χάρτινες ταμπέλες, μόλις το δω θα στρίψω αριστερά.

Φτάνω πια. Στέκομαι στο πεζοδρόμιο, κοιτώ, δεν περνά αυτοκίνητο, πάω 

απέναντι, εδώ μένω. Τα σκαλιά, το ασανσέρ, μα κατουριέμαι, τόση ώρα 

κρατιέμαι, δεν αντέχω άλλο, αργεί να φτάσει στο τρίτο, δεν μπορώ να κρατηθώ, 

άλλωστε μέσα εδώ είμαι μοναχός μου — ποιος θα με δει;

Μα μέχρι που μπορεί να φτάσει η πτώση;

Στην Αγγλία λειτουργούν σχολές για τούς συνταξιούχους. Πώς να 

ψαρεύουν, να πλέκουν και να ζωγραφίζουν τούς μαθαίνουν, πώς να διαβάζουν, 

να γελάνε, να ζούνε. Το είδα πριν χρόνια σ’ ένα ντοκιμαντέρ στην τηλεόραση.

Εδώ γίνονται τέτοια σεμινάρια; Ξέρει κανείς να μου πει;

Η μητέρα χαμογελούσε, «Ο γεράκος μου!» έλεγε, «Θα πηγαίνεις στο 

καφενείο, θα ρίχνουμε πασιέντσες τα βράδια, θα λύνουμε σταυρόλεξα!» και του 

χάιδευε το μάγουλο.

Μέχρι την τελευταία μέρα ήταν διευθυντής σε δυο ταμεία και γενικός 

γραμματέας στο σωματείο τους. «Ο γεράκος μου!» και του χάιδευε το μάγουλο κι 

εγώ φώναζα —πόσα χρόνια φώναζα;— «Άνοιξε ένα φορολογικό γραφείο, βρες 

μια δουλειά, ταξίδεψε, διάβασε, κάνε κάτι!» κι εκείνος «Γιατί; Κουράστηκα! δε 

μάς λείπει τίποτε», μου απαντούσε.

Του έλειπε μα φοβότανε τα έξοδα, το άνοιγμα, φοβότανε να αμφισβητήσει 

αυτό που οι πιο πολλοί κάνανε. Δίσταζε κι εγώ φώναζα, ούρλιαζα «κάνε κάτι!», 



ΑΦΗΓΗΣΗ
____________________________________________________________________________________________

31_

δεν έκανε, τώρα στρέφω το πρόσωπο, ψάχνω να βρω τούς υπεύθυνους — κουτό, 

ανόητο, ανώφελο. Μα μέχρι που μπορεί να φτάσει η πτώση;

Η ελπίδα για δυο, τρεις διθυραμβικούς επικήδειους και η ανάμνηση μιας 

δυναμικής προσωπικότητας, που κάποτε κυριαρχούσε στους σκοτεινούς 

διαδρόμους των υπουργείων, δεν αρκούνε για να στηρίξουνε τη διάθεση για να 

ζήσεις. Υπάρχουν εκείνες οι φωνές που στο δηλώνουνε: «Ξόφλησες!».

Στην Αγγλία λειτουργούν σχολές για συνταξιούχους.

«Ο γεράκος μου!» του χάιδευε το μάγουλο η μητέρα και υπέγραφε συνάμα τη 

δική της καταδίκη. «Η γριούλα μου!» κι αν εκείνος δεν της το είπε —έτσι, 

εντελώς τυχαία— δεν είχε καμιά σημασία. Η δήλωση υποταγής είχε οικειοθελώς 

υπογράφει κι από τα δύο μέρη. Χαρτοκολλημένη, πρωτοκολλημένη, 

υπογεγραμμένη, επίσημη, τελεσίδικη.

Κι εγώ να φωνάξω «Κάνε κάτι!» — πόσα χρόνια το φώναξα;

Πώς μού ήρθε τώρα στο νου η εποχή που ανακάλυψα το κορμί μου; Έβγαινα 

από το μπάνιο, θυμάμαι, περνούσα τρέχοντας το παγωμένο, μακρόστενο χολ, 

κλεινόμουνα στην κρεβατοκάμαρη. Η ηλεκτρική σόμπα ζέσταινε καλά και το 

μπουρνούζι με τα μικρά τετράγωνα, τα ροζ και τα γαλάζια, τύλιγε το κορμί μου.

Τώρα η πετσετέ μπεζ ρόμπα.

Ήμουνα δεκατριών χρόνων. Η ντουλάπα είχε τρία φύλλα, στο μεσιανό έναν 

ολόσωμο καθρέφτη.

Τέσσερα χρόνια παντρεμένος κι όλο αμελώ να αγοράσω έναν. Στη μέσα 

μεριά, από το δικό μου μέρος, θέλω να τον τοποθετήσω.



ΜΑΝΟΣ ΚΟΝΤΟΛΕΩΝ
____________________________________________________________________________________________

32_

Όμως τότε υπήρχε και στεκόμουνα μπροστά του. Έπαιρνα πόζες αντρικές και 

γυναικείες. Οι πατρίκιοι που πολεμούσανε κάτω από τις διαταγές κάποιου 

Καίσαρα φορούσανε κοντές χλαμύδες. Τα γόνατά τους στρογγυλά, δυνατά, 

μένανε ακάλυπτα. Κι υστέρα ξεκουράζονταν ξαπλωμένοι σ' ανάκλιντρα, μ' 

ανάλαφρους χιτώνες να σκεπάζουν το μισό στήθος.

Τέτοιες ταινίες έβλεπα με το σωρό κείνα τα χρόνια, ιδιαίτερα τις Κυριακές 

στις προβολές 10-12 το πρωί, στο «Μον Σινέ», στο «Πάλλας», στα «Ολύμπια».

Ύστερα οι χορεύτριες —σαν να τις βλέπω και τώρα μπροστά μου— 

τριγύριζαν, χορεύανε, προσφέρανε, τα πόδια τους λεία και χυτά παραμέριζαν τα 

φορέματα, ερέθιζαν, προκαλούσαν, υπέκυπταν. Και ο καθρέφτης, το μπουρνούζι 

με τα μικρά τετράγωνα, τα ροζ και τα γαλάζια, ήσαν τα μόνα σκηνικά, τα μόνα 

ρούχα, κι εγώ να παίζω όλους τούς ρόλους. Τα χέρια μου ήσαν των πατρικίων 

που χάιδευαν τα πόδια μου, των χορευτριών τα πόδια δηλαδή. Και σε λίγο 

έτρεχε εκείνο το πηχτό υγρό —δε θυμάμαι να αναρωτήθηκα ποτέ γιατί έτρεχε— 

και σκουπιζόμουνα μ' ένα μεγάλο κομμάτι μπαμπάκι, ενώ μια διάχυτη μυρωδιά 

χλωρίνης απλώνονταν στο δωμάτιο με το διπλό σιδερένιο κρεβάτι, την 

τετράγωνη σιφονιέρα, το μικρό μπαούλο κάτω από το παράθυρο που έβλεπε στο 

δρόμο. Το σπίτι ήταν ισόγειο.

Τώρα μένω στο τέταρτο πάτωμα, μα στο δεύτερο όροφο μιας πολυκατοικίας 

σε μια πάροδο της Πατησίων, κάπου ανάμεσα Αμερικής και Αγίου Λουκά, 

ανακάλυψα —πόσα χρόνια πριν;— τις δυνατότητες που το κορμί μου είχε σε 

σχέση με τ’ άλλα κορμιά, κάποιων τρίτων, άντρας ο ένας ήταν, γυναίκα η άλλη.

Τί εποχή! Άφηνα την εφηβεία και το βλέμμα μου να μην μπορεί να ξεχωρίσει 

τούς δρόμους που απλωνόντουσαν μπροστά του.

Ψάχνω για τα τσιγάρα μου. Είναι δύσκολα όλ’ αυτά, ακόμη και να τα 

σκέφτομαι —ακόμη και τώρα— δύσκολα κι οδυνηρά, μα είναι, μένουν πάντα 

δικά μου πράγματα, δικές μου αναμνήσεις, γιατί ήταν έντονο το συναίσθημα 

που με τύλιγε, δυνατοί οι σπασμοί που με κυρίευαν, είτε χανόμουνα στα μαλακά 



ΑΦΗΓΗΣΗ
____________________________________________________________________________________________

33_

στήθια τα κατάλευκα εκείνης, είτε αρνιόμουνα τα δισταχτικά χάδια του άλλου. 

Τι εμπειρίες και η καύτρα ακούμπαγε στα δάχτυλά μου όταν με πήρες στο 

τηλέφωνο, «Έλα!» μου ζήτησες και η φωνή σου ήταν σπασμένη, «Έλα!» γιατί 

ήθελες να μου δείξεις εκείνο το χαρτί που βρήκες πεταμένο κάτω απ’ τη 

χαραμάδα της πόρτας. «Γέρο, αν ξανακατουρήσεις στο ασανσέρ, θα σου κόψω τη 

τσουτσούνα!» έγραφε. Ήταν χυδαίο, πρόστυχο, ήταν σκληρό, πονούσε και τότε, 

καθώς σήκωσα τα μάτια, είδα πίσω από το κεφάλι σου τη φωτογραφία του 

αεροπόρου, ακουμπισμένη πλάι στη δική μου και του πατέρα, αχ, μητέρα!

Τα χρόνια περνούνε, είναι το μόνο σίγουρο. Να, σαν και χτες μου φαίνεται 

πώς είναι που τέλειωσα το γυμνάσιο κι έδωσα εξετάσεις στο δημόσιο. Πέρασα, μα 

η τοποθέτησή μου ήταν στην Ύδρα και κατατρόμαξε η μάνα μου, έκανε τα 

αδύνατα δυνατά να την αλλάξει. 

Η μοίρα, ε! Πάντα λέω πώς αν τύχαινε και πήγαινα εκεί, θα ήταν μάλλον 

σίγουρο πώς με κανέναν της Σχολής του Ναυτικού θα τα 'μπλεκα και θα ’χα 

άντρα στα καράβια τώρα, μα δεν έτυχε, η μάνα μου δηλαδή δεν τ’ άφησε να 

τύχει. Άρχισε πάλι τα τρεχάματα, φόρεσε πάλι τα καλά της και ζήτησε, ρώτησε, 

βρήκε κάποιον παλιό συγγενή —σού έχω πει πώς ήτανε φίλος; 'Ίσως, μπορεί!• δε 

θυμάμαι!— σίγουρο πώς ήτανε μασόνος, στην ίδια τη στοά με τον τότε υπουργό, 

πήρα ένα σημείωμα —να δεις τί είχε πάνω του! Τελείτσες, παύλες, κάτι τέτοιο!— 

κι άλλαξε η τοποθέτηση, αντί στην Ύδρα βρέθηκα στη Μενάνδρου, τότε ήταν εκεί 

το Ταμείο Συντάξεων, μπήκα πια σ’ ένα κανάλι.

Μα το μισθό μου τον ρούφαγαν τα ντουβάρια που θέλανε βάψιμο, οι πόρτες, 

τα παντζούρια, συνέχεια μερεμέτια και η μάνα όλο και χειροτέρευε, το μαγαζάκι 



ΜΑΝΟΣ ΚΟΝΤΟΛΕΩΝ
____________________________________________________________________________________________

34_

του παππού σου πήγαινε κατά διαόλου και η Κική δεν τα κατάφερνε να 

κρατήσει γαμπρό, άλλους τούς έδιωχνε, άλλοι δεν τη θέλανε, κρίμα γιατί ήτανε 

άμορφη, μα είχε νεύρα από την κλεισούρα στο σπίτι, εγώ —ευτυχώς!— τα 

πρωινά καθόμουνα πίσω από ένα γκισέ και είχα ολάκερη σειρά από 

συνταξιούχους να εξυπηρετήσω, άκουγα, μίλαγα, αγόραζα εφημερίδα, ένιωθα 

ανεξάρτητη, ωραίο πράγμα να δουλεύει η γυναίκα, είχανε και το γούστο τους τα 

γριά δια που μπαινοβγαίνανε, κόσμος και ντουνιάς, μέχρι μια παλιά ηθοποιός 

ερχότανε, Δράκου τη λέγανε, ρώτα το φίλο σου που ασχολείται με το θέατρο να 

δούμε αν την ξέρει. 'Ήτανε συνομήλικη με την Κυβέλη και τη Μαρίκα, μού 'λεγε 

πώς σκοτώθηκε η Παπαδάκη — τί; δε γίνεται; Γιατί; Α, επειδή αυτό το γεγονός 

συνέβηκε μετά την κατοχή, ενώ εγώ μιλώ για το τριάντα πέντε! Δίκιο έχεις! Τότε 

τη Δράκου θα τη γνώρισα λίγο προτού γεννηθείς εσύ. Πρέπει να τα...

...Ναι, τα μπερδεύεις, μα σε καταλαβαίνω. Όλα τα χρόνια όμοια μοιάζουν αν 

τα περνάς καθισμένος πίσω από ένα γκισέ, σ' ένα ταμείο της Μενάνδρου, της 

Αριστείδου, της Μαυροματαίων, ίδια είναι. Το ξέρω πια κι εγώ, μα κάτι θα 

υπήρχε για να τα ξεχωρίζεις, κάτι πιο ζεστό, πιο δικό σου — τα καλοκαίρια, ας 

πούμε, πηγαίνατε στην Αιδηψό, στα Μέθανα ή στου Καϊάφα;

...Ανάλογα! τα Μέθανα κάνανε στη μητέρα μου καλό, στου Καϊάφα δε βρήκε 

καλυτέρευση. Είχε και μια ζέστη! Σ' όλες τις λουτροπόλεις κάνει ζέστη, δε μ' 

άρεσε που άφηνα την Αθήνα. Έπρεπε, βλέπεις, να αλληλογραφώ Post Restant με 

τον Παπαγιάννη —συνάδελφος στη Μενάνδρου, εκεί τον γνώρισα— κι όλο και 

κάποιο γράμμα υπήρχε κίνδυνος να πιάσει η μάνα μου και... μα άστα αυτά, δε 

θέλω να τα θυμάμαι, με πλήγωσε αυτός ο Παπαγιάννης.

...Ναι, το έχω καταλάβει! Τότε που ζήτησε προίκα το σπίτι για να 

παντρευτείτε —τέσσερα χρόνια έκλεινε ο δεσμός σας— κι εσύ αρνήθηκες —η 

Κική θα έμενε στο δρόμο— χειμώνας ήτανε, τότε που ψόφησε ο Μπούμπης από 

μόρβα, τότε που είχε και μια σοβαρή κρίση ημιπληγίας η μητέρα σου, χειμώνας 

ήτανε του τριάντα οχτώ ή μήπως του τριάντα εννιά, πάντως φθινόπωρο του 



ΑΦΗΓΗΣΗ
____________________________________________________________________________________________

35_

σαράντα παντρεύτηκες τον πατέρα, σε λίγες μέρες κηρύχτηκε ο πόλεμος γι’ αυτό 

και άργησα εγώ να γεννηθώ, στα έξι χρόνια πάνω κάτω με κάνατε, φθινόπωρο 

πάλι μα το σαράντα έξι, ήταν τον καιρό που πάνω στα βουνά φούντωνε το 

αντάρτικο κι από το ραδιόφωνο ο Μαρούδας λανσάριζε τις πρώτες του 

ρομάντζες, «Αναπνοή μου», «Χαρά μου» — ναι! Τότε ήταν!

Όταν ήμουνα μικρός, δε με παίρνανε μαζί τους στις πρεμιέρες. Ο πατέρας 

είχε ένα γνωστό θεατρώνη —τί γνωστό, δηλαδή!— τούς φόρους του πλήρωνε στο 

ταμείο και επειδή συχνά χρωστούσε και συχνά διευκολύνονταν, έστελνε πάντα 

μια πρόσκληση —άτομα 2— για τις πρεμιέρες του θεάτρου του, επιθεωρήσεις 

ήσαν συνήθως τα έργα. Εκείνα τα βράδια, η μητέρα έβγαζε τις άκρες από τα 

φρύδια της, έβαζε πούντρα, τόνιζε την ελιά στο μάγουλο, Fleur De Corail κάτω 

από τ' αυτιά, πιο πριν —από τ' απόγεμα— είχε λιώσει κερί για να βγάλει τις 

λίγες τρίχες από το πάνω χείλος, φορούσε το καλό της φόρεμα —μαύρος ταφτάς 

με βαθύ ντεκολτέ— και μια καρφίτσα από στρας στο μπούστο, το μπλε μπλεν 

παλτό, αυτός τέλειωνε πιο γρήγορα —ένα κοστούμι μοναχά— και περίμενε 

διαβάζοντας εφημερίδα και ήταν αργά —εγώ είχα πια ξαπλώσει— όταν σκύβανε 

από πάνω μου, «Καληνύχτα!» και φεύγανε, με την υπόσχεση πώς δε θα 

ξεχάσουνε να μού φέρουνε το πρόγραμμα και να μού διηγηθούνε το έργο. Δεν 

ξεχνούσαν. Το άλλο πρωί ξεφύλλιζα τις κακοτυπωμένες σελίδες, έβλεπα τις 

φωτογραφίες —Η Ντορ, η Μπελίντα, το διεθνούς φήμης χορευτικό ζευγάρι 

Καστρινός-Ζώκα— να τα φτερά, να τα φρου-φρου και τί έλεγε ο Μακρής στο 

νούμερό του, τί σατίριζε η Μοσχονά, ερωτήσεις, ερωτήσεις, μάθαινα απέξω όλο 

το έργο κι όταν ερχότανε η στιγμή να πάω να το δω κι εγώ —με συνοδεύανε 



ΜΑΝΟΣ ΚΟΝΤΟΛΕΩΝ
____________________________________________________________________________________________

36_

συνήθως ο παππούς, η θεία Κική, η Ιωάννα— ήξερα όλη την παράσταση, τα 

νούμερα, τα τραγούδια, τα πάντα.

Έπειτα μεγάλωσα, πήγαινα κι εγώ στις πρεμιέρες των κινηματογράφων 

κυρίως —άλλος εκεί γνωστός— στο «Σελέκτ», στο «Πάλλας», στο «Αττικόν». Η 

«Φίνος Φιλμ» παρουσιάζει: «Κατήφορος» και «Μανταλένα» και «Κάτι να καίει», 

έβλεπα από κοντά τη Βουγιουκλάκη, τη Λάσκαρη, τη Βλαχόπουλου —καλέ, είναι 

αγέραστη!— τον Κούρκουλο, ήμουνα ερωτευμένος με την Καλογεροπούλου και 

τη Χλόη Λιάσκου.

Μα υπήρχε πάντα και το θέατρο —Η Κατερίνα, η Βίλμα Κύρου, ο 

Ηλιόπουλος— αργότερα έμαθα να πηγαίνω στο «Εθνικό», στον Κουν, στη 

Λαμπέτη, αργότερα.

Φορούσα κι εγώ τα καλά μου, όχι κοστούμι, άργησα πολύ να ντυθώ με τέτοια 

φορεσιά, μα πουκάμισα, πουλόβερ ή μερσεριζέ μπλουζάκια —ήταν συνήθως 

καλοκαίρι— τα ίδια ρούχα που φορούσα μετά από λίγες μέρες στο Λουτράκι —

τον Αύγουστο τον περνούσαμε εκεί— και ήταν τα ρούχα αυτά που με κάνανε 

τόσο κομψό και τόσο όμορφο, μ’ ερωτεύτηκε η Ζέτα και μού τα ’ρίξε, μα εγώ δεν 

ήθελα αυτή, τη Σόφη προτιμούσα, αλλά τούτη τα ’χε με τον Ίωνα, σημασία δεν 

έδινε σε μένα και στα μπλουζάκια μου τα μερσεριζέ, αυτά με τις κίτρινες ή τις 

μωβ ρίγες, καμιά σημασία.

Τώρα φοράω το μαύρο παντελόνι και τη γκρίζα πουκαμίσα. Τα φοράω και 

πηγαίνω σε γάμους, σε βαφτίσια, σε μαιευτήρια, κάνω επισκέψεις, τα φοράω 

στον οδοντογιατρό, στο γραφείο, μέσα στο σπίτι την ώρα που διαβάζω, γράφω, 

ακούω μουσική, λίγο πριν κάνω έρωτα. Τα ’χω πλύνει πολλές φορές από τ’ 

απόγεμα εκείνο, μα η σκόνη, το χώμα δεν έχει φύγει, το νιώθω μπλεγμένο με τις 

ίνες, μ’ αρέσει, δε θέλω να χάσω αυτή την αίσθηση, τη γνώση, δεν είναι 

ανάμνηση, είναι σαν εκείνα τα πρωινά τα κυριακάτικα στο πατρικό μου, τέτοια 

πρωινά δεν μπορώ να τα αναστήσω μήτε και να τα χαρίσω σε κανέναν.



ΑΦΗΓΗΣΗ
____________________________________________________________________________________________

37_

Τραγουδούσε. Τα πάντα, από ψαλμούς μέχρι οπερέτα, κι εγώ κλεινόμουνα 

στη γούβα της μασχάλης του, ήμουνα μικρός, γινόμουνα ακόμα πιο μικρός και 

το χοντρό δαχτυλίδι του —χρυσό ήταν— χτυπούσε πάνω στα μπρούντζινα 

κάγκελα του κρεβατιού, κρατούσε το ρυθμό. Ο φλώρος που αγάπησε την 

καρδερίνα, εκείνος που ό,τι κι αν είχε το ‘χάσε, γυναίκα, βιός, παιδιά του και 

φέρτε μου να πιω και γυναίκες, γυναίκες, γυναίκες του σαντάν.

Α, κυριακάτικα πρωινά, εκεί στα πενήντα, πενήντα πέντε, είναι τα δώρα του 

κι αυτή η αίσθηση από χώμα πάνω στο μαύρο παντελόνι και τη γκρίζα 

πουκαμίσα είναι κι αυτά δώρα, αποτυπώνουν τη μορφή του πάνω μου, τη 

σταμπάρησε η σκόνη, η μυρωδιά υάκινθων, λιβανιού και το άκουσμα ψαλμών 

και η γεύση από δάκρια, μαύρα γυαλιά και πόνο, απουσία, τέλος.

Παντρεύτηκαν λίγο προτού αρχίσει ο πόλεμος του σαράντα. Ήταν και για 

τούς δυο ένα κούρνιασμα, όχι βόλεμα, δεν ταιριάζει αυτή η λέξη, κούρνιασμα 

ήταν. Εκείνη να πλησιάζει τα τριάντα και μ’ ένα παρελθόν να ξεγυμνώνει το 

μύθο του έρωτα. Αυτός με χρέη, τάφους, απομεινάρια που μύριζαν στάχτη και 

μια ανάγκη για επιβίωση κοινωνική, ερωτική, ατομική.

Νοικιάσανε ένα δυάρι κοντά στην Ομόνοια, δυο βήματα από το γραφείο, 

δεν είχανε ναύλα...

Ως εδώ ήταν εύκολο! Να μιλάς για γεγονότα παλιά, που δεν τα έζησες, 

μονάχα τ’ άκουσες —α, ναι!— ήταν εύκολο. Βέβαια, κάποτε συνειδητοποίησα 

πώς μ’ έναν έμμεσο τρόπο, από κάποιο παρακαμπτήριο δρόμο, μ’ αγγίζανε, με 

πλάσανε, μα μένανε πάντα των άλλων. Τώρα η αφήγηση πλησιάζει, φτάνει, 

έφτασε πες, σ’ αυτά που κι εσύ έζησες, δύσκολη αφήγηση, όχι δύσκολη, οδυνηρή, 



ΜΑΝΟΣ ΚΟΝΤΟΛΕΩΝ
____________________________________________________________________________________________

38_

γιατί πρέπει, δεν μπορείς να τ’ αποφύγεις, πρέπει να το φωνάζω: «Πείτε μου, 

λοιπόν, τί ήταν για σάς ο πόλεμος, η κατοχή, ο εμφύλιος; Πείτε μου!». Περιττός 

πληθυντικός! «Πείτε μου!». Αφού δεν υπάρχει απάντηση κάτω απ’ τα γκρίζα 

μάρμαρα. «Πες μου!», ακριβώς αυτό, «Πες μου!».

...Δε θυμάμαι πια, κάτι γινότανε, μα δε θυμάμαι πολλά, έπειτα εσύ τα ξέρεις, 

τα έχεις διαβάσει.

Τα μαζέψαμε και πήγαμε να μείνουμε με τούς γονείς μου, αφήσαμε το δυάρι, 

φοβόμουνα να μείνω μόνη μου όταν θα τον φωνάζανε στρατιώτη, μα τελικά 

πηδήξανε την κλάση του, οι πιο πολλοί είχανε σκοτωθεί τότε στα είκοσι δύο, γι’ 

αυτό. Ε, και μετά μπήκανε οι γερμανοί. Πείνα, ανεβαίναμε με τα πόδια 

Ομόνοια-Παγκράτι, φόβος και πείνα. Ξέρεις, εκείνος έσφιγγε συχνά τα χείλια 

του, εγώ έτρεμα, τον κράταγα από το μπράτσο. Υπήρχανε πολλοί που 

σωριαζόντουσαν στο δρόμο. Κάποτε κάτι κρύψαμε, εφημερίδες, προκηρύξεις, 

κάτι τέτοιο. Ένας συνάδελφος μάς μάζευε, όχι πολλές φορές, και ο καθένας κάτι 

είχε να πει. Δεν ξέρω! Λόγια! Αλλά η πείνα... Βγάλαμε σπυριά. Αν τύχαινε και 

είχαμε ρεβύθια —ό παππούς σου όλο και κάτι τέτοια ανακάλυπτε— φτιάχναμε 

καφέ και γλυκά. Τα βράδια κλεινόμασταν από νωρίς, στα παράθυρα μπλε 

κόλλες και ονειρευόμουνα συνέχεια κονσέρβες.

«Όχι!» θέλω να σου φωνάξω, «Όχι!». Κάτι άλλο θυμήσου, κάτι που να σπάει 

το φράγμα του εγώ, που να μη μοιάζει γραφικό γιατί πάει πια, πέρασε — η 

πείνα, τα ρεβύθια, η συσκότιση. Μα τί λέω; Τί ζητώ; Υπάλληλοι, θε μου, 

υπάλληλοι.

Προχτές στο γραφείο, «Μιλάτε συχνά με πρόσωπα... όχι και τόσο... 

καταλαβαίνετε...», «Όχι! Τί θέλετε να πείτε;», «Μα, να... τέλος πάντων! η ώρα 

εργασίας είναι ώρα εργασίας!».

Ήθελα ν’ απαντήσω «Αιδώς, Αργείοι!», μια πολύ προσεγμένη, πολύ 

σοφιστικέ απάντηση. Θα μου ταίριαζε. Δεν είπα τίποτα. Δεν πήγα στη 

διαδήλωση, για σήμερα το απόγεμα ήταν. Ο οδοντογιατρός, το παιδί, η γυναίκα, 



ΑΦΗΓΗΣΗ
____________________________________________________________________________________________

39_

η μητέρα. Υπάλληλοι, θε μου, υπάλληλοι. Γράφω ένα μυθιστόρημα την ώρα που 

οι άλλοι ’ίσως να πνίγονται από αέρια δακρυγόνα, καπνογόνα. Εκείνος στην 

κατοχή μπήκε στην Πάντειο. Περνούσε τα μαθήματα πρώτος και με την πρώτη. 

Διάνοια μέσα σε υπαλληλική καταπίεση. Θέλω να κλάψω. Μα τα δάκρια δε 

λεκιάζουν τα γκρίζα μάρμαρα —είναι κι αυτή η βροχή δυο μέρες τώρα που τα 

ξεπλένει— λεκιάζουν όμως τις λευκές κόλλες χαρτιού, αυτές από το ιδιαίτερο 

συρτάρι του προϊστάμενου. Για οικονομία. Υπάλληλοι, θε μου, υπάλληλοι.

Πρώιμες απόπειρες φυγής, εξαφανίσεις στα ψιλά των εφημερίδων και 

προσπάθειες υποκειμενικής εξερεύνησης δαιδαλοειδών χώρων. Τί σχέση μπορεί 

να έχουν μεταξύ τους;

Κάποτε προσπάθησα να εγκαταλείψω την οικογένειά μου, θα ’χα μαλώσει με 

τη μητέρα ή την Ιωάννα, και δήλωσα πώς δεν αντέχω άλλο και γι’ αυτό άνοιξα 

τη ντουλάπα μου, έξω έκανε παγωνιά, διάλεξα δυο τρία χοντρά πουλόβερ, δε 

σκέφτηκα να βγάλω τις πιζάμες και τη ρόμπα μου, ήμουνα έξι χρόνων, ίσως και 

πέντε ή εφτά, κάπου τόσο, άνοιξα την εξώπορτα, ο αγέρας ήταν κρύος, η μητέρα 

και η Ιωάννα χαμογελούσανε, έκλεισα πίσω μου την πόρτα, ο δρόμος απλωνόταν 

έρημος και παγωμένος, έφτασα μέχρι τη γωνιά, ο ανθρακίτης πύρωνε τη 

μαντεμένια σόμπα μας —αναλογίστηκα— πιο πέρα φάνταζε το χάος, γύρισα 

πίσω, δεν έβγαλα λέξη, τα πουλόβερ ξαναμπήκαν στο συρτάρι μου, η μητέρα 

χαμογελούσε, το ίδιο και η Ιωάννα.

Ένα βράδυ ο πατέρας χάθηκε, έλειψε από το σπίτι είκοσι δυο ώρες —πού 

ήτανε;— στην αστυνομία δηλώσαμε την εξαφάνιση, φωτογραφίες, υπογραφές, 

ανακοινώσεις από το ραδιόφωνο και την τηλεόραση, «...είναι 75 ετών και πάσχει 



ΜΑΝΟΣ ΚΟΝΤΟΛΕΩΝ
____________________________________________________________________________________________

40_

από μαλάκυνση», όλη η Ελλάδα το άκουγε στο δελτίο των μία και στο «Κάθε 

Μεσημέρι», το τηλέφωνο χτυπούσε συνέχεια, μονάχα γνωστοί για να ρωτήσουν, 

να μάθουν —πού ήτανε;— έψαχνα στους δρόμους, σε πλατείες, στα νταμάρια 

στο Γαλάτσι, ρωτούσα στα περίπτερα, έβρισκα κι έχανα τα ίχνη του, 

παρακαλούσα να μη βρέξει —πού ήτανε;— θύμωνα που τα περιπολικά αράζανε 

έξω απ’ το τμήμα —γιατί δεν ψάχνουν;— τον βρήκε τυχαία κάποιος συγγενής —

πού ήτανε;— είκοσι δυο ώρες τον είχαμε χαμένο.

Και τώρα σκέφτομαι πώς είναι περίεργο που δεν ανησυχώ, δεν ψάχνω, δε 

ρωτώ και για τον εαυτό μου — χαμένος κι αυτός είναι.

Ανάμεσα σε ιδεολογίες, συμβατικότητες, ανάγκες, θελήσεις και πρέπει, μέσα 

σε αλήθειες και όνειρα. Δηλώνουνε στο ραδιόφωνο τέτοιου είδους εξαφανίσεις;-

δεν ξέρω, μα φοβάμαι πώς τα περιπολικά σίγουρα θα με βρούνε, αν κάποιος τούς 

το ζητήσει. Ευτυχώς κανείς δεν το έκανε μέχρι τώρα.

Οι μνήμες τί είναι; Βιωμένη ιστορία; Μπορεί. Πέρα από τα βιβλία, τα 

εγχειρίδια, τις διαλέξεις, τις επετείους.

Ξεκινάς από ένα φαινομενικά απλό γεγονός κι αρχίζεις να ψάχνεις και 

καταλήγεις κάπου, σ’ ένα άλλο γεγονός, σε μια άλλη στιγμή. Μα αυτό το ψάξιμο 

είναι που σε κάνει να εικονογραφήσεις τις συνθήκες, τις θέσεις, τούς 

περιορισμούς, τις δυνατότητες. Ήρωες, θύτες και θύματα, έτσι από μόνοι τους δε 

δημιουργούνται.

Παντρεύτηκαν το σαράντα και είχαν χρέη. Ήρθε ο πόλεμος, η κατοχή, ο 

εμφύλιος. Η χώρα σπάραζε, μάτωνε, φτώχαινε. Ο γιος τους γεννήθηκε το 

σαράντα έξι. Μένανε πάντα υπάλληλοι, εκείνος είχε πάρει ένα πτυχίο —



ΑΦΗΓΗΣΗ
____________________________________________________________________________________________

41_

επιτέλους το όνειρο!— ήθελε κι άλλο, άλλα αυτό το δεύτερο δεν το απόχτησε ποτέ 

ούτε και προσπάθησε να το αποχτήσει. Όταν είσαι υπάλληλος κάποιου 

υπουργείου —Οικονομικών, Συγκοινωνιών, Εμπορίου, αδιάφορο— μ’ ένα ή με 

δυο πτυχία την ’ίδια εξέλιξη θα έχεις, την ξέρεις από τα πριν: εισηγητής, 

τμηματάρχης Β, τμηματάρχης Α, διευθυντής Β, διευθυντής Α. Εκτός κι αν 

αποφασίσεις ν’ αλλάξεις τρόπο ζωής η επάγγελμα. Μα εκείνος δεν το αποφάσισε, 

δεν το τόλμησε κι είναι σ’ αυτό το «δεν τόλμησε» που κρύβεται η ερμηνεία της 

προσωπικής ιδιοσυγκρασίας και η απεικόνιση της ατμόσφαιρας εκείνης της 

εποχής.

Το σαράντα έξι, λοιπόν, γεννήθηκε ο γιος τους κι αμέσως —έστω σε 50 πάνω 

κάτω μέρες— πήρανε μια γυναίκα εσωτερική για τις δουλειές του σπιτιού και για 

να προσέχει το μωρό τα πρωινά που λείπανε κι οι δυο στο γραφείο. Σοφία, 

Κατίνα, Ιωάννα, η τελευταία έμεινε μαζί μας μέχρι το πενήντα έξι.

Μια τυπική μεσοαστική οικογένεια. Υπηρεσία, μονοκατοικία νεοκλασική, 

συντηρητική κοινωνική ζωή, οικονομίες. Το αστικό κράτος στρατολογούσε τούς 

εκφραστές του μέσα από τα τελευταία απομεινάρια μιας στρατιάς που δεν είχε 

καταφέρει να το ανατρέψει.

Το μωρό κοιμότανε μέσα σε μια κούνια, δανεικιά ’ίσως, μα σκεπασμένη με 

τούλια και σατέν κορδέλες. Έβγαινε βόλτα με καροτσάκι, ζεστό κάτω από τις 

καμιλό ή πικεδένιες κουβέρτες, με καρφιτσωμένα ματόχαντρα και φυλαχτά 

πάνω στα μπατιστένια ζιπουνάκια, τα στολισμένα με κεντίδια. Κίτρινα 

λουλουδάκια, γαλάζια ελεφαντάκια και παιχνιδιάρικα σκυλάκια.

Μέναμε στο πατρικό σπίτι της μητέρας. Η γιαγιά είχε πεθάνει τέσσερα 

χρόνια πριν γεννηθώ. Ο παππούς είχε χάσει —κάηκε— το μαγαζί του το 

Δεκέμβρη του σαράντα τέσσερα κι είχε μετακομίσει στο υπόγειο. Δε θέλησε ποτέ 

να ξαναδουλέψει. Προτίμαγε να καλλιεργεί στα παρτέρια ντομάτες, πιπεριές, 

αγγούρια και να ποτίζει λευκές μαργαρίτες, πολύχρωμα μοσχομπίζελα, μωβ 

βιολέτες. Καθότανε κάτω από τη συκιά, έπινε τον καφέ του, στον καφενέ 



ΜΑΝΟΣ ΚΟΝΤΟΛΕΩΝ
____________________________________________________________________________________________

42_

σπατάλαγε τ’ απογέματα, είχε το ψάρεμα στο Σαρωνικό για τις Κυριακές και τις 

σχόλες.

Η Κική παντρεύτηκε το γιό της Ταβουλάκαινας, οι δυο αδελφές με τις 

οικογένειες τους συγκατοικούσανε στη μονοκατοικία που γερνούσε —δυο 

δωμάτια η μια, δυο η άλλη, κοινή κουζίνα, μπάνιο και χολ κοινά— το πενήντα 

γεννήθηκε η ξαδέλφη μου η Έλλη, αλλά πριν δυο χρόνια κόντεψα να πεθάνω. 

Δυσεντερία ή κάτι τέτοιο δηλώνανε οι γιατροί και με είχανε ξεγράψει.

Όταν ήμουνα στρατιώτης στην Κόρινθο, γέμιζα μικρά σπιράλ μπλοκάκια για 

σένα. Σου έγραφα. Καθόμουνα στ’ ασβεστωμένα πεζούλια, πάνω στις άγριες, 

τρύπιες κουβέρτες του κρεβατιού, ακούμπαγα την πλάτη στα δέντρα —

ευκάλυπτοι πρέπει να ήσαν— και γέμιζα για σένα μικρά, σπιράλ μπλοκάκια. Η 

διμοιρία, ο λοχαγός, το συσσίτιο, τα τραγούδια, η προπαγάνδα, η απουσία σου.

Θυμάσαι, το ξέρω.

Ήθελα πάντα να ήμουνα ένα μαζί σου. Ήθελα... Αργότερα καταλάβαμε πώς 

η ταύτιση ανήκει μοναχά στους ποιητές περασμένων εποχών. Τότε άλλα 

πιστεύαμε, δεν ξέραμε.

Θυμάσαι που σε σεργιάνιζα στην παλιά γειτονιά μου; Το σπίτι είχε 

γκρεμιστεί, τα πεζοδρόμια τα είχαν στρώσει με μικρά, ριγωτά πλακάκια και η 

άσφαλτος, τα αυτοκίνητα σταματημένα εκεί που χαράζαμε τα τετράγωνα για το 

κουτσό. Μα εγώ επέμενα να σού δείχνω. Το σπίτι του Αννούλι και της Δώρας και 

—να!— πιο κάτω μένανε τα αλητάκια που φοβόμουνα.

Τα θυμάσαι —έτσι δεν είναι;— εκείνα τα απογέματα στην Ανάληψη, δέκα 

λεπτά με τα πόδια από το σκοπευτήριο.



ΑΦΗΓΗΣΗ
____________________________________________________________________________________________

43_

Το σκοπευτήριο! Από κει γύρω ξεκίνησε η σφαίρα που έσπασε το τζάμι της 

εξώθυρας, διέσχισε το χολ, τρύπησε το χοντρό κρύσταλλο της τρίφυλλης πόρτας 

που έκλεινε το σαλονάκι της θείας Κικής. Από κει γύρω ξεκίνησε; Ίσως. Μα πότε; 

Το ξέρεις, δε χρειάζεται να στο πω. Στον εμφύλιο. Μόνο που ποτέ δε μου το 

είπανε αυτό. Ποτέ. Λες και τα μικρά, τα αμούστακα παιδιά κι οι άντρες με τα 

γένια που περνούσανε μπροστά από το σπίτι με όπλα στα χέρια και φυσίγγια στο 

στήθος, που ζητάγανε νερό και η μητέρα τούς ξεδίψαγε, λες και τα παιδιά αυτά, 

οι άντρες εκείνοι ήσαν έτσι ξεκρέμαστοι, έτσι μετέωροι, πέρα από κάθε χρονική 

περίοδο, έξω από κάθε γεγονός, χωρίς καμιά αιτία ύπαρξης.

Πολλά, πάρα πολλά χρειάστηκε να τα τοποθετήσουμε μαζί, εσύ κι εγώ, στη 

σωστή τους θέση, να τα φωτίσουμε κάτω από τις αχτίνες ενός ήλιου ακηλίδωτου. 

Πολλά, πάρα πολλά, με πολύ, πάρα πολύ επώδυνη, ακριβοπληρωμένη 

προσπάθεια. Αγαπημένη προσπάθεια. Αύτη είναι που μάς ένωσε. Και το ξέρω, οι 

στιγμές μου έχουν ακόμη —θα έχουν για πάντα— ριγμένα πάνω τους ρούχα 

αγαπημένα. Φουφούλες, λινά, ολόλευκα κοστουμάκια, πιερότους και ιππότες και 

μαύρα λουστρίνια. Δε γίνεται να γδυθούν, δε γίνεται να τα χάσουν, δεν το θέλω 

άλλωστε. Γιατί μ ' αυτά τα ρούχα μπορώ να τις αναγνωρίσω σαν δικές μου. Θέλω 

να μείνουν δικές μου, φιλιωμένες με τη γνώση μου, με την αμφισβήτησή μου, με 

την αδυναμία των γονιών μου, με τις πληγές τους, τα τραύματά τους. 

Φιλιωμένες. Δικές μου. Έχω ανάγκη να υπάρχει κάτι δικό μου. Μέσα σε μια πόλη 

σκεπασμένη με σύννεφα αιθάλης, η ιδεολογία μου απαιτεί το χάδι μιας 

κουτσουρεμένης, μιας ανάπηρης, μιας —έστω, δε με φοβίζει η λέξη— 

οπισθοδρομικής, μα καθόλου πια επικίνδυνης ανάμνησης.

Κάπως έτσι πρέπει να φτιάχνεται η λαογραφία του καιρού μας, κάπως έτσι 

πρέπει να κυοφορείται η προσωπική μας ύπαρξη. Η δική μου, η δική σου, των 

παιδιών μας, του φίλου, του γείτονα, του χοντρού που πριν από λίγο μάς 

στρίμωξε στο κόκκινο φανάρι της διασταύρωσης. Κάπως έτσι. Πώς αλλιώς; Δεν 

ξέρω.



ΜΑΝΟΣ ΚΟΝΤΟΛΕΩΝ
____________________________________________________________________________________________

44_

Τελικά το μωρό σώθηκε. Ήταν το γάλα που δεν ταίριαζε στο ταμπεραμέντο 

των εντέρων του. Αλλάξανε μάρκα και το πρόβλημα λύθηκε.

Βέβαια, δεν ήταν έτσι απλό όπως το γράφω. Δύσκολο εκείνα τα χρόνια να 

βρεθούν γάλατα και κρέμες σε μεγάλη ποικιλία. Άκουγες πώς είχανε ΝΟΥΝΟΥ 

κάπου στα Εξάρχεια κι έτρεχες —κυριολεκτικά έτρεχες— από το Παγκράτι. Μα 

το ΝΟΥΝΟΥ είχε σωθεί, ζήτημα ήταν αν υπήρχαν μερικά κιβώτια NESTLE, 

κάποιος σου σφύριζε πώς άκουσε να πουλάνε στο Βοτανικό. Τρεχάματα με τις 

μέρες.

Εκείνη την περίοδο ο πατέρας με ακούμπαγε μπρούμυτα πάνω στα γόνατά 

του και μου χάιδευε την πλάτη, ενώ τραγούδαγε οπερέτες και σουξέ της εποχής. 

Τα μάτια του ήσαν βουρκωμένα και η φωνή του έσπαγε στις κορόνες. «Μα, 

επιτέλους, κάνε κάτι κι εσύ!» του πέταξε μια φορά η μητέρα. Κι εκείνος, «Εσύ 

χάνεις το πρώτο σου παιδί, εγώ το δεύτερο!» της απάντησε.

Μα σώθηκα. Βρεθήκανε κάμποσες κουτές ΝΟΥΝΟΥ και έζησα. Μετά από 

δυο χρόνια έπαθα αδενοπάθεια. Από τότε τα καλοκαίρια τα περνούσαμε στην 

έξοχή, από το Μάη μέχρι τον Οχτώβρη.

Από τα πρώτα πράγματα που σου έδειξα ήταν το μεγάλο, το χοντρό εκείνο 

άλμπουμ, το δικό μου. Τώρα έχει ξηλωθεί στη ράχη του και τέτοια πια δε 

βρίσκεις στα χαρτοπωλεία, ούτε καν στου Πάλλη. Ας είναι! Εκεί κρύβεται όλη η 

ζωή μου. Γι’ αυτό και στο ‘δειξα αμέσως.

Η μητέρα κολλούσε τις φωτογραφίες —τις στερέωνε πιο σωστά— με τις 

ειδικές εκείνες γωνιές —μαύρες ήσαν— κι αρκετές απ’ αυτές έχουν πια 

ξεκολλήσει και οι φωτογραφίες κυλάνε ανάμεσα στις σελίδες, πέφτουν στο 

πάτωμα, πρέπει πολύ προσεχτικά να το τραβάς από το κάτω δεξί ντουλάπι της 



ΑΦΗΓΗΣΗ
____________________________________________________________________________________________

45_

βιβλιοθήκης, πολύ προσεχτικά, γιατί μετά χάνω τη σειρά τους κι εσύ είσαι συχνά 

απρόσεχτη —άσε την Άννα, πάντα βιαστική, παιδί βλέπεις— χάνω λοιπόν τη 

σειρά τους, γιατί έχουν μια συγκεκριμένη σειρά, στην κάτω γωνιά κάθε σελίδας 

έγραφε η μητέρα «ο μπεμπούλης 2 μηνών», «ο μπέμπης 6 μηνών», με τα 

ελεύθερα, κυρτά γράμματά της.

Έτσι καθορίστηκαν τα γεγονότα της ζωής μου. Με ελεύθερα, κυρτά 

γράμματα.

Γι’ αυτό δεν πρέπει να ξαφνιάζεσαι που με βλέπεις να φορώ τη μικροσκοπική 

robe de chambre μου, ούτε που περιτριγυρίζομαι από τόσα πολλά, αμέτρητα 

παιχνίδια. Και τα πιο αγαπημένα δεν ξεχωρίζονται, δε διακρίνονται τα σημάδια 

της Πουπές μου, ούτε το όνομά μου γραμμένο πάνω σε μονόχρωμες μπάλες και 

πιατάκια παιδικών σερβίτσιων.

Γεννήθηκα το σαράντα έξι, ήμουν παιδί όταν άρχιζε η δεκαετία του πενήντα, 

αποτελούσα την απόδειξη, την πιο απτή, πώς όλα πάλι στρώνανε, πώς όλα 

παίρνανε τα πάνω, καταστροφές, προσφυγιά και πόλεμοι και κατοχές 

ξεχνιόντουσαν καθώς στοιβάζονταν μπροστά μου —μου τα στοιβάζανε— 

κούκλες και πλοία, αυτοκίνητα και τρένα made in Japan, στρατιωτάκια, 

καραμπίνες, πατίνια και ποδήλατα. Εγώ ήμουν ανυποψίαστος τότε. Έπαιζα το 

ρόλο μου ικανοποιώντας τις επιθυμίες τους. Βαθιές επιθυμίες, όνειρα, ανάγκες 

και μια κοινωνική σειρά που άγγιζε και πάλι τα επίπεδα που ξαφνικά κάποιοι —

κάποτε— της τα είχαν στερήσει.

Αν τα σκεφτείς όλ’ αυτά, θα δεις πώς έχω δίκιο όταν αμφισβητώ την 

ανιδιοτέλεια των συναισθημάτων. Της ευσπλαχνίας, της φιλίας, της αγάπης. 

Τέτοια κρύβονται στο άλμπουμ που σου έδειξα την τρίτη μέρα της αγάπης μας. 

Αμέσως, δηλαδή. Ήθελα να δεις το πώς περνούσαμε τα καλοκαίρια μας, στις 

εξοχές γύρω από την Αθήνα. Νέα Ερυθραία — εδώ, σ’ αυτή τη φωτογραφία που 

είμαι ξαπλωμένος στη μικρή σεζ λονγκ μου. Στη Φραγκοκκλησιά — βλέπεις 

κάνω κούνια στα κλαριά της μουριάς. Στο Μπογιάτι, στη Βουλιαγμένη…



ΜΑΝΟΣ ΚΟΝΤΟΛΕΩΝ
____________________________________________________________________________________________

46_

Πού βρίσκανε τις λίρες και νοικιάζανε τα σπίτια αυτά; Μια-μια το μήνα; 

Κάπως έτσι! Ο αέρας της εξοχής δυναμώνει τα κόκαλα, τα πνεμόνια, δίνει μπόι, 

ανοίγει την όρεξη. Έτρωγα.

Τα απογέματα περπατούσαμε στα γύρω δασάκια, μασουλώντας πασατέμπο 

και φλυαρώντας — εγώ, η μητέρα, ο πατέρας. Και τα βράδια τα ζουζούνια 

πέφτανε με δύναμη πάνω στο τραπέζι της βεράντας, ανάμεσα σε σαλάτες, 

πατάτες τηγανιτές κι αυγά με ντομάτα.

Τώρα συνειδητοποιώ πώς πέρασα τα παιδικά μου καλοκαίρια ανάμεσα σε 

τζιτζίκια, κουκουβάγιες, γκιόνηδες και δεκοχτούρες. Όμορφα καλοκαίρια ήσαν. 

Ζεστά. Μου τα χαρίζανε, τα δίνανε σε μένα και ήσαν τόσο ήρεμα γιατί τα δίνανε 

στο δικό τους εαυτό. Δεν ξέρω αν το καταλαβαίνεις! Μη λες πώς εκείνα τα χρόνια 

πάνω κάτω σκοτώθηκε ο Μπελογιάννης και στήθηκε το Μακρόνησε θα πεις το 

ίδιο πράγμα μ’ άλλα λόγια. Δεν ξέρω αν το καταλαβαίνεις! Για μένα, όμως, είναι 

αυτός ο λόγος που έκλαψα τόσο πολύ μπροστά στο φέρετρό του. Κάτι χανότανε 

για πάντα. Καλό, κακό, όμορφο, άσχημο, οπισθοδρομικό; Αδιάφορο. Χανότανε. 

Ένας κάποιος απόηχος από τραγούδια τζιτζικιών που κάποτε τα αξιώθηκα και 

που ανάξιος είμαι, ανάξια κι εσύ —Ή κάνω λάθος; Μπορεί να είναι και 

ικανότητα!— να τα χαρίσουμε στα δικά μας παιδιά και στους ίδιους τούς 

εαυτούς μας. Δεν ξέρω αν το καταλαβαίνεις αυτό. Ίσως υπάρχει μια εξήγηση που 

ταιριάζει στο δύσπιστο μυαλό σου. Όλα εκείνα γινόντουσαν μετά από κάποιον 

πόλεμο, μια κατοχή, μετά από πείνα, δηλαδή, και φτώχια και στέρηση. Άσε που 

παρουσιαστήκανε και οι ντελάληδες της ευφορίας.

Τώρα δεν είναι το ίδιο, κάτι άλλο υπάρχει. Μια αλλαγή... Μη, μη χαμογελάς! 

Φτώχια, όνειρα, ντελάληδες, τα ίδια είναι. Μα η καταστροφή —πόλεμος, κατοχή, 

τί σημασία έχει;— δεν είναι πίσω μας, μα κάπου μπροστά, σαν ένας άντρας 

έτοιμος να βιάσει την παρθενιά μας.

Γι’ αυτό έκλαιγα τόσο πολύ και σκέφτομαι τώρα πώς θα πρέπει να βρω μια 

θέση στην τελευταία σελίδα του άλμπουμ, απαραίτητα πρέπει να βρω μια θέση, 



ΑΦΗΓΗΣΗ
____________________________________________________________________________________________

47_

να βάλω άλλη μια φωτογραφία. Λέω να την τραβήξω κάποιο μεσημέρι —έτσι, με 

έντονες σκιές, σκληρές τη θέλω— καθισμένος πάνω στο γκρίζο τάφο του. Μα 

υπάρχει μια δυσκολία. στα νεκροταφεία δεν τριγυρνάνε φωτογράφοι. Εκτός κι 

αν την τραβήξεις εσύ, μ’ εκείνη τη ρώσικη τη μηχανή που μάς φέρανε λαθραία 

από τη Βουλγαρία. Έλα, θα σου μάθω το χειρισμό της. Είναι εύκολος. Μετράς, 

πατάς το κουμπί, τίποτε άλλο. Σε παρακαλώ!-τη θέλω αυτή τη φωτογραφία. 

Βρήκα μια θέση στο άλμπουμ εκείνων των χρόνων. Στην τελευταία σελίδα. Μια 

θέση κενή. Και πρέπει να την καλύψω. Πρέπει.

Μαύρο-Άσπρο και Πόνος-Χαρά και Ήττα-Νίκη και Θάνατος-Ζωή και Τέλος-

Αρχή, πριν σαράντα πάνω κάτω μέρες γεννήθηκε ο γιος μου, πριν τέσσερις μήνες 

και κάτι πέθανε ο πατέρας μου — σταμάτησα να διαβάζω, να γράφω, υπήρχα, 

τίποτ’ άλλο. Και η ταυτότητά μου μια παύλα ανάμεσα σε δυο αντίθετες 

καταστάσεις. Ναι!-μια λέξη. Παύλα. Ειπωμένη αργά, να γεμίζει το στόμα. Π-α-ύ-

λ-α. Εφάμιλλη, ισάξια στην αρχή με τις άλλες και στη συνέχεια πιο μεγάλη, Π-Α-

Υ-Λ-Α, ακόμα πιο δυνατά ειπωμένη, με ακόμα πιο έντονα στοιχεία τυπωμένη τη 

θέλω. ΠΑΥΛΑ.

Ναι, έτσι ακριβώς! Να τις κυριεύει, να τις σμίγει, να ενώνεται μαζί τους και 

να φτιάχνεται μια καινούργια λέξη με πολλά γράμματα — Α,Β,Γ... Χ,Ψ,Ω, όλα, 

και τα είκοσι τέσσερα. Και μετά να σπάνε. Το καθένα μπορεί και διαχωρίζεται σε 

μόρια τυπογραφικής μελάνης, σε άτομα, σε πρωτόνια, ηλεκτρόνια, νετρόνια και 

διασκορπίζονται στο έδαφος, στο υπέδαφος, στον αέρα, στην ατμόσφαιρα, στο 

σύμπαν.



ΜΑΝΟΣ ΚΟΝΤΟΛΕΩΝ
____________________________________________________________________________________________

48_

Στο σύμπαν. Γαλήνη και αιωνιότητα και δύναμη. Ζωή. Τώρα μπορώ να 

ξαναπιάσω το μολύβι, να ξανανοίξω τα βιβλία, μπορώ να πιώ, να φάω, να 

κοιμηθώ, να κάνω έρωτα, να γελάσω, να κλάψω, να τραγουδήσω, να μιλήσω, να 

μισήσω, να χορέψω, να δουλέψω, να πονέσω, να χαρώ, ν’ αγωνιστώ, να 

απαιτήσω, να φοβηθώ, να παρακαλέσω, να οικτίρω, να σκοτώσω, να πεθάνω, να 

ζήσω. Ενέργεια.

Το άστρο της Βηθλεέμ —είμαι σίγουρος— δεν έχει ποτέ σβήσει.

Σε πέντε μέρες ξημερώνουν τα Χριστούγεννα του ογδόντα.

Κατέβαινα με την Ιωάννα μέχρι το φούρνο του Μαυρουδή. Δανειζόμασταν 

μεγάλες, παραλληλόγραμμες, μαύρες λαμαρίνες. Θα τις γεμίζαμε φοινίκια και 

σμυρνέικα κουλουράκια, ζυμωμένα μέσα στις πήλινες, κεραμιδιές λεκάνες, πάνω 

στο ξύλινο τετράγωνο τραπέζι της κουζίνας, απαραίτητα στη μια γωνιά κάθε 

λαμαρίνας φιγουράριζε το δικό μου κατασκεύασμα. Μικρό, μικρούτσικο, 

καχεκτικό και μαυρισμένο από το δίωρο πλάσιμο και τη βρώμα των αιώνια 

άπλυτων χεριών μου. Το σπίτι στολιζότανε με μυρωδιά βανίλιας, κανέλας και 

χτυπημένου καρυδιού.

Τρεις μέρες πριν τα Χριστούγεννα στήνανε το δέντρο, πάνω στο πεντάγωνο 

τραπεζάκι της σάλας. Πρώτα ξεκίναγε ο πατέρας με τα φωτάκια. Τα δοκίμαζε, 

τούς άλλαζε λαμπάκια, τα κρεμούσε. Συνέχιζα εγώ με τα στολίδια. Τις μπάλες, τα 

καραβάκια, τα κουκλιά, τα μπαμπάκια, τη φάτνη και τ’ αστέρι στην κορφή. 

Χρυσόσκονη, ασημόσκονη, χαρτάκια κόκκινα, πράσινα, μπλε. Χρώματα. Η 

μητέρα τοποθετούσε τις γυαλιστερές μπλίρες. Κάθετα, οριζόντια, διαγώνια. Μετά 

σβήναμε το πολύφωτο. Τα λαμπιόνια να φέγγουν ασθενικά και πολύχρωμα. 



ΑΦΗΓΗΣΗ
____________________________________________________________________________________________

49_

Μισόφωτο. Και τραγουδούσαμε —η μητέρα κι εγώ— την Άγια Νύχτα στ’ 

αγγλικά, στα ελληνικά, σε δικές μας παραλλαγές. Όμορφα ήταν.

Μα την Πρωτοχρονιά μ’ αφήνανε μονάχο. Παίζανε χαρτιά στο σπίτι του 

νονού, στου Κανελλόπουλου, στου Σειμένη. Βέβαια, λίγο πιο πριν —το 

απόγεμα— είχανε φωνάξει τούς φίλους μου από τη γειτονιά. Πίναμε τσάι, 

τρώγαμε κουλουράκια και γλυκά, παίζαμε τόμπολα και «πόρτα όλα» με φασόλια 

και μικρά, τετράγωνα χαρτάκια, έτσι χωρίς λεφτά, στα ψεύτικα, από τις 6 μέχρι 

τις 8. Μετά εκείνοι ντυνόντουσαν, θα φεύγανε εκεί κατά τις 10, θα τούς έβλεπα 

ξανά την άλλη μέρα, μεσημέρι πια, τότε θα κόβαμε την πίτα, εγώ το βράδυ της 

Πρωτοχρονιάς κοιμόμουνα στο σπίτι με την Ιωάννα, τον παππού, δε με πείραζε 

πολύ —αλήθεια λέω— αλλά τα Χριστούγεννα ήταν πιο ζεστά, τα προτιμούσα.

Επίτηδες σου είχα ζητήσει να περάσεις πρώτα από το σπίτι. Ήθελα να σου 

χάριζα το πρώτο χριστουγεννιάτικο δώρο μου, δίπλα ακριβώς στο δέντρο. Ένα 

μενταγιόν αγορασμένο από την ERA. Θα στο κρεμούσα στο λαιμό, τα 

πολύχρωμα λαμπάκια θα τρεμοσβήνανε πάνω στα μαλλιά σου, ο Pat Boone θα 

μουρμούριζε Silent Night, «Χρόνια Πολλά!» είχα σκοπό να σού ψιθυρίσω πριν 

σε φιλήσω. Μετά θα πηγαίναμε στο ρεβεγιόν της Μαλβίνας.

Το κουδούνι χτύπησε, η βελόνα του πικάπ προσαρμόστηκε στις 45 στροφές, 

τα λαμπιόνια ανατρίχιασαν, αρνήθηκες το φιλί μου. Σού πέρασα τη μαντόνα 

από αλπακά στο λαιμό, συγκινήθηκες. Ο Pat Boone έσβηνε. Κάτι θρόισε. Το 

δέντρο; Έσκυψα και πάλι να σε φιλήσω στα χείλια, γύρισες το μάγουλο. «Γιατί;» 

σε ρώτησα, «Όλοι στο σπίτι έχουν γρίπη, φοβάμαι μήπως και σε κολλήσω!» μού 

εξήγησες.



ΜΑΝΟΣ ΚΟΝΤΟΛΕΩΝ
____________________________________________________________________________________________

50_

Εκείνο το πρώτο μας ρεβεγιόν στης Μαλβίνας ήταν πολύ άτυχο. Ούτε ένα 

δίσκο δε χορέψαμε μαζί. 'Ήμουν πολύ θυμωμένος, πολύ πικραμένος. Ίσως ακόμη 

να μην έχεις καταλάβει το γιατί.

Και τώρα πώς ν’ αποχαιρετήσεις μια χρονιά που σου πήρε το παρελθόν και 

σου χάρισε το μέλλον;

Τύχαινε καμιά φορά να με στείλουνε στον μπακάλη, στο φούρνο ή στο 

μανάβικο του Ορδίτη για να ψωνίσω τυρί, ψωμί, ντομάτες, μα και εφημερίδες 

από το περίπτερο ή τσιγάρα, αργότερα —όταν μεγάλωσα— στα φαρμακεία για 

τούς λογαριασμούς του νερού και κρατούσα σφιχτά μέσα στη χούφτα μου τα 

χρήματα, έδινα την παραγγελία ή το χαρτί του λογαριασμού, ύψωνα μετά την 

παλάμη μου κλεισμένη σε γροθιά μέχρι το στόμα, τα κέρματα τυλιγμένα μέσα 

στα χαρτονομίσματα, μισάνοιγα τα δάχτυλα, τα χείλια μου αγγίζανε τα 

χρήματα, έπρεπε απαραίτητα να δώσω αυτό το φιλί πριν πληρώσω, γιατί τα 

χέρια της μητέρας και του πατέρα είχανε αγγίξει τις δεκάρες, τα 

φραγκοδίφραγκα, τα πενηντάρικα, γι’ αυτό.

Ο ίδιος λόγος που μ' έκανε να επιστρέφω, τυλιγμένα μέσα στη χαρτοπετσέτα, 

τα κουκούτσια από το μανταρίνι που έτρωγα στο σχολείο. Να τα πετάξω στην 



ΑΦΗΓΗΣΗ
____________________________________________________________________________________________

51_

αυλή, στον τενεκέ με τα σκουπίδια, εκτεθειμένα σε ανίερη επαφή με 

τσαλακωμένα τετράδια, φλούδες και λερωμένα λαδόχαρτα, ήταν κάτι που δεν 

άντεχα να το κάνω.

Και να προσπαθώ όλ’ αυτά τα τελευταία χρόνια να μεταλλάξω το στείρο 

συναισθηματισμό μου σε συνειδητή συντροφικότητα και να προσπαθώ να σε 

πείσω πώς ο τρόπος που σ’ αγαπώ δε βγαίνει πια από τα ποιήματα που σου 

διάβαζα όταν δεν υπήρχες και να προσπαθώ... Είναι στιγμές που με κουράζει 

αυτή η προσπάθεια. Η εγκατάλειψη αξιώνεται —συνήθως— μονάχα με τη 

ζεστασιά από ένα δάκρυ και εκείνη τη στυφή, την αλμυρή γεύση του στην άκρη 

των χειλιών. Ο Οδυσσέας μπορεί να πέθανε, μα η Κίρκη και οι Σειρήνες 

βρίσκονται πάντα στο πόστο τους. Ναύτες για να μου βουλώσουνε τ’ αυτιά!-που 

να τούς αναζητήσω;

Τα χρυσά μανικετόκουμπα τα χω απ’ το εξήντα τρία. Δώρο της μητέρας όταν 

πήρα το πτυχίο στ’ αγγλικά. Δεν ήταν του Cambridge ή του Michigan, ούτε —

βέβαια— του Πανεπιστήμιου της Αθήνας, από τον «ΟΜΗΡΟ» το πήρα, μα ήταν 

πτυχίο.



ΜΑΝΟΣ ΚΟΝΤΟΛΕΩΝ
____________________________________________________________________________________________

52_

Μολυβένια στρατιωτάκια και κουκλιά και βιβλία με τρυφερές αφιερώσεις και 

πάστα φλώρα ψημένη στην ΙΖΟΛΑ και «Τί θα γίνεις όταν μεγαλώσεις;».

«Α, εγώ ξέρω!» με χάιδευε η ξαδέλφη μου η Ρίτα, «Εύελπις, με τα χρυσά 

κουμπιά στο στήθος και το σπαθάκι στη μέση». Την κοιτούσα.

«Καλέ, γιατρός! Τα γυαλιά σε κάνουν σαν χειρουργοί» είπε η Τούλα κι εγώ 

«Ναι! Ναι!» γέλασα κι έσπρωξα την πόρτα να περάσει, είχαμε γιορτή —του Άη 

Δημήτρη η Χριστούγεννα θα ήταν— μετά η μητέρα «Διπλωμάτης!» μ' έπεισε. 

Ταξίδια, δόξες, μεγαλεία ονειρευόμασταν και ψάχναμε να βρούμε πώς θ’ 

ανοίξουμε τις πόρτες, «Κλειστό επάγγελμα!» μάς λέγανε και κουνούσανε το 

κεφάλι.

Έπειτα άρχισαν οι συστάσεις «Μηχανικός! Μηχανικός!», όλοι μηχανικοί 

θέλανε κι έπρεπε να γίνουν, «Αρχιτέκτων;» δεν πρόλαβα να αναρωτηθώ.

'Όλα εκείνα τα χρόνια ξενυχτούσα γράφοντας διηγήματα για το γατάκι που 

έχασα, το λεύκωμα που βρήκα, τη θεία μου τη γεροντοκόρη και τα έδινα στον 

πατέρα να τα δακτυλογραφήσει στο γραφείο, παρακάλαγα τη μητέρα να μου 

ζητήσει να τα διαβάσω στους μουσαφίρηδές μας, άκουγα τις Κυριακές το Θέατρο 

στο Μικρόφωνο του Αχ. Μαμάκη —«ανεβαίνει σε μετάφραση Μάριου 

Πλωρίτη»— αναστέναζα, «Αρχιτέκτων!» και το φροντιστήριο άρχιζε στις 4, 

τέλειωνε στις 10, «Αρχιτέκτων!» —σπαρταρούσα σαν το ψάρι μες στο δίχτυ.

Τριγωνομετρία, Άλγεβρα, Φυσική, Χημεία, εξισώσεις, αντιδράσεις, τύποι, 

ορολογίες, γραμμικό σχέδιο και ελεύθερο, είχα την ελπίδα πώς θα με βοηθούσαν 

τα κάστρα που ζωγράφιζα μικρός τις μέρες που με πονούσαν τα λαιμά και δεν 

πήγαινα σχολείο, τα κάστρα και οι ιππότες και οι κύκλοι, είχα την ελπίδα πώς θα 

με βοηθούσανε, πώς θα ισιώνανε τις καμπύλες τους, θα τις σπάγανε μετά, θα τις 

ενώνανε σε ευθείες για να φτιάξω σωστά, καθαρά, ταχτικά την Καπνικαρέα και 

τούς Αέρηδες, δύσκολα σχέδια ήσανε, άσε που δεν πέσανε στους διαγωνισμούς. 

Πέρασα στη Χημεία.



ΑΦΗΓΗΣΗ
____________________________________________________________________________________________

53_

«Εγώ πάντα έλεγα πώς έπρεπε να σπουδάσεις Νομικά. Είναι κάτι το γενικό. 

Μετά θα έβλεπες...». Ναι, πατέρα, δίκιο είχες, μα δεν το διαφήμιζες, δεν το 

στόλιζες με πλούτη, γνωριμίες, δόξα, όνειρα. Και η αλήθεια θέλει πατρονάρισμα. 

Γιατί δεν το έκανες; Μα τί κάθομαι τώρα και γράφω;

Τότε δεν ήταν που ο βράχος άρχισε να τραντάζεται; Ναι, τότε! Γιατί; Η 

διάβρωση του νερού, οι άνεμοι, κάποιοι σεισμοί. Οι επιστήμες έχουν για όλα μια 

απάντηση. Σε μένα η δίκιά μου δε χάρισε ούτε μια ερώτηση. Θεσσαλονίκη 

πρώτα, Αθήνα στη συνέχεια. Τίποτε, ούτε μια ερώτηση.

Έπειτα τα αυτιά μας ενοχλήθηκαν από τις ερπύστριες, τα εμβατήρια, τα 

διαγγέλματα. «Ο πατέρας σου δεν είχε φοβηθεί ποτέ, το κεφάλι δεν το έσκυβε. 

Συνδικαλιστής. Παλιά διάβαζε ΕΛΕΥΘΕΡΙΑ και του μηνάγανε πώς θα ’τανε 

καλό να μην την αγοράζει. Σημασία αυτός. Μα σαν η εφημερίδα αυτή 

πουλήθηκε στους αποστάτες, τότε την άλλαξε, έπαιρνε το ΕΘΝΟΣ, μέχρι που το 

κλείσανε οι εθνοσωτήρες».

Γιατί μου τα λες όλ’ αυτά, μητέρα; Τα θυμάμαι, τα ξέρω, τα ταξινόμησα.

«Ποιος τούς ζήτησε να μάς σώσουν;» τον άκουγα τις πρώτες μέρες να 

μουρμουρίζει. Είχε άραγε σκεφτεί να μπει στην παρανομία; 'Όχι! Είμαι 

σίγουρος. Συνδικαλιστής στους συνταξιούχους. Φοβότανε, το ξέρω, «Για σας!» 

ίσως να έλεγε. Προφάσεις. τα υψόμετρα εκφράζονται πάντα από κάποιο 

συγκεκριμένο αριθμό. Δοτό ίσως, μα και αποδεχτό από τα όρη. Και τα άτομα 

είναι που σχηματίζουν άλλοτε το λαό κι άλλοτε τις μάζες.

Αλλά εγώ φοβόμουνα. Για τον εαυτό μου.

Στο τρόλεϊ από το Χίλτον μέχρι τα Πατήσια αγωνιούσα και κράταγα σφιχτά 

το μαύρο χαρτοφύλακα κάτω από τη μασχάλη μου. Βιολογία, Διανυσματικός 

Λογισμός και οι «Ανθρωποφύλακες». «Αν σε πιάσουν, αν σε ρωτήσουν να πεις 

πώς εγώ σου το έδωσα!» με είχε δασκαλέψει ο Αντώνης. Μα δεν ήταν τόσο απλό, 

φίλε. Ούτε σαν σκέψη. Το ίδιο δύσκολο όσο κι ο φόβος. Δικαιολογίες; Βέβαια σε 

λίγο παντρευόμουνα, θα πήγαινα στρατιώτης, οι γνωστοί όλο υποσχέσεις πώς 



ΜΑΝΟΣ ΚΟΝΤΟΛΕΩΝ
____________________________________________________________________________________________

54_

στα σίγουρα, μετά από την Κόρινθο, θα με φέρνανε στην Αθήνα. Δικαιολογίες. 

Μα το σπίτι μου, το δικό μου το σπίτι είχε τόσο ζεστά χρώματα στους τοίχους κι 

εκείνη η θάλασσα δεν έλεγε να σταματήσει να το γλείφει! Δικαιολογίες. 

Ε, λοιπόν, όχι! Το δρόμο δεν τον ήξερα, ούτε τις θεωρίες, τις ιδεολογίες, την 

πράξη την αγνοούσα. Δεν είχα γνώσεις για το τί ήμουνα, τί ήθελα, που 

πήγαινα... Α, μη συννεφιάζεις, αγάπη μου. Έτσι είναι! Δε χρειάζεται πια η 

προσπάθεια να δω κάτι διαφορετικό απ’ αυτό που υπήρχε. Σκύβω, κοιτάζω, 

καταλαβαίνω, προχωρώ. Εγώ. Το χέρι σου... Πού είναι το χέρι σου; Ακόμα κι αν 

τύχει να πάψεις ν’ αγαπάς, δε σημαίνει και πώς αρνιέσαι, ούτε όταν διαφωνείς 

πώς δεν καταλαβαίνεις.

Τα πρόσωπα, τα γεγονότα, οι συνθήκες, οι προϋποθέσεις, τα κατάλοιπα, όλα 

ανάκατα. Ήταν καιρός να μπούνε σε μια τάξη. 

Αφήνω το μολύβι. Τελείωσα. Δεν υπάρχεις πια. Η λύση ήρθε στον καιρό της. 

Χωρίς καυτό νερό κι αφρόλουτρο. Μια απλή, τηλεφωνική αναγγελία. Μία ώρα 

και δέκα λεπτά μετά τα μεσάνυχτα. Μα λύση τη λένε;

Όλα πια ακολουθούν το δρόμο τους, διασχίζοντας ή παρακάμπτοντας το 

γκρίζο σου μάρμαρο. Αλλά, το ξέρω, ούτε σ' αυτό θα έδινες καμιά σημασία. 

Μικροί και μεγάλοι, σημαντικοί και ασήμαντοι, καλοί και κακοί, φτωχοί και 

πλούσιοι, δίκαιοι και άδικοι. Κανένα διαχωρισμό δε θέλανε να διακρίνουν τα 

μικρά, καστανά σου μάτια. Μόνο ένα σπόρο τραχύ και απαιτητικό, μόνο αυτόν 

ξεχώριζαν. Δεν το ομολόγησες ποτέ σου, ίσως ούτε και να το υποψιαζόσουνα. 

Μα εγώ σου φωνάζω «Δες τον! Φυτρώνει!».

Και είμαι σίγουρος πώς τώρα μ' ακούς. Αφού οι ρίζες μου ξεκινάνε από σένα.



ΑΦΗΓΗΣΗ
____________________________________________________________________________________________

55_

Στην Αθήνα

από το Φεβρουάριο του ‘80 

μέχρι και το Φεβρουάριο του ‘81



ΜΑΝΟΣ ΚΟΝΤΟΛΕΩΝ
____________________________________________________________________________________________

56_

ΤΟ ΕΡΓΟ ΑΦΗΓΗΣΗ
ΤΟΥ ΜΑΝΟΥ ΚΟΝΤΟΛΕΩΝ

ΕΠΑΝΕΚΔΟΘΗΚΕ ΣΕ ΨΗΦΙ 
ΑΚΗ ΜΟΡΦΗ ΤΟΝ ΝΟΕΜ 
ΒΡΙΟ ΤΟΥ 2017 ΣΤΟ ΗΡΑΚ 
ΛΕΙΟ ΚΡΗΤΗΣ ΥΠΟ ΤΗΝ ΕΠΙ 
ΜΕΛΕΙΑ ΤΟΥ ΓΙΑΝΝΗ ΦΑΡ 
ΣΑΡΗ ΜΕ ΣΚΟΠΟ ΤΗΝ ΕΛΕΥ 
ΘΕΡΗ ΔΙΑΝΟΜΗ ΣΤΟ ΔΙΑΔΙ 
ΚΤΥΟ ΑΠΌ ΤΗΝ ΑΝΟΙΚΤΗ 
ΒΙΒΛΙΟΘΗΚΗ
  

 



ΑΦΗΓΗΣΗ
____________________________________________________________________________________________

57_

ISBN 978-618-81465-4-9

http://www.openbook.gr/

