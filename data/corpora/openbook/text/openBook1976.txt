












































 

ΑΡΙΣΤΟΤΕΛΕΙΟ ΠΑΝΕΠΙΣΤΗΜΙΟ ΘΕΣΣΑΛΟΝΙΚΗΣ  

ΠΑΙΔΑΓΩΓΙΚΗ ΣΧΟΛΗ 

ΤΜΗΜΑ ΕΠΙΣΤΗΜΩΝ ΠΡΟΣΧΟΛΙΚΗΣ ΑΓΩΓΗΣ ΚΑΙ ΕΚΠΑΙΔΕΥΣΗΣ 

ΜΕΤΑΠΤΥΧΙΑΚΟ ΠΡΟΓΡΑΜΜΑ ΣΠΟΥΔΩΝ 

ΔΗΜΙΟΥΡΓΙΚΗ ΓΡΑΦΗ ΚΑΙ ΕΚΔΟΤΙΚΗ ΠΑΡΑΓΩΓΗ ΓΙΑ ΤΟ ΠΑΙΔΙ 

 

 

Σοφία  Πανίδου 

 

«Λογοτεχνία και Νέες Τεχνολογίες: Συγγραφή έργου ηλεκτρονικής λογοτεχνίας για παιδιά 

και διερεύνηση αναγνωστικής συμπεριφοράς μαθητών» 

 

 

 

ΜΕΤΑΠΤΥΧΙΑΚΗ ΔΙΑΤΡΙΒΗ 

 

 

 

 

 

 

ΘΕΣΣΑΛΟΝΙΚΗ 2017 



1 
 

Πρόλογος 

Τα Νέα Μέσα έχουν εισβάλει δραστικά σε όλους της τομείς της εκπαίδευσης και 

της τέχνης. Καμιά τέχνη δεν αντιστάθηκε τόσο όσο η λογοτεχνία. Στη χώρα μας η 

συγγραφή κειμένων ηλεκτρονικής λογοτεχνίας βρίσκεται σε εμβρυακό στάδιο. Τον χώρο 

της παιδικής λογοτεχνίας συναντάμε ψηφιακά βιβλία που όμως λίγο διαφέρουν από τους 

έντυπους συγγενείς τους. Ως   εκπαιδευτικός, φοιτήτρια στο τμήμα της δημιουργικής 

γραφής αλλά και ως επίδοξη συγγραφέας παιδικών αναγνωσμάτων βρήκα ενδιαφέρουσες 

τις εξελίξεις στον χώρο της λογοτεχνίας και αποφάσισα να μελετήσω την ανταπόκριση 

των μαθητών  στα υβριδικά αυτά κείμενα. Πρόκληση για την πραγματοποίηση της 

έρευνας ήταν η πρωτότυπη κατασκευή ενός ψηφιακού έργου. «Το Παλαβοχώρι» είναι 

τέκνο και επιτυχία του ίδιου του μεταπτυχιακού προγράμματος. 

Θα ‘θελα να ευχαριστήσω πρώτα την  Σοφία Νικολαΐδου για την εισαγωγή στον 

κόσμο της υπερλογοτεχνίας μέσω των εισηγήσεών της , για την ενθάρρυνση και την 

αμέριστη συμπαράσταση στη διάρκεια συγγραφής της παρούσας εργασίας. Ευχαριστώ 

επίσης τον  καθηγητή Δημήτρη Κόκορη για την εποπτεία που προσέφερε στην εργασία. 

Τέλος ευχαριστώ όλους τους φίλους που κόπιασαν και μοιράστηκαν μαζί μου τη 

χαρά της κατασκευής του Παλαβοχωριού ,τους συναδέρφους που βοήθησαν και  με 

φιλοξένησαν στις τάξεις τους στη διάρκεια διεξαγωγής της έρευνας και φυσικά τους 88 

μαθητές που συμμετείχαν σε αυτήν. 



2 
 

 

Πίνακας περιεχομένων 

ΕΙΣΑΓΩΓΗ………………………………………………………………………………………..……..………………………………..4 

1.Θεωρητικόμέρος…………………………………………………………………………..……………………………………….5 

1.1 Νέες τεχνολογίες και λογοτεχνία………………………………………………………………………………………..5 

1.2 Προσπάθειες ορισμού του νέου είδους…………………………………………..…………………………………6 

1.3 Είδη ηλεκτρονικής λογοτεχνίας………………………………………………………..………………………………..8 

1.4 Υπερκειμενική λογοτεχνία…………………………………………………………………..……………………………..10 

1.5 Ιστορία και εξέλιξη της υπερκειμενικής λογοτεχνίας…………………………………..…………………….14 

1.6 Υπερκειμενική λογοτεχνία στην χώρα μας………………………………….………………………………….....17 

1.7 Νέες συγγραφικές και αναγνωστικές πρακτικές………………………………………………………………..20 

ΈΡΕΥΝΑ……………………………………………………………………………………………………………………………………………….29 

2. Μεθοδολογία της έρευνας………………………..………………………………………………………………….…….30 

2.1 Σκοπός της έρευνας…………………………………………………………………………………………………………..30 

2.2. Ερευνητικά ερωτήματα……………………………………………………………………………………….……………30 

2.3 Υποθέσεις της έρευνας………………………………………………………………………………………………………31 

2.4 Δείγμα της έρευνας………………………………………………………………………………………..………………….31 

2.5 Εργαλεία της έρευνας………………………………………………………………………………………….…………….31 

2.5.1 « Το Παλαβοχώρι»: Ιδέα, εργαλεία και πορεία σχεδιασμού……………………………………………32 

2.5.2 « Το Παλαβοχώρι», το έργο……………………………………………………………………………..……………..34 

2.5.3 Εικονογραφία……………………………………………………………………………………………………….…………47 

2.5.4 Σχεδιάγραμμα υπερσυνδέσμων……………………………………………………………………………….…….48 

2.5.5 Ερωτηματολόγιο…………………………………………………………………………………………………….……….48 

2.6 Περιορισμοί της έρευνας…………………………………………………………………………………………….…….49 



3 
 

2.7 Προβλήματα της έρευνας…………………………………………………………………………………..………………49 

2.8 Αποτελέσματα……………………………………………………………………………………………………………………51 

2.9 Συμπεράσματα…………………………………………………………………………………………..………………………63 

3. Δημιουργικές και παιδαγωγικές προεκτάσεις……………………………………………………….…………….65 

Βιβλιογραφία………………………………………………………………………………………………………..………………..68 

Παράρτημα……………………………………………………………………………………………………….…………………….73 

 

 

 



4 
 

 

 

 

 

ΕΙΣΑΓΩΓΗ 



5 
 

1. Θεωρητικό μέρος 

1.1 Νέες τεχνολογίες και λογοτεχνία 

Η λογοτεχνία ως προϊόν του πολιτισμού δεν θα μπορούσε να μην επηρεαστεί από την  

έκρηξη και κυριαρχία της ψηφιακής τεχνολογίας στην εποχή μας. Η έντυπη παραδοσιακή μορφή 

των λογοτεχνικών κειμένων συνυπάρχει και ανταγωνίζεται την ψηφιακή. Οι υπολογιστές  και η 

σύνδεσή τους με το διαδίκτυο έχουν συμβάλλει καθοριστικά στην αλλαγή του τρόπου 

συγγραφής, διάθεσης  αλλά και ανάγνωσης των λογοτεχνικών έργων. Μπορούμε πια να μιλάμε 

για ένα νέο  είδος λογοτεχνίας, της ηλεκτρονικής. 

Η γέννηση της ηλεκτρονικής λογοτεχνίας είναι δύσκολο να προσδιοριστεί χρονικά 

σύμφωνα με την Jill Walker Rettberg,
1
 καθηγήτρια ψηφιακής κουλτούρας στο Πανεπιστήμιο του 

Bergen, που επισημαίνει πως ξεκίνησε σε διαφορετικό χρόνο και σε διάφορα μέρη. Πρώιμα έργα 

ηλεκτρονικής λογοτεχνίας, χωρίς τον στόχο λογοτεχνικών αξιώσεων, δημιουργήθηκαν από 

επιστήμονες της πληροφορικής στα πλαίσια των πειραματισμών τους με την τεχνολογία.
2
 

Σταθμός της ηλεκτρονικής λογοτεχνίας ωστόσο θεωρείται το έργο το Afternoon, a story του 

Michael Joyce
3
 που παρουσιάστηκε στις Η.Π.Α το 1987.  

Το υπερκείμενο ξέφυγε από το κλειστό περιβάλλον του ατομικού υπολογιστή όταν 

δημιουργήθηκε ο Παγκόσμιος ιστός (World Wide Web), το 1989 από τον καθηγητή 

πληροφορικής στο Μ.Ι.Τ.  Tim Berners-Lee.
4
 Οι ιστοσελίδες συνδέθηκαν με υπερσυνδέσμους 

και όλο αυτό το υπερκειμενικό σύστημα έγινε παγκόσμιο. Αργότερα το υπερκείμενο (hypertext)   

έγινε υπερμέσο (hypermedium) και ένας νέος χώρος δημιουργίας και διάθεσης της λογοτεχνίας 

ανέτειλε. 

Ο καταλυτικός τρόπος με τον οποίο η εξάπλωση της νέας τεχνολογίας επηρέασε τη 

λογοτεχνία αντιμετωπίστηκε από μερικούς κριτικούς με τρόπο ανάλογο της εισόδου της γραφής 

στον κόσμο της προφορικής παράδοσης. Ο Sven Birkerts to 1994 αναγγέλλει το τέλος της 

λογοτεχνικής κουλτούρας που συνεπάγεται την παρακμή του πολιτισμού και κλείνει το βιβλίο 

� 
1
 Jill Walker Rettberg, “Electronic Literature Seen from a Distance. The Beginnings of a Field”, dictung-

digital 41, 2012 
2
 για παράδειγμα το M.U.C. Love Letter Generator (1952) του Christopher Strachey , Βλ. Wardrip-Fruin, 

Noah. "Christopher Strachey: The First Digital Artist?" Grand Text Auto. 1 (2005)  
3
 M. Joyce, Afternoon, a story, Watertown, Mass.: Eastgate Systems, 1990 

4
 T. Berners-Lee, Υφαίνοντας τον Παγκόσμιο Ιστό (μτφρ. Ν. Καλαϊτζής), Αθήνα: Γκοβόστης, 2002. 



6 
 

του   The Gutemberg Elegies με την προτροπή στους αναγνώστες να αρνηθούν το ψηφιακό 

μέλλον.
5
 O καθηγητής Ανθρωπιστικών Σπουδών στο Πανεπιστήμιο του Πρίνστον Alvin  Kernan  

κάνει λόγο για το θάνατο της λογοτεχνίας.
6
 Τις ίδιες ανησυχίες μοιράζεται και George Steiner 

μιλώντας για την τρομερά ευάλωτη θέση των βιβλίων και τον κίνδυνο αφανισμού τους.
7
 

Οι εξελίξεις βέβαια διέψευσαν τις ανησυχίες των κριτικών. Η έντυπη λογοτεχνία δεν 

πεθαίνει στην ψηφιακή εποχή όπως και το θέατρο δεν έπαψε λόγω της διάδοσης του 

κινηματογράφου και της τηλεόρασης. Απλώς, σαν ζωντανός οργανισμός ,εξελίσσεται. 

 

1.2 Προσπάθειες ορισμού του νέου είδους 

Το νέο αυτό είδος έχει προσλάβει πολλούς διαφορετικούς ορισμούς. Έτσι συναντάμε 

τους όρους κυβερνολογοτεχνία, υπερλογοτεχνία, ηλεκτρονική, ψηφιακή, πληροφορική, 

δυνητική, διαδικτυακή, λογοτεχνία. Γίνεται φανερή η δυσκολία των μελετητών στην περιγραφή 

και οριοθέτηση αυτής της λογοτεχνίας καθώς αυτή εξελίσσεται συνεχώς και αποτελείται από 

διάφορα υποδείδη. Κάθε όρος αντικατοπτρίζει και μία διαφορετική προσέγγιση σε ότι αφορά 

την πτυχή της τεχνολογίας που αποτελεί τον τρόπο δημιουργίας και λειτουργίας της 

(Δημητρούλια 2006:1).
8
 

 Ο όρος «κυβερνολογοτεχνία» για τον Raine Koskimaa, καθηγητή ψηφιακού πολιτισμού 

στο Πανεπιστήμιο Jyväskylä (Φιλανδία), περιλαμβάνει τα εγγενώς ψηφιακά κείμενα (natively 

digital literature) τα οποία έχουν δημιουργηθεί χρησιμοποιώντας τα προγραμματιστικά μέσα με  

τρόπους τέτοιους , ώστε καθίσταται αδύνατη η  παρουσίασή τους σε έντυπη μορφή 

(Koskimaa,2003:2)
9
.  

� 
5
 Sven Birkerts, Οι Ελεγείες του Γουτεμβέργιου: Η μοίρα της ανάγνωσης στην ηλεκτρονική εποχή, 

Εξαρχοπούλου Λ. (μτφ.) Αθήνα 1997 
6
 Kernan, A. Ο θάνατος της λογοτεχνίας, Αθήνα, Νεφέλη, 2001 

7
 George Steiner, Η σιωπή των βιβλίων, εκδόσεις Ολκός, 2008 

5
Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison τ.χ. 17, 2006 

σ.1 

 
6
Koskimaa, Is there a Place forDigital Literature in the Information Society?, 2003, σ.2 



7 
 

Η Katherine Hayles, καθηγήτρια λογοτεχνίας στο Πανεπιστήμιο του Duke, αναφέρεται 

τόσο στη χρήση του υπολογιστή για την παραγωγή ψηφιακών κειμένων όσο και στην πρόθεση 

του συγγραφέα να αναγνωσθούν μέσω αυτού
10

.  

«Ψηφιακή λογοτεχνία είναι αυτή που δημιουργείται και γράφεται στον υπολογιστή, 

γεννιέται ψηφιακά και δεν προορίζεται να τυπωθεί. Μπορεί να έχει ήχο, κίνηση και γραφικά» 

σύμφωνα με την Jessica Pressman
11

(Πανεπιστήμιο του Σαν Ντιέγκο, ΗΠΑ). 

Η Τιτίκα Δηµητρούλια προτάσσει τον ορισµό του Xavier Malbreil: «Η πληροφορική 

λογοτεχνία είναι µία λογοτεχνία υποστηριζόμενη από τον υπολογιστή, πολυµεσική και 

διαδραστική. Εμπλέκει τον συγγραφέα σε µια πρακτική συγγραφής πολύ διαφορετική από 

εκείνη κατά την οποία χειρίζεται µία φυσική γλώσσα, απαιτεί ειδικές τεχνικές γνώσεις, θέτει εκ 

των προτέρων ως στόχο της την παραγωγή ενός έργου που δεν μπορεί να πραγματωθεί µε άλλον 

τρόπο. Η πληροφορική γραφή δεν είναι ποτέ µια υποκατάσταση μέσων προκειμένου να 

επιτευχθούν ταυτόσημοι σκοποί µε αυτούς της παραδοσιακής λογοτεχνίας. Απαιτεί, αντιθέτως, 

την απόκτηση μιας διαφορετικής τεχνολογίας η οποία συνεπάγεται µια ειδική δημιουργική 

διαδικασία».
12

 

Ένας ακόμη ορισμός περιγράφουν τα χαρακτηριστικά της ηλεκτρονικής λογοτεχνίας ως 

«συγκεκριμένες διαρθρωτικές / λειτουργικές μορφές με αδυναμία αναπαραγωγής από 

οποιοδήποτε μη-ψηφιακό μέσο, που περιλαμβάνουν υπερσυνδέσμους, κινητικά στοιχεία, 

πολυεπίπεδα χαρακτηριστικά και προγραμματιζόμενα στοιχεία και γεγονότα»
13

  

Ο Bolter ορίζει την  κυβερνολογοτεχνία ως «μια νέα μορφή τέχνης, η οποία προκύπτει 

από την τήξη εικόνας, κειμένου, βίντεο και ήχου σε ένα μάγμα με στόχο να προκαλέσει 

εντυπώσεις που απευθύνονται σε πολλές αισθήσεις»
14

. Οι  Τερέζα Γιακουμάτου και η Σοφία 

� 
7
 Hayles,Electronic Literature : What is it?, 2007,σ.3-4 

11
 Jessica Pressman, «Ηλεκτρονική Λογοτεχνία: Μια εισαγωγή και μια πρόκληση» 

12
 Malbreil, στο Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison  

τ.χ. 17, 2006, σ.96 
13

 Giovanna Di Rosario, Electronic Poetry Understanding Poetry in the Digital Environment, 

UNIVERSITY OF JYVÄSKYLÄ , JYVÄSKYLÄ 2011, 11-12, dissertations.jyu.fi/studhum/9789513943356.pdf 
14

 J. D. Bolter, Writing space: the computer, hypertext, and the history of writing, Hillsdale, N.J.: Lawrence 

Erlbaum Associates , 1991, σ. 58-59. 



8 
 

Νικολαΐδου συμφωνούν με  τον παραπάνω ορισμό,  τονίζοντας τη διαδικτυακή βάση της 

υπερλογοτεχνίας (hyperfiction)  .
15

 

Στο σημείο αυτό κρίνεται αναγκαίο να σημειωθεί η διάκριση μεταξύ ψηφιακής και  

ψηφιοποιημένης λογοτεχνίας. Η πρώτη συγκεντρώνει τα κείμενα εκείνα που έχουν τα 

χαρακτηριστικά που όρισαν οι παραπάνω μελετητές ενώ η δεύτερη περιλαμβάνει το σύνολο των 

λογοτεχνικών κειμένων που ψηφιοποιούνται και αποκτούν ηλεκτρονική μορφή  για να 

χρησιμοποιήσουν το διαδίκτυο ως χώρο δημοσίευσης, διάθεσης ή ανάγνωσης με τη  μορφή e-

book. 

 Στην παρούσα εργασία  θεωρούμε προϊόντα ηλεκτρονικής λογοτεχνίας εκείνα τα έργα 

για τα οποία τα λεγόμενα «νέα μέσα» αποτελούν το χώρο τόσο της δημιουργίας τους όσο και της 

ανάγνωσής τους. 

 

1.3 Είδη ηλεκτρονικής λογοτεχνίας 

Έχοντας κατά νου τους ορισμούς των ερευνητών για το τι θεωρείται ηλεκτρονική 

λογοτεχνία, μπορούμε να προσεγγίσουμε τις διάφορες κατηγορίες των «κειμένων» που 

συμπεριλαμβάνει. Κάθε κείμενο διαφοροποιείται ως προς το λογισμικό , τον κώδικα, τη δομή 

που χρησιμοποιήθηκε για την δημιουργία του αλλά και από τον τρόπο με τον οποίο το 

προσλαμβάνει ο αναγνώστης (Hayles,2007:4-5)
16

. 

 Οι ταξινομήσεις που προτείνονται από τους ερευνητές διαφέρουν και αυτές μεταξύ 

τους
17

. Ενδεικτικά θα αναφέρουμε πως η ιστοσελίδα του Οργανισμού Ηλεκτρονικής 

Λογοτεχνίας (http://eliterature.org/about) συναντάμε δέκα ταξινομημένα είδη:  

 υπερκειμενική  μυθοπλασία και ποίηση, εντός και εκτός διαδικτύου 

 κινητική ποίηση( με το προγραμμα Flash ή άλλο) 

� 
15

 «Λογοτεχνία που γράφεται για το διαδίκτυο και διακινείται μέσω διαδικτύου» βλ. Σ. Νικολαΐδου και Τ. 

Γιακουμάτου, Διαδίκτυο και διδασκαλία: ένας οδηγός για κάθε ενδιαφερόμενο και πολλές προτάσεις για τους 

φιλολόγους, Αθήνα: Κέδρος, 2001, σ. 287. 
16

Hayles,Electronic Literature : What is it?, 2007,σ4-5 
17

 Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison τ.χ. 17, 2006 

σ.100 



9 
 

 διαδραστική μυθοπλασία 

 κείμενα με τη μορφή μηνυμάτων e-mail, sms ή blog 

 computer art εγκαταστάσεις λογοτεχνικού χαρακτήρα ή με κείμενο προς ανάγνωση. 

 προγράμματα  Chatterbots  με  χαρακτήρες που συνομιλούν 

 διαδικτυακές λογοτεχνικές performace που αναπτύσσουν νέους τρόπους 

συγγραφής. 

 συλλογικά  διαδραστικά έργα  

 έργα από γεννήτριες κειμένων 

 λογοτεχνικά applications 

Κατά τον Piret Viires
18

 ο όρος κυβερνολογοτεχνία αποτελεί μια ομπρέλα που 

περιλαμβάνει τρεις κατηγορίες κειμένων: 

- Λογοτεχνικά κείμενα διαθέσιμα στο διαδίκτυο. Περιλαμβάνονται ποιητικά και πεζά 

ψηφιοποιημένα κείμενα που φιλοξενούνται στα ιστολόγια συγγραφέων καθώς και 

λογοτεχνικά περιοδικά. 

- Κείμενα γραμμένα από ερασιτέχνες συγγραφείς που χρησιμοποιούν το διαδίκτυο ως 

χώρο δημοσίευσης. Συμπεριλαμβάνονται blogs, συλλογικά λογοτεχνικά έργα καθώς 

και παιχνίδια ρόλων που έχουν σαν βάση κείμενο. 

- Υπερκειμενική λογοτεχνία και κυβερνοκείμενα. Τα κείμενα αυτά έχουν σύνθετη 

δομή και μπορούν να περιλαμβάνουν πολυμέσα. 

 

Η Τιτίκα Δημητρούλια, μεταφράστρια, κριτικός λογοτεχνίας, επιμορφώτρια στις ΤΠΕ 

και επίκουρη καθηγήτρια στο Τμήμα Γαλλικής Γλώσσας και Φιλολογίας του Α.Π.Θ, παρατηρεί 

πως πολλά κείμενα δεν μπορούν να ενταχτούν σε κάποια ή μόνο σε μία κατηγορία «καθώς κύριο 

� 
18

 P. Viires, “Literature in Cyberspace”, http://www.folklore.ee/folklore/vol29/cyberlit.pdf 



10 
 

χαρακτηριστικό του πεδίου είναι ο υβριδισμός» ( Δημητρούλια 2006:100) και προσφεύγει στην 

ταξινόμηση του Jean Clement που διακρίνει τρεις «οικογένειες» οι οποίες έχουν την δυνατότητα 

να συνδυαστούν: 

 Συνδυαστική λογοτεχνία, που περιλαμβάνει την αυτόματη παραγωγή κειμένων 

και την υπερκειμενική λογοτεχνία 

 Κινούμενη ποίηση 

 Μη γραμμική λογοτεχνία, που αναζητά διάδραση με τον αναγνώστη 

Οι ταξινομήσεις αυτές, ας μας επιτραπεί να σχολιάσουμε, αποτελούν προσπάθειες 

χαρτογράφησης ενός ταχύτατα μεταβαλλόμενου είδους και πολύ γρήγορα ίσως θεωρηθούν 

ξεπερασμένες. Κάθε έργο αποτελεί μια ξεχωριστή οντότητα στη νέα μορφή τέχνης που 

αναδύεται. 

 

1.4 Υπερκειμενική λογοτεχνία 

 Στην παρούσα εργασία το κέντρο  της μελέτης μας αφορά την υπερκειμενική 

λογοτεχνία , καθώς το  έργο ηλεκτρονικής παιδικής λογοτεχνίας  που παρουσιάζουμε « Το 

Παλαβοχώρι» εντάσσεται σε αυτή την κατηγορία. 

Ένας απλός τρόπος να αναλογιστούμε την έννοια του υπερκειμένου είναι να σκεφτούμε 

τον τρόπο λειτουργίας του διαδικτύου ( World Wide Web) που στην πραγματικότητα δεν είναι 

τίποτα άλλο από ένα υπερκείμενο δίχως τέλος. Το υπερκείμενο συνιστά ένα δίκτυο κειμένων 

που αλληλοσυνδέονται μέσω υπερσυνδέσμων. 

Ο όρος υπερκείμενο κατασκευάστηκε από τον  Theodor Nelson στη δεκαετία του ’60  

(Xanadu project)
19

 στην προσπάθειά του να περιγράψει το είδος του κειμένου που διαβάζουμε 

στον υπολογιστή και διαφέρει από τις προηγούμενες μορφές έντυπου λόγου καθώς δεν έχει 

� 
19

 Xanadu Project στο  http://www.xanadu.com.au/xanadu  προσπελάστηκε στις 20/6/2017 



11 
 

ιεραχημένη δομή (Nelson,1992)
20

 . Η σύνδεση του υπερκειμένου με τη λογοτεχνία αποτέλεσε 

μέρος του οράματος του για τη λογοτεχνία του μέλλοντος. 

Το υπερκείμενο σαν σύλληψη είναι ωστόσο πολύ παλαιότερο και  την πατρότητα του 

έχει ο Vannevar Bush , ο οποίος το 1945 την περιγράφει στο περιοδικό Atlantic Monthly 

προσπαθώντας να προσεγγίσει το πρόβλημα της συσσώρευσης των πληροφοριών (Bush, 

1991)
21

. Με το άρθρο του «As we may think» εξέτασε ,όπως αναφέρει η Δημητρούλια « τους 

τρόπους με τους οποίους μπορούν να συνδεθούν οι διάφορες γνώσεις, κατά τη συνειρμική 

αλληλουχία με την οποία λειτουργεί το ανθρώπινο πνεύμα και πρότεινε μια συσκευή το Memex 

που λειτουργούσε κατά αυτό τον τρόπο».
22

 

Η Μαρία-Τερέζα Γιακουμάτου θεωρεί πως το υπερκείμενο ίσως να είναι η νέα 

επανάσταση στο χώρο του βιβλίου κι αυτό γιατί η μη γραμμική μορφή του επιτρέπει την άμεση 

αλληλεπίδραση του αναγνώστη μέσω των πολλαπλών διαδρομών αφήγησης που προσφέρει 

(Γιακουμάτου, 2002).
23

 Διαφορετικοί αναγνώστες θα ακολουθήσουν διαφορετικές διαδρομές και 

συνεπώς θα προσλάβουν ένα διαφορετικό αφήγημα. Ο συγγραφέας κρατά βέβαια τον έλεγχο 

αυτών των διαδρομών, το ίδιο το κείμενο ωστόσο βρίσκεται  σε μια αλληλεπίδραση με τον 

αναγνώστη- που  δεν υπάρχει στην έντυπη λογοτεχνία-   καθώς του αφήνει το περιθώριο της 

επιλογής μιας προσωπικής διαδρομής. Εάν χαρακτηρίζονται και από πολυτροπικότητα τότε 

προφέρουν μια ολότελα νέα αναγνωστική εμπειρία, συνδυάζοντας εικόνα, ήχο και βίντεο. 

Σύμφωνα με τον Aarseth, ο αναγνώστης τέτοιων κειμένων «επιτελεί τέσσερις λειτουργίες: 

� 
20

 Nelson,T. (1992). Opening Hypertext:A Memoir. In M.C. Tuman (ed.) Literacy on line: The promise 
(and peril) of Reading and Writing with Computers. Pittsburg, Univercity of Pittsburg Press, pp.43-57  στο 

Γιακουμάτου Μ.-Τ., Η λογοτεχνία μεταναστεύει στο διαδίκτυο: ανοιχτά ερωτήματα και νέα δεδομένα, εισήγηση 

στο 3
ο
 Πανελλήνιο συνέδριο « Οι τεχνολογίες της πληροφορίας και της επικοινωνίας στην εκπαίδευση» 

Παν.Αιγαίου, Ρόδος 26-29/9/2002 
21

 Bush, V. (1991), As we may think. In J.M. Nyce& P.Kahn (Eds.), From Memex to hypertext, Boston,  

Academic Press pp85-110 στο Γιακουμάτου Μ.-Τ., Η λογοτεχνία μεταναστεύει στο διαδίκτυο:ανοιχτά ερωτήματα 

και νέα δεδομένα, εισήγηση στο 3
ο
 Πανελλήνιο συνέδριο « Οι τεχνολογίες της πληροφορίας και της επικοινωνίας 

στην εκπαίδευση» Παν.Αιγαίου, Ρόδος 26-29/9/2002 
22

 Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison τ.χ. 17, 2006 

σ.97 
23

 Γιακουμάτου Μ.-Τ., Η λογοτεχνία μεταναστεύει στο διαδίκτυο:ανοιχτά ερωτήματα και νέα δεδομένα, εισήγηση 
στο 3

ο
 Πανελλήνιο συνέδριο « Οι τεχνολογίες της πληροφορίας και της επικοινωνίας στην εκπαίδευση» 

Παν.Αιγαίου, Ρόδος 26-29/9/2002 

 



12 
 

ερμηνεύει, διαπλέει, διαμορφώνει και γράφει» (Δημητρούλια, 2006:105).
24

 Η ερμηνεία γίνεται 

ταυτόχρονα με την ανάγνωση του κειμένου κατά τη διάρκεια της πλοήγησης σε αυτό. Η γραφή 

(λογοτεχνική και προγραμματική) προϋποθέτει την κατασκευαστική δυνατότητα από τον 

συγγραφέα. Στην περίπτωση αυτή θα μπορούσαμε να μιλάμε για τη σπάνια περίπτωση του συν-

συγγραφέα αναγνώστη.  

Ο  Cicconi, 
25

 καθηγητής Μηχανικής και πληροφορικής επιστήμης στο πανεπιστήμιο του 

Τρέντο, επιλέγει να ταξινομήσει τα αφηγηματικά υπερκείμενα, αποκλείοντας άλλα μη 

λογοτεχνικά υπερκείμενα όπως οι εγκυκλοπαίδειες ή οι επιστημονικές εργασίες που δεν είναι 

αφηγηματικά. Εστιάζοντας σε  όσα έχουν σαν πυρήνα το λόγο  και αποκλείοντας τα 

πολυμεσικά, θέλει να καταδείξει τη συγγένεια με την έντυπη λογοτεχνία σε αντιδιαστολή με 

άλλες μορφές αφήγησης, όπως π.χ. η κινηματογραφική. Η  κατηγοριοποίηση που προτείνει 

αφορά κείμενα που είναι ή φαίνονται να είναι μέρη μιας ιστορίας. Ο ίδιος παραδέχεται τον 

προβληματικό χαρακτήρα των κριτηρίων που θέτει, αναγνωρίζοντας την πολυτροπικότητα ως 

χαρακτηριστικό της υπερλογοτεχνίας. Αφήνοντας στην άκρη τις όποιες ενστάσεις, η 

κατηγοριοποίησή του παρουσιάζει ενδιαφέρον: 

- Παραδοσιακά αφηγηματικά έργα που έχουν ψηφιοποιηθεί (electronic translations of 

traditional narratives works). Τα έργα αυτά έχουν υπερσυνδέσμους ωστόσο η 

αφήγηση είναι γραμμική. 

- Δενδροειδείς υπεραφηγήσεις με ψευδείς διακλαδώσεις (tree-hypernarratives with 

false forkings). Η δομή είναι γραμμική και οι υπερσύνδεσμοι δίνουν την 

ψευδαίσθηση της δυνατότητας επιλογών. 

 
� 
24

 Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison τ.χ. 17, 2006 

σ.105 
25

 Cicconi, “The Shaping of Hypertextual Narratine” στο M. Yla-Kotola, J. Suoranta, S. Inkinen & J. Rinne 

(επιμ.), The Intergrated Media Machine: A Theoretical Framework, Helsinki: University of Lapland, 2000, σ. 103 



13 
 

- Δενδροειδείς υπεραφηγήσεις με αληθείς διακλαδώσεις (tree-hypernarratives with true 

forkings). Η διαφορά με την προηγούμενη κατηγορία είναι πως κάθε κλαδί καταλήγει 

σε ένα αυτόνομο επεισόδιο. 

 

- Υπεραφηγήσεις γεννημένες από γεννήτριες κειμένων (hypernarratives generated 

through expert systems). Μηχανές ιστοριών που έχουν την δυνατότητα να 

αναπαράγουν αναρίθμητες ιστορίες αποτελώντας μια εναλλακτική της προηγούμενης 

κατηγορίας. 

- Υπεραφηγήσεις που ομοιάζουν με το διαδίκτυο (web-like hypernarratives). Οι 

υπεσύνδεσμοι σε αυτή την κατηγορία  δεν συνδέονται γραμμικά.  



14 
 

 

Η τελευταία κατηγορία προτάσσεται ως «αληθινή» υπερκειμενική λογοτεχνία από τον ερευνητή 

και καταλήγει πως χρειάζεται να ξαναορίσουμε την ιδέα της αφήγησης.  

Συνοψίζοντας δεν μπορούμε παρά να συμφωνήσουμε με την ευθύβολη περιγραφή της 

Μαρίας Γιαπαλάκη: «Ρευστή, χωρίς αυστηρά προδιαγεγραμμένο σκηνικό, στο οποίο το κείμενο 

πρέπει να σταθεί-στηθεί, η γραφή ξεσπά σε περιοχές μέσα και έξω από αυτό και επιτρέπει στον 

αναγνώστη να πειραματιστεί και να οδηγηθεί σε διαφορετικές προσεγγίσεις. Η σχέση του 

κειμένου με την εικόνα και τον ήχο επαναπροσδιορίζεται. Προστίθενται δύο επιπλέον τρόποι 

έκφρασης: ο χρόνος και η αλληλεπίδραση».
26

 

 

1.5 Ιστορία και  εξέλιξη της υπερκειμενικής λογοτεχνίας 

Τα  πρωτοποριακά κινήματα  του 20
ου

 αιώνα  με την αμφισβήτηση των καθιερωμένων 

δομών και σχέσεων της λογοτεχνίας (αυθεντία συγγραφέα, σχέση αναγνώστη-κειμένου, 

νοηματοδότηση κειμένου), τους πειραματισμούς και τις αναζητήσεις τους, δημιούργησαν 

πρόσφορο έδαφος για την γέννηση της ηλεκτρονικής λογοτεχνίας. Πολλοί μοντερνιστές και 

μεταμοντερνιστές συγγραφείς είχαν στα έργα τους στοιχεία  υπερκειμενικής δομής και παιγνίου 

� 
26

 Μαρία Γιαπαλάκη, Ψηφιακή ποίηση – ΟΙ ΠΟΛΕΙΣ, στο Δημιουργική Γραφή στο σχολείο, επιμ. Σοφία 
Νικολαϊδου, Μεταίχμιο 2016 



15 
 

όμως η έντυπη μορφή αυτών των έργων εμπόδιζε την διάδραση
27

. Η Ευαγγελία Μουλά
28

 

διαπιστώνει πως « η διάσπαση της γραμμικότητας, η πολλαπλή εστίαση και η πολυφωνία, η 

συγχώνευση των χρονικών επιπέδων, η ανοικτότητα του τέλους, η αυτοαναφορικότητα, η 

διακειμενικότητα και γενικά οι προχωρημένες αφηγηματικές τεχνικές προλείαναν το δρόμο για 

την έλευση της νέας κατάστασης». 

Στα τέλη της δεκαετίας του ΄80 η εταιρεία Eastgate  με το λογισμικό «storyspace»
29

 

πρόσφερε το έδαφος για την εμφάνιση της υπερκειμενικής λογοτεχνίας. Τα έργα που γράφτηκαν 

με αυτή την υπερκειμενική πλατφόρμα ( π.χ. Afternoon, a story του Michael Joyce
30

, το Victory 

Garden του Stuart Moulthrop
31

 και το Patchwork Girl της Shelley Jackson
32

) θεωρούνται 

κλασικά έργα πρώτης γενιάς και αποτέλεσαν τη βάση για την εξέλιξη της υπερκειμενικής 

λογοτεχνίας. Το πρώτο έργο, Afternoon, a story (1990), περιέχει μόνο κείμενο ( 539 σύντομα 

αποσπάσματα) μέσω 951 υπερσυνδέσμων. Το Patchwork Girl, πέντε χρόνια αργότερα, αφορά 

μια ιστορία διαιρεμένη σε πέντε ενότητες που καλλούν τον αναγνώστη να τις ενώσει- συρράψει. 

Το κείμενο συνοδεύουν και εικόνες. Σημαντικό έργο θεωρείται το Grammatron (1998) του Mark 

Amerika
33

, όπου συνυπάρχουν κείμενο, ήχος και κινούμενη εικόνα. Οι εξελίξεις στα 

τεχνολογικά μέσα και καταλυτικά  το διαδίκτυο, τροφοδότησαν τους πειραματισμούς των 

συγγραφέων και έτσι συναντάμε πλήθος έργων με πολλές διαφοροποιήσεις μεταξύ τους στον 

τρόπο σύνθεσης και λειτουργίας των υπερκειμένων. Οι δυνατότητες που παρέχει το υπερκείμενο 

επηρέασαν και τον χώρο της ποίησης με αποτέλεσμα να εμφανιστεί το είδος της υπερκειμενικής 

ποίησης. 

� 
27

 Βλ. για παράδειγμα, Χ. Λ. Μπόρχες, Άπαντα πεζά (εισαγ., μτφρ.,σχόλια Α. Κυριακίδης, Αθήνα: 

Ελληνικά Γράμματα, 2005), Η. Cortasar, Το Κουτσό (Αθήνα: Εξάντας, 1988), Μ. Pavic, Dictionary of Khazars 

(Νέα Υόρκη: Knopf, 1988), T. Pynchon, V, (Λονδίνο: Jonathan Cape, 1963), T. Pynchon, Gravity’s Rainbow (Νέα 

Υόρκη: Penguin, 1995), J. Joyce, Οδυσσέας (μτφρ. Σ. Καψάσκης, Αθήνα: Κέδρος, 1990), L. Sterne, The life and 

opinions of Tristam Shandy, gentleman, (I. Watt, επιμ., Βοστόνη: Houghton Mifflin, 1965). 
28

 Μουλά Ευαγγελία, «e-Λογοτεχνία και θεωρία της αφήγησης ή πώς οι εξελίξεις επιτάσσουν νέες 

θεωρητικές προσεγγίσεις», ηλ. περ. i-Teacher.gr 1 (Σεπτ. 2010), σ. 23-34.  
29

 Mark  Bernstein: “Storyspace: Hypertext and the process of writing”, Hypertext/hypermedia handbook, 

1991,pp. 529-533. 
30

 M. Joyce, Afternoon, a story, Watertown, Mass.: Eastgate Systems, 1990, 

http://www.eastgate.com/catalog/Afternoon.html, Ανακτήθηκε στις 30/6/2017 
31

 S. Moulthrop Victory Garden, Watertown, Mass.: Eastgate Systems, 1995, 

http://www.eastgate.com/catalog/VictoryGarden.html, Ανακτήθηκε στις 30/6/2017 
32

 S. Jackson, Patchwork Girl, Watertown, Mass.: Eastgate Systems, 1995, 

http://www.eastgate.com/catalog/PatchworkGirl.html, Ανακτήθηκε στις 30/6/2017 
33

 http://grammatron.com/index2.html 

http://www.eastgate.com/catalog/Afternoon.html


16 
 

Έκτοτε οι συγγραφείς απομακρύνονται ολοένα από την μορφή και τα στεγανά του 

έντυπου κειμένου προσθέτοντας γραφικά και αρχεία ήχων. Η υπερκειμενική λογοτεχνία 

απασχολεί κριτικούς και ερευνητές και θεωρείται το κυρίαρχο είδος της ηλεκτρονικής 

λογοτεχνίας ως τώρα. Το διαδίκτυο αποτελεί τον κατεξοχήν χώρο συνάντησης των καλλιτεχνών 

και ιστοσελίδες προσφέρουν τον χώρο συζήτησης για την εξέλιξη και τις δυνατότητες του νέου 

είδους. Ετήσιοι διαγωνισμοί οργανώνονται από ιδρύματα σε πολλές χώρες με συμμετοχές από 

όλο τον κόσμο. 

Ο οργανισμός ηλεκτρονικής λογοτεχνίας, E Literature Organization, ELO,  από το 2002 

διοργανώνει συνέδρια για τα θέματα της ηλεκτρονικής λογοτεχνίας και δημοσιεύει αξιόλογα 

έργα στην περιοδική συλλογή του. Βραβεύει ετησίως καλλιτέχνες και κριτικούς για το έργο τους 

σε τρεις κατηγορίες :The Robert Cover Award (για έργα ηλεκτρονικής λογοτεχνίας κάθε 

είδους),the N. Katherine Hayles Award  (για έργα κριτικής της ηλ. λογοτεχνίας) και το The 

Marjorie C. Luesebrink Career Achievment Award  (για το συνολικό έργο καλλιτέχνη). Η 

περιοδική συλλογή του φιλοξενεί έργα όλων των ειδών από όλο τον κόσμο. Στην τελευταία του 

έκδοση ( Φεβρουάριος 2016) φιλοξενούνται 114 έργα από 26 χώρες σε 14 γλώσσες και 

σύμφωνα με την εκδοτική ομάδα αυτό γίνεται  όχι μόνο για να διαφυλαχθεί μια ποικιλία 

καλλιτεχνικών έργων όσο για να παραχθεί ενός είδους γενεαλογίας που περιέχει διαφορετικές 

ιστορικές παραδόσεις, τεχνικές και αισθητικές πρακτικές.
34

 

Το  Bournemouth University στο Ην. Βασίλειο διοργανώνει επίσης ετήσιο διαγωνισμό με 

τον τίτλο New media Writing Prize με τρεις κατηγορίες βραβείων: if:book Prize and Unicorn 

Student Prize (για  διαδραστικό  έργο με μορφή μικρής ιστορίας, μυθιστορήματος, ποίησης, 

ντοκιμαντέρ ή πολυμεσικό), The Dot Award (για εργασίες πολλά υποσχόμενες με πρακτικό 

αντίκρισμα) και The Gorkana Journalism Awards ( για καινοτόμες ιστορίες βασισμένες σε 

πραγματικό υλικό μέσα από τα ψηφιακά μέσα). Ο διαγωνισμός είναι παγκόσμιος και οι 

συμμετοχές γίνονται δεκτές μόνο στην αγγλική γλώσσα. Στον περσινό διαγωνισμό (2016) το 

βραβείο The Dot Award απονεμήθηκε στον Θοδωρή Χιώτη για την ιδέα του μιας πολυμεσικής 

� 
34

 «By pulling projects from these different spaces and times into the same collection, the ELC3 aims not 

only to preserve a diverse set of media artifacts but to produce a genealogy that interleaves differing 

historical traditions, technical platforms, and aesthetic practices» στο 

http://collection.eliterature.org/3/about.html 



17 
 

αυτοβιογραφίας. Το βασικό βραβείο πήρε το έργο του JR Carpenter The Gathering Cloud, ένα 

υπερκειμενικό έργο που συνδυάζει κείμενο, φωτογραφία και κινούμενη εικόνα με θέμα τον 

αποθηκευτικό διαδικτυακό χώρο Cloud.Στην ιστοσελίδα του διαγωνισμού δημοσιεύονται όλα τα 

βραβευμένα έργα. 

Ενδιαφέροντα ηλεκτρονικά περιοδικά με κύριο θέμα την ηλεκτρονική λογοτεχνία 

βρήκαμε τα εξής: Hyperrhiz: New Media Culture
35

, Sring gun Press
36

, Electronic Book Review
37

 

, Centro de cultura Digital
38

, Dichtung Digital.
39

 Το ενδιαφέρον για την ηλεκτρονική λογοτεχνία 

μοιράζονται, όπως είναι φυσικό συγγραφείς, ποιητές, κριτικοί αλλά και ειδικοί που μέχρι 

πρότινος δεν είχαν σχέση με τη λογοτεχνία, όπως προγραμματιστές και τεχνικοί των νέων 

μέσων. Μπορούμε να μιλήσουμε για μια εξαρτημένη σχέση καθώς τα εργαλεία που παρέχονται 

από τους ειδικούς, αξιοποιούνται από τους καλλιτέχνες για την παραγωγή νέων έργων και 

εκτείνονται στα όρια που αυτά προσφέρουν. 

1.6 Υπερκειμενική  λογοτεχνία  στην χώρα μας 

Στο χώρο της ηλεκτρονικής λογοτεχνίας το μοναδικό ελληνικό υπερκειμενικό έργο -

μέχρι στιγμής- είναι η κατασκευή της Σοφίας Νικολαΐδου «Πλανήτης Πρέσπα», βασισμένο στο 

ομότιτλο μυθιστόρημα.
40

 Το έργο δημοσιεύτηκε στο διαδίκτυο το 2002 και  περιλαμβάνει επτά 

συγκεκριμένες αναγνωστικές διαδρομές –πλανήτες- που αλληλοσυνδέονται δημιουργώντας ένα 

κειμενικό λαβύρινθο. Μικρά κείμενα το απαρτίζουν και  το συμπληρώνουν εικόνες και παιχνίδια 

ήχων (εκφορά λέξεων) από φοιτητές της Δραματικής Σχολής του κρατικού θεάτρου Βορείου 

Ελλάδος. Στην αρχική σελίδα περιλαμβάνονται τέσσερις ακόμη υπερσύνδεσμοι: Το όνομα της 

συγγραφέως  είναι υπεσύνδεσμος για την εργογραφία της, ο τίτλος παραπέμπει στους 

συντελεστές και σε μια εισαγωγή στο έργο. Υπάρχει ακόμη ένα σημείωμα προς τους 

αναγνώστες και στο τέλος στης σελίδας γίνεται αναφορά στη βράβευση του έργου με ειδική 

μνεία στα βραβεία Mobius 2003. Όπως και η ίδια αναφέρει στο καλωσόρισμα της , το 

� 
35

 hyperrhiz.io, 
36

 www.springgunpress.com 
37

 http://www.electronicbookreview.com/ 
38

 http://www.centroculturadigital.mx/ 
39

 http://www.dichtung-digital.de/en/ 
40

 Νικολαϊδου Σ. Πλανήτης Πρέσπα, Κέδρος, Αθήνα,2002 ,www.snikolaidou.gr . Η διαδικτυακή εκδοχή 

μικρού μέρους της ανεπτυγμένης μυθοπλασίας του έργου αναρτήθηκε πριν από την κυκλοφορία του έντυπου 

βιβλίου το 2002 και λειτούργησε, εκτός των άλλων, ως teaser.  



18 
 

υπερκείμενο αυτό «είναι ένα διαδικτυακό κέρασμα» και προσκαλεί τους επισκέπτες αναγνώστες 

να «παίξουν» με το κείμενο, εξερευνώντας τους υπερσυνδέσμους.   

Ο Γιώργος Ναλμπαντίδης κινηματογραφιστής και απόφοιτος του μεταπτυχιακού 

τμήματος δημιουργικής γραφής του Πανεπιστημίου Δ. Μακεδονίας , στα πλαίσια της 

διπλωματικής του εργασίας δημιούργησε ένα υπερκειμενικό έργο με τίτλο «μικρο-ιστορίες». Το 

έργο αυτό περιέχει διαφορετικά είδη ηλεκτρονικής λογοτεχνίας (υπερκείµενο, flash-fiction, 

twitter-fiction). Ο συγγραφέας παρουσιάζει την κατασκευή του αναφέροντας « κάθε σελίδα των 

µικρο-ιστοριών λειτουργεί ως κόµβος, εµπεριέχοντας 2,3 ή 9 υπερδεσµούς (συνήθως λεκτικούς 

ή φραστικούς) που οδηγούν σε µία άλλη σελίδα, ή σε νέα διαµόρφωση της ίδιας σελίδας. Με 

αυτόν τον τρόπο δηµιουργείται ένα ψευδο-διαδραστικό περιβάλλον. Διαδραστικό µε την έννοια 

ότι ο αναγνώστης είναι αυτός που καλείται να επιλέξει την αφηγηµατική του πορεία εντός των 

µικρο-ιστοριών· ψευδο-διαδραστικό γιατί οι επιλογές αυτές δεν είναι άπειρες, όντας ήδη 

προκαθορισµένες από τον συγγραφέα. Αυτή η ψευδο- διαδραστικότητα µάλιστα οφείλει να µην 

είναι κεκαλυµµένη, αλλά εµφανής στον αναγνώστη»
41

. Οι ιστορίες των εννέα ηρώων δεν 

ακολουθούν γραμμική σύνδεση αλλά διαπλέκονται. Τα κείμενα συνοδεύονται από εικόνες, 

χωρίς να χάνουν όμως τον κυρίαρχο ρόλο τους ως φορείς της αφήγησης και είναι περιορισμένα 

σε έκταση για την εύκολη ανάγνωση. Το έργο αυτό είναι δημοσιευμένο στην ιστοσελίδα του 

δημιουργού του και ένα μικρό δείγμα έχει μεταφραστεί στα αγγλικά
42

. 

 Από τα ελληνικά ηλεκτρονικά  φιλολογικά περιοδικά και τους κόμβους απουσιάζει η 

αναφορά της ηλεκτρονικής λογοτεχνίας. Ίσως θα ήταν βεβιασμένη η αιτιολόγηση πως δεν 

υπάρχουν έλληνες συγγραφείς που να δημιουργούν στο είδος αυτό. Όπως είδαμε και παραπάνω 

Έλληνας συγγραφέας βραβεύτηκε σε παγκόσμιο διαγωνισμό ( Θ. Χιώτης, The Dot Award , 

2016). Ίσως η γλώσσα των έργων να μην είναι η ελληνική για την ευκολότερη δημοσίευσή τους 

και αναγνωσιμότητάς τους από ένα ευρύτερο κοινό. Στο σημείο αυτό πρέπει να αναφέρουμε πως 

το υπερκείμενο με τη μορφή ποιήματος έχει καλύτερη σταδιοδρομία. Ίσως τελικά οι ποιητές και 

οι αναγνώστες της ποίησης να αγκάλιασαν περισσότερο το νέο αυτό είδος. Η έλλειψη επίσης  

διαγωνισμών υπερλογοτεχνίας, ανάλογων του εξωτερικού δεν βοηθά στην παραγωγή και 

δημοσίευση νέων έργων. 

� 
41

 http://www.yiorgosnalpantidis.com/Texts/Electronic_Literature.pdf, σελ.39 
42

 http://www.yiorgosnalpantidis.com/eliterature_gr.html 

http://www.yiorgosnalpantidis.com/Texts/Electronic_Literature.pdf


19 
 

Στο χώρο της παιδικής ηλεκτρονικής λογοτεχνίας με υπερκειμενική αφήγηση «Το Ποπ 

Κορν που έγινε Ποπ Σταρ» του Ευγένιου Τριβιζά, είναι το πρώτο έργο τέτοιας μορφής στην 

ελληνική γλώσσα. Είναι μία διεθνής παραγωγή της εταιρείας Ever After Tales
43

και κυκλοφορεί 

επίσης στα αγγλικά και στα ισπανικά.  Στην αρχική σελίδα συναντάμε πέντε υπερσυνδέσμους. 

Ένας μας δίνει πληροφορίες για την υπόθεση, ο δεύτερος  οδηγεί σε παιχνίδια (παζλ, 

ζωγραφική) και οι άλλοι τρεις την αφήγηση της ιστορίας με ισάριθμους τόπους :ανάγνωση, 

ακουστική αφήγηση και παρακολούθηση χωρίς διάδραση, με τη μορφή ταινίας.  Η ιστορία έχει 

τη μορφή animation και εξελίσσεται γραμμικά μέσα από 28 επεισόδια . Ο αναγνώστης μπορεί να 

κινηθεί στο προηγούμενο και επόμενο επεισόδιο καθώς και να έχει την επιλογή της ακουστικής 

αφήγησης. Στα επεισόδια υπάρχουν επιλογές υπερσυνδέσμων ήχων και εικόνων καθώς και ένα 

πρωτότυπο τραγούδι.  

Το δεύτερο έργο είναι το παραμύθι « Το κοτσάνι του Πετροκέρασου»  («Little Emily, the 

Cherry Stalk and the Eraser Bombs») από τον ίδιο συγγραφέα. Το έργο απέσπασε το πρώτο 

βραβείο στο διεθνή διαγωνισμό  Kidscreen Awards στις ΗΠΑ, ως το καλύτερο διαδραστικό 

βιβλίο για το 2016. Η δομή  και η μορφή (animation) του είναι ίδια με το προηγούμενο 

παραμύθι. Η ιστορία αποτελείται από 16 επεισόδια που συνδέονται γραμμικά. Σε κάθε επεισόδιο 

ο αναγνώστης – θεατής μπορεί με ένα άγγιγμα στην οθόνη να παίξει δίνοντας κίνηση σε 

στοιχεία της εικόνας. Δεν υπάρχουν υπεσύνδεσμοι που να οδηγούν σε άλλες εικόνες και ήχους 

όπως στο πρώτο παραμύθι. Τα δύο αυτά έργα έχουν την μορφή application και οι μικροί 

αναγνώστες μπορούν να τα διαβάσουν στην οθόνη του κινητού τηλεφώνου και του Tablet. 

Προσφέρουν μια νέα αναγνωστική εμπειρία που ξεφεύγει από τους περιορισμούς των ψηφιακών 

βιβλίων και είναι πιο κοντά στον κινηματογράφο κινουμένων σχεδίων και στα video games. Οι 

συνεργάτες του συγγραφέα (Hal Waite-διεύθυνση παραγωγής  και  Παναγιώτης Ράππας- 

σκηνοθέτης, animator) προέρχονται εξάλλου από τον χώρο του κινηματογράφου. 

Μια ιστοσελίδα για την κατασκευή διαδραστικών αφηγήσεων δημιουργήθηκε από το 

Εργαστήριο Νέων Τεχνολογιών στην Επικοινωνία, την Εκπαίδευση & τα ΜΜΕ του Τμήματος 

Επικοινωνίας & ΜΜΕ του Πανεπιστημίου Αθηνών, η « Μηλιά»
44

.Η πλατφόρμα δημιουργήθηκε 

το 2010 από ερευνητικούς συνεργάτες και μεταπτυχιακούς φοιτητές του εργαστηρίου με 

� 
43

 www.everaftertales.com 
44

 http://www2.media.uoa.gr/medialab/milia/ 

http://kidscreen.com/2016/02/09/the-2016-kidscreen-awards-winners-are/


20 
 

συντονιστή τον Επίκουρο Καθηγητή Δημήτρη Γκούτσο, με την επιστημονική ευθύνη του 

επιστημονική ευθύνη του Διευθυντή του Εργαστηρίου Νέων Τεχνολογιών Καθηγητή Μιχάλη 

Μεϊμάρη. Η ιστοσελίδα προσφέρει πολυμεσικά εργαλεία για την κατασκευή αφηγήσεων που με 

τη μορφή φύλλων, λουλουδιών και μήλων γεμίζουν ένα ψηφιακό δέντρο. Καθένα από τα 

παραπάνω είναι ένας υπερσύνδεσμος για  φωτογραφίες, κείμενο, ήχο ή βίντεο ανάλογα με τις 

ανάγκες της ιστορίας και τον τρόπο που ο κάθε χρήστης επιλέγει να την αφηγηθεί. Οι 

δημιουργοί αναλύουν το σκεπτικό τους λέγοντας πως: « Σκοπός είναι να προσφέρεις και σε 

άλλους τα κατάλληλα εργαλεία, ώστε να φυτέψουν και εκείνοι τα δικά τους ψηφιακά δέντρα, 

στο δικό τους ψηφιακό χωράφι ή να «κρεμάσουν» το δικό τους μηλαράκι με περιεχόμενο στο 

δέντρο κάποιου φίλου. Με αυτόν τον τρόπο – της συμμετοχής και της από κοινού δημιουργίας - 

οι ιστορίες γίνονται διαδραστικες (interactive) και πέρα για πέρα ψηφιακές». Ο χώρος 

προσφέρει τη δυνατότητα να δημιουργήσεις δικές σου και να  διαβάσεις έτοιμες 

«μηλοϊστορίες». Έχουν δημιουργηθεί μέχρι στιγμής 44 δέντρα με ιστορίες, οι περισσότερες με 

εκπαιδευτικό περιεχόμενο. Τα μήλα είναι αριθμημένα κι έτσι ο περιηγητής συνθέτει την ιστορία. 

Όπως αναφέρουν οι δημιουργοί «φιλοδοξία της Μηλιάς είναι να προσφερθεί ως καινούριο μέσο 

στην υπηρεσία της ελεύθερης γνώσης, έκφρασης και δημιουργικότητας». Είναι ένας πολύ 

ωραίος χώρος, εύκολος στη χρήση, ιδανικός για την εξοικείωση του παιδικού κοινού με τον 

ηλεκτρονικό γραμματισμό. Ένα  πολυμεσικό περιβόλι που μπορεί να καλλιεργηθεί ο σπόρος της  

υπερλογοτεχνίας μέσα από δεξιότητες δημιουργικής γραφής  και  ηλεκτρονικής ανάγνωσης. 

Στην περιήγησή μας σε ηλεκτρονικές σελίδες που απευθύνονται σε παιδιά διαπιστώσαμε 

πως χρησιμοποιείται ο όρος «διαδραστικές ιστορίες ή παραμύθια» καταχρηστικά. Πρόκειται για 

ψηφιακά βιβλία που προσφέρουν απλώς την δυνατότητα ακουστικής αφήγησης. Ο αναγνώστης 

γυρίζει μόνο τις σελίδες όπως και σε ένα έντυπο βιβλίο. Μπορεί ακόμη να συνοδεύεται από 

κάποιο παιχνίδι ή σελίδα για χρωματισμό  σε χώρο εκτός  της αφήγησης. 

Θυμίζουμε πως τα ψηφιοποιημένα βιβλία ( e-books) δεν εντάσσονται στην κατηγορία 

της υπερκειμενικής λογοτεχνίας και γι’ αυτό δεν είναι αντικείμενο της παρούσας μελέτης. 

1.7  Νέες  συγγραφικές και αναγνωστικές πρακτικές 

  Η ύπαρξη της λογοτεχνίας στο χώρο του διαδικτύου, η πολυμεσικότητα, το 

υπερκείμενο και ο υβριδισμός που ενυπάρχουν στη νέα λογοτεχνική πραγματικότητα 



21 
 

προσκαλούν τον συγγραφέα και αναγνώστη σε μια πρωτόγνωρη περιπέτεια. Αλλάζουν άραγε οι 

σχέσεις και οι ρόλοι σε σύγκριση με την συγγραφή και ανάγνωση της έντυπης λογοτεχνίας; 

Τα υπερκείμενα και τα πολυτροπικά κείμενα, όπως αναφέρει η Σ. Νικολαΐδου, 

προτείνουν ένα διαφορετικό, διαδραστικό και δυναμικό, επικοινωνιακό μοντέλο συγγραφής και 

πρόσληψης της λογοτεχνίας. Παράλληλα, προτείνουν ένα διαφορετικό είδος αναγνωστικής 

προσέγγισης και θεωρητικού λόγου για τη λογοτεχνία.
45

 Η ομάδα των παιδαγωγών του New 

London Group  μίλησε για «πολυγραμματισμούς» διευρύνοντας και εξελίσσοντας τον όρο 

γραμματισμός για να αντιμετωπίσει τη πραγματικότητα που διαμορφωνόταν και είχε τα εξής 

χαρακτηριστικά: α) την αυξανόμενη σημασία της πολιτισμικής και γλωσσικής πολυμορφίας και 

την ανάδυση πολλαπλών και αποκλινουσών ενδογλωσσικών παραλλαγών σε μία κοινωνία 

ολοένα και πιο πολύγλωσση και πολυπολιτισμική, και β) την πολυτροπικότητα των κειμένων ως 

αποτέλεσμα της χρήσης των νέων τεχνολογιών επικοινωνίας, όπου το νόημα πλάθεται με όλο 

και πιο πολυτροπικέs μεθόδους στις οποίες η γραπτή γλώσσα διαπλέκεται με εξωγλωσσικά 

νοήματα οπτικά, ηχητικά, κινητικά( Ντίνας, 2004)
46

. Η Μουλά (2010)
47

 αναφέρει πως « η 

μετατροπή ενός λογοτεχνικού κειμένου  σε  ηλεκτρονικό  σημαίνει  την  επανασύλληψή  του  με  

όρους  οπτικούς,  ακουστικούς,  κινητικούς  κ.ά.,  με  αποτέλεσμα  να  παράγεται μια τελείως 

καινούρια δημιουργία, που δεν μπορεί  παρά να κριθεί με τα δεδομένα του μέσου που 

χρησιμοποιεί. Γι’ αυτό και έχει προταθεί έναντι του παραδοσιακού όρου εγγραμματισμός, ο 

όρος ηλεκτρογραμματισμός (electracy)» . Οι ερευνητές διευκρινίζουν πως ο όρος αυτός δεν 

αφορά πρωταρχικά την κατάκτηση τεχνικών δεξιοτήτων αλλά περιλαμβάνει την κατάκτηση 

τόσο κριτικών γνωστικών δεξιοτήτων όσο την εφαρμογή γνώσης και τεχνικών δεξιοτήτων. 

Αυτές οι γνωστικές δεξιότητες  συμπεριλαμβάνουν τις δεξιότητες ανάγνωσης και αρίθμησης 

� 
45

 Σοφία Νικολαΐδου , ΤΠΕ και Λογοτεχνία: νέα δεδομένα για τη συγγραφή, την πρόσληψη και τη διδασκαλία 

της λογοτεχνίας στο Επιμόρφωση εκπαιδευτικών στη χρήση και αξιοποίηση των ΤΠΕ στην Εκπαιδευτική Διδακτική 

Διαδικασία, Επιμορφωτικό υλικό για την Επιμόρφωση των Εκπαιδευτικών στα κέντρα Στήριξης Επιμόρφωσης, 

Τεύχος 3, κλάδος ΠΕ02, Πάτρα:ΙΤΥ,2008 
46

 Ντίνας, Κ. 2004. Γραμματισμός – Πολυγραμματισμοί και διαπολιτισμική γλωσσική διδασκαλία. Στο: 

Γεωργογιάννης, Π. (επιμ.) Διαπολιτισμική Εκπαίδευση. 1ο Πανελλήνιο Συνέδριο. Πάτρα: Κέντρο Διαπολιτισμικής 

Εκπαίδευσης, σσ. 193-206 

47
 Μουλά Ευαγγελία, «e-Λογοτεχνία και θεωρία της αφήγησης ή πώς οι εξελίξεις επιτάσσουν νέες 

θεωρητικές προσεγγίσεις», ηλ. περ. i-Teacher.gr 1 (Σεπτ. 2010), σ. 23-34. 



22 
 

όπως και της κριτικής σκέψης, που περιέχει ο γενικός όρος εγγραμματισμός. Χωρίς όλες αυτές 

τις δεξιότητες δεν μπορεί να επιτευχθεί ο ηλεκτρογραμματισμός 
48

. 

Οι μελέτες των κριτικών στρέφουν την προσοχή τους κυρίως στον αναγνώστη και στις 

αλλαγές της αναγνωστικής εμπειρίας που προκαλούν τα κείμενα ηλεκτρονικής λογοτεχνίας και 

εστιάζουν στην υπερκειμενική λογοτεχνία, ως φορέα των μεγαλύτερων αλλαγών. Η ανάγνωση 

σύμφωνα με τον Καρακίτσιο προϋποθέτει πολύπλοκες διεργασίες και βρίσκεται σε συνεχή 

εξέλιξη και μεταβολή στην ιστορική πορεία του ανθρώπου, απαιτώντας το συντονισμό 

πολλαπλών νευροφυσιολογικών, ψυχικών και πνευματικών λειτουργιών ( Καρακίτσιος, 2011).
49

 

Η ανάγνωση των υπερκειμένων αποδίδεται πλέον με τον όρο «ξεφύλλισμα» (“browsing”)
50

 και 

όπως επισημαίνει η Νικολαΐδου ( 2008) πραγματοποιείται με όρους ζάπινγκ. 

Οι αναγνώστες της ηλεκτρονικής λογοτεχνίας επιστρατεύουν παλιές και αναπτύσσουν 

νέες αναγνωστικές δεξιότητες για να ανταπεξέλθουν στις προκλήσεις των κειμένων αυτών. 

Πολυεπίπεδα κείμενα, μη γραμμική αφήγηση, εικόνα βίντεο και ήχοι συνυπάρχουν στα 

υπερκειμενικά έργα και προσφέρουν άμεση  αλληλεπίδραση με τον αναγνώστη. Ο αναγνώστης-

θεατής βιώνει την αναγνωστική εμπειρία με περισσότερες αισθήσεις και μοιάζει να είναι αυτός ο 

κυρίαρχος του κειμένου καθώς μέσα από την δυνατότητα των επιλογών που του παρέχονται 

αποφασίζει την αφηγηματική διαδρομή που θα ακολουθήσει. « Αυτά τα κατακερματισμένα 

κείμενα ελευθερώνουν τη φαντασία του αναγνώστη, ο οποίος ουσιαστικά βυθίζεται στα 

πολλαπλά επίπεδα του κειμένου» (Γιακουμάτου 2002)
51

 Όμως δεν έχει στην πραγματικότητα 

εκείνος τον απόλυτο έλεγχο καθώς ο συγγραφέας έχει προαποφασίσει τις διαδρομές και το 

βαθμό επέμβασης του αναγνώστη στο κείμενο του. «Η αναγνωστική ανταπόκριση σε ένα 

ηλεκτρονικά διαµεσολαβηµένο αναγνωστικό περιβάλλον, δίνει τη δυνατότητα στο κείμενο να 

γίνει ο χώρος αντιπαράθεσης μεταξύ του συγγραφέα και του αναγνώστη.  Ωστόσο, δεν πρέπει να 

παραβλέπεται και το τρίτο σκέλος αυτής της αλληλεπίδρασης, ο ίδιος ο ηλεκτρονικός χώρος» 

(Τσιουπλή,2013). Ο υπολογιστής μπορεί να αντικαταστήσει «το συγγραφέα µε τον αναγνώστη, 

� 
48

 Digital Transformation A Framework for ICT Literacy, A Report of the International ICT Literacy Panel 

https://www.ets.org/Media/Tests/Information_and_Communication_Technology_Literacy/ictreport.pdf 
49

 Καρακίτσιος, Ανδρέας (2011). «Φιλαναγνωσία… φανατική συνήθεια». Στο Αρτζανίδου et al. Παιχνίδια 

φιλαναγνωσίας και αναγνωστικές εµψυχώσεις. Αθήνα: Gutenberg, σ.22 
50

 G. Heba, “HyperRhetoric: Multimedia, literacy, and the future of composition”, Computers & 

Composition, 14 (1), 1997, 19-44. 
51

 Τερέζα Γιακουμάτου, Δίκτυα και οθόνες- Βήματα προς μία νέα σχέση με τον γραπτό λόγο, περ. 

Φιλόλογος τχ.107, 2002 



23 
 

όπως ακριβώς αντικαθιστά τον αναγνώστη µε το συγγραφέα, ερμηνεύοντας και 

παρερμηνεύοντας τον έναν έναντι του άλλου» (Bolter 2006: 243). 

Ο Bolter επισημαίνει ακόμη πως ο αναγνώστης βιώνει ένα «αγώνα για νόημα» κατά την 

ανάγνωση και πως η υπερμεσικότητα τον εισάγει στον κειμενικό κόσμο με τρόπο ώστε να 

αλληλεπιδράσει με αυτόν με τα δικά του αισθητηριακά μέσα και να διευκολύνει τη 

συλλειτουργία λέξεων και εικόνων. (Bolter 2006: 81,83-90-105,111,179)
52

. Οι Τερέζα 

Γιακουμάτου και Σοφία Νικολαΐδου πιστεύουν πως ο αναγνώστης του υπερκειμένου εμπλέκεται 

δυναμικά στο παιχνίδι της ανάγνωσης καθώς η δομική ρευστότητα που χαρακτηρίζει τα 

υπερκείμενα και η ευέλικτη διαμόρφωσή τους, δημιουργούν μια διερευνητική αναγνωστική 

εμπειρία (Γιακουμάτου- Νικολαϊδου,2002).
53

 Η Γιακουμάτου σε δημοσίευσή της στο περιοδικό 

Φιλόλογος
54

 μας πληροφορεί για τις θέσεις κάποιων ερευνητών πάνω στην αναγνωστική και 

συγγραφική εμπειρία του υπερκειμένου. Διαβάζουμε πως η Yellowlees Douglas , καθηγήτρια 

λογοτεχνίας στο πανεπιστήμιο της Florida και υπερκειμενική συγγραφέας, παραλληλίζει το 

υπερκείμενο με μια βόλτα στο λούνα- πάρκα: ποτέ δεν ξέρεις πού θα συναντήσεις εκπλήξεις. Ο 

Michael Joyce του κολλεγίου Vassar στην Νέα Υόρκη, συγκρίνει το υπερκείμενο με τη μουσική 

καθώς ισχυρίζεται ότι αποτελεί μία σύνθεση φράσεων επαναλήψεων, ρυθμού. Για την 

Γιακουμάτου, οι Σειρήνες της λογοτεχνίας διατηρούν τη σαγήνη τους και στο υπερκείμενο 

πολλαπλασιάζοντας τα ερεθίσματα που δέχεται ο αναγνώστης. Αναδεικνύονται , μέσω των 

υπερμέσων, στοιχεία μορφής και δομής του λογοτεχνικού κειμένου που έμεναν αφανή στην 

έντυπη μορφή. « Οι ΤΠΕ εντάσσουν με εμφανέστερο τρόπο τον αναγνώστη στο μηχανισμό της 

διαμόρφωσης του λογοτεχνικού κειμένου»( Νικολαΐδου, 2008). 

Το αναγνωστικό  κοινό, για  το οποίο ο υπολογιστής, το κινητό τηλέφωνο και το tablet 

αποτελούν εργαλεία καθημερινής χρήσης, η ύπαρξη της λογοτεχνίας μέσα σε αυτά τα 

περιβάλλοντα δεν  θα μπορούσε να αποτελεί έκπληξη. Σαφώς και ο σύγχρονος αναγνώστης 

διαφοροποιείται από τον παραδοσιακό ως προς τα μέσα και τις δεξιότητες που επιστρατεύει 

κατά την αναγνωστική διαδικασία χωρίς όμως να υπολείπεται στην απόλαυση ενός κειμένου. 

� 
52

 Bolter, Danid Jay. Οι μεταμορφώσεις της γραφής, υπολογιστές, υπερκείμενο και αναμορφώσεις της 

τυπογραφίας/μτφ. Δημήτρης Ντούνιας. Αθήνα, Μεταίχμιο, 2006 
53

 Γιακουμάτου Τ.  Νικολαϊδου Σ. , Η λογοτεχνία μπροστά στην πρόκληση του διαδικτύου. Μια μελέτη της 

αναγνωστικής συμπεριφοράς του κοινού σε ένα λογοτεχνικό υπερκείμενο.2002 
54

 Τερέζα Γιακουμάτου, Δίκτυα και οθόνες- Βήματα προς μία νέα σχέση με τον γραπτό λόγο, περ. 

Φιλόλογος τχ.107, 2002 



24 
 

Κάποιοι ισχυρίζονται πως λείπει η καταβύθιση του αναγνώστη στο βιβλίο καθώς αλλάζει η 

σχέση του με αυτό και κάνουν λόγο για μεταμόρφωση των αναγνωστών σε θεατές 

(Birgets,1997: 28, Jones, 2000:172)
55

. Στον αντίλογο αυτών των ισχυρισμών άλλοι μελετητές 

υποστηρίζουν ότι η καταβύθιση εξακολουθεί να συμβαίνει και μπροστά στην οθόνη ( Murray 

1997)
56

. 

Η αναγνωστική συμπεριφορά των ελλήνων αναγνωστών υπερκειμενικής λογοτεχνίας 

ερευνήθηκε από τις Γιακουμάτου, Νικολαΐδου το διάστημα Νοέμβριος 2001 έως Μάρτιος του 

2002 με πυρήνα της έρευνας το μοναδικό ελληνικό υπερκείμενο «Πλανήτης Πρέσπα». Το 

δείγμα περιελάμβανε 337 Έλληνες πολίτες ηλικίας 16 ετών και άνω και η διεξαγωγή της 

έρευνας έγινε με ερωτηματολόγια και ημιδομημένες συνεντεύξεις. Η έρευνα παρουσιάστηκε στο 

Γ΄ Πανελλήνιο Συνέδριο «Η Λογοτεχνία Σήμερα: Όψεις, Αναθεωρήσεις, Προοπτικές» στην 

Αθήνα  το 2002.   Στα πορίσματά τους διαβάζουμε πως το 44,2% δηλώνει ικανοποίηση από τον 

έλεγχο του κειμένου και το 79,4% ότι δεν συνάντησε προβλήματα στην πλοήγηση. Την 

συνύπαρξη εικόνων καλοδέχτηκε το 91,2% ενώ την εμπλοκή του ήχου εκτίμησε το 53%. Το 

44,1 % παραδέχεται ότι δεν διάβασε όλο το κείμενο και το 58,8% απάντησε πως συχνά 

αισθάνθηκε σύγχυση. Οι ερευνήτριες καταλήγουν στην εκτίμηση πως ο αναγνώστης « κινείται 

με όρους τηλεοπτικού ζάπινγκ και αραιότερα με όρους εμβάπτισης σε ένα νέο συγγραφικό 

σύμπαν»
57

.  

Η  Μαρίτα Παπαρούση και ο Καλόγηρος Βασίλειος σχολιάζοντας τα αποτελέσματα της 

παραπάνω έρευνας αποδίδουν την μη ολοκλήρωση της ανάγνωσης από το 44,1 %  στο γεγονός 

πως το έργο ήταν προσβάσιμο μόνο από τον ηλεκτρονικό υπολογιστή, που  την καθιστά 

δύσκολη. Στην δική τους έρευνα, δέκα χρόνια μετά, χρησιμοποιήθηκε το ίδιο έργο με 

διαφορετικά μέσα ανάγνωσης κάθε φορά, υπολογιστής ( σταθερός ή φορητός) και ipad. Με τη 

χρήση του Η/Υ μόνο το 56,7% του δείγματος ολοκλήρωσε την ανάγνωση του έργου, 

� 
55

 Birgets ο.π. υπ.5 

Jones, J.C. the internet and everyone, London, ellipsis, 2000, p.62 στο Γιακουμάτου Μ.-Τ., Η λογοτεχνία 
μεταναστεύει στο διαδίκτυο:ανοιχτά ερωτήματα και νέα δεδομένα, εισήγηση στο 3

ο
 Πανελλήνιο συνέδριο « Οι 

τεχνολογίες της πληροφορίας και της επικοινωνίας στην εκπαίδευση» Παν.Αιγαίου, Ρόδος 26-29/9/2002 
56

 Murray, J.H. Immersion, in Hamlet on the HolodackQ The future of Narrative in Cyberspace,Cambridge, 
Massachusetts, MIT Press,1991, p.33 στο Γιακουμάτου Μ.-Τ., Η λογοτεχνία μεταναστεύει στο διαδίκτυο: ανοιχτά 

ερωτήματα και νέα δεδομένα, εισήγηση στο 3
ο
 Πανελλήνιο συνέδριο « Οι τεχνολογίες της πληροφορίας και της 

επικοινωνίας στην εκπαίδευση» Παν.Αιγαίου, Ρόδος 26-29/9/2002 
57

 Γιακουμάτου Τ.  Νικολαΐδου Σ. , Η λογοτεχνία μπροστά στην πρόκληση του διαδικτύου. Μια μελέτη της 

αναγνωστικής συμπεριφοράς του κοινού σε ένα λογοτεχνικό υπερκείμενο,2002 



25 
 

αναφέροντας πως δεν έχει συνηθίσει να διαβάζει σε Η/Υ ή ότι κουράστηκε. Όταν άλλαξε το 

μέσο ανάγνωσης τα αποτελέσματα ανατράπηκαν, το 100% του δείγματος ολοκλήρωσε την 

ανάγνωση. Το δείγμα στο σύνολό του δήλωσε την προτίμησή του στην ανάγνωση μέσω  ipad. 

Το μικρό του μέγεθος, η φορητότητά του και η ευκολία στη χρήση ήταν οι απαντήσεις των 

ερωτηθέντων στην αιτιολόγηση  αυτής της προτίμησης. 
58

  

Όπως παρατηρούμε η αναγνωστική συμπεριφορά επηρεάζεται άμεσα από το μέσο 

ανάγνωσης της ηλεκτρονικής λογοτεχνίας. Οι τεχνολογικές εξελίξεις συμβάλλουν στην αλλαγή 

της αναγνωστικής συμπεριφοράς. Το ενδιαφέρον των επιστημόνων για το νέο μέσο και την 

χρησιμότητα του εκτείνεται σε πολλά  πεδία, από την παρατήρηση της εγκεφαλικής 

δραστηριότητας κατά την ανάγνωση ψηφιακών βιβλίων μέχρι την αποτελεσματικότητά τους ως 

εργαλεία μάθησης για παιδιά με ειδικές μαθησιακές ανάγκες.
59

 

 Σε ό,τι αφορά την ανάγνωση ψηφιακών κειμένων σε μικρότερες ηλικίες, έρευνες έχουν 

δείξει πως βοηθά την ανάπτυξη του λεξιλογίου των νηπίων (Ofra Korat, 2008) καθώς η 

συνύπαρξη κειμένου και συγχρονισμένης αφήγησης σε συνδυασμό με ήχους και κινούμενες 

εικόνες συνθέτουν ένα πολυμεσικό λεξικό που βοηθά τη γλωσσική ανάπτυξη. Άλλη έρευνα 

καταδεικνύει τη διαφοροποίηση στη συγκέντρωση των παιδιών κατά τη διάρκεια της ανάγνωση 

ενός έντυπου και ενός ηλεκτρονικού εικονογραφημένου βιβλίου. Στα συμπεράσματα οι 

ερευνητές καταλήγουν πως ο βαθμός συγκέντρωσης των αναγνωστών έντυπων βιβλίων είναι 

μεγαλύτερος ωστόσο η προσοχή αποσπάται ευκολότερα όταν δεν υπάρχει αλληλεπίδραση με το 

ηλεκτρονικό μέσο (Tien-Ling Yeh& Chun-Ching Chen, 2016) . 

Τα κείμενα  που απομακρύνονται από την έντυπη μορφή του βιβλίου ενθουσιάζουν τους 

έφηβους αναγνώστες, καθώς βρίσκουν το ηλεκτρονικό «ξεφύλλισμα» και την ακρόαση μιας 

ιστορίας ιδιαίτερα ελκυστικά, σύμφωνα με την έρευνα της Τσιουλπή (2013)
60

. Η  ίδια σημειώνει 

� 
58

 Μ. Παπαρούση, Β. Καλόγηρος, Υπερλογοτεχνία και Υπερκείμενο. Μια νέα μορφή λογοτεχνίας μέσα 

από το «πάντρεμά» της με το διαδίκτυο και τους ηλεκτρονικούς υπολογιστές. Περιοδικό i-teacher, Ιανουάριος 2012, 

τχ.4 σελ 131-133.  
59

 Για τη χρήση της τεχνολογίας στο μάθημα της γλωσσικής διδασκαλίας βλ. στο Κουτσογιάννης, Δ. (επιμ. 
2001). Πληροφορική- επικοινωνιακή τεχνολογία και γλωσσική αγωγή: η διεθνής εμπειρία. Θεσσαλονίκη: Κέντρο 
Ελληνικής Γλώσσας. 

60
 Η έρευνα έγινε στα πλαίσια  μεταπτυχιακής διατριβής, με επόπτρια την Ε. Χοντολίδου και τίτλο: 

«Ζωντανεύοντας e-ιστορίες: Η λογοτεχνική αγωγή στο διαδίκτυο», Φιλοσοφική Σχολή ΑΠΘ. 



26 
 

πως οι διαδικτυακές δραστηριότητες που ζητούν την ενεργή συμμετοχή βρίσκονται ιδιαίτερα 

ψηλά στις προτιμήσεις των  εφήβων του δείγματος.
61

 

Ο Alison Bryant στο συνέδριο του Digital Book World, στη Ν.Υόρκη  το 2013,αναφέρει 

πως μέσα σε ένα χρόνο (2011-2012) η αγορά του παιδικού ψηφιακού βιβλίου τριπλασιάστηκε. 

Σε έρευνά  του ιδρύματος Forbes και της εταιρείας PlayScience συμμετείχαν 1237 γονείς 

παιδιών ηλικίας 2 έως 13 ετών. Το 85% των παιδιών βρέθηκε να  διαβάζει ψηφιακά τουλάχιστον 

μια φορά την εβδομάδα καθώς οι συσκευές ψηφιακής ανάγνωσης αποτελούν μια οικιακή 

συσκευή. Οι γονείς αξιολογούν θετικά τη χρήση e-book ενώ δεν θεωρούν σημαντική την 

ακουστική αφήγηση
62

. Να σημειώσουμε εδώ μία παράμετρο της ηλεκτρονικής λογοτεχνίας, 

αυτή του κόστους πρόσβασης. Οι συσκευές ψηφιακής ανάγνωσης ( e-readers), τα i-pad , οι 

ηλεκτρονικοί υπολογιστές καθώς  τα ίδια τα ψηφιακά έργα και το κόστος απόκτησής τους 

καθορίζει σε μεγάλο βαθμό το αναγνωστικό κοινό.  Ακόμη δεν πρέπει να ξεχνάμε πως στις 

μικρές ηλικίες (προσχολική και πρωτοσχολική) απαιτείται η διαμεσολάβηση του ενήλικα, ώστε 

το παιδί να έχει πρόσβαση σε ψηφιακά κείμενα. Ο βαθμός επηρεασμού της αναγνωστικής 

συμπεριφοράς  των νέων από αυτούς τους δύο παράγοντες θα μπορούσε να αποτελέσει πεδίο 

έρευνας στο μέλλον. 

Είναι αλήθεια πως η έρευνα γύρω από τη αναγνωστική συμπεριφορά των παιδιών σε 

κείμενα ηλεκτρονικής λογοτεχνίας είναι περιορισμένη. Η Kathleen Schreurs, υποψήφια  

διδάκτορας στο Western University του Καναδά, το αποδίδει  εν μέρει στο γεγονός ότι πρόκειται 

για ένα νέο φαινόμενο και χρειάζεται να δοθεί χρόνος για να μελετηθούν οι αναδυόμενες 

συμπεριφορές. Επιπλέον επισημαίνει πως οι έρευνες ως τώρα επικεντρώνονται  περισσότερο στη 

λογοτεχνία και την εκπαίδευση και λιγότερο στο εάν και κατά πόσο τα παιδιά απολαμβάνουν 

την ψηφιακή ανάγνωση. Επιπλέον η αναγνωστική συμπεριφορά των παιδιών ερευνάται μέσα 

� 
61

 Για την ανάδειξη της κοινωνικής φύσης της απόκτησης της εγγραμματοσύνης στους νέους  βλ. Smith, 
Frank ( 1988). Joining the Literacy ClubFurther Essays on education. London: Heineman καθώς και για την 
αξιοποίηση της ηλεκτρονικής εγγραμματοσύνης των μαθητών βλ. Lankshear, Colin, Ilana, Snyder & Bill, Green 
(2000). Teachers and Technoliteracy. Managing, Literacy, Technology and learning in Schools. Sydney: Allen& 
Unwin. 

62
  «The ABC’s of Kids & eBooks: New Data and Research on the Children’s Book Market» στο 

https://goodereader.com/blog/e-book-news/digital-book-world-the-abcs-of-kids-ebooks-new-data-and-research-on-

the-childrens-book-market προσπελάστηκε στις 12/10/2017 

 

https://goodereader.com/blog/e-book-news/digital-book-world-the-abcs-of-kids-ebooks-new-data-and-research-on-the-childrens-book-market
https://goodereader.com/blog/e-book-news/digital-book-world-the-abcs-of-kids-ebooks-new-data-and-research-on-the-childrens-book-market


27 
 

από τα μάτια των ενηλίκων, με ερωτώμενους τους γονείς και όχι τα ίδια τα παιδιά (Schreurs, 

2013).  Μένει να ερευνηθεί  περαιτέρω και  στη χώρα μας  πώς  ανταποκρίνεται στα νέα 

ψηφιακά και υπερκειμενικά έργα η πλέον τεχνολογικά εξοικειωμένη  αναγνωστική κοινότητα, οι 

«ψηφιακά ιθαγενείς» όπως τους χαρακτηρίζει ο Marc Prensky (2001).
63

 

Για το συγγραφέα το υπερκείμενο είναι ένας χώρος πρόσφορος σε καινοτομίες και 

πειραματισμούς. Με μοναδικό περιορισμό την ίδια του τη φαντασία μπορεί να κατασκευάσει 

ένα κόσμο, που φυσικά έχει σαν κέντρο τον λόγο αλλά  μπορεί να περιέχει και οπτικοακουστικά 

ερεθίσματα. Ο Kernan διαπιστώνει πως μετά την τυπογραφία καμία άλλη τεχνολογική εφεύρεση 

δεν έχει ανοίξει τόσους νέους δρόμους στη λογοτεχνία, όσο το διαδίκτυο.
64

 Τα  τεχνολογικά 

μέσα της εποχής προσφέρουν  συνεχώς νέα εργαλεία στο συγγραφέα να συνθέσει αλλά και να 

επικοινωνήσει το έργο του γρήγορα και εύκολα μέσα από τη σύνδεσή του στο διαδίκτυο.  

Μεταβιβάζεται  η κυριαρχία του κειμένου από τον  συγγραφέα στον αναγνώστη; Όπως 

αναφέρθηκε και παραπάνω, το υπερκείμενο δημιουργεί την ψευδαίσθηση στον αναγνώστη ότι 

κατέχει την απόλυτη εξουσία. Ο κόσμος στον οποίο κινείται είναι προδιαγεγραμμένος από τον 

συγγραφέα. Ο δημιουργός δεν απουσιάζει εντελώς, όπως στην έντυπη λογοτεχνία, αλλά 

βρίσκεται δίπλα στον αναγνώστη, σε κάθε επιλογή που του παρέχουν οι υπερσύνδεσμοι. 

Εύστοχα η Μαρίτα Παπαρούση και ο Καλόγηρος Βασίλειος σε δημοσίευσή τους στο περιοδικό 

i-teacher , παρομοιάζουν το συγγραφέα με τον χριστιανικό  Θεό και τον αναγνώστη με τον 

άνθρωπο «που ζει και κινείται σε έναν κόσμο που δε δημιουργήθηκε από τον ίδιο έχει όμως τη 

δύναμη της επιλογής και του καθορισμού της πορείας στη ζωή του»
65

. 

Στο σημείο αυτό ας μας επιτραπεί να μοιραστούμε την  προσωπική μας εμπειρία 

συγγραφής και κατασκευής ενός έργου υπερκειμενικής λογοτεχνίας για παιδιά. Συγκρίνοντάς  

την προηγούμενη  «κλασική» συγγραφική διαδικασία παιδικού έργου με αυτή του ηλεκτρονικού 

τη βρίσκουμε ολότελα διαφορετική. Ο συγγραφέας πέρα από δημιουργός των κειμένων έχει 

ολοκληρωτικά τον έλεγχο του έργου στα χέρια του: αποφασίζει για την εικονογράφηση, το 

� 
63

 Ο όρος «digital natives» εισάγεται για να περιγράψει τα χαρακτηριστικά των νέων ανθρώπων που 

μεγαλώνουν μέσα στην ψηφιακή εποχή, σε αντιδιαστολή με τις προηγούμενες γενιές που περιγράφονται ως «digital 

immigrants». 
64

 Kernan, A. Ο θάνατος της λογοτεχνίας, Αθήνα, Νεφέλη, 2001 σ.204 
65

 Μ. Παπαρούση, Β. Καλόγηρος, Υπερλογοτεχνία και Υπερκείμενο. Μια νέα μορφή λογοτεχνίας μέσα 

από το «πάντρεμά» της με το διαδίκτυο και τους ηλεκτρονικούς υπολογιστές. Περιοδικό i-teacher, Ιανουάριος 2012, 

τχ.4 σελ 125.  



28 
 

στήσιμο, τα ηχητικά και οπτικά ερεθίσματα. Το κείμενο αποκτά άλλη διάσταση, γίνεται πιο 

ζωντανό καθώς αφυπνίζει περισσότερες από μια αισθήσεις. Μεταμορφωθήκαμε σε  σκηνοθέτες 

και σκηνογράφους απευθύνοντας την πρόσκληση στον  αναγνώστη να «παίξει» πάνω στη σκηνή 

που ετοιμάσαμε. 

Το υπερκειμενικό έργο δεν έχει τέλος. Με την ανάρτησή του στο διαδίκτυο αποκτά ένα 

είδος αθανασίας. Σε ότι αφορά την έκτασή του , αυτό είναι ένα θέμα που ο συγγραφέας μπορεί 

να αφήνει ανοιχτό επίσης. Νέοι υπερδεσμοί μπορούν να συμπληρώνονται, να αλλάξουν και να 

διευρυνθούν από τον ίδιο  το δημιουργό τους αναγνώστες , αν τους επιτραπεί, στο διηνεκές. Οι 

εξελίξεις στον χώρο των νέων μέσων προφέρουν υλικά και τρόπους για διαρκή εξέλιξη της 

ηλεκτρονικής λογοτεχνίας. Ας μην ξεχνάμε πως είναι ένα υβριδικό και ταχύτατα εξελισσόμενο 

είδος. Ποιος ξέρει τι μπορεί να δούμε στο μέλλον;    

 

 

 

 

 

 

 

 

 

 

 



29 
 

 

 

 

ΕΡΕΥΝΑ 

 

 

 

 

 

 

 

 

 

 

 

 

 

 



30 
 

 

2. Μεθοδολογία της έρευνας 

2.1 Σκοπός της έρευνας 

Σκοπός της παρούσας έρευνας ήταν ο εμπλουτισμός της σχετικής βιβλιογραφίας  με  

δεδομένα για την αναγνωστική συμπεριφορά παιδιών ηλικίας 8 έως 12 ετών ( τρίτης-έκτης 

τάξης Δημοτικού) σε κείμενα υπερλογοτεχνίας. Στη χώρα μας έχουν γίνει κάποιες μελέτες 

αναγνωστικής συμπεριφοράς που όμως αφορούν το ενήλικο αναγνωστικό κοινό και είναι 

περιορισμένης έκτασης. Η έρευνά μας σκοπεύει να ελέγξει την ισχύ των αποτελεσμάτων στο 

παιδικό αναγνωστικό κοινό, να δοκιμάσει  την ανταπόκριση στο πρωτότυπο εργαλείο που 

κατασκευάστηκε  και να φέρει νέα δεδομένα στην επιστημονική συζήτηση γύρω από τα θέματα 

συγγραφής και ανάγνωσης της ηλεκτρονικής λογοτεχνίας. 

2.2 Ερευνητικά ερωτήματα 

 Κεντρικό ερώτημα της έρευνάς μας είναι εάν οι μαθητές αυτών ηλικιών θα αποτιμήσουν 

θετικά το συγκεκριμένο έργο ηλεκτρονικής λογοτεχνίας που προσφέρεται για ανάγνωση. Για να 

απαντήσουμε στο κεντρικό μα ερώτημα θέσαμε τα εξής υποερωτήματα: 

 Ολοκλήρωσαν οι αναγνώστες την περιήγησή τους σε όλους τους υπερσυνδέσμους; 

 Διάβασαν όλα τα κείμενα; 

 Ενεπλάκησαν στις συμμετοχικές δραστηριότητες; 

 Άκουσαν όλα τα μουσικά κομμάτια;  

 Απόλαυσαν αυτή την αναγνωστική εμπειρία; 

 Παρουσιάστηκαν δυσκολίες κατά την πλοήγηση; 

 Υπάρχει διαφοροποίηση της συμπεριφοράς ανάλογα με την ηλικία; 

 Υπάρχει διαφοροποίηση στη δυσκολία πλοήγησης ανάλογα με την ηλικία; 

 Υπάρχει διαφοροποίηση της συμπεριφοράς σε σχέση με το ενήλικο αναγνωστικό κοινό; 



31 
 

 

 

2.3 Υποθέσεις της έρευνας 

Η ανάγνωση- περιήγηση  των μαθητών στο ηλεκτρονικό υπερκείμενο θα είναι μια 

απολαυστική εμπειρία. Οι  μικροί αναγνώστες θα αποτιμήσουν θετικά τόσο το ίδιο το κείμενο 

όσο και τα στοιχεία που το συναποτελούν: εικόνες και τραγούδια. Πιστεύουμε ακόμη πως θα 

αλληλεπιδράσουν με το έργο, όπου αυτό προσφέρεται. Δυσκολίες αναμένουμε πως θα 

αντιμετωπίσουν, ανάλογα με το βαθμό εξοικείωσης στη χρήση Ηλεκτρονικών Υπολογιστών. 

Θεωρούμε πως το παιδικό κοινό θα έχει διαφορετική συμπεριφορά από το ενήλικο. 

2.4. Δείγμα της έρευνας 

Το δείγμα της έρευνάς μας αποτελείται από τους μαθητές τεσσάρων τάξεων ( Γ΄, Δ΄, Ε΄, 

ΣΤ΄) του 19/θέσιου  Δημοτικού Σχολείου Πλαγιαρίου. Ως μέθοδος δειγματοληψίας επιλέχτηκε η 

δειγματοληψία κατά δεσμίδες  που χρησιμοποιείται όταν το  δείγμα κατασκευάζεται από σύνολα 

ή δεσμίδες μονάδων συγγενών ως προς ορισμένα χαρακτηριστικά (Javeau,2000). Έτσι 

επιλέχθηκαν να μελετηθούν οι τέσσερις τάξεις- ηλικιακές ομάδες. Στο σχολείο κάθε τάξη έχει 

τρία τμήματα. Η  επιλογή των τμημάτων έγινε  τυχαία και ο αριθμός των συμμετεχόντων 

ανέρχεται στους 88, κατανεμημένοι  ανά τάξη ως εξής: 

Γ΄τάξη: 22 μαθητές 

Δ΄τάξη: 21 μαθητές 

Ε΄τάξη: 22 μαθητές 

ΣΤ΄τάξη: 23 μαθητές 

2.5 Εργαλεία της έρευνας 

Για να απαντήσουμε στα ερευνητικά μας ερωτήματα έπρεπε να κατασκευάσουμε τα 

εργαλεία της έρευνας: Το κείμενο ηλεκτρονικής λογοτεχνίας για παιδιά « Το Παλαβοχώρι» και 

το ερωτηματολόγιο που θα δίναμε στους αναγνώστες. Η κατασκευή πρωτογενούς λογοτεχνικού 

υλικού κρίθηκε αναγκαία καθώς δεν υπάρχει ελεύθερο δικαιωμάτων έργο ηλεκτρονικής 



32 
 

λογοτεχνίας για παιδιά που να ενέχει τα χαρακτηριστικά του υπερκειμένου, όπως έχουν οριστεί 

από τη βιβλιογραφία. 

2.5.1. «Το Παλαβοχώρι»: Ιδέα, εργαλεία και πορεία σχεδιασμού 

Το Παλαβοχώρι σαν ιδέα  γεννήθηκε μετά από την παρακολούθηση των παραδόσεων της 

Χριστίνας Καλαϊτζή, διδάσκουσας και υποψήφιας διδάκτορα του τμήματος, για το νεωτερικό 

παραμύθι, στα πλαίσια των μαθημάτων του μεταπτυχιακού. Η δομή της ιστορίας εξαρχής ήταν 

τέτοια που η κλασική έντυπη μορφή δεν την εξυπηρετούσε. Ήταν ένας ωραίος πειραματισμός 

ωστόσο βρισκόμασταν σε αδιέξοδο να το επικοινωνήσουμε. Το μάθημα για την ηλεκτρονική 

λογοτεχνία  και οι παραδόσεις της Σοφίας Νικολαΐδου, συγγραφέως, φιλολόγου και 

διδάσκουσας στο τμήμα,  μας έδωσαν τη λύση.  

Το «Παλαβοχώρι» είναι μια υπερκειμενική κατασκευή και αποτελείται από 15 κύριους 

υπερσυνδέσμους. Η σύνδεσή τους έχει τη μορφή web καθώς πλήθος ακόμη υπερσυνδέσμων 

αλληλοπλέκονται δημιουργώντας έναν κειμενικό ιστό. Στην αρχική σελίδα εισβάλλουμε «στο 

μυαλό του συγγραφέα» και οδηγούμαστε στο χωριό που υπάρχει μέσα σε αυτό. Εννέα ήρωες 

κατοικούν σε αυτό ενώ υπάρχει και ένα άδειο σπίτι για τον αναγνώστη. Ο συγγραφέας είναι 

επίσης κάτοικος Παλαβοχωριού. Ο καθένας έχει την προσωπική του ιστορία που διαπλέκεται με 

αυτές των άλλων κατοίκων, όπως σε ένα αληθινό χωριό. Συνολικά υπάρχουν 52 υπερσύνδεσμοι-

διαφάνειες και 8 τραγούδια. Το κείμενο συνολικά αριθμεί 2.400 λέξεις. 

Τα κείμενα είναι πολυτροπικά, συνδυάζουν πεζό και έμμετρο λόγο, εικόνα και ήχο. Το 

χωριό καλεί τον αναγνώστη να το εξερευνήσει και να γνωρίσει τους κατοίκους του. Αυτό 

κατορθώνεται μέσα από την αξιοποίηση των δυνατοτήτων που προσφέρουν οι νέες τεχνολογίες: 

υπάρχει αλληλεπίδραση με το χρήστη, μη γραμμική σύνδεση μεταξύ των κειμένων και 

συνομιλία με άλλες τέχνες,  τη μουσική και τη ζωγραφική. 

Ο αναγνώστης μπορεί να διαλέξει ποιον ήρωα θα γνωρίσει πρώτα, ποιο σπίτι θα 

επισκεφτεί, ποια ιστορία θα διαβάσει , να ακούσει και να  τραγουδήσει τα στιχάκια, να 

περιγράψει το δικό του σπίτι, να ζωγραφίσει και να εκτυπώσει τις δημιουργίες του.  

Το έργο παρουσιάζεται με το πρόγραμμα προβολής διαφανειών (powerpoint). Σίγουρα 

δεν είναι το μόνο κατάλληλο αλλά εξυπηρετεί τη πολυμεσικότητα και υπερκειμενικότητα του 



33 
 

αφηγήματος και είναι απλό στο χειρισμό του. Η Βασιλική και ο Γιάννης Μπουραντάς, με τις 

ιδέες και η τεχνογνωσία τους συνέβαλαν τα μέγιστα στην κατασκευή.  

Τα  ευφάνταστα σκίτσα  σχεδιάστηκαν από τη Χρυσούλα Κουτσόγλου και 

χρωματίστηκαν από την Μαρία Δρόσου , μαθήτριες του Καλλιτεχνικού  Γυμνασίου 

Αμπελοκήπων . 

 Οι εμπνευσμένες συνθέσεις για τα στιχάκια έγιναν από την Αλίκη Κωνσταντίνου, 

μουσικό, νηπιαγωγό και συμφοιτήτρια στο μεταπτυχιακό που δέχτηκε με κέφι να συνθέσει τη 

μουσική των τραγουδιών της ιστορίας καθώς και να τα τραγουδήσει. Τα υπόλοιπα τραγούδια 

βασίστηκαν σε γνωστές μελωδίες ( Γιαλό γιαλό - Κεφαλλονίτικη καντάδα, η Μικρή Ελένη-Λαϊκό , 

Το χρυσόψαρο- Μ. Χατζιδάκις, Ερωτόκριτος) , συγγενείς και φίλοι προσφέρθηκαν να τα 

ερμηνεύσουν. 

 Το ίδιο το χωριό σχεδιάστηκε από την Μαρία Οικονόμου, υποψήφια διδάκτορα του 

τμήματος αρχιτεκτόνων του Α.Π.Θ, σε περιβάλλον adobe illustrator. Επίσης η ίδια κατασκεύασε 

το σχεδιάγραμμα της δομής των κειμένων με το πρόγραμμα Edrawmax. Χαρακτηριστικό της 

ηλεκτρονικής λογοτεχνίας, όπως ανέφερε και ο κ. Ναλμπαντίδης, σκηνοθέτης και διδάσκων στο 

μάθημα, είναι ότι ευνοεί τις συνεργασίες. 

Μία δυσκολία που αντιμετωπίσαμε ήταν ότι με το PowerPoint δεν μπορούσαμε να 

δημιουργήσουμε υπερσυνδέσμους που να εμφανίζονται στην ίδια διαφάνεια. Αυτό το πρόβλημα 

ξεπεράστηκε με την αντιγραφή της ίδιας διαφάνειας, πολλές φορές και την προσθήκη 

διαφορετικής εικόνας κάθε φορά. Με αυτό τον τρόπο δημιουργείται η ψευδαίσθηση ότι 

υπάρχουν πολλές υπερσύνδεσεις που εμφανίζονται στην ίδια διαφάνεια, π.χ στην ιστορία της 

γιαγιάς Αλεξίας. Επίσης ήταν αδύνατο να ξεπεραστεί η ιδιότητα που έχει δομικά το PowerPoint , 

με το κλικ στη διαφάνεια να μεταφέρεσαι στην επόμενη. Χρειάστηκε να γίνει η διευκρίνιση ότι 

οι κινήσεις γίνονται μόνο με το ποντίκι και όχι με τα βελάκια του πληκτρολογίου. 

Καθώς φτιάχναμε το Παλαβοχώρι οι ιδέες έπεφταν βροχή. Οι υπερσύνδεσμοι μας 

οδηγούσαν ο ένας στον άλλο, για παράδειγμα το σχολικό πρόγραμμα της Δευτέρας, οδήγησε 

στη δημιουργία προγράμματος   ολόκληρης της εβδομάδας με τη δυνατότητα συμπλήρωσής του 

από τον αναγνώστη. Το μάθημα της ονειροπλεκτικής θα μπορούσε επίσης να παραπέμπει σε  

ένα ακυκλοφόρητο ακόμη, δικό μου παραμύθι. Χρειάστηκε να θέσουμε έναν περιορισμό στην 



34 
 

έκταση αυτής της εργασίας γιατί καταλάβαμε πως δεν υπάρχει τέλος. Αυτή είναι και η 

ξεχωριστή δυνατότητα που προσφέρουν οι ΤΠΕ τόσο στον δημιουργό όσο και στο ίδιο το έργο: 

υπάρχουν άπειρα πράγματα που μπορούν να χρησιμοποιηθούν, προς πάρα πολλές κατευθύνσεις.  

2.5.2  « Το  Παλαβοχώρι», το έργο 

( Σημειώνεται πως οι λέξεις με έντονο μαύρο χρώμα συνιστούν υπεσύνδέσμους) 

Πριν μερικά χρόνια μα και ως αύριο θαρρώ ζούσε ένας συγγραφέας. Μέσα στο μυαλό 

του ζούσε ένα χωριό. Θα μου πεις πώς μπορεί να χωρά ένα χωριό μέσα σ΄ ένα ανθρώπινο μυαλό. 

Χωράει και παραχωράει και αν πρόσεξες δεν είπα «ανθρώπινο» μα «συγγραφικό» μυαλό. Γιατί 

ο συγγραφέας κάνει χώρο στο μυαλό του πετώντας όσα δεν χρειάζεται. 

  Εδώ ήταν: προπαίδεια: 2* 4 κάνει 8; Τι μας λες; Γιατί όχι 21 και 1  γλειφιτζούρι; 

Εδώ ήταν: γεωγραφία:  πάει όπου θέλει με τη φαντασία, ακόμη κ σε χώρες που δεν 

γράφουν τα βιβλία, των άλλων, γιατί στα δικά του υπάρχουν και μπορεί και πάει όποτε θέλει! 

Εδώ ήταν: αυτοκίνητο: Βέβαια μαζί με τα άχρηστα πετά και χρήσιμες πληροφορίες ( αν 

δεις άνθρωπο να μονολογεί στους δρόμους κάνοντας κύκλους στο τετράγωνο, στοίχημα είναι 

συγγραφέας που ξέχασε που έχει παρκάρει το αμάξι του!). 

Το χώρο αυτό λοιπόν που είχε περισσέψει στο μυαλό του συγγραφέα μας τον είχε 

«καταλάβει» ένα χωριό. Ένα χωριό όχι απλό, σαν όλα όσα ξέρεις, ένα χωριό «Παλαβοχωριό» 

 Ο δρόμος για το Παλαβοχώρι: τραγούδι 

Τις ιστορίες για να πιστέψεις 

Τη λογική σου να μαζέψεις 

Και να την κρύψεις στη γωνία 

Όσο κρατά η ιστορία 

Κι όταν τελειώσει βάλ’ την πάλι 

Ξανά, στο άδειο σου κεφάλι. 



35 
 

 

 Λούλης 

Ακούμε: 

-Από μικρό με λέγαν παλαβούλη 

Γι αυτό με ονομάσαν Λούλη! 

Τους ανθρώπους αγαπώ 

Γιατί με κάνουν να γελώ!! 

Δύο πράγματα δεν ξεχνούσε να κάνει κάθε μέρα, να παίξει με την μικρή Ελένη και να 

πάει για φαγητό στη μαμά του! 

 

Ανεμόμυλος 

Ο Λούλης έμενε στον ανεμόμυλο του χωριού. Στην αρχή τον φοβόταν, τον περνούσε για 

γίγαντα κακό κι άλλαζε δρόμο τα βράδια για μην περάσει από κοντά του. Μια μέρα όμως τον 

είχε ακούσει να πονά και να αναστενάζει. Τα σχοινιά του είχαν μπλεχτεί και δεν μπορούσε να 

γυρίσει με τον άνεμο! Μόνο ο Λούλης βρήκε το κουράγιο να ανεβεί στην κορυφή του και να τον 

ξεμπλέξει. Από τότε έγιναν φίλοι και ο ανεμόμυλος τον προσκάλεσε να πάει να μείνει μαζί του! 

Έτσι ο Λούλης μετακόμισε αφήνοντας την μητέρα του!  

Δύο πράγματα δεν ξεχνούσε να κάνει κάθε μέρα, να παίξει με την μικρή Ελένη και να 

πάει για φαγητό στη μαμά του!  

φαγητό 

Ακούμε το διάλογο: 

Μαμά:  Καλημέρα Λούλη, για πού το ‘βαλες σήμερα; 

Λούλης: Για την Αρκτικοαφρική και την Ιαπωαμερικανία! 



36 
 

Μαμά: Θα είσαι πίσω εννιά με μία; Θα μαγειρέψω φασολάδα! 

Λούλης: Ωραία, μετά θα πάω για βαρκάδα, και θα αφήνω στο βυθό φασόλια, για να μην 

χαθώ! 

Ελένη 

Το σχολείο βρισκόταν στη μέση του χωριού. Υπήρχε πάνω του μια τεράστια κόκκινη 

ταμπέλα με μωβ γράμματα: ΔΗΜΟΤΙΚΟ ΣΧΟΛΕΙΟ ΠΑΛΑΒΟΧΩΡΙΟΥ. 

Τα μαθήματα διαρκούσαν είκοσι λεπτά και διακόπτονταν από σαρανταπεντάλεπτα 

διαλείμματα για να ξεσκάσουν τα παιδιά! Τα μαθήματα της Δευτέρας ήταν τα εξής: 

 Πρόγραμμα μαθημάτων:  αστροζωγραφική, ενόργανη ζαχαροπλαστική, ζούμπα και 

στιχουργική και τελευταία ώρα ονειροπλεκτική. 

Μπορείς να συμπληρώσεις το πρόγραμμα με μαθήματα της αρεσκείας σου… 

Στο πρώτο διάλειμμα η Ελένη βγήκε στην αυλή και άκουσε τις συμμαθήτριές της να 

παίζουν: 

Τραγούδι: 

«Η μικρή Ελένη κάθεται και τρώει 

Μακαρόνια με τη σάλτσα 

Κι έχει γίνει σα χλαπάτσα 

Κι η μαμά της τη μαλώνει 

Κι ο Λολός την καμαρώνει 

Μα εμένα μ΄ εκνευρίζει 

Γιατί σάλτσα μου μυρίζει». 

Η Ελένη δεν νοιάστηκε καθόλου. Το ‘ξερε πως πάντα λέρωνε το άσπρο της μπλουζάκι 

με το φαγητό της. Αυτό που δεν ήξεραν οι συμμαθήτριές της ήταν πως το ‘κανε επίτηδες! Η 



37 
 

Ελένη αγαπούσε τα χρώματα μα η μαμά της μόνο το λευκό! Η Ελένη λοιπόν κάθε φορά που 

έτρωγε έβαφε τα άσπρα της μπλουζάκια με τα χρώματα του φαγητού, παπαρούνες από κόκκινη 

σάλτσα, γρασίδι από σπανακόρυζο, πουά από κερασάκια και πορτοκαλί ηλιοβασιλέματα από 

χυμό πορτοκάλι!!! Μόνο ο Λούλης μπορούσε και καταλάβαινε την καθημερινή της ζωγραφική! 

Κι έψαχνε φαγητό να βρει σαν του ουρανού το θαλασσί! 

Κάθε μέρα βέβαια η μαμά της κατάφερνε να σβήσει το λεκέ και της φορούσε ένα 

κάτασπρο μπλουζάκι! 

κάτασπρο μπλουζάκι: ανοίγει αρχείο προγράμματος ζωγραφικής με σχεδιασμένο ένα 

μπλουζάκι προς χρωματισμό. 

Μαμά Ελένης 

Ακούμε: 

«Στην Ελένη μου μπλουζάκι άσπρο  φορώ  

για βλέπουν όλοι στο χωριό πιο είναι το λευκότερο λευκό 

 και τι νοικοκυρά είμαι ‘γω!  

 Με κυνηγάνε να τους πω το μυστικό  

μα το ’χω για κακό να μην έχω μυστικό!». 

 Μαμά  Λούλη 

Εντελώς διαφορετική ήταν η μαμά του Λούλη. Τη λέγαν Λούλα (φαντάζεστε από βγαίνει 

το Λούλα, να μην τα ξαναλέμε!). Με τη μαμά της Ελένης ούτε που μιλιόταν! Το άσπρο ήταν γι΄ 

αυτήν έλλειψη φαντασίας κι από παιδί είχε το φόβο της λευκής σελίδας! 

Το σπίτι της ήταν πολύχρωμο, πνιγμένο από αναρριχόμενα φυτά , από μέρη εξωτικά (της 

τα έφερνε ο Λούλης από τα ταξίδια του). Κι αν καμιά φορά κάποιο φυτό έβγαζε άσπρα ανθάκια, 

καθόλου δεν στεναχωριόταν. Είχε στην αποθήκη της σπρέι όλων των χρωμάτων, ανεξίτηλα και 

αδιάβροχα και τα έβαφε στη στιγμή πολύχρωμα! 



38 
 

Ο συγγραφέας ποτέ του δεν την είχε δει να καθαρίζει! Μια μέρα μάλιστα, περνώντας 

έξω από το παράθυρό της την άκουσε να τραγουδάει: 

Τραγούδι:  «Τις αραχνούλες μου πολύ τις αγαπώ 

τι θα έκανα χωρίς αυτές εγώ; 

Πώς θα έπιανα  αλήθεια 

Τα ζωύφια αν δεν είχα 

Αν δεν είχα τις αράχνες για βοήθεια; 

Όλη νύχτα ετούτες ξενυχτάνε 

Πλέκουν ασταμάτητα, κεντάνε 

 τρομερές  παγίδες  στρώνουν 

κάθε βράδυ τις απλώνουν 

τα νυκτόβια έντομα εξοντώνουν! 

Εκεί ψηλά στη γωνία, στο ταβάνι 

Κάθε αράχνη τον ιστό της θα υφάνει 

Κουνουπάκια και  μυγούλες 

Για να βγάλει  από τη μέση 

είναι κανένας που αυτό δεν του αρέσει; 

Μα πιο πολύ αγαπάω τις μικρούλες 

Που κάτω απ΄ τα τραπέζια, στις ακρούλες 

Φτιάχνουνε  σε δυο λεπτάκια  

με τα μικρά τους ποδαράκια 



39 
 

Μεταξένια σεμεδάκια 

 Κι ό,τι κινείται ύποπτα το βράδυ 

Το τρώει το μαύρο το σκοτάδι». 

 

 

Η Γιαγιά Αλεξία της Λεξιμανίας 

Ζούσε εκεί και μια γιαγιά, πολύ γριά. Τόσο γριά που θρύλοι λένε πως ήταν η πρώτη 

κάτοικος του Παλαβοχωρίου. Άλλοι πάλι έλεγαν πως ήταν μια πριγκίπισσα άγνωστη και 

ξεχασμένη και ήρθε στο χωριό για να περάσει τα γεράματά της. Δεν έβλεπε πολύ καλά και είχε 

μια τεράστια βιβλιοθήκη στο σπίτι της. Κάθε της μέρα έπαιρνε τον τίτλο από ένα κεφάλαιο από 

κάποιο βιβλίο. Έτσι την προηγούμενη εβδομάδα η Δευτέρα της είχε τον τίτλο « Τσάι με τους 

τρελούς» ενώ η Κυριακή « Ο μικρός Νικόλας έχει προβλήματα». 

Μιλούσε, όπως όλοι οι κάτοικοι του Παλαβοχωρίου με στίχους. Σήμερα η μέρα ήταν 

Παρασκευή: 

«Το βιβλίο μου ας ανοίξω 

Να δω τη μέρα πώς θ΄ αρχίσω. 

Δεν ξέρω τι θα’ θελα να κάνω: 

«Να πάω για τσάι στο Μιλάνο» ή 

«Να βάψω πορτοκαλί το πιάνο;» 

Αχα! Το βρήκα το σωστό 

Θα πάω στον οφθαλμογιατρό!» 

Και μια και δύο τρέχει στο ράφι 

Πιάνει βιβλίο με   ένα ράφτη! 



40 
 

« -Ξέρετε πού μπορώ να βρω 

Για τα ματάκια τον γιατρό; 

-  γιαγιά, θα πάτε όλο αριστερά,  

Μη φάτε  χρόνο στα μαγειρικά,  

Στρίψτε  δεξιά στα παραμύθια  

κι εκεί ρωτήστε για βοήθεια!» 

Λίγο πριν φτάσει η Αλεξία 

Την πιάνει αίφνης μια ναυτία 

απ’ τις θαλασσινές τις διηγήσεις 

βγαίνει ο Σεβάχ, μην απορήσεις! 

« Γιαγιάκα πάρε ένα χυμό 

Και φύγε αμέσως από δω 

Φτάσε μέχρι τον Ροβινσώνα 

 κάτσε στην άσπρη την κοτρώνα, 

Πάρε μολύβι και χαρτί 

Και γράψε τη διεύθυνση. 

Ο οφθαλμίατρος μπορεί 

Να πάρει το μαγικό χαλί 

Και να σου φέρει τα γυαλιά 

Να βρεις τα χάπια τα σωστά 

Για να μπορέσεις να γυρίσεις 



41 
 

Ξανά το διάβασμα ν΄ αρχίσεις!» 

 

  

Το δικό σου σπίτι: ανοίγει αρχείο εγγραφής κειμένου 

 

Ο συγγραφέας 

Το τελευταίο σπίτι στο χωριό ήταν του συγγραφέα. Του άρεζε να περνά αρχικά εκεί τις 

διακοπές του μα με τον καιρό μετακόμισε μόνιμα. Οι κάτοικοι έπαψαν να τον βλέπουν σαν 

τουρίστα, του είχαν προτείνει μάλιστα να γίνει ο δήμαρχός τους γιατί με τα βιβλία του είχε κάνει 

διάσημο το Παλαβοχώρι! «Θα το σκεφτώ» τους απάντησε! 

Κάθε φορά που τους διάβαζε μια ιστορία που είχε γράψει στο χωριό γινόταν πανηγύρι! 

«Της Οσίας Επανέκδοσης» μάλιστα καλούσαν όλα τα γύρω χωριά να γλεντήσουν μαζί τους! 

Και πάντα το γλέντι έκλεινε με το τραγούδι: 

Ακούμε:  « Στο παλαβό στο παλαβό μας το χωριό 

Περνά περνά περνάμε όλοι φίνα 

Μα άμα δεν είσαι πάλαβος 

Θα φύγεις σ΄ένα μήνα! 

Μα άμα δεν είσαι πάλαβος 

Θα φύγεις σ΄ένα μήνα!» 

Χειρόγραφα 

Λούλης και Ελένη 

Ο Λούλης γνώρισε την Ελένη στο σχολείο. Την πρόσεξε και την ξεχώρισε από τα 

άλλα παιδιά όταν την είδε να ζωγραφίζει με τα πέταλα των λουλουδιών την μπλούζα της. 



42 
 

Την πλησίασε και της χάρισε μερικές φράουλες που είχε για κολατσιό. Έτσι ξεκίνησε μια 

αληθινή φιλία. Τα υπόλοιπα παιδιά χαχάνιζαν και τους περιγελούσαν αλλά ο Λούλης και 

η Ελένη δεν έδιναν σημασία στα πειράγματά τους, είχαν πια ο ένας τον άλλο. 

Λούλης και γιαγιά Αλεξία 

Η γιαγιά Αλεξία και ο Λούλης μοιράζονται μια δυνατή φιλία. Η γιαγιά του λέει 

ιστορίες από τα βιβλία της βιβλιοθήκης της κι εκείνος της φέρνει ό,τι παράξενο ζητήσει: 

βότσαλα ζωγραφισμένα από κορακιού φτερό, μούρα δίχρωμα, στιχάκια από μέρη 

μακρινά και ξόρκια που δεν βγαίνουν αληθινά. Τις νύχτες που φυσά πολύ μένουν μαζί 

στον ανεμόμυλο. Κάποιος κάποτε είχε πει πως ο ανεμόμυλος λείπει τα βράδια με αέρα 

από τη θέση του… μα στο Παλαβοχώρι κανείς δεν παίρνει καμία ιστορία στα σοβαρά.  

Πειρατής παππούς και Λούλα 

Ο πειρατής παππούς είναι τρελά ερωτευμένος με τη Λούλα. Όταν πηγαίνει κάτω 

από τη μουριά κρεμά από τα κλαδιά όμορφα στιχάκια  και τα βράδια περνά έξω από το 

παράθυρό της τραγουδώντας στίχους από τον Ερωτόκριτο στο σκοτάδι. Μέχρι τώρα δεν 

της  έχει φανερώσει τα αισθήματά του, φοβάται μήπως την τρομάξουν τα διαφορετικά 

του μάτια. Πέφτει τόσο έξω… η Λούλα λατρεύει τα χρώματα! 

Ερωτόκριτος: Ακούμε και διαβάζουμε: 

Όνομα ο ρήγας έδωσε στην κόρη Αρετούσα, 

Για τα καλά της τα πολλά, τα πλούτη και τα λούσα. 

Μεγάλωνε η Αρετή σαν δροσερό κλωνάρι 

Κι επλήθαινε στη ομορφιά, στη γνώση και στη χάρη. 

Ελένη και κοράκι 

Η Ελένη αγαπά το κοράκι. Όταν αρχίζει να σιγοτραγουδά στο δρόμο εκείνο 

έρχεται και πετά δίπλα της. Του αρέσει να τσιμπολογά τους σπόρους από την μπλούζα 

της. Κάθε μέρα της χαρίζει και από ένα μαύρο φτερό. Μ’ αυτό η Ελένη φτιάχνει πινέλα 



43 
 

για να ζωγραφίζει. Ονειρεύεται κάποια στιγμή να φτιάξει φτερά και να φύγει από το 

Παλαβοχώρι… 

Γράψε κι εσύ μια ιστορία για δύο κατοίκους του Παλαβοχωριού… ( ανοίγει 

αρχείο εγγραφής κειμένου) 

 

 

 

Η μεγάλη μουριά 

Βρισκόταν στην ανατολική άκρη του χωριού. Ήταν τεράστια. Ένα πράσινο νησί μέσα 

στον γαλάζιο ουρανό. Οι παλιοί θυμούνται πως έκανε κόκκινα μούρα αλλά μια νύχτα κάτι 

άλλαξε. Από τότε είχε και κόκκινα και άσπρα μούρα στα κλαδιά της. Όλα τα πουλιά εκεί έκαναν 

τις φωλιές τους: αηδόνια και πελεκάνοι, γεράκια και κορμοράνοι. Ο πειρατής παππούς, η 

Ελένη και η μαμά του Λούλη σύχναζαν από κάτω, καθένας βέβαια για τους δικούς του λόγους.  

Ο Μαρσέλ είχε φτιάξει από τα κλαδιά της το μαγικό του ραβδί. Ο συγγραφέας καθόταν 

αμίλητος δίπλα στον παππού, έκλεινε τα μάτια και άκουγε… 

Ο αέρας τραγουδούσε ανάμεσα στα φύλλα της το καλοκαίρι και το χειμώνα τα ξερά ίσια 

κλαδιά της έμοιαζαν με τεντωμένα δάχτυλα. 

Ο αέρας 

 Φυσούσε πάντα στο Παλαβοχώρι… γι΄ αυτό και το μυαλό των κατοίκων είχε πάρει 

αέρα.. 

Άλλοτε φυσούσε τεμπέλικα και άλλοτε μανιασμένα, φέρνοντας τα πάνω κάτω 

κυριολεκτικά στο μικρό χωριό… αν έκλεινες τα μάτια  σου θα μπορούσες να ακούσεις τις 

ιστορίες και τα τραγούδια του, γιατί ο αέρας τραγουδούσε… 

Όταν θέλω λίγο να ξυθώ από τα φύλλα της μουριάς περνώ 

Κι όταν θέλω να γελάσω μούρο στα δάχτυλα θα πιάσω 

            Και θα το ρίξω στην μπουγάδα, της κυρά Νίκης την ασπράδα 

Τα ξόρκια του Μαρσέλ θα ανακατέψω με άλλα μάγια θα μπερδέψω 

Κι απ΄ το καπέλο το ψηλό θα βγάζει χελώνα κι όχι λαγό. 

Ή θα πάρω απ’ τα πουλιά κάποιο απ’ τα άσπρα τους φτερά 

Θα το χορέψω, θα το χαρώ και ιστορίες θα του πω. 



44 
 

Κι ύστερα θα το χαρίσω στο συγγραφέα που θα συναντήσω 

Για να μου γράψει τραγουδάκια να ψιθυρίζω στα σοκάκια! 

 

Ο πειρατής παππούς 

Κανένας δεν ήξερε ποιο ήταν το αληθινό όνομά του. Τον θεωρούσαν πειρατή γιατί 

φορούσε κάλυπτρο στο ένα του μάτι… όχι πάντοτε στο ίδιο. Έτσι τη μία μέρα έκρυβε το μπλε 

μάτι του και έβλεπε με το πράσινο και την άλλη μέρα έκρυβε το πράσινο και φαινόταν 

γαλανομάτης. Άλλοι τον φώναζαν Τζακ, άλλοι Αριστοτέλη και άλλοι Πάμπλο. Απαντούσε όπως 

και να τον φώναζες. Είχε και ένα κοράκι που τον συνόδευε πάντα. Καμιά φορά απαντούσε το 

κοράκι αντί γι’ αυτόν. Σύχναζε κάτω από τη μεγάλη μουριά, άνοιγε το στόμα του και το κοράκι 

τον τάιζε μούρα. Εάν ήσουν τυχερός και είχε φάει πολλά θα μπορούσες να τον ακούσεις να 

διηγείται κάποια από τις άπειρες ιστορίες του,  όλες αφορούσαν το κρυμμένο του μάτι. 

 

 

1 .Μακριά στην Καραϊβική , ναυαγός σ΄ ένα νησί 

Έκλεισα  μάτι σε μια γοργόνα περαστική  

Κι απ’ τη γαλάζια ομορφιά που αντίκρισα με μια ματιά 

Έμεινε το μάτι γαλανό και μοιάζει με τον ουρανό. 

 

2. Ένας τεράστιος παπαγάλος με άγγιξε με το φτερό 

Σε μια ζούγκλα ήμουν χαμένος σε ένα τόπο μακρινό 

Κι από την τόση πρασινάδα μου ήρθε ξάφνου μια ζαλάδα 

Και όταν ξανάνοιξα το μάτι είχε το χρώμα του αχάτη! 

 

3. Το μάτι ετούτο το κρυμμένο βλέπει καλύτερα θαρρώ 

Ξέρει απ’ έξω επιμένω που έχει θαμμένο θησαυρό. 

Κι όταν θα θέλω να γελάσω, θα τον ξεθάψω, θα τον βρω 

Κι όσα νομίσματα σκορπίσω τόσα χρόνια πίσω θα γυρνώ 

Ώσπου στο τέλος θα ξαναγίνω μικρός, μικρούλης, ένα μωρό! 

Μα δεν θυμάμαι ποιο απ΄ τα δύο μάτια γνωρίζει το μυστικό 

μια  ανοίγω το ένα και μια το άλλο μήπως μπορέσω και θυμηθώ! 



45 
 

 

4. Γράψε κι εσύ αν θέλεις τη δική σου  ιστορία για τα μάτια του παππού…. 

(Ανοίγει αρχείο εγγραφής κειμένου) 

Κοράκι 

Τραγούδι: 

Κρα- κρα – κρα, ξέρω τι σκέφτεστε παιδιά 

Πως είμαι μαύρο σαν μελάνι,  ποίημα που κανείς δεν πιάνει. 

Τι θέλω δίπλα στον παππού που κάθε μάτι κοιτά αλλού; 

Μήπως να ήταν πειρατής στις θάλασσες της Αφρικής; 

Κρα- κρα – κρα, ξέρω τι σκέφτεστε παιδιά 

Παγώνι να’ μαι μαγεμένο  από  θάλασσα βγαλμένο; 

Πρασινοκίτρινος παπαγάλος που ξέρει να μιλά σαν Γάλλος; 

Κάποιο ξόρκι μ’ έχει πιάσει και τι ήμουν έχω ξεχάσει! 

Κρα- κρα- κρα δεν ξέρετε τίποτα παιδιά 

Το μυστικό μου θα το βρείτε αν μια νύχτα δεν κοιμηθείτε 

Τότε θα δείτε να χορεύω και τη σελήνη να μαγεύω 

Να μεγαλώνει, να μικραίνει, ποτέ της ίδια να μην μένει! 

 

Ποιήμα 

 Σελίδα από Wikipedia, Έντγκαρ Άλαν Πόε, ποίημα « το Κοράκι». 

Ο Μαρσέλ 

Ο Μαρσέλ από μικρός ήθελε να γίνει ταχυδακτυλουργός! 



46 
 

Διάβασε όσα βιβλία με ξόρκια μπόρεσε να βρει, φοίτησε ακόμη και στο ίδιο θερινό σχολείο με 

τον Ναπολέοντα και πήρε πτυχίο από την Αμπρακαταμπρίτσα! 

Κάτι όμως του συνέβη μια μέρα και τα ξόρκια του δεν πιάναν πια. Όσα ραβδιά κι αν 

έφτιαξε από τη μεγάλη μουριά, όσες συμβουλές κι αν του έδωσε το κοράκι του πειρατή 

παππού, δεν κατάφερε να ξανακάνει ξόρκι… 

 

Ναπολέοντα 

Ο Ναπολέων κάθε πρωί ξυπνά με μουσκεμένους αντίχειρες. Αυτό είναι μεγάλο 

πρόβλημα για έναν μαθητή μαγικής σχολής καθώς δεν μπορεί να πραγματοποιήσει τα ξόρκια 

του! Μαζί με τον Δημοσθένη, προσπαθούν να ανακαλύψουν τι ή ποιος βρέχει τους αντίχειρες τη 

νύχτα, χωρίς να είναι προετοιμασμένος για την μεγάλη πρόκληση που θα συναντήσει… 

Η συνέχεια της ιστορίας βρίσκεται στο: «Οι αντίχειρες του Ναπολέοντα», Σοφία Πανίδου, εκδ. 

Μέθεξις-  Φωτογραφία εξωφύλλου. 

 

Μια μέρα 

Μια μέρα τρομερή ο Μαρσέλ ενώ έκανε γαργάρες με αλατόνερο και μουρμούριζε ξόρκια 

καθαριστικά για τους φθόγγους και τα φωνήματα, αντί να φτύσει το νερό, το κατάπιε… και μαζί 

με το νερό κατάπιε και το Ρ… 

-Φοβεοοοο και τομεοοοο θεέ μου έφαγα το …..οοοο! τσίριξε ο …Μασέλ! 

 

Ξόρκι 

-Μπορείτε να προφέρετε το ξόρκι με τρόπο που να μπορεί να το προφέρει  και ο 

Μαρσέλ, δηλαδή αντικαθιστώντας το ρ με άλλο σύμφωνο ; 

 Άμπρα και κατάμπρα 

Και φίρι φίρι φρο 

Ξόρκια πικρά και μαύρα 

Φέρτε μου πίσω το ρ! 

Αν δεν τα καταφέρω στους δρόμους θα γυρνώ 

Κι αντί για φρέσκα μάγια  ρεβύθια θα πουλώ! 

 

 



47 
 

 

2.5.3.Εικονογραφία 

 Σεβάχ ο θαλασσινός 

https://www.google.gr/imgres?imgurl=https%3A%2F%2Fpbs.twimg.com%2Fprofile_images%2

F563494444620460032%2FDIRyx9dl.jpeg&imgrefurl=https%3A%2F%2Ftwitter.com%2Fpank

opiratis&docid=3DR0xLmFPy0vWM&tbnid=ky_rKe8fB-

SR_M%3A&vet=1&w=1073&h=1073&bih=589&biw=1366&q=%CE%A3%CE%B5%CE%B2

%CE%AC%CF%87&ved=0ahUKEwjuwe-

J_pnRAhWBeFAKHQb1Az8QMwggKAYwBg&iact=mrc&uact=8  

 Η Αλίκη στη χώρα των θαυμάτων, τσάι με τρελούς 

http://www.oanagnostis.gr/wp-

content/uploads/2013/04/%CE%B1%CE%BB%CE%AF%CE%BA%CE%B710.jpg 

 Πριγκίπισσες άγνωστες και ξεχασμένες 

http://www.metaixmio.gr/images/thumbs/0000846_195.gif 

 Μιλάνο, Ιταλία 

http://ontheworldmap.com/italy/city/milan/milan-location-on-the-italy-map.jpg 

 Ο μικρός Νικόλας έχει προβλήματα 

https://blogotexnhmata.files.wordpress.com/2013/03/2013-02-19-09-46-29.jpg 

 Ροβινσώνας 

https://image.tmdb.org/t/p/original/yNH2ZKKVJy733NCxpNzsPO7ElFj.jpg 

 Βιβλία 

http://www.tianasmith.com/writing-for-reason/ 

 

 

 

 

 

 

 

 

 

 

 

 

 

 

 

 

 

http://www.tianasmith.com/writing-for-reason/


48 
 

 

2.5.4 Σχεδιάγραμμα υπερσυνδέσμων 

 

 
 

 

2.5.5 Ερωτηματολόγιο 

Επιλέξαμε ως εργαλείο συλλογής των ερευνητικών δεδομένων το ερωτηματολόγιο. Για 

την κατασκευή του βασιστήκαμε σε ερωτηματολόγια προηγούμενων ερευνών με θέμα  την 

αναγνωστική  συμπεριφορά
66

 και προσαρμόσαμε τις ερωτήσεις στο δείγμα του πληθυσμού. 

Η επιλογή του εργαλείου αυτού έγινε γιατί ενδείκνυται στην συλλογή μεγάλου αριθμού 

δεδομένων. Κατά τη σύνταξη του ερωτηματολογίου λάβαμε υπόψη την μικρή ηλικία των 

ερωτώμενων καθώς και την έλλειψη  προηγούμενης εμπειρίας συμπλήρωσης ενός 

ερωτηματολογίου , ειδικά για τις Γ΄και Δ΄τάξεις. Για το λόγο αυτό έγινε προσπάθεια οι 

� 
 

66
 Προηγούμενες έρευνες με ερωτηματολόγιο: Γιακουμάτου Τ.  Νικολαϊδου Σ. ( 2002) , Ναλμπαντίδης Γιώργος 

(2011 ), Παπαρούση Μ, Καλόγηρος Β.Παπαρούση Μ, Καλόγηρος Β.(2012), Τσιουπλή Ευγενία (2013) 



49 
 

ερωτήσεις να έχουν τη μεγαλύτερη δυνατή σαφήνεια και ο αριθμός τους να μην είναι μεγάλος, 

ώστε η συμπλήρωσή του να απαιτεί λίγο χρόνο. Η ανωνυμία που εξασφαλίζει αυτό το εργαλείο 

βοηθά τα παιδιά να απαντήσουν αυθόρμητα και να μην νιώσουν ότι ελέγχονται αξιολογικά με 

κάποιο τρόπο. Στην αρχή του ερωτηματολογίου υπάρχει η διευκρίνιση « δεν υπάρχει σωστή ή 

λάθος απάντηση» την οποία θεωρήσαμε απαραίτητη για να απαλλάξουμε τους μαθητές από την 

αγωνία αναζήτησης της σωστής απάντησης. Το γεγονός ότι η έρευνα δεν πραγματοποιήθηκε από 

το δάσκαλο της τάξης αλλά από άλλο εκπαιδευτικό του σχολείου σε συνεργασία με τον 

καθηγητή της πληροφορικής δημιούργησε ένα περιβάλλον ελεύθερης έκφρασης που απείχε πολύ 

από την συνηθισμένη εκπαιδευτική διαδικασία. Συνεπώς θεωρούμε πως  η επιλογή του 

ερωτηματολογίου ικανοποιεί τις ανάγκες της έρευνας και οι απαντήσεις των παιδιών θα είναι 

αυθόρμητες και ειλικρινείς. 

Το ερωτηματολόγιο περιλαμβάνει 20 ερωτήματα που αφορούν στο αναγνωστικό προφίλ 

των παιδιών, στη σχέση τους με τους ηλεκτρονικούς υπολογιστές και στην αξιολόγηση της 

αναγνωστικής τους εμπειρίας. Οι ερωτήσεις είναι κλειστού τύπου, ενώ σε δύο προσφέρεται η 

δυνατότητα συμπλήρωσης της απάντησης. Στο τέλος υπάρχει χώρος για ελεύθερο σχολιασμό. 

Τα δημογραφικά στοιχεία που ζητούνται είναι η τάξη και το φύλο ( βλ. παράρτημα). 

2.6 Περιορισμοί της έρευνας 

Η έρευνά μας υπόκειται σε κάποιους περιορισμούς. Το μέγεθος του δείγματος καθώς και 

το μοναδικό εργαλείο συλλογής των δεδομένων μπορεί να δώσει ενδεικτικά μόνο αποτελέσματα 

και στα συμπεράσματά μας να διακρίνονται μόνο τάσεις του συγκεκριμένου πληθυσμού. Ακόμη 

το δείγμα απαντά για τη συγκεκριμένη εμπειρία του μέσα στα στενά πλαίσια που έχουμε θέσει. 

Συνεπώς με ένα άλλο ανάγνωσμα ηλεκτρονικής λογοτεχνίας, με ένα άλλο μέσο (π.χ.tablet) και 

σε διαφορετικό περιβάλλον ( πιο ιδιωτικό ίσως), χωρίς τους χρονικούς περιορισμούς που 

υπάρχουν στο σχολείο , οι συμπεριφορές ενδέχεται να είναι διαφορετικές. 

 

2.7 Προβλήματα της έρευνας 

Η έρευνα πραγματοποιήθηκε σε «συνθήκες τάξης» και δεν έλειψαν κάποιες δυσκολίες 

κατά τη διεξαγωγή της. Το σχολείο δεν διάθετε εργαστήρι πληροφορικής συνεπώς οι φορητοί 



50 
 

υπολογιστές έπρεπε να μεταφέρονται κάθε φορά σε διαφορετική τάξη, να φορτίζονται και να 

ανοίγουν στο συγκεκριμένο πρόγραμμα από την αρχή. 

Ο αριθμός των υπολογιστών του εργαστηρίου πληροφορικής αντιστοιχούσε στα μισά 

περίπου παιδιά των τμημάτων. Αυτό σήμαινε πως η πλοήγηση στο υπερκείμενο θα γινόταν 

ομαδικά, σε ζευγάρια και θα έπρεπε να συναποφασίζεται η διαδρομή που θα ακολουθούνταν. 

Ακόμη για τον ίδιο λόγο ζητήσαμε από τα παιδιά να φέρουν μαζί τους ακουστικά για να 

μπορούν να ακούν τη μουσική και τα τραγούδια χωρίς να ενοχλούν τους συμμαθητές τους. 

Για τη διεξαγωγή της έρευνας έπρεπε το λογισμικό κατασκευής του έργου ηλεκτρονικής 

λογοτεχνίας να είναι συμβατό με το λογισμικό των υπολογιστών του εργαστηρίου πληροφορικής 

του σχολείου. Στο συγκεκριμένο σχολείο δεν ήταν και χρειάστηκε να εγκαταστήσουμε ένα 

λογισμικό νεότερης γενιάς προκειμένου όλες οι δυνατότητες του έργου (μουσική, λειτουργία 

υπερσυνδέσμων, ήχοι) να είναι προσβάσιμες από τους αναγνώστες. Ακόμη έπρεπε να 

προμηθευτούμε με διανομείς ήχου ( ειδικό βύσμα) για να είναι δυνατή η σύνδεση δύο 

ακουστικών σε έναν υπολογιστή. 

Οι μαθητές-τριες της Γ΄ τάξης δεν ήταν εξοικειωμένοι στην χρήση τους (η τάξη 

βρίσκεται σε άλλο κτήριο και οι μαθητές δεν χρησιμοποιούν τις συσκευές αυτές) και ήταν 

αναγκαία η παρουσία του εκπαιδευτικού της τάξης πέρα από αυτή του καθηγητή της 

πληροφορικής. Στην Ε΄ τάξη δεν διέθεταν όλοι οι μαθητές-τριες ακουστικά με συνέπεια να μην 

ακούσουν καλά τη μουσική και τα τραγούδια από τα ηχεία του φορητού υπολογιστή. 

Ένα ακόμη πρόβλημα που παρουσιάστηκε ήταν η αποθήκευση των δημιουργιών των 

παιδιών. Επειδή οι ίδιοι υπολογιστές έπρεπε να μεταφερθούν την επόμενη ώρα σε ένα τμήμα και 

να χρησιμοποιηθούν από άλλα παιδιά, τα κείμενα και οι ζωγραφιές των παιδιών δεν μπορούσαν 

να αποθηκευτούν στην μνήμη του υπολογιστή καθώς θα παρουσιάζονταν στον επόμενο χρήστη. 

Συνεπώς τα κείμενα φωτογραφίστηκαν από εμένα και έτσι μπόρεσαν να διασωθούν τα 

περισσότερα 
67

. 

Αξιοσημείωτο είναι το γεγονός πως πολλά παιδιά αφού περιεργάζονταν την εικόνα του 

χωριού επέλεγαν να ξεκινήσουν την εξερεύνηση από το σπίτι με το ερωτηματικό, που τους 

� 
67

 Ένα μικρό δείγμα αυτών των κειμένων υπάρχει στο παράρτημα. 



51 
 

οδηγούσε σε ένα πρόγραμμα εγγραφής κειμένου, για να περιγράψουν το δικό τους σπίτι. Τους 

έλειπε όμως το ιδιαίτερο κλίμα του χωριού καθώς δεν είχαν προλάβει να γνωρίσουν τους 

κατοίκους. Χρειάστηκε στο σημείο αυτό η παρότρυνσή μας να αφήσουν αυτό το σπίτι για 

αργότερα. 

 

 

 

2.8 Αποτελέσματα  

Τα δεδομένα που προέκυψαν από την επεξεργασία των ερωτηματολογίων 

παρουσιάζονται στη συνέχεια σχηματοποιημένα. Στον πίνακα Α βλέπουμε την έμφυλη 

κατανομή του πληθυσμού. Συνολικά βλέπουμε πως στο δείγμα μας είναι ισόποση η 

εκπροσώπηση των δύο φύλων, με μία μικρή διαφοροποίηση στο τμήμα της Γ΄ όπου τα αγόρια 

είναι εμφανώς περισσότερα. 

Πίνακας Α .Κατανομή κατά φύλο 

 

Στη συνέχεια βλέπουμε στοιχεία από το αναγνωστικό προφίλ των μαθητών. Το 82% του 

δείγματος απαντά πως του αρέσει να διαβάζει λογοτεχνικά βιβλία ενώ ανά τάξη παρατηρούμε 

πως τη χαμηλότερη θετική απάντηση δίνει η Γ΄ τάξη ( 70%)  ενώ την υψηλότερη η ΣΤ΄(88%), 

βλ. πίνακας 1. Η αναγνωστική απόλαυση περιορίζεται σε 1 έως τρία βιβλία το χρόνο για τα 



52 
 

περισσότερα παιδιά ( πίνακας 2) ενώ λίγο περισσότερα φαίνεται να διαβάζουν τα παιδιά της Δ΄ 

τάξης, καθώς δίνουν τις υψηλότερες τιμές στις κατηγορίες 7 έως 10 και περισσότερα από 10 

βιβλία το χρόνο. 

 

Πίνακας 1 

 

 

Πίνακας 2 

 



53 
 

Στους πίνακες 3 και 4 παρουσιάζεται η σχέση των μαθητών με τους ηλεκτρονικούς 

υπολογιστές. Στην πλειοψηφία ( 91%) αρέσει να ασχολείται με τους υπολογιστές καθώς 

ελάχιστες είναι οι αρνητικές απαντήσεις. Τα περισσότερα παιδιά που απάντησαν θετικά στην 

προηγούμενη ερώτηση, δηλώνουν ότι η ενασχόληση αυτή δεν ξεπερνά τη 1 με 3 ώρες την 

εβδομάδα ενώ μόνο στην Δ΄ τάξη βλέπουμε ότι οι μισοί σχεδόν μαθητές ασχολούνται 4 έως 6 

ώρες την εβδομάδα. 

Πίνακας 3 

 

Πίνακας 4 

 

 



54 
 

Η ενασχόληση των μαθητών με τους ηλεκτρονικούς υπολογιστές γίνεται κατά κύριο 

λόγο για ψυχαγωγία: η μουσική και το παιχνίδι είναι οι δημοφιλέστερες απαντήσεις ενώ τρίτος 

λόγος εμφανίζεται να είναι η αναζήτηση πληροφοριών.  Παρατηρούμε ακόμη πως η  ψηφιακή 

ανάγνωση δεν προτιμάται από τους μαθητές όπως και η κοινωνική δικτύωση. Στην απάντηση 

Άλλο, (πίνακας 5.1) όπου δινόταν η δυνατότητα συμπλήρωσης άλλης χρήσης του υπολογιστή 

πήραμε απαντήσεις όπως « βλέπω ταινίες ή βίντεο», «μιλάω με τους φίλους μου» καθώς και 

κάποιοι μαθητές της Δ’ απάντησαν πως «φτιάχνουν βίντεο». 

Πίνακας 5 

 

Πίνακας 5.1 

 



55 
 

Η  αναγνωστική εμπειρία του συγκεκριμένου έργου ηλεκτρονικής λογοτεχνίας 

αποτιμάται θετικά καθώς τα περισσότερα παιδιά απάντησαν πως τους άρεσε «πολύ» και 

«αρκετά», με πιο ενθουσιώδη τη Γ΄ τάξη και πιο συγκρατημένη την Ε’ (πίνακας 5) . Ανάλογη 

εικόνα έχουμε και στην αποτίμηση της διασκέδασης που εισέπραξαν (πίνακας 6). Οι μικρότερες 

τάξεις Γ’ & Δ΄ απουσιάζουν από την επιλογή « καθόλου» που κάποιοι μαθητές μεγαλύτερων 

τάξεων έχουν προτιμήσει. 

Πίνακας 6 

 

Πίνακας 7 

 



56 
 

Η πλειοψηφία των μαθητών εξερεύνησε όλες τις διαδρομές που προσέφερε το έργο ( 

πίνακας 8) και διάβασε όλα τα κείμενα. Διαφοροποιήσεις εμφανίζονται στην Γ΄ και ΣΤ΄τάξη 

όπου αρκετά παιδιά δεν ολοκλήρωσαν την ανάγνωση όλων των κειμένων ( πίνακας 9). 

 

Πίνακας 8 

 

 

 

Πίνακας 9 

 



57 
 

Η πλοήγηση στο λογοτεχνικό υπερκείμενο φαίνεται πως δεν δυσκόλεψε τους μαθητές. 

Απάντησαν πως δυσκολέυτηκαν «πολύ» μερικοί ( 4) μαθητές της Γ’ τάξης. 

 

 

Πίνακας 10 

 

 

Τα περικειμενικά στοιχεία της ιστορίας, οι εικόνες και τραγούδια αξιολογήθηκαν θετικά 

από τους μαθητές όλων των τάξεων.  Για τα τραγούδια συγκεκριμένα δεν υπήρξε μαθητής που 

δεν του άρεσαν έστω και λίγο.Αξιοσημειώτο είναι πως την  ίδια θετική αποτίμηση κάνουν τόσο 

η ΣΤ΄όσο και η Δ΄τάξη ενώ η Ε΄εμφανίζεται πιο συγκρατημένη. 

 

 

 

 

 



58 
 

 

Πίνακας 11 

 

Πίνακας 12 

 

Στη συνέχεια εμφανίζονται τα αποτελέσματα της συμμετοχής στις δραστηριότητες 

αλληλεπίδρασης με το κείμενο ( συγγραφή και παιγνιώσεις δραστηριότητες). Στον πίνακα 13 

βλέπουμε πως τα περισσότερα παιδιά ενεπλάκησαν στη συγγραφή δικών τους κειμένων μέσα 

στο έργο. Τη μεγαλύτερη συμμετοχή παρατηρούμε στην Δ΄τάξη ενώ τη μικρότερη στην Γ΄. Από 

τις τέσσερις δυνατότητες συγγραφικής εμπλοκής που προσέφερε το κείμενο οι μαθητές 



59 
 

προτίμησαν « το δικό σου σπίτι» όπου μπορούσαν να περιγράψουν το σπίτι και τους χαρακτήρες 

τους ως κάτοικοι του Παλαβοχωριού ( πίνακας 14). 

Πίνακας 13 

 

 

Πίνακας 14 

 

Η δυνατότητα συν-συγγραφής κειμένων αξιολογήθηκε θετικά από τους περισσότερους 

μαθητές, με τους μαθητές της Δ΄τάξης να απολαμβάνουν περισσότερο αυτή τη διαδικασία. 

 



60 
 

 

Πίνακας 15 

 

Μεγάλη συμμετοχή καταγράφεται και στις παιγνιώδεις δραστηριότητες του έργου , που 

φαίνται να κινητοποιούν λίγο περισσότερο τους μαθητές των μικρότερων τάξεων ( πίνακας 16). 

Από τις δύο δραστηριότητες που προσφέρονται, «η ζωγραφική στο μπλουζάκι» σημειώνει την 

μεγαλύτερη συμμετοχή ( πίνακας 17). 

Πίνακας 16 

 



61 
 

 

Πίνακας 17 

 

Η ελευθερία της κίνησης μέσα στην ιστορία με τις επιλογές που προσφέρει η πλοήγηση 

αποτιμάται θετικά από τους μαθητές καθώς στους περισσότερους άρεσε «πολύ» και «αρκετά». 

Ελάχιστα παιδιά την απόλαυσαν «λίγο» ενώ κανένα δεν επέλεξε το «καθόλου» στην αξιολόγησή 

του. 

Πίνακας  18 



62 
 

 

Οι μαθητές επιθυμούν να εμπλουτίσουν την ιστορία περισσότερο με παιχνίδι, κινούμενες 

εικόνες (animation) και βίντεο. Η ακουστική αφήγηση, οι ήχοι και οι φωτογραφίες είναι πιο 

χαμηλά στην προτίμησή τους. 

Πίνακας 19 

 

Στην  τελευταία ερώτηση οι μαθητές στην πλειοψηφία τους δηλώνουν πως θα 

επιθυμούσαν να διαβάσουν παρόμοια έργα ηλεκτρονικής λογοτεχνίας. Η Ε’ τάξη είναι λιγότερο 

θετική ενώ οι υπόλοιπες δείχνουν μεγάλη προθυμία. 



63 
 

 

Πίνακας 20 

 

 

Στο τμήμα του σχολιασμού οι μαθητές και οι μαθήτριες εκφράζουν την ικανοποίησή 

τους και γράφουν χαρακτηριστικά « Μου άρεσε πολύ και θέλω να το ξανακάνουμε», « Θα 

ήθελα να ξανακούσω τα τραγούδια», « Ήταν πολύ διασκεδαστικό , να μας το ξαναφέρετε», « Θα 

ήθελα να ήταν μεγαλύτερο» κ.α. Αρκετοί μαθητές-τριες της Ε΄τάξης σχολίασαν ότι ήταν για 

μικρότερα παιδιά « Δεν μου άρεσε, ήταν μωρουδίστικο», «Μπορείτε να κάνετε ένα για 

μεγαλύτερα παιδιά;» 

2.9 Συμπεράσματα 

Για να αξιολογήσουμε τα αποτελέσματα της έρευνας χρειάζεται να εξετάσουμε το κατά 

πόσο ανταποκρίνονται  στις υποθέσεις και απαντούν στα ερευνητικά ερωτήματα που έχουμε 

διατυπώσει αρχικά. Στο σημείο αυτό πρέπει να τονίσουμε πως το δείγμα που επιλέξαμε είναι 

ενδεικτικό και ο αριθμός του δεν μας επιτρέπει την άρθρωση γενικών συμπερασμάτων. 

Μπορούμε να μιλήσουμε για σκιαγράφηση τάσεων, πιστεύοντας  πως είναι χρήσιμες και 

συμβάλλουν στην έρευνα του συγκεκριμένου αντικειμένου. 

Η βασική ερευνητική μας υπόθεση επαληθεύτηκε καθώς οι μαθητές αποτίμησαν θετικά 

στην πλειοψηφία τους την αναγνωστική εμπειρία της λογοτεχνικής μας κατασκευής. Η 

πρωτοτυπία και η παιγνιώδης μορφή του έργου φάνηκε να κινητοποίησε το ενδιαφέρον των 



64 
 

παιδιών σε όλες τις ηλικίες που ερευνήθηκαν. Τα  συγκεντρωτικά αποτελέσματα των 

απαντήσεων καταδεικνύουν πως τα περισσότερα παιδιά διάβασαν όλα τα κείμενα και 

εξερεύνησαν όλο το χωριό, ολοκληρώνοντας την περιήγησή τους στους 52  υπερσυνδέσμους. 

Διασκέδασαν με το έργο , πρότειναν τρόπους εμπλουτισμού της ιστορίας με άλλα μέσα και 

υπερσυνδέσμους και δήλωσαν πως θα τους ενδιέφερε η ανάγνωση παρόμοιων έργων 

ηλεκτρονικής λογοτεχνίας. 

Άκουσαν τα μουσικά κομμάτια και τους άρεσαν πολύ. Κατά τη διάρκεια της πλοήγησής 

τους οι μαθητές-τριες γελούσαν με τα τραγούδια, ιδιαίτερα με την παραλλαγή της «Μικρής 

Ελένης», έλεγαν στις άλλες ομάδες των συμμαθητών τους πού να κατευθυνθούν για να το 

ακούσουν και αυτοί. Ακόμη και αφού είχαν ολοκληρώσει την πλοήγηση επέστρεφαν στους 

υπερσυνδέσμους με τα τραγούδια για να τα ξανακούσουν. Τα τραγούδια σχολιάστηκαν ιδιαίτερα 

θετικά και στο τμήμα του ελεύθερου σχολιασμού του ερωτηματολογίου. 

Τα  περισσότερα παιδιά ενεπλάκησαν στις συμμετοχικές δραστηριότητες, τόσο στη 

συγγραφή όσο και στις παιγνιώδεις δραστηριότητες και αξιολόγησαν θετικά  τη δυνατότητα 

αλληλεπίδρασης που τους παρείχε το έργο. Αξίζει να σημειώσουμε τη μεγάλη ανταπόκριση που 

είχαν τα παιδιά στη συγγραφή κειμένου στον υπερσύνδεσμο « το δικό σου σπίτι». Έχει 

αναφερθεί ήδη  ότι πολλά παιδιά ξεκινούσαν την πλοήγησή τους από το σπίτι με το 

ερωτηματικό. Φαίνεται πως το μυστηριώδες σπίτι χωρίς τίτλο τους κίνησε την περιέργεια. Μετά 

από τις δικές μας οδηγίες να το αφήσουν για αργότερα, επανέρχονταν σε αυτό και συμπλήρωναν 

τις δικές τους ιστορίες. Οι ιστορίες αυτές είναι προϊόντα συνεργατικής δημιουργικής γραφής και 

παρουσιάζουν ενδιαφέρον γιατί είναι αυθόρμητες, κατασκευάστηκαν σε πολύ λίγο χρόνο, μέσα 

σε μία τάξη που βούιζε από  γέλια και σχόλια με μοναδικό ερέθισμα το ηλεκτρονικό μας έργο. 

Μερικές από αυτές βρίσκονται στο παράρτημα της εργασίας. Η ΣΤ’ τάξη είχε την μικρότερη 

συμμετοχή συγγραφής καθώς και η Γ’ για διαφορετικούς πιστεύουμε λόγους. Τα παιδιά της ΣΤ΄ 

τάξης είχαν το λιγότερο χρόνο περιήγησης καθώς είχαν μόνο μία σχολική ώρα διαθέσιμη, οπότε 

συμπεραίνουμε πως προτίμησαν να εξερευνήσουν όλους τους υπερσυνδέσμους παρά να 

χρονοτριβήσουν στην συγγραφή. Η Γ’ είχε στη διάθεσή της ολόκληρο το πρώτο δίωρο, συνεπώς 

η αιτία για τη μη συμμετοχή στη συγγραφή πρέπει να αναζητηθεί στην μικρή εξοικείωση των 

μαθητών με το μέσο όσο και με το πρόγραμμα εγγραφής κειμένου. Η Ε’ τάξη επίσης έχει μικρή 

συμμετοχή στις παιγνιώδεις δραστηριότητες. Το γεγονός αυτό μπορούμε να το αποδώσουμε στη 



65 
 

γενικότερη αντίληψη κάποιων παιδιών για το έργο, ότι δεν ήταν κατάλληλο για την ηλικία τους 

αλλά για μικρότερα παιδιά. 

Στους πίνακες των αποτελεσμάτων βλέπουμε πως τα παιδιά δεν δυσκολεύτηκαν 

ιδιαίτερα κατά την πλοήγησή τους στο έργο. Μικρή διαφοροποίηση συναντήσαμε στις 

απαντήσεις των Γ’ και Δ’ τάξεων καθώς όπως είδαμε αυτές οι ηλικίες παιδιών περνούν 

λιγότερες ώρες στον υπολογιστή και είναι λιγότερο εξοικειωμένες με τη χρήση του. Ειδικότερα 

οι μαθητές της Γ’ τάξης χρησιμοποιούσαν τους φορητούς υπολογιστές του σχολείου για πρώτη 

φορά και χρειάστηκε η βοήθεια των συναδέρφων για να μπορέσουν να κατανοήσουν τη 

λειτουργία και τον τρόπο πλοήγησης στο Παλαβοχώρι. 

Αν συγκρίνουμε τα αποτελέσματα της δικής μας έρευνας με αυτά των προηγούμενων 

ερευνών σε ενήλικες διαπιστώνουμε σημαντικές διαφοροποιήσεις ως προς την αναγνωστική 

συμπεριφορά. Σημειώνουμε εξαρχής πως η αναγνωστική συμπεριφορά εξαρτάται από πολλούς 

παράγοντες όπως το ίδιο το έργο, το μέσο ανάγνωσης, το περιβάλλον κ.α. και η απόπειρα 

σύγκρισης των αποτελεσμάτων είναι ριψοκίνδυνη. Μπορούμε να διατυπώσουμε ωστόσο τις 

υποθέσεις μας για τη διαφοροποίηση που παρατηρείται. Στην έρευνά της Γιακουμάτου –

Νικολαΐδου (2001) διαπιστώθηκε πως οι αναγνώστες παρόλο που δεν δυσκολεύτηκαν στην 

πλοήγηση, δεν ολοκλήρωσαν την ανάγνωση όλων των κειμένων σε ποσοστό 44.1%. Η 

αναγνωστική συμπεριφορά των ενηλίκων που ενέχει χαρακτηριστικά «ζάπινγκ» δεν 

παρατηρήθηκε στους μικρούς αναγνώστες. Η εμπλοκή τους με το έργο ήταν μεγάλη επειδή 

προσφέρθηκαν πολλές ευκαιρίες αλληλεπίδρασης και σε αυτό το  είμαστε σύμφωνοι με το 

συμπέρασμα την έρευνας της Τσιουπλή (2013) σε εφήβους αναγνώστες πως οι δραστηριότητες 

αυτές βρίσκονται υψηλά στις προτιμήσεις τους. 

Διαβάζοντας τα σχόλια των  μικρών αναγνωστών μπορούμε να πούμε με σιγουριά πως 

το έργο που κατασκευάσαμε έτυχε ευρείας αποδοχής και μεγάλης αναγνωσιμότητας από το 

μαθητικό κοινό. Οι συνθήκες της τάξης παρόλες τις δυσκολίες που είχαν έδωσαν και ένα θετικό 

προβάδισμα στο έργο: Η συνηθισμένη ρουτίνα διακόπηκε από μια «ευχάριστη έκπληξη», όπως 

είπαν τα παιδιά. Η ελευθερία των κινήσεων, οι αστείες ιστορίες και τα τραγούδια καθώς και η 

δυνατότητα να «κατοικήσουν» μέσα σε αυτή, ενθουσίασε τα παιδιά που ήθελαν περισσότερο 

χρόνο για να κάνουν άλλη μια φορά το γύρο του Παλαβοχωριού. 



66 
 

3. Δημιουργικές και παιδαγωγικές προεκτάσεις 

Τα ερευνητικά δεδομένα που προέκυψαν από την εργασία μας  ελπίζουμε να 

συμπληρώσουν την βιβλιογραφία γύρω από την παιδική ηλεκτρονική λογοτεχνία και την 

αναγνωστική συμπεριφορά στη χώρα μας. 

Το ίδιο το έργο «Το Παλαβοχώρι» προσφέρεται να μεταφερθεί σε ιστοσελίδα και να 

είναι προσβάσιμο δωρεάν από εκπαιδευτικούς, γονείς και μικρούς αναγνώστες. Θα μπορούσε με 

αυτό τον τρόπο να αποτελέσει τη βάση για περαιτέρω έρευνες, μεγαλύτερου ίσως μεγέθους 

λόγω της εύκολης πρόσβασης. Δάσκαλοι που ασχολούνται με τη δημιουργική γραφή και τη 

λογοτεχνία , μουσικοί , εικαστικοί και φυσικά καθηγητές των ΤΠΕ στα σχολεία θα έχουν ένα 

εργαλείο, πρωτότυπο και εύκολο στο χειρισμό. 

Το έργο αυτό θα μπορούσε να επεκτείνεται συνεχώς, αρχικά από τον δημιουργό του με 

προσθήκη κατοίκων και ιστοριών. Ήρωες θα μπορούσαν να είναι ακόμη και άψυχα, όπως ένα 

δέντρο, ένα σπίτι ή και η πλατεία του χωριού. Όλα αυτά συνοδευμένα με στιχάκια, εικόνες, 

μουσική ή και βίντεο.  

Με την δημοσίευσή του στο διαδίκτυο  μπορεί να επιτρέπει στους αναγνώστες του όχι 

μόνο την διάδραση σε συγκεκριμένα κομμάτια αλλά και την συνδημιουργία. Με αυτό τον τρόπο 

«το Παλαβοχώρι» θα αποκτούσε μεγάλη «επισκεψιμότητα», κάθε ένας αναγνώστης θα  διάλεγε 

ένα ρόλο, τουρίστα ή μόνιμου κατοίκου. Θα μπορούσε να δημιουργήσει τις δικές του ιστορίες 

και να εμπλακεί στις  υπάρχουσες . Νέα σπίτια θα ήταν δυνατό  να προστεθούν, νέα τραγούδια 

να ηχογραφηθούν και η ζωή εκεί να γίνει πιο ρεαλιστική: να ξεφύγει δηλαδή από τον έλεγχο του 

δημιουργού και να βρει το δικό της δρόμο… Θα ήταν ενδιαφέρον να βλέπαμε τα διαφορετικά 

κείμενα καθώς και τον τρόπο (εικόνα, κείμενο, βίντεο, τραγούδι) που θα επέλεγαν να 

αλληλεπιδράσουν  στο  έργο οι αναγνώστες- χρήστες. 

Πιστεύουμε πως  το έργο αυτό μπορεί να γίνει εργαλείο στην εισαγωγή των παιδιών σε 

αυτό που ονομάζουμε ηλεκτρονική λογοτεχνία και να καλλιεργήσει το νέο είδος 

εγγραμματισμού. Ειδικά  το συγκεκριμένο έργο που δημιουργήθηκε με πρόγραμμα που 

μαθαίνουν τα παιδιά στο σχολείο, μπορεί να γίνει παράδειγμα προς μίμηση κι έτσι εκτός από 

αναγνώστες- χρήστες να έχουμε και δημιουργούς παρόμοιων κειμένων. Επιπρόσθετα  γύρω από 



67 
 

ψηφιακό περιβάλλον της ιστοσελίδας του «Παλαβοχωρίου» θα μπορούσε να δημιουργηθεί μία 

κοινότητα ανάγνωσης.  

Ακόμη το έργο αυτό , επειδή έχει πλήθος διακειμενικών αναφορών (  π.χ. ανεμόμυλος-

Δον Κιχώτης, γιαγιά Αλεξία- Πριγκίπισσες άγνωστες και ξεχασμένες, Ερωτόκριτος, Σεβάχ, 

Ροβινσώνας Κρούσος, Αλλαντίν κ.α) μπορεί να γίνει η αφορμή για εξερεύνηση και ανάγνωση 

αυτών των βιβλίων. Οι αναγνώστες- χρήστες θα μπορούσαν και εδώ να συμπληρώσουν βιβλία 

από τη δική τους βιβλιοθήκη και να ονομάσουν μια ακόμη ημέρα της γιαγιάς Αλεξίας με βάση 

ένα κεφάλαιο από αυτά. Οι πιο δημιουργικοί θα μπορούσαν να φτιάξουν ένα παρόμοιο με το 

υπάρχον κείμενο στο οποίο συνομιλούν ήρωες από διαφορετικά βιβλία με την ηρωίδα. Ακόμη 

θα μπορούσε να κατασκευαστεί και ένας υπερσύνδεσμος σε ένα παιχνίδι- κουίζ, όπου τα παιδιά 

θα έπρεπε να αντιστοιχήσουν  τίτλους κεφαλαίων με τίτλους βιβλίων και συγγραφείς. 

Θίγονται επίσης και θέματα δημιουργικής γραφής, όπως το μυαλό του συγγραφέα, ο 

φόβος της λευκής σελίδας, εισάγοντας τους αναγνώστες- χρήστες στον κόσμο της δημιουργικής 

γραφής. Το σπίτι του συγγραφέα θα μπορούσε να είναι ένας χώρος όπου αναπτύσσονται 

παρόμοια θέματα ( να μιλούν φίλοι συγγραφείς, γνωστοί ή όχι, να γράφουν οι ίδιοι αναγνώστες- 

χρήστες τον τρόπο με τον οποίο έφτιαξαν τον δικό τους κάτοικο, ακόμη και το παρόν 

συγγραφικό ημερολόγιο θα μπορούσε να βρει κάποιο χώρο εκεί μέσα!). Ο τρόπος με τον οποίο 

δομείται το έργο, βοηθά επίσης στην κατανόηση των υλικών μιας ιστορίας, (τόπος, χρόνος, 

ήρωες, πλοκή καθώς και της σύνδεσης μεταξύ τους) με τρόπο πιο εύληπτο και ελκυστικό από 

την ανάλυση της δομής ενός έντυπου λογοτεχνικού κειμένου. 

Το παράδειγμα αυτό ίσως θα μπορούσε να φανεί χρήσιμο και στην παρουσίαση του 

συνόλου του συγγραφικού έργου ενός συγγραφέα παιδικής λογοτεχνίας. Το μυαλό του κάθε 

συγγραφέα εξάλλου είναι ο κοινός τόπος γέννησης όλων των ηρώων των βιβλίων του. 

Ακόμη τα παραγόμενα από τους αναγνώστες κείμενα θα μπορούσαν να αποτελέσουν το 

υλικό νέων ερευνών και η ποιοτική ανάλυσή τους να φώτιζε πτυχές της δημιουργικής γραφής 

στο ψηφιακό περιβάλλον.  

Κλείνοντας θα θέλαμε να καταθέσουμε την προσωπική μας συγγραφική εμπειρία. Μη 

έχοντας εξοικείωση με αυτό το είδος ανακαλύψαμε ένα νέο κόσμο δημιουργίας. Ειδικά για τα 

κείμενα που απευθύνονται σε παιδιά και τα οποία φιλοδοξούμε να πλουτίσουμε ως συγγραφείς, 



68 
 

ο χώρος και οι δυνατότητες που προσφέρουν οι Τ.Π.Ε. είναι ιδανικός. Τα καθιστούν ελκυστικά 

και προσβάσιμα , καλύπτοντας τις απαιτήσεις των σύγχρονων αναγνωστών. Ελπίζουμε οι 

συγγραφείς παιδικών λογοτεχνικών έργων να τις αξιοποιήσουν με τον ίδιο ενθουσιασμό, όπως 

και τα παιδιά! 

 

 

 

 

 

 

 

 

 

 

 

 

 

 

 

 

 

 

 

 

 

 

 



69 
 

Βιβλιογραφία 

Ελληνόγλωσση 

 Αποστολίδου Βενετία, Η λογοτεχνία στα νέα περιβάλλοντα των Τ.Π.Ε: 
Κυβερνολογοτεχνία και e-books, ψηφιακές κοινότητες αναγνωστών, δημιουργική γραφή και 

αφήγηση στον ψηφιακό κόσμο, Κέντρο ελληνικής γλώσσας, Θεσσαλονίκη 2012 

www.greeklanguage.gr/sites/default/files/digital_school/3.1.2_apostolidou.pdf Ανακτήθηκε στις 

20/6/2017 

 Berners-Lee Τ., Υφαίνοντας τον Παγκόσμιο Ιστό (μτφρ. Ν. Καλαϊτζής), Αθήνα: Γκοβόστης, 

2002. 

 Birkerts S, Οι Ελεγείες του Γουτεμβέργιου: Η μοίρα της ανάγνωσης στην ηλεκτρονική εποχή, 

Εξαρχοπούλου Λ. (μτφ.) Αθήνα 1997 

 Bolter, Danid Jay. Οι μεταμορφώσεις της γραφής, υπολογιστές, υπερκείμενο και αναμορφώσεις 

της τυπογραφίας/μτφ. Δημήτρης Ντούνιας. Αθήνα, Μεταίχμιο(2006) 

 Γιακουμάτου Μ.-Τ., Η λογοτεχνία μεταναστεύει στο διαδίκτυο: ανοιχτά ερωτήματα και νέα 
δεδομένα, εισήγηση στο 3

ο
 Πανελλήνιο συνέδριο « Οι τεχνολογίες της πληροφορίας και της 

επικοινωνίας στην εκπαίδευση» Παν. Αιγαίου, Ρόδος 26-29/9/2002 

http://www.netschoolbook.gr/epimorfosi/conferences/s4_eliterature_Rhodes_2002.pdf 

Ανακτήθηκε στις 20/6/2017 

 Γιακουμάτου Μ-Τ. ,Δίκτυα και οθόνες- Βήματα προς μία νέα σχέση με τον γραπτό λόγο, περ. 
Φιλόλογος τχ.107, 2002 

www.netschoolbook.gr/published.html Ανακτήθηκε στις 21/6/2017 

 Γιακουμάτου Τ.  Νικολαϊδου Σ. , Η λογοτεχνία μπροστά στην πρόκληση του διαδικτύου. Μια 
μελέτη της αναγνωστικής συμπεριφοράς του κοινού σε ένα λογοτεχνικό υπερκείμενο.2002 

www.netschoolbook.gr/published.html Ανακτήθηκε στις 21/6/2017 

 Γιαπαλάκη Μ., Ψηφιακή ποίηση – ΟΙ ΠΟΛΕΙΣ, στο Δημιουργική Γραφή στο σχολείο, επιμ. 
Σοφία Νικολαϊδου, Μεταίχμιο 2016 

 Δημητρούλια, «Κυβερνολογοτεχνία: μια πρόκληση του μέλλοντος» Σύγκριση, Comparaison τ.χ. 

17, 2006 

ejournals.epublishing.ekt.gr/index.php/sygkrisi/article/viewFile/10218/10339.pdf 

Ανακτήθηκε στις 15/6/2017 

 Javeau, C (2000), Η έρευνα με ερωτηματολόγιο. Το εγχειρίδιο του καλού ερευνητή. Τζαννόνε_ 
Τζώρτζη, Κ. Ι. ( επιμέλεια και απόδοση στα ελληνικά). Αθήνα, εκδόσεις Τυπωθήτω- Γ. 

Δαρδάνος.  

 Jones, J.C. ,Τhe internet and everyone, London, ellipsis, 2000, p.62 στο στο Γιακουμάτου Μ.-Τ., 
Η λογοτεχνία μεταναστεύει στο διαδίκτυο: ανοιχτά ερωτήματα και νέα δεδομένα, εισήγηση στο 

3
ο
 Πανελλήνιο συνέδριο « Οι τεχνολογίες της πληροφορίας και της επικοινωνίας στην 

εκπαίδευση» Παν. Αιγαίου, Ρόδος 26-29/9/2002 

 Kernan, A. Ο θάνατος της λογοτεχνίας, Αθήνα, Νεφέλη, 2001 

 Κουτσογιάννης, Δ. (επιμ. 2001). Πληροφορική- επικοινωνιακή τεχνολογία και γλωσσική αγωγή: η 
διεθνής εμπειρία. Θεσσαλονίκη: Κέντρο Ελληνικής Γλώσσας. 

http://www.greeklanguage.gr/sites/default/files/digital_school/3.1.2_apostolidou.pdf%20Ανακτήθηκε%20στις%2020/6/2017
http://www.greeklanguage.gr/sites/default/files/digital_school/3.1.2_apostolidou.pdf%20Ανακτήθηκε%20στις%2020/6/2017
http://www.netschoolbook.gr/epimorfosi/conferences/s4_eliterature_Rhodes_2002.pdf
http://www.netschoolbook.gr/published.html
http://www.netschoolbook.gr/published.html


70 
 

 Κουτσογιάννης Δ., Επιμόρφωση εκπαιδευτικών στη χρήση και αξιοποίηση των ΤΠΕ στην 

Εκπαιδευτική Διδακτική Διαδικασία, Επιμορφωτικό υλικό για την Επιμόρφωση των 

Εκπαιδευτικών στα κέντρα Στήριξης Επιμόρφωσης, Τεύχος 3, κλάδος ΠΕ02, Πάτρα:ΙΤΥ,2008 

http://e-

learning.sch.gr/pluginfile.php/49864/mod_resource/content/0/ylikoKSE_PE02_20140319.pdf 

Ανακτήθηκε στις 21/6/2017  

 Μουλά Ευαγγελία, «e-Λογοτεχνία και θεωρία της αφήγησης ή πώς οι εξελίξεις επιτάσσουν νέες 
θεωρητικές προσεγγίσεις», ηλ. περ. i-Teacher.gr 1 (Σεπτ. 2010), σ. 23-34. http://i-

teacher.gr/files/1o_teyxos_i_teacher_9_2010.pdf Ανακτήθηκε στις 1/7/2017 

 Murray, J.H. Immersion, in Hamlet on the HolodackQ The future of Narrative in 

Cyberspace,Cambridge, Massachusetts, MIT Press,1991, p.33 στο Γιακουμάτου Μ.-Τ., Η 

λογοτεχνία μεταναστεύει στο διαδίκτυο: ανοιχτά ερωτήματα και νέα δεδομένα, εισήγηση στο 3
ο
 

Πανελλήνιο συνέδριο « Οι τεχνολογίες της πληροφορίας και της επικοινωνίας στην εκπαίδευση» 

Παν. Αιγαίου, Ρόδος 26-29/9/2002 

 Ναλμπαντίδης Γιώργος, Η Λογοτεχνία στην εποχή των νέων μέσων: Ηλεκτρονική Λογοτεχνία. 

http://www.yiorgosnalpantidis.com/Texts/Electronic_Literature.pdf, σελ.39 

Ανακτήθηκε στις 16/7/2017 

 Νικολαΐδου Σ. και Τ. Γιακουμάτου, Διαδίκτυο και διδασκαλία: ένας οδηγός για κάθε 
ενδιαφερόμενο και πολλές προτάσεις για τους φιλολόγους, Αθήνα: Κέδρος, 2001, σ. 287. 

 Νικολαΐδου Σ., Επιμόρφωση εκπαιδευτικών στη χρήση και αξιοποίηση των ΤΠΕ στην 

Εκπαιδευτική Διδακτική Διαδικασία, Επιμορφωτικό υλικό για την Επιμόρφωση των 

Εκπαιδευτικών στα κέντρα Στήριξης Επιμόρφωσης, Τεύχος 3, κλάδος ΠΕ02, Πάτρα:ΙΤΥ,2008 

http://e-

learning.sch.gr/pluginfile.php/49864/mod_resource/content/0/ylikoKSE_PE02_20140319.pdf 

Ανακτήθηκε στις 21/6/2017 

 Νικολαϊδου Σοφία, Η χρήση των τεχνολογιών της πληροφορίας και της επικοινωνίας για τη 
διδασκαλία της λογοτεχνίας στον πρώτο κύκλο της Δευτεροβάθμιας εκπαίδευσης: Η 

αγγλοσαξωνική και η Ελληνική εμπειρία, Διδακτορική Διατριβή, Φλώρινα 2008  

 Ντίνας, Κ. 2004. Γραμματισμός – Πολυγραμματισμοί και διαπολιτισμική γλωσσική διδασκαλία. 
Στο: Γεωργογιάννης, Π. (επιμ.) Διαπολιτισμική Εκπαίδευση. 1ο Πανελλήνιο Συνέδριο. 

Πάτρα: Κέντρο Διαπολιτισμικής Εκπαίδευσης, σσ. 193-206 

http://users.uowm.gr/kdinas/wp-

content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84

%CE%B9%CF%83%CE%BC%CF%8C%CF%82-

%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%C

E%B1%CF%84%CE%B9%CF%83%CE%BC%CE%BF%CE%AF-

%CE%BA%CE%B1%CE%B9-

%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF

%83%CE%BC%CE%B9%CE%BA%CE%AE-

%CE%B3%CE%BB%CF%89%CF%83%CF%83%CE%B9%CE%BA%CE%AE-

%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%C

E%B1.pdf 

Ανακτήθηκε στις 3/7/2017 

http://e-learning.sch.gr/pluginfile.php/49864/mod_resource/content/0/ylikoKSE_PE02_20140319.pdf
http://e-learning.sch.gr/pluginfile.php/49864/mod_resource/content/0/ylikoKSE_PE02_20140319.pdf
http://i-teacher.gr/files/1o_teyxos_i_teacher_9_2010.pdf
http://i-teacher.gr/files/1o_teyxos_i_teacher_9_2010.pdf
http://www.yiorgosnalpantidis.com/Texts/Electronic_Literature.pdf
http://e-learning.sch.gr/pluginfile.php/49864/mod_resource/content/0/ylikoKSE_PE02_20140319.pdf
http://e-learning.sch.gr/pluginfile.php/49864/mod_resource/content/0/ylikoKSE_PE02_20140319.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf
http://users.uowm.gr/kdinas/wp-content/uploads/2016/01/%CE%93%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CF%8C%CF%82-%CE%A0%CE%BF%CE%BB%CF%85%CE%B3%CF%81%CE%B1%CE%BC%CE%BC%CE%B1%CF%84%CE%B9%CF%83%CE%BC%CE%BF%CE%AF-%CE%BA%CE%B1%CE%B9-%CE%B4%CE%B9%CE%B1%CF%80%CE%BF%CE%BB%CE%B9%CF%84%CE%B9%CF%83%CE%BC%CE%B9%CE%BA%CE%AE-%CE%B3%CE%BB%CF%89%CF%83%CF%83%CE%B9%CE%BA%CE%AE-%CE%B4%CE%B9%CE%B4%CE%B1%CF%83%CE%BA%CE%B1%CE%BB%CE%AF%CE%B1.pdf


71 
 

 Παπαρούση Μ, Καλόγηρος Β., Υπερλογοτεχνία και Υπερκείμενο. Μια νέα μορφή λογοτεχνίας 
μέσα από το «πάντρεμά» της με το διαδίκτυο και τους ηλεκτρονικούς υπολογιστές. Περιοδικό i-

teacher, Ιανουάριος 2012, τχ.4 σελ 125.  

http://i-teacher.gr/files/4o_teyxos_i_teacher_1_2012.pdf 

Ανακτήθηκε στις 23/6/2017 

 Pressman Jessica , «Ηλεκτρονική Λογοτεχνία: Μια εισαγωγή και μια πρόκληση»  

 http://fixit-emst.blogspot.com/2009/04/electronic-literature-introduction-and.html 

Ανακτήθηκε στις  4/7/2017 

 Steiner G., Η σιωπή των βιβλίων, εκδόσεις Ολκός, 2008 

 Τζώρτζη, Κ. Ι. ( επιμέλεια και απόδοση στα ελληνικά). Αθήνα, εκδόσεις Τυπωθήτω- Γ. 
Δαρδάνος 

 Τσιουπλή Ε., «Ζωντανεύοντας e-στορίες: η λογοτεχνική αγωγή στο διαδίκτυο», Μεταπτυχιακή 
διατριβή, Φιλοσοφική Σχολή, Τμήμα Φιλοσοφίας & Παιδαγωγικής, Τομέας Παιδαγωγικής, 

ΑΠΘ, 2013 

ikee.lib.auth.gr/record/280651/files/?ln=es, 

Ανακτήθηκε στις 1/10/2017 

.  

 

 

 

 

 

 

 

 

 

 

 

 

 

http://fixit-emst.blogspot.com/2009/04/electronic-literature-introduction-and.html


72 
 

 

Ξενόγλωσση 

 Bernstein, Mark, «Storyspace: Hypertext and the process of writing», στο: Emily Berk, Joseph 
Devlin, Hypertext/hypermedia handbook, McGraw-Hill, Inc. Hightstown, New Jersey, 1991. 

Caughlin, Don, An Integrated Approach to Verification, Validation, and Accreditation of Models 

and Simulations, http://delivery.acm.org/10.1145/520000/510503/p872-

caughlin.pdf?ip=193.92.251.146&acc=ACTIVE%20SERVICE&CFID=53266797&C 

FTOKEN=54900080&__acm__=1321103940_7b71f262141d629d4b4f6745eedc014f, 2000. 

 Bolter J. D.  , Writing space: the computer, hypertext, and the history of writing, Hillsdale, N.J.: 

Lawrence Erlbaum Associates , 1991, σ. 58-59. 

 Cicconi, “The Shaping of Hypertextual Narratine” στο M. Yla-Kotola, J. Suoranta, S. Inkinen & 
J. Rinne (επιμ.), The Intergrated Media Machine: A Theoretical Framework, Helsinki: University 

of Lapland, 2000, σ. 103, http://www.cisenet.com/cisenet/writing/essays/essay.htm 

Ανακτήθηκε στις 1/7/2017 

 Di Rosario Giovanna, Electronic Poetry Understanding Poetry in the Digital Environment, 
UNIVERSITY OF JYVÄSKYLÄ , JYVÄSKYLÄ 2011, 11-12, 

dissertations.jyu.fi/studhum/9789513943356.pdf. Ανακτήθηκε στις 4/7/2017 

 Hayles, Katherine, Electronic Literature: What is it?, 2007. 
 http://eliterature.org/pad/elp.html Aνακτήθηκε στις 15/6/2017  

 Heba G.  , “HyperRhetoric: Multimedia, literacy, and the future of composition”, Computers & 
Composition, 14 (1), 1997, 19-44. 

 Joyce Μ., Afternoon, a story, Watertown, Mass.: Eastgate Systems, 1990, 
http://www.eastgate.com/catalog/Afternoon.html Ανακτήθηκε στις 21/6/2017 

 Korat Ofra ,2008, Reading electronic books as a support for vocabulary, story comprehension 

and word reading in kindergarten and first grade, Computers & Education 

http://people.cs.vt.edu/~shaffer/cs6604/Papers/K1grade.pdf Ανακτήθηκε στις 10/9/2017 

 Koskimaa, Raine, Is There a Place for Digital Literature in the Information Society?, 2003 
http://www.brown.edu/Research/dichtung-digital/2003/issue/4/koskimaa/index.htm 

Ανακτήθηκε στις 16/6/2017 

  Lankshear, Colin, Ilana, Snyder & Bill, Green (2000). Teachers and Technoliteracy. Managing, 
Literacy, Technology and learning in Schools. Sydney: Allen& Unwin. 

 Prensky Marc ,  Digital Natives Digital Immigrants, στο  On the Horizon ,MCB University 

Press, Vol. 9 No. 5, October 2001 

https://www.marcprensky.com/writing/Prensky%20%20Digital%20Natives,%20Digital%20Imm

igrants%20-%20Part1.pdf  Ανακτήθηκε στις 1/10/2017 

 Rettberg  Jill Walker , “Electronic Literature Seen from a Distance. The Beginnings of a Field”, 
dictung-digital 41 (2012) 

 http://www.dichtung-digital.org/2012/41/walker-rettberg/walkerrettberg.htm  

 Ανακτήθηκε στις 22/6/2017 

http://www.cisenet.com/cisenet/writing/essays/essay.htm
http://eliterature.org/pad/elp.html
http://www.eastgate.com/catalog/Afternoon.html
http://people.cs.vt.edu/~shaffer/cs6604/Papers/K1grade.pdf
http://www.brown.edu/Research/dichtung-digital/2003/issue/4/koskimaa/index.htm
https://www.marcprensky.com/writing/Prensky%20%20Digital%20Natives,%20Digital%20Immigrants%20-%20Part1.pdf
https://www.marcprensky.com/writing/Prensky%20%20Digital%20Natives,%20Digital%20Immigrants%20-%20Part1.pdf


73 
 

 Schreurs Kathleen, Children’s E-books are Born: How E-books for Children are Leading E-book 
Development and Redefining the Reading Experience, Partnership, vol. 8, no. 2 (2013) 

https://journal.lib.uoguelph.ca/index.php/perj/article/view/2744#.WfDmCFuCy70 

Ανακτήθηκε στις 2/10/2017 

 Smith, Frank ( 1988). Joining the Literacy ClubFurther Essays on education. London: 
Heineman. 

 Strachey Christopher, M.U.C. Love Letter Generator (1952)   , Βλ. Wardrip-Fruin, Noah. 
"Christopher Strachey: The First Digital Artist?" Grand Text Auto. 1 (2005) 

http://grandtextauto.org/2005/08/01/christopher-strachey-first-digital-artist 

Ανακτήθηκε στις 21/6/2017 

 Tien-Ling Yeh& Chun-Ching Chen A Study of e-Picture Books and Traditional Picture Books 
on Children’s Reading Attention, Advances in Physical Ergonomics and Human Factors pp 

635-642, 2016 

https://link.springer.com/chapter/10.1007/978-3-319-41694-6_61 

Aνακτήθηκε στις 1/10/2017 

 Viires P., “Literature in Cyberspace” http://www.folklore.ee/folklore/vol29/cyberlit.pdf 
Ανακτήθηκε στις 30/6/2017 

 

 
 
 
 
 

 
 
 

 
 

 

 

 

 

 

 

https://journal.lib.uoguelph.ca/index.php/perj/article/view/2744#.WfDmCFuCy70
http://grandtextauto.org/2005/08/01/christopher-strachey-first-digital-artist
https://link.springer.com/book/10.1007/978-3-319-41694-6
https://link.springer.com/chapter/10.1007/978-3-319-41694-6_61
http://www.folklore.ee/folklore/vol29/cyberlit.pdf


74 
 

 

 

ΠΑΡΑΡΤΗΜΑ 

Ερωτηματολόγιο 

 Φύλο:  Αγόρι   Κορίτσι  

 Τάξη: …….. 

 Σχολείο ………………………………………………. 

Κύκλωσε την απάντηση που σου ταιριάζει, δεν υπάρχει σωστή ή λάθος απάντηση: 

1.Σου αρέσει να διαβάζεις λογοτεχνικά βιβλία;       ΝΑΙ    ΟΧΙ 

 

2.Μέσα σε ένα χρόνο πόσα λογοτεχνικά βιβλία διαβάζεις; :  

 

Κανένα        1-3                4-6                  7-10                  Περισσότερα  από 10 

 

3.Σου αρέσει να ασχολείσαι με τους ηλεκτρονικούς υπολογιστές;   ΝΑΙ    ΟΧΙ 

4. Αν ναι, πόσες ώρες την εβδοµάδα; 

              1-3                    4-6                 7-10           Περισσότερες από 10  

 

5.Χρησιμοποιείς τους Ηλ. Υπολογιστές συνήθως : 

 για παιχνίδι    

 για να κάνεις εξάσκηση στα μαθήματα 

 για να ψάξεις πληροφορίες   

 για να διαβάσεις ψηφιακά βιβλία 

 για να ακούσεις μουσική 

 για να συνδεθείς με μέσα κοινωνικής δικτύωσης 

 για να γράψεις κείμενα 

 όλα τα παραπάνω 

 άλλο……………………………………………………………………… 
 

6.Σου άρεσε η ανάγνωση ενός έργου ηλεκτρονικής λογοτεχνίας;      



75 
 

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

7.Η πλοήγηση στο «Παλαβοχώρι» σου φάνηκε διασκεδαστική;   

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

8. Ακολούθησες όλες τις διαδρομές;   ΝΑΙ   ΟΧΙ 

 

9. Διάβασες όλα τα κείμενα;   ΝΑΙ   ΟΧΙ 

 

10. Σε δυσκόλεψε η πλοήγηση στο «Παλαβοχώρι»;    

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

11.Σου άρεσε που υπήρχαν εικόνες μαζί με τα κείμενα;   

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

12. Σου άρεσε που υπήρχε μουσική και τραγούδια μέσα στις ιστορίες;  

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

13.Πήρες μέρος στις δραστηριότητες συγγραφής;  ΝΑΙ   ΟΧΙ 

14.Αν ναι σε ποιες;  

Το δικό σου σπίτι     σχολικό πρόγραμμα     χειρόγραφα συγγραφέα    ιστορία παππού 

 

15. Σου άρεσε που έγραψες κάτι δικό σου στην ιστορία; 

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

16. Πήρες μέρος στις παιγνιώδεις δραστηριότητες; ΝΑΙ   ΟΧΙ 



76 
 

17. Αν ναι, σε ποιες; 

Ζωγραφική στο μπλουζάκι     λογοπαίγνιο με το Ξόρκι 

 

18. Σου άρεσε που διάλεγες εσύ τη διαδρομή και τη σειρά των κειμένων; 

ΠΟΛΥ    ΑΡΚΕΤΑ   ΛΙΓΟ   ΚΑΘΟΛΟΥ 

 

19.Τι άλλο θα ήθελες να έχει η ιστορία; 

 Φωτογραφίες 

 Κινούμενες εικόνες (animation) 

 Ήχους 

 Ακουστική αφήγηση 

 Βίντεο 

 Παιχνίδι 

 ………………………………….. 
 

20. Θα ήθελες να διαβάσεις κι άλλες παρόμοιες ιστορίες σε ηλεκτρονική μορφή; 

    ΝΑΙ    ΟΧΙ 

Σχόλια 

………………………………………………………………………………………………………

………………………………………………………………………………………………………

………………………………………………………………………………………………………

………………………………………………………………………………………………………

………………………………………………………………………………………………………

…………………………………………………………………………… 

 

Ευχαριστώ πολύ! 

 

 

 



77 
 

 

 

  Δείγμα από τις ιστορίες που έγραψαν τα παιδιά   

«Το δικό σου σπίτι» 

« Μια ιστορία μαγική 

Σ’ ένα σπίτι φοβερό 

Με καλικάντζαρους και δράκους ένα σωρό, 

Το σπίτι με ατέλειωτο χρυσό 

Με τον Μέσσι να παίζει 

Football κλασικό!» 

«Θα ήθελα να έπαιζα ποδόσφαιρο να με λένε μπιμπιλίτσααααα. Θα είχα πολλούς καλούς 

φίλους και δεν θα είχαμε διαφωνίες. Θα ζούσα σε ένα τεράστιο σπίτι με πολύ μεγάλο 

κήπο με πισίνα και πολλά κουταβάκιαααα…» 

«Θα ήθελα να μέναμε στο Παλαβοχώρι. Να είχαμε ένα μεγάλο σπίτι και να ήμασταν 

αρχηγοί του Παλαβοχωριού. Αλλά δεν θα τους αδικούσαμε, θα ήμασταν όλοι ίσοι.» 

« Αν μέναμε στο Παλαβοχώρι εγώ και η φίλη μου θα θέλαμε να τραγουδάμε συνέχεια, 

να μην είχαμε σχολείο, να πετάμε, να τρώγαμε ο, τι θέλαμε χωρίς να παχαίνουμε, να 

κοιμόμαστε αργά και να ξυπνάμε αργά». 

« Η ζωή μου είναι υπέροχη. Ζω σε ένα παράδεισο με άσπρα πολύχρωμα σπιτάκια, 

όμορφα , τρελά, τρώω γλειφιτζούρια και παγωτά όλη μέρα». 

Ιστορίες του πειρατή παππού 

« Μια φορά κι έναν καιρό ήταν ο Πειρατής Παππούς. Ήταν ο πιο καλός πολεμιστής αλλά 

όταν πήγε στο Παλαβοχώρι για να μείνει, ξεχάστηκε η φήμη του». 



78 
 

« Μια φορά εγώ, ο Ηρακλής και ο Άγγελος και οι φίλοι μου, πηγαίναμε με ένα πλοίο 

στην ανθρωποχώρα. Εκεί πέρα όλοι ήταν άνθρωποι, δεν υπήρχαν σκυλιά και άλλα ζώα. 

Εκεί ξαφνικά είδαμε μια γοργόνα που μας έκανε πολλές ερωτήσεις. Εμείς 

προσπαθούσαμε να φύγουμε αλλά μας σταματούσε συνέχεια. Μετά από 5 ώρες της 

ξεφύγαμε, μετά από 9 ώρες φτάσαμε. Προσπαθήσαμε να βρούμε τον θησαυρό και τελικά 

τον βρήκαμε». 


