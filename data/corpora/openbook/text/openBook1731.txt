







































ΓΕΝΙΚΟ ΕΠΙΤΕΛΕΙΟ ΕΘΝΙΚΗΣ ΑΜΥΝΑΣ
ΤΜΗΜΑ ΕΝΗΜΕΡΩΣΗΣ ΤΥΠΟΥ

Ε Π Ι Χ Ε Ι Ρ Η Σ Ι Α Κ Ο  Ε Ρ Γ Ο
Ε Ν Ο Π Λ Ω Ν  Δ Υ Ν Α Μ Ε Ω Ν

ΣΕΠΤΕΜΒΡΙΟΣ 2010
ΓΕΝΙΚΟ ΕΠΙΤΕΛΕΙΟ ΕΘΝΙΚΗΣ ΑΜΥΝΑΣ

ΤΜΗΜΑ ΕΝΗΜΕΡΩΣΗΣ ΤΥΠΟΥ



�

Αποστολή των Ενόπλων Δυνάμεων είναι η προστασία της εδαφικής ακεραι-
ότητας, της εθνικής ανεξαρτησίας και της κυριαρχίας της Χώρας, εναντίον οποι-
ασδήποτε εξωτερικής επίθεσης ή απειλής, καθώς και η υποστήριξη των εθνικών 
συμφερόντων, όπως καθορίζονται στην Πολιτική Εθνικής Άμυνας (ΠΕΑ). 

Οι Ένοπλες Δυνάμεις υλοποιούν τους στόχους της Πολιτικής Εθνικής 
Άμυνας εφαρμόζοντας μια συνεχώς επικαιροποιούμενη στρατηγική εθνικής 
ασφάλειας και άμυνας, ακρογωνιαίος λίθος της οποίας είναι η προάσπιση των 
κυριαρχικών μας δικαιωμάτων, ο σεβασμός των διεθνών συνόρων και συνθη-
κών, η τήρηση του διεθνούς δικαίου και η ειρηνική επίλυση των διαφορών.

Η Εθνική Στρατιωτική Στρατηγική (ΕΘΣΣ) αποτελεί μέρος της εθνικής 
μας στρατηγικής που στοχεύει στην ισχυροποίηση της θέσης της Ελλάδας 
τόσο στον εγγύς, όσο και στον ευρύτερο διεθνή χώρο. Απορρέει από την 
Πολιτική Εθνικής Άμυ-
νας και έχει ως στόχο τον 
καθορισμό της αποστολής 
και των κύριων επιχειρησι-
ακών έργων των Ενόπλων 
Δυνάμεων, του τρόπου 
προετοιμασίας, ανάπτυξης 
και χρησιμοποίησής τους, 
καθώς και ειδικές κατευ-
θύνσεις σχεδίασης των 
απαιτούμενων δυνάμεων, 
προκειμένου να εξασφαλι-
σθεί αποτελεσματική απο-



�

τροπή και προάσπιση της χώρας από κάθε στρατιωτική απειλή. Κεντρικός 
άξονας της στρατιωτικής μας στρατηγικής είναι η αποτροπή κάθε μορφής 
απειλής ή πρόκλησης ή ένοπλης επίθεσης κατά της χώρας μας και η απο-
τελεσματική αντιμετώπιση καταστάσεων κρίσεων. Το στρατιωτικό δόγμα της 
χώρας είναι αποτρεπτικό - αμυντικό, με προσανατολισμό στην αντιμετώπιση 
κάθε εξωτερικής απειλής. 

Η επιτυχία της απο-
τροπής είναι αποτέλεσμα 
κοινής προσπάθειας και 
στηρίζεται στη δυνατό-
τητα προβολής ισχύος, 
στη ρεαλιστική επιχειρη-
σιακή εκπαίδευση, στην 
ετοιμότητα άμεσης αντί-
δρασης, στην κατάλληλη 
επιχειρησιακή σχεδίαση 
και διάταξη και στη διαθε-
σιμότητα των δυνάμεων. 

Το κυριότερο έργο 
των Ενόπλων Δυνάμεων, 
κατά την περίοδο της ειρή-
νης, είναι η επιχειρησιακή 
εκπαίδευση του προσω-
πικού, η οποία είναι μια 
συνεχής, καθημερινή και 
προοδευτική διαδικασία 
εμπέδωσης των διαδικα-
σιών δοκιμής και εξοικεί-
ωσης του χειρισμού των 
μέσων, δοκιμής και βελτί-
ωσης των επιχειρησιακών 
σχεδίων, αποτελώντας τη 
βάση για τη δημιουργία 
αξιόμαχων και ετοιμο-
πόλεμων Μονάδων και 

Σχηματισμών. Οι Ένοπλες Δυνάμεις εκπαιδεύονται συνεχώς υπό ρεαλιστικές 
συνθήκες, πραγματοποιώντας προγραμματισμένα, ασκήσεις σε όλα τα κλιμά-
κια, με έμφαση τις διακλαδικές, σε ένα περιβάλλον που προσομοιάζει κατά το 
δυνατό ακριβέστερα την πραγματικότητα.

Ειδικά μέσω της διακλαδικής επιχειρησιακής εκπαίδευσης, επιτυγχάνεται 
η αντίληψη και η αφομοίωση του ενιαίου επιχειρησιακού περιβάλλοντος, τόσο 
σε Στρατηγικό, όσο και σε Επιχειρησιακό – Τακτικό επίπεδο, ενώ εξασφαλί-
ζεται η ενότητα της προσπάθειας. Ως εκ τούτου η διακλαδική επιχειρησιακή 
εκπαίδευση, αποτελεί την ολοκλήρωση, αλλά και τη σύνθεση της αντίστοιχης 



�

εκπαίδευσης των Κλάδων, ώστε μέσα από αυτή να επιδιώκεται το καλύτερο 
δυνατό αποτέλεσμα, στην από κοινού δράση των Κλάδων των Ενόπλων 
Δυνάμεων.

Επιπλέον, η εκτέλεση διακλαδικών ασκήσεων μεγάλης κλίμακας (ΑΛΕΞΑΝ-
ΔΡΟΣ, ΠΑΡΜΕΝΙΩΝ, ΝΕΑΡΧΟΣ, ΣΑΡΙΣΑ, ΤΟΞΟΤΗΣ, ΣΙΚΙΝΟΣ κλπ) αυξά-
νει την ικανότητα των δυνάμεων να λειτουργούν υπό ενιαίο σχήμα διοίκησης - 
ελέγχου και ενισχύει το κοινό 
πνεύμα για τη διεξαγωγή 
διακλαδικών επιχειρήσεων. 
Στο σύνθετο γεωγραφικό και 
επιχειρησιακό περιβάλλον, 
η διακλαδικότητα αποτε-
λεί βασική προϋπόθεση για 
την ύπαρξη σύγχρονων και 
αποτελεσματικών Ενόπλων 
Δυνάμεων, ικανών για την 
αντιμετώπιση όλων των πιθα-
νών προκλήσεων ασφάλειας 
και άμυνας. Κοινή αντίληψη 
είναι πλέον ότι η διεξαγωγή 
των πολέμων δεν μπορεί να 
είναι αποτέλεσμα της δράσης 
ενός μόνο Κλάδου. Η συνερ-
γασία προσωπικού όλων των 
Κλάδων στο πλαίσιο κοινών 
ασκήσεων, αποτελεί ένα από 
τα πλέον σημαντικά βήματα 
σε πρακτικό επίπεδο, για την 
εφαρμογή της διακλαδικό-
τητας και την επαύξηση της 
επιχειρησιακής ικανότητας.

Κατά την πραγματο-
ποίηση των ασκήσεων αξι-
ολογείται και βελτιώνεται η 
αποτελεσατικότητα των Ενό-
πλων Δυνάμεων, δοκιμάζεται 
η υφιστάμενη επιχειρησιακή 
σχεδίαση, το Σύστημα Χειρι-
σμού Κρίσεων, το Σύστημα 
Διοίκησης και Έλεγχου και 
εξάγονται συμπεράσματα-
διδάγματα ενώ στη συνέχεια 
εκδηλώνονται οι ενέργειες για 
τις απαιτούμενες βελτιώσεις-
τροποποιήσεις.



�

Στο πλαίσιο των συμβατικών υποχρεώσεων που απορρέουν από τη 
συμμετοχή μας σε διεθνείς οργανισμούς, οι Ένοπλες Δυνάμεις συμμετέχουν 
και σε πολυεθνικές ασκήσεις (ΝΑΤΟ, ΕΕ, διακρατικές ασκήσεις), μέσω των 
οποίων αποκτάται πολύτιμη εμπειρία σε πολυεθνικό περιβάλλον, αναπτύσ-
σονται σχέσεις συνεργασίας και αμοιβαίας κατανόησης μεταξύ των κρατών, 
ενώ προβάλλονται και οι δυνατότητες των Ένοπλων Δυνάμεων της χώρας 
στο εξωτερικό.

Κατά την πραγματοποίηση 
εκπαιδευτικών δραστηριοτήτων και 
ασκήσεων, λαμβάνονται υπόψη 
όλοι οι παράμετροι σχετικά με την 
προστασία του περιβάλλοντος, 
ενώ δίνεται ιδιαίτερη έμφαση 
στην ασφάλεια προσωπικού και 
υλικού. 

Πλέον αυτών σε όλο το φάσμα της επιχειρησιακής εκπαίδευσης, γίνε-
ται ευρεία χρήση και πλήρης εκμετάλλευση των προσομοιωτών-εξομοιωτών, 
γεγονός που βοηθά σημαντικά τόσο στην επιχειρησιακή σχεδίαση και στην 
εκπαίδευση των χειριστών, όσο και στην καταγραφή των προβλημάτων, με 
αξιόπιστα και αντικειμενικά αποτελέσματα και με σημαντικά μικρότερο κόστος 
και φθορά υλικού. Αξίζει να αναφερθεί η ουσιαστική συνδρομή του Κέντρου 
Εκπαίδευσης Προσομοίωσης Εθνικής Άμυνας (ΚΕΠΕΑ), όπου υπάρχει δυνα-
τότητα πραγματοποίησης ασκήσεων με προσομοίωση μέσω υπολογιστών 
(Computer-Assisted Exercise, CAX). 

Προκειμένου να ελεγχθεί η επιχειρησιακή ικανότητα των Μονάδων, 
πραγματοποιείται περιοδικά επιχειρησιακή αξιολόγησή τους με βάση συγκε-
κριμένα κριτήρια και διαδικασίες.



�

Οι Ένοπλες Δυνάμεις 
έχουν συνεχή παρουσία 
σε όλο τον Ελλαδικό χώρο, 
επιτηρώντας και διασφαλί-
ζοντας τα χερσαία, εναέρια 
και θαλάσσια σύνορα της 
πατρίδας μας. Η παρουσία 
αυτή εξασφαλίζεται με την 
επάνδρωση φυλακίων, την 
εκτέλεση περιπολιών και 
πτήσεων σε όλη την Ελλη-
νική επικράτεια. Αναλυτι-
κότερα, ο Στρατός Ξηράς 
αναπτύσσοντας την απαραίτητη ισχύ των χερσαίων δυνάμεων, εξασφαλίζει 
την ακεραιότητα του χερσαίου χώρου, της ηπειρωτικής και νησιωτικής χώρας, 
το Πολεμικό Ναυτικό με την απαραίτητη ναυτική ισχύ, εξασφαλίζει τον εθνικό 
θαλάσσιο χώρο και διατηρεί ανοιχτές τις θαλάσσιες γραμμές συγκοινωνιών, 
ενώ η Πολεμική Αεροπορία χρησιμοποιώντας την απαραίτητη αεροπορική 
ισχύ διασφαλίζει τον Ελληνικό Εναέριο Χώρο. Η κατάλληλη διάταξη των Ενό-
πλων Δυνάμεων σε όλο τον Ελλαδικό χώρο, η διαρκής επιτήρηση αλλά και 
η ύπαρξη της ενδεδειγμένης επιχειρησιακής σχεδίασης από τον καιρό της 
ειρήνης, εξασφαλίζουν αξιόπιστη αποτρεπτική ικανότητα και ετοιμότητα άμε-
σης και αξιόπιστης αντίδρασης. Επιπλέον, οι Ένοπλες Δυνάμεις, διαθέτουν 
ένα σύγχρονο και ενοποιημένο σύστημα αεράμυνας υψηλής τεχνολογίας, το 
οποίο εξασφαλίζει την αντιμετώπιση της αεροπορικής απειλής, την επιβίωση 
των φίλιων δυνάμεων, την περαιτέρω διεξαγωγή των επιχειρήσεων, αλλά και 
την προστασία των ζωτικών περιοχών της Χώρας.



�

Ένας άλλος σημαντικός παράγοντας, σε σχέση με την άμεση και αξιό-
πιστη αντίδραση, είναι η δυνατότητα έγκαιρης προειδοποίησης. Για το σκοπό 
αυτό, οι Ένοπλες Δυνάμεις διαθέτουν σύγχρονα μέσα αποτελεσματικής επι-
τήρησης των συνόρων και συλλογής πληροφοριών, ενώ συνεργάζονται και με 
τους αρμόδιους κρατικούς φορείς για θέματα πληροφοριών. 

Οι Ένοπλες Δυνάμεις διαθέτουν σήμερα σύγχρονα οπλικά συστήματα 
υψηλής τεχνολογίας, τα οποία λειτουργούν ως πολλαπλασιαστής ισχύος αλλά 
και ως παράγοντας αποτροπής. Η επιχειρησιακή ικανότητα των Μονάδων 
συνδέεται άμεσα με την ικανότητα του προσωπικού να χειρίζεται και να εκμε-
ταλλεύεται αποτελεσματικά τα σύγχρονα οπλικά συστήματα και μέσα, κατα-
βάλλοντας συνεχή και άοκνη προσπάθεια εκπαίδευσης και πρακτικής εξάσκη-
σης των χειριστών. Η υψηλή τεχνολογία, η πολυπλοκότητα των μέσων στη 
χρήση-συντήρηση και ο απαραίτητος χρόνος εκπαίδευσης, απαιτεί την ύπαρξη 
μόνιμα ικανών και εκπαιδευ-
μένων χειριστών ώστε να 
αξιοποιούνται πλήρως οι 
δυνατότητες του κάθε οπλι-
κού συστήματος. Για το λόγο 
αυτό, όλες οι κύριες ειδικότη-
τες των σύγχρονων οπλικών 
συστημάτων και μέσων καλύ-
πτονται από Επαγγελματίες 
Οπλίτες (ΕΠΟΠ), γεγονός 
που επαυξάνει σημαντικά το 
επιχειρησιακό επίπεδο των 
Ενόπλων Δυνάμεων. 



�

 Επιπλέον η χώρα 
μας συμμετέχει ενεργά 
στα ευρωπαϊκά δορυ-
φορικά προγράμματα 
HELIOS 2 και το διάδοχό 
του MUSIS (Multinational 
Space-Based Imaging 
System). Ήδη βρίσκε-
ται σε πλήρη ανάπτυξη 
και λειτουργία το πρό-
γραμμα HELIOS 2, 
όπου η συμμετοχή μας 
εξασφαλίζει την πλέον 
σύγχρονη δορυφορική 
παρατήρησης γης, με 
αποτέλεσμα την ποιοτική 
υπεροχή στον τομέα των 
πληροφοριών, γεγονός 
που συμβάλλει καθορι-
στικά στην ενίσχυση της 
αποτρεπτικής ικανότη-
τας των Ένοπλων Δυνά-
μεων της χώρας. 

Οι Ένοπλες Δυνά-
μεις, πέραν της κυρίας 
αποστολής τους που 
είναι η εξασφάλιση της 
εδαφικής ακεραιότητας 
και της εθνικής ανεξαρτησίας της χώρας, συμμετέχουν και σε πολυεθνικές 
επιχειρήσεις, με πολιτική απόφαση εκ μέρους της Κυβέρνησης, λαμβάνοντας 
υπόψη το εθνικό συμφέρον και τις διεθνείς συμβατικές υποχρεώσεις, ενώ ακο-
λουθούνται οι διαδικασίες που προβλέπονται από το Σύνταγμα, τους νόμους 
της χώρας και το διεθνές δίκαιο. 

Η ευθύνη για την οργάνωση, τη συμμετοχή και την παρακολούθηση των 
τμημάτων των Ενόπλων Δυνάμεων κατά τη διάρκεια της διεξαγωγής μιας 
πολυεθνικής στρατιωτικής επιχείρησης, ανήκει στο ΓΕΕΘΑ. Η χώρα μας, 
στο πλαίσιο των συμβατικών της υποχρεώσεων, είναι δυνατόν να διαθέσει 
κάποιες από τις δυνάμεις της προκειμένου να συμμετάσχουν σε πολυεθνικές 
στρατιωτικές επιχειρήσεις, για μια σειρά περιπτώσεων ως ακολούθως: 

• Επιχειρήσεις υπό την αιγίδα του ΟΗΕ ή του ΟΑΣΕ.
• Επιχειρήσεις που θα διευθύνονται από το ΝΑΤΟ και οι οποίες θα 

είναι είτε άρθρου 5 (αντιμετώπιση εξωτερικής απειλής κράτους-μέλους της 
συμμαχίας), είτε μη άρθρου 5 (αντιμετώπιση κρίσεων), μετά από προηγού-
μενη απόφαση του Συμβουλίου Ασφαλείας του ΟΗΕ. 



�

• Επιχειρήσεις που θα διευθύνονται από την Ευρωπαϊκή Ένωση.
Πλέον των παραπάνω περιπτώσεων η χώρα μας είναι δυνατόν να δια-

θέσει δυνάμεις στο εξωτερικό, υπό εθνική διοίκηση, για την παροχή στρατιω-
τικής βοήθειας κάποιας άλλης χώρας, μετά από διακρατική συμφωνία.

Σήμερα περίπου 3.000 άνδρες και γυναίκες των Ελληνικών Ενόπλων 
Δυνάμεων συμμετέχουν σε επιχειρήσεις υποστήριξης ειρήνης, σε τρεις ηπεί-
ρους, με σημαντικότερες την KFOR στο Κοσσυφοπέδιο, την ISAF στο Αφγανι-
στάν, την ALTHEA στην Βοσνία-Ερζεγοβίνη, την UNIFIL στον Λίβανο και την 
ACTIVE ENDEAVOUR στην Μεσόγειο. Ειδικά στο θέμα της ανασυγκρότησης 
του Αφγανιστάν, η Ελλάδα έχει συνδράμει σημαντικά μέχρι τώρα με το έργο 
και την παρουσία της Ελληνικής Δύναμης (ΤΕΣΑΦ), αλλά και με οικονομική 
βοήθεια, πιστεύοντας ότι 
η λύση στο θέμα σταθερό-
τητας του Αφγανιστάν δεν 
είναι αποκλειστικά στρατιω-
τικού χαρακτήρα. Απαιτείται 
μια συνολική προσέγγιση 
(“comprehensive approach”) 
με επίκεντρο την οικονομική 
και κοινωνική ανάπτυξη της 
περιοχής. 

Στο πλαίσιο της συν-
δρομής αυτής στο Αφγανι-
στάν, η Πολεμική Αεροπο-



�

ρία ανέλαβε εκ νέου 
τη Διοίκηση του 
Αεροδρομίου της 
ΚΑΜΠΟΥΛ από τον 
Απρίλιο του 2010 
και για 6 μήνες, με 
αποστολή 56 στε-
λεχών. Επίσης η 
χώρα μας κατά τη 
διάρκεια των Αφγα-
νικών εκλογών, διέθεσε 2 ομάδες ιατρών-νοσηλευτικού προσωπικού (16 
άτομα για 2 μήνες) στην Πολυεθνική Ταξιαρχία Βορρά, για τη στελέχωση του 
Γερμανικού νοσοκομείου στην περιοχή. Επιπλέον των παραπάνω, διατέθηκε 
μία Ομάδα Συμβούλων και Συνδέσμων (OMLT: Operational Mentor Liaison 
Teams) 19 στελεχών, στο Τάγμα Υποστήριξης της νεοσύστατης Μεραρχίας 
της Πρωτεύουσας του Αφγανικού Στρατού από τον Αύγουστο του 2010. Τέλος 
στη χώρα μας, θα εκπαιδευτούν Αφγανοί στρατιωτικοί στη Στρατιωτική Σχολή 
Ευελπιδων (ΣΣΕ) και στη Στρατιωτική Σχολή Αξιωματικών Σωμάτων (ΣΣΑΣ).

Πέραν των παραπάνω ειρηνευτικών αποστολών, η επιτυχής συμμετοχή 
του Πολεμικού Ναυτικού στην Επιχείρηση ΑΤΑΛΑΝΤΑ της Ευρωπαϊκής Ένω-
σης και στην επιχείρηση OCEAN SHIELD του ΝΑΤΟ, πιστοποιεί τη σημαντική 
συνεισφορά μας στην υλοποίηση του παγκόσμιου επισιτιστικού προγράμμα-
τος, στην καταπολέμηση της πειρατείας και στη διασφάλιση της ομαλής ναυ-
σιπλοΐας στον κόλπο του Άντεν και ανοιχτά των ακτών της Σομαλίας, ενισχύ-
οντας το διεθνές κύρος της χώρας μας. 

Αξίζει να επισημανθεί ότι στο πλαίσιο της κοινής Ευρωπαϊκής Πολιτικής 
Ασφάλειας και Άμυνας, η επιχείρηση ΑΤΑΛΑΝΤΑ είναι η πρώτη αυτόνομη 



10

ναυτική επιχείρηση της Ευρω-
παϊκής Ένωσης. Η Ελλάδα ως 
μέλος Ευρωπαϊκής Ένωσης 
εδώ και 30 χρόνια, έχει ενεργό 
ρόλο και δημιουργική παρου-
σία, στηρίζοντας τις Ευρω-
παϊκές αξίες και την Ευρω-
παϊκή ολοκλήρωση, ώστε η 
γηραιά ήπειρος να έχει ενιαία 
και ισχυρή φωνή στα διε-
θνή θέματα. Στην κατεύθυνση 
αυτή η χώρα μας ανέλαβε την 
Τακτική Διοίκηση της Επιχεί-
ρησης ΑΤΑΛΑΝΤΑ κατά την 
πρώτη περίοδο, αναδεικνύο-
ντας τον καθοριστικό ρόλο που 
διαδραματίζουν οι Ελληνικές 
Ένοπλες Δυνάμεις σε θέματα 
ανθρωπιστικής σημασίας, αλλά 
και στην ενίσχυση του διεθνούς 
ρόλου της Ελλάδας.

Επίσης στο πλαίσιο των 
συμβατικών της υποχρεώσεων, 
η χώρα μας συνεισφέρει περιο-
δικά με δυνάμεις και μέσα στη 
Δύναμη Ταχείας Αντίδρασης 
του ΝΑΤΟ (NATO Response 
Force - NRF), καθώς και στους 
Σχηματισμούς Μάχης (Battle 
Groups) της Ευρωπαϊκής Ένω-
σης. 

Τα τμήματα των Ένοπλων 
Δυνάμεων τα οποία επιλέγονται 
να συμμετάσχουν σε επιχει-
ρήσεις υποστήριξης ειρήνης, 

εκπαιδεύονται στο Πολυεθνικό Κέντρο Εκπαίδευσης Επιχειρήσεων Υποστήρι-
ξης Ειρήνης (ΠΚΕΕΥΕ) που εδρεύει στο Κιλκίς και το οποίο παρέχει υψηλού 
επιπέδου θεωρητικής και πρακτικής εκπαίδευση, επί θεμάτων υποστήριξης 
ειρήνης, σύμφωνα με τα διεθνή πρότυπα (ΟΗΕ, ΝΑΤΟ, ΕΕ, ΟΑΣΕ). 

Η Ελλάδα ως κράτος μέλος του ΟΗΕ, της EE, του NATO, του ΟΑΣΕ 
και άλλων Διεθνών Οργανισμών, συμβάλει μέσω του ενεργού ρόλου των 
Ενόπλων Δυνάμεων, στην προώθηση και εξασφάλιση της σταθερότητας, 
στη δημιουργία κλίματος ασφάλειας και συνεργασίας στην ευρύτερη περιοχή 
της ΝΑ Ευρώπης και Μεσογείου, αποκομίζοντας χρήσιμα συμπεράσματα και 
εμπειρίες. 



��

Πλέον όμως των παραπάνω, 
οι Ένοπλες Δυνάμεις στον καιρό της 
ειρήνης έχουν ως αποστολή και την 
κοινωνική προσφορά, χωρίς βέβαια 
να απομειώνεται το κύριο επιχειρη-
σιακό έργο τους. Στο πλαίσιο του 
ρόλου αυτού, παρέχουν καθοριστική 
συνδρομή στην ανακούφιση του πληθυσμού από φυσικές καταστροφές, με 
προσωπικό και μέσα, με υγειονομική υποστήριξη και αεροδιακομιδές, καθώς 
και με επιχειρήσεις έρευνας και διάσωσης στο χερσαίο και θαλάσσιο χώρο. 
Αξίζει να επισημανθεί η συνδρομή των Ενόπλων Δυνάμεων, στην προστασία 
εν γένει του περιβάλλοντος και του δασικού πλούτου της Ελλάδας ακόμα και 
με κόστος ανθρώπινων ζωών.

Η κινητήριος δύναμη όλων των παραπάνω προσπαθειών για δημιουργία 
αξιόμαχων Ενόπλων Δυνάμεων είναι το ανθρώπινο δυναμικό, καθώς αποτε-
λεί το σημαντικότερο παράγοντα και διαδραματίζει καθοριστικό ρόλο για την 
επιτυχία οποιασδήποτε αποστολής, σε ειρήνη και πόλεμο. Η ποιοτική υπε-
ροχή του προσωπικού μας, είναι το συγκριτικό μας πλεονέκτημα και η ειδο-
ποιός διαφορά έναντι της ποσοτικής παραμέτρου και για αυτό το λόγο επεν-
δύουμε πρωταρχικά στον παράγοντα άνθρωπο, εστιάζοντας στην παροχή 
της απαραίτητης και σύγχρονης εκπαίδευσης, καθώς και στην εξασφάλιση 
των αναγκών, των κινήτρων και της ευημερίας του προσωπικού των Ενό-
πλων Δυνάμεων, αλλά και των οικογενειών τους.

Το επιχειρησιακό έργο των Ενόπλων μας Δυνάμεων είναι δύσκολο και 
κοπιώδες αλλά εξόχως τιμητικό, που φέρεται εις πέρας αγόγγυστα, νυχθημε-
ρόν, με θάρρος, περίσσια τόλμη και με πολύ ιδρώτα, ακόμα και με απώλειες 
ζωών σε περίοδο ειρήνης, το οποίο δεν προσμετράται απλά με αριθμούς και 



��

στατιστικά στοιχεία. Οι Έλλη-
νες πολίτες αναγνωρίζουν με 
σεβασμό και εμπιστοσύνη 
αυτή την προσπάθεια, βέβαιοι 
ότι οι οικονομικές θυσίες τους 
έχουν νόημα και δεν αποτε-
λούν περιττή πολυτέλεια και 
για το λόγο αυτό οι Ένοπλες 
Δυνάμεις βρίσκονται πάντα 
σε υψηλή θέση στην εκτίμησή 
τους. 

Σε μία περίοδο γενικό-
τερης παγκόσμιας ρευστό-
τητας, όπου η Ελλάδα δίνει 
έναν πολυεπίπεδο, διαρκή 
αγώνα στα εθνικά και διεθνή 
ζητήματα, οι Ένοπλες Δυνά-
μεις είναι παράγοντας ασφά-
λειας, ισχύος, ευημερίας και 
σταθερότητας. Μέσα από 
την αγόγγυστη προσπάθεια 
και το έργο του προσωπικού 
μας, καθώς και τη συμπαρά-
σταση του πανταχόθεν ελλη-
νισμού, οι Ένοπλες Δυνάμεις, 
αποτελούν έναν από τους 
κυριότερους εγγυητές για την 
επιτυχή εκπλήρωση των εθνι-
κών στόχων.



ΓΕΝΙΚΟ ΕΠΙΤΕΛΕΙΟ ΕΘΝΙΚΗΣ ΑΜΥΝΑΣ
ΤΜΗΜΑ ΕΝΗΜΕΡΩΣΗΣ ΤΥΠΟΥ

Ε Π Ι Χ Ε Ι Ρ Η Σ Ι Α Κ Ο  Ε Ρ Γ Ο
Ε Ν Ο Π Λ Ω Ν  Δ Υ Ν Α Μ Ε Ω Ν

ΣΕΠΤΕΜΒΡΙΟΣ 2010
ΓΕΝΙΚΟ ΕΠΙΤΕΛΕΙΟ ΕΘΝΙΚΗΣ ΑΜΥΝΑΣ

ΤΜΗΜΑ ΕΝΗΜΕΡΩΣΗΣ ΤΥΠΟΥ


