














































 
1 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

ΘΑΝΟΣ  ΠΑΣΧΟΣ 

 

 

 

 

 

 

 

 

 

 

 

…ζω ονειρευόμενος, 

Αγάπη.. 
http://tha.pblogs.gr 

 

http://tha.pblogs.gr/�


 
2 

 

 

 

…ζω ονειρευόμενος 

 
 

Στοιχεία επικοινωνίας: thanospaschos@yahoo.gr 

http://tha.pblogs.gr 

 

 

 

 

 

 

 

 

 

 

 

 

ΟΚΤΩΒΡΙΟΣ 2010 

mailto:thanospaschos@yahoo.gr�


 
3 

 

Δε σ ερωτεύτηκα 

γι' αυτό που δείχνεις 

ερωτεύτηκα τη δική σου παλίρροια πάνω μου 

πνίγοντας τις αισθήσεις μου, 

το λευκό στολίδι πάνω στο δέρμα 

φαίνεται να χάνει το φως, τη ζωή του, 

συντρίβομαι στο χαμήλωμα των ματιών σου 

και η φωνή σου γίνεται όχημα διαφυγής από τον μίζερο ρεαλισμό, 

δε σ ερωτεύτηκα για τη γυναίκα που υπόσχεσαι 

αλλά για το ανθισμένο τριαντάφυλλο στην όμορφη παρειά σου 

που κάνει τον έρωτα ανίκητο σύμμαχό σου,  

ατιθάσευτο εχθρό μου, 

στις ώρες που περισσεύουν μέχρι να σε ξαναδώ.. 

 

 

 

 

 

 

 

 

 

 

 

 



 
4 

 

Δεν χρειάζονται φτερά 

για να είσαι ο άγγελός μου, 

λευκός χιτώνας και φως υπερουράνιο, 

τα μαλλιά γίνονται φωτοστέφανο 

και τα χέρια σου ανοιγμένες φτερούγες, 

στο δέρμα φέγγει φως ερωτικά λαμπερό 

γεύομαι την υπέρβαση του έρωτα.. 

 

 

 

 

 

 

 

 

 

 

 

 

 

 

 

 

 

 



 
5 

 

 

Δε σαγηνεύτηκα μόνο από τη σελήνη 

του προσώπου σου 

το πέπλο με τις ξανθιές αχτίνες 

ομόρφυνε το στέμμα των ματιών 

μια οιμωγή σβήνει το παράπονο 

της άρνησης 

έσβησες τη νύχτα φιλώντας τον αέρα, 

κράτα ψηλά τη ρόκα 

που τυλίγεις την αγάπη μου 

και αφήνεις από το σώμα σου 

πουλιά της άνοιξης 

να φτιάχνουν φωλιές στις στέγες 

της ζωής.. 

 

 

 

 

 

 

 

 

 

 

 



 
6 

 

Στο σώμα σου ο ήλιος δε δύει ποτέ 

η νύχτα δεν ολοκληρώνεται 

μένω στο μπαλκόνι της θέας σου 

απολαμβάνοντας τις στιγμές που φανερώνεται 

η μυστική σύναξη των αισθήσεων, 

κυνηγός της όμορφης αμαζόνας που τρέχει ερωτευμένη 

ανάμεσα στους ανθούς του κήπου σου, 

κρύβεται, χάνεται, με κοιτάει στα μάτια 

πίνει την ανάσα μου 

δραπετεύω από τον εαυτό μου 

και εισέρχομαι στον κόσμο του έρωτα.. 

 

 

 

 

 

 

 

 

 

 

 

 

 

 



 
7 

 

Χαμήλωσε το φεγγάρι 

με την αγάπη που με κάνεις 

να σ' αγαπώ, 

διώξε την κακή σκέψη 

και βούτηξε μέσα του 

στον ωκεανό της φωτιάς 

γίνε η θεά του έρωτα 

αναδυόμενη από το σώμα μου 

δε θα αντισταθώ 

ορκίζομαι θα κολυμπώ μέσα σου 

σε όλη μου τη ζωή 

αν είναι ζωή η άπειρη ευτυχία 

μιας άχρονης στιγμής, 

όταν θα πλαγιάζεις στην κουπαστή 

όμορφου ονείρου.. 

 

 

 

 

 

 

 

 

 

 

 



 
8 

 

Όλα εκμηδενίζονται  

όλα κρύβονται 

όλα χωρούν στα δυο σου μάτια 

εκεί που χάνομαι και εγώ 

και μεταφέρομαι 

σε άλλη διάσταση 

εκεί που παράδεισος 

είναι το σώμα σου 

και η κόλαση 

τα λίγα χιλιοστά μακριά σου.. 

 

 

 

 

 

 

 

 

 

 

 

 

 

 

 

 



 
9 

 

Τα χέρια ενωμένα,  
προσεύχομαι στην εικόνα της Καρδιάς,  

ακίνητος με βλέμμα, που περιμένει σημείο,  
μέσα της,  

χελιδόνι να πετάξω ανάμεσα σ’ αιθέρια μαλλιά,  
παπαρούνα ν' ανθίσω σε σώμα λιπαρό,  

με τον Έρωτα κρυφτό  σε πορφυρά μάγουλα  
παίζοντας  

την Πυθία σε οίστρο του αναστεναγμού  
και για της ήβης το ιερό νερό, δοχείο από λευκό μάρμαρο  

οι παλάμες μου  
 κρατώντας  λύρα στον εαρινό χορό των μουσών,  

κάνω τάμα  
η στάχτη μου να φωλιάσει στη λήκυθο του έρωτά σου... 

 

 

 

 

 

 

 

 

 

 

 

 

 

 

 

 

 



 
10 

 

 

Γράμμα στην αγαπημένη 

 

Αγαπημένη μου 

στη σελίδα επιχειρώ να θυσιάσω τις σκέψεις μου 

στο βωμό του έρωτα 

και όμως δεν είναι δύσκολο για μένα 

τώρα που είμαι ερωτευμένος 

ένα κομμάτι να προδώσω από μένα 

για τη δική σου επικύρωση, 

ο ύπνος λίγος και βασανιστικός 

έχει και αυτός μεταφερθεί στον τόπο 

της σκέψης σου και δεν βρίσκει χρόνο 

να ξεκουράσει τα μάτια μου, 

με το θαμπό φως και την αδιάφορη όψη 

χρονομετρούν την κάθε στιγμή της ανάμνησης 

και στη ρόκα της αγάπης  

στρίβουν το νήμα της επιθυμίας 

για όσα θα έρθουν αλλά δε θα είναι όσα σχεδιάζω, 

αγαπημένη μου 

στο αχανές σύμπαν παίρνω το διαβήτη 

και χαράζω πορεία στην αρμονία, 

δεν είναι εκπληκτικό; 

μέσα στο έρεβος η τελειότητα της ισορροπίας 

και στο λεπτό σχοινί της ανυπαρξίας 

κάνει πιρουέτες η ομορφιά, 



 
11 

σκέψου, είναι δύο σώματα που βάλλονται από το ένστικτο 

και ξεγυμνώνονται στη σιωπή 

για να κραυγάσει ο έρωτας, 

κλείσε τους οφθαλμούς και άκουσε προσεκτικά 

ήχους που βγαίνουν από τα κρυφά λιμάνια σου 

και αγγίζουν τα ατέρμονα κύματα του αιωνίου, 

προσπαθείς να δεις μέσα από το δακτυλίδι της υπόσχεσης 

τη βεβαιότητα.. 

ποιος όμως μπορεί να σταματήσει την ορμή του χειμάρρου 

βάζοντας τα στήθια του 

πέρα από το χέρι της αγάπης; 

δε θέλω να σε κουράσω με την αλαλία των προθέσεων 

θα προτιμήσω καθημερινά να τραβάω μια γραμμή 

στο μικρό μου ύψος και εκεί να περιχαρακώνω δυνάμεις 

έξεις, επικίνδυνες ελευθερίες, 

για να τις μεταμορφώσω σε μέτρο 

να μετρηθώ και να μετρήσω 

τα βήματά που θα σκαλίσω στο βράχο μου 

για την κατάκτηση της σελήνης της δικής μου - της δικής μας 

έτσι θα βρεθούν οι αύρες μας πιο κοντά 

μέχρι την ένωσή τους  

σαν απήχηση ιδιωτικής συναστρίας  

στον αΐδιο σκοπό της μουσικής, 

της θάλασσας.. 

Αυτά η ψυχή μου καταλαβαίνει και στα μεταφέρω αυτούσια. 

 

 



 
12 

 

 

Μη σταματάς να με φιλάς 

μη σταματάς ν’ εξηγείς τη σιωπή μας 

μη σταματάς να χτυπάς το ρόπτρο τ’ έρωτα 

 

Το κύμα σου περιμένω 

το τελευταίο και το  πιο δυνατό 

για να παρασύρει το ισχνό σώμα 

και να με σπάσει σε εικόνες 

ή αλλιώς όπως λένε 

δάκρυ στον ώμο σου 

 

πριν τ’ αστέρια ντυθούν κι αρχίσουν τη δική τους παράσταση 

δώσε ένα φιλί 

και οι νύχτες μου άγρυπνες 

θα ψιθυρίζουν 

ερωτευμένοι οργανοπαίχτες 

τη μελωδία των ματιών σου.. 

 

 

 

 

 

 

 

 



 
13 

 

Η όγδοη ημέρα.. 
Στην εβδομάδα υπάρχει ημέρα 

χωρίς όνομα 
η όγδοη  

η νύχτα της είναι ποτήρι 
που γεμίζει με την εικόνα σου 
και μεθώ με τη σκέψη σου, 

η μέρα της  
κάθε φορά που σε συναντώ 

και σου προσφέρω ένα τριαντάφυλλο της φωτιάς 
ξέρεις, 

εκείνο που το αποταμιεύεις μαζί με τα υπόλοιπα 
για ν' αγοράσουμε τον παράδεισο.. 

 

 

 

 

 

 

 

 

 

 

 

 

 

 

 

 

 

 



 
14 

 

Στα μάτια σου η γη περιστρέφεται  

και εγώ  δορυφόρος  

αεικίνητα σβήνω τα φώτα της πόλης 

για να διαβάσω ανερυθρίαστα τα ανομολόγητα γράμματα 

που έγραψα για σένα.. 

το φεγγάρι είναι πάντα συγκαταβατικό 

για τα μάτια σου.. 

 

 

 

 

 

 

 

 

 

 

 

 

 

 

 

 

 

 

 



 
15 

 

Ένα ταξίδι που κράτησε όσο ένα φιλί 

χωρίς τέλος 

μάτια κλειστά για τον ψίθυρο που σπάραζε τα σώματα 

χώρεσες πιο κοντά στην ανάσα μου 

γλίστρησα βαθύτερα στη δίψα σου 

στους μυστικούς κρίνους του έρωτα 

κρύψε με 

δε θα εξαντληθώ ποτέ να σε φιλώ 

                                                  είναι υπόσχεση... 

 

 

 

 

 

 

 

 

 

 

 

 

 

 

 

 



 
16 

 

Για μια ολιγόλεπτη εξομολόγηση 

κλείνω τα μάτια 

ουρανός και θάλασσα χάνονται 

στου κορμιού σου την ακτή 

νησίδες στα μάτια σου 

από χρυσά λιόφυλλα και μυρσίνη  ποθοκομμένη, 

μυριόστομος στεναγμός 

με προλαβαίνει.. 

 

 

 

 

 

 

 

 

 

 

 

 

 

 

 

 

 

 



 
17 

 

Πιστεύω σε μένα, σε σένα 

στα χέρια σου και στα λόγια 

π’ ανάβουν το καμίνι κι ο ήλιος φουντώνει  

στο σπόρο και στο χώμα 

στα όνειρα που αν βγουν σε μια μέρα 

μεταμορφώνονται σε άγρια περιστέρια 

και σέρνουν το άρμα της Αφροδίτης, 

 

αγάπη για τη ζωή που δε γνωρίζω την ύπαρξη της 

κι αγωνίζομαι να μην ασχημονώ στην ιδέα της, 

Θείος Έρωτας.. 

 

 

 

 

 

 

 

 

 

 

 

 

 

 



 
18 

 

O κόσμος είναι πολύ μικρός 
για να χωρέσει στα δυο σου μάτια, 

Έρωτα, 
και όταν τα κλείνεις γεμίζει 

ο ουρανός σελήνες και αγγέλους, 
Έρωτα.. 

 

 

 

 

 

 

 

 

 

 

 

 

 

 

 

 

 

 

 

 

 

 



 
19 

 

Κρέμομαι από τα χείλη σου 

όπως κρέμεται το ουράνιο τόξο 

απ’ τον ουρανό 

τα αθώρητα αστέρια σβήνω 

σαν κεράκια γενεθλίων 

και τ’ αφήνω να τρέχουν στο σώμα μου 

για να γίνουν λουλούδια  

στο δικό σου ουρανό 

μαζί με τις ωραιότερες σκέψεις  

για τη δικαιοσύνη της αγάπης, 

μικρές ευφάνταστες ευδαιμονίες 

φωτίζουν τα παράθυρα της νύχτας.. 

 

 

 

 

 

 

 

 

 

 

 

 

 

 



 
20 

 

Στα μάτια σου η ωραία σιωπή.. 

ο ήλιος 

πίσω από τις βλεφαρίδες σου 

κρύβεται, 

στις γρίλιες του έρωτα 

ο πόθος, 

περιπλανώμενος μουσικός 

(τρελά περιφερόμενος σκόπιμα) 

στα στενά σοκάκια 

της ψυχής και του έρωτα, 

ένα μυστικό 

που ξέρω μόνο εγώ 

γιατί περπατώ μ’ ένα λουλούδι στο χέρι 

να σε βρω 

μέσα στη σιωπή σου.. 

 

..δεν έχω παρά ένα δάκρυ 
γιατί είμαι θνητός 

να στάξω στην αγάπη   
για σε 

κι αυτή θ' ανθίσει.. 
χρυσοφλόγο ηλιοβασίλεμα 

.. στα μάτια σου, 

η ωραία σιωπή.. 

 

 

 

 



 
21 

 

Άνοιξα τα μάτια απ’  άρωμα  νύχτας 

αστέρια έσταζαν αγάπη και έβρεχαν τα μάτια μου 

λευκό σύννεφο σκούπισε τον ιδρώτα της ψυχής 

ήμουν μέσα στην αγκαλιά σου βαθιά εξορισμένος.. 

 

 

 

 

 

 

 

 

 

 

 

 

 

 

 

 

 

 

 

 

 



 
22 

 

Κοιμήσου αγάπη μου κοιμήσου 

κάθε απόψε  σ’ αγιάζει η νύχτα 

άφησε τα πέντε δάκτυλα μου 

να κρατήσουν το χέρι σου  στην νυχτερινή πορεία 

προς το όνειρο 

και καθένα απ’ αυτά θα κτυπάει 

ένα πλήκτρο των αισθήσεων που ζητάει 

άγγιγμα τρυφερά σίγουρο, 

κοιμήσου αγάπη μου κοιμήσου 

κάθε απόψε γεννιέται η αγάπη 

δεν είσαι μόνη σου στο χρόνο των θαυμάτων.. 

 

 

 

 

 

 

 

 

 

 

 

 

 


	Η όγδοη ημέρα.. Στην εβδομάδα υπάρχει ημέρα χωρίς όνομα η όγδοη  η νύχτα της είναι ποτήρι που γεμίζει με την εικόνα σου και μεθώ με τη σκέψη σου, η μέρα της  κάθε φορά που σε συναντώ και σου προσφέρω ένα τριαντάφυλλο της φωτιάς ξέρεις, εκείνο που το α...
	O κόσμος είναι πολύ μικρός για να χωρέσει στα δυο σου μάτια, Έρωτα, και όταν τα κλείνεις γεμίζει ο ουρανός σελήνες και αγγέλους, Έρωτα..
	..δεν έχω παρά ένα δάκρυ γιατί είμαι θνητός να στάξω στην αγάπη   για σε κι αυτή θ' ανθίσει.. χρυσοφλόγο ηλιοβασίλεμα

