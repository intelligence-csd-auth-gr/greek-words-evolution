











































        
 

               
 
 

               
 
     
 

 Βασίλης Κ. Αθανασιάδης 
 
 
 



 
ΤΕΡΜΑ ΤΟ ΓΡΑΨΙΜΟ 

  

οιπόν, ο μόνος τρόπος να προστατεύεις την αλήθεια 
σου, να μην αποκαλύπτεις τις  αδυναμίες σου, να κρύβεις τις 
επιθυμίες σου, να μη μαθαίνει  τα αισθήματά σου και τα 
εκμεταλλεύεται είναι να σταματήσεις να γράφεις. 

Τέρμα το γράψιμο, είναι τεκμήριο, είναι δήλωση, είναι 
αποκάλυψη, είναι (να μην το πω "ξεβράκωμα" και χαλάσω 
τόσο καθώς πρέπει κείμενο) απογύμνωση, είναι κατάθεση των 
όπλων, είναι βροχή χωρίς ομπρέλα, είναι το σκάψιμο του 
λάκκου σου. 

Γράφεις; Τίποτα δεν μπορείς να κρύψεις, από πουθενά 
δεν μπορείς να φυλαχτείς, βιτρίνα φτιάχνεις και στήνεις την 
ψυχή σου και την πουλάς.Και τα βρίσκει ο άλλος έτοιμα  και τα 
μαθαίνει όλα κάνει το "μάγο" και λέει "αυτός έτσι, αυτός 
αλλιώς", σε βάζει κάτω και σε πατάει, σε κάνει"ομελέτα",  
βάζει και μερικά δικά του υλικά, τ'ανακατεύει κι εσύ γράφεις 
και ξαναγράφεις και δεν μπορείς να σταματήσεις. Πρεζόνι 
σκέτο. Το κάπνισμα το'κοψες, το φαΐ το'κοψες , το αλκοόλ 
το'κοψες, το γράψιμο δεν το κόβεις με τίποτα......... 
  Γράφε,  γράφε, δώρα χωρίς ανταπόκριση, να περάσει 
κάποιος την ώρα του να μη βαριέται κι εσύ εκεί απέναντί του 
όρθιος με το δίσκο στο χέρι, με το φράκο ατσάκιστο, να του 
σερβίρεις την ψυχή σου επί πίνακι και ξαφνικά μόλις νυστάξει 
να τα πετάει ´ολ' αυτά λίγο πιο πέρα, να  "την πέφτει" με τα 
ρούχα,  να ροχαλίζει απαίδευτος και όλος ο κόσμος δικός του 
και μέσα στον κόσμο κι εσύ και το γραπτό σου.- 
 
                                 

                                              
                                                   -  3  - 



ΦΕΥΓΩ.............ΦΕΥΓΟΥΜΕ? 
 

εύγω,δεν θα περιμένω άλλο, κάτι μου μυρίζει, κάτι 
με φοβίζει. Δεν θα μείνω, δεν θέλω να μάθω γιατί άργησες, 
καλύτερα να προλάβω πριν έρθεις, με βήμα γοργό, να μη με 
φτάσει  ούτε η φωνή σου από μακριά και με γυρίσει πίσω. 

Φεύγω, αρκετά, η υπομονή έγινε αφέτης και 
πυροβόλησε, πάω γρήγορα πίσω, έχω μια ανησυχία μάλλον 
δεν έκλεισα το θερμοσίφωνο, να δώ αν έσβησα την καφετιέρα, 
έφυγα τόσο βιαστικά να σε προλάβω, όπου νάναι όμως θα 
μπουν όλα στη θέση τους, καλά που ξέχασα και το ρολόι, ας 
χαλαρώσω, το βράδυ είναι πλέον αποκλειστικά δικό μου. 

Φεύγω, τώρα που το αποφάσισα πρέπει να ξεκινήσω, να 
κάνω το πρώτο βήμα, να πάω από τη θεωρία στην πράξη, να 
γίνω δυνατός , ανεξάρτητος, να μη με νοιάζει, να κοιτάζω κι 
αλλού, ν' αντέχω μόνος, να μην γυρίζω πίσω, να σε λυπάμαι 
που θά'σαι μόνη σου όταν έρθεις αργά.. 

Φεύγω, τώρα που θα φτάσεις, θά'σαι και συ ελεύθερη, 
θά'χεις πολλές επιλογές, θα μπορείς να φύγεις, να περιμένεις, 
να καταλάβεις, να εξηγήσεις, να θυμώσεις, να σκεφτείς, να 
λυπηθείς, να χαρείς, να χρεώσεις, να πληρώσεις, να μην 
ξανάρθεις, να ψάξεις να με βρείς, να με ξεχάσεις, να νικήσεις, 
να χάσεις. 

Φεύγω, φύγε κι εσύ όταν έρθεις, φύγε καλά το 
σκέφτηκες, σε καλό θα μας βγει που δεν ήρθες 
θάμαστε ανεξάρτητοι, άλλωστε ποιος ξέρει μπορεί να μην 
ταιριάζουμε, μπορεί νάμαστε διαφορετικοί. Δύσκολο  και 
σπάνιο το ταίριασμα κι όταν γίνεται γεννάει βάρη, ευθύνες, 
υποχρεώσεις, δεσμεύσεις, επανάληψη, ρουτίνα, 
συμβιβασμούς,  υποχωρήσεις... βάσανο σκέτο. 
   Φεύγω, θα με καταλάβεις όταν έρθεις και δε με βρεις, το ίδιο 
έπαθα κι εγώ, βγήκα'πό τα νερά μου λίγο μέχρι να συνέλθω.  
 

- 4 - 
 



Σοκαρίστηκα. Δεν είναι όμως κακό μια εμπειρία είναι, που σε  
μαθαίνει ότι όλοι σ'αυτή τή ζωή είμαστε μόνοι. Μπορείς να  
βασίζεσαι μόνο στον εαυτό σου καί μερικές φορές ούτε 
σ'αυτόν. Μη στενοχωριέσαι ξεπέρασέ το. 
- Καλησπέρα Γιώργο, καθυστέρησα λίγο, πολύ δουλειά.... 
- Γειά σου Μαράκι καλησπέρα μην ενοχλείσαι κι εγώ άργησα 
λιγάκι, κανένα πρόβλημα ήταν άλλωστε πολύ ενδιαφέρουσα η 
αναμονή, η πλατεία είναι γεμάτη στολισμένες 
βιτρίνες.............πέρασα και κάποιες σκέψεις στο ημερολόγιό 
μου.ΦΕΥΓΟΥΜΕ; 
 
 
 
 
 
 
 
 
 
 
 
                     
 
 
                                    
      
     
 
                                      

                                              
                                                   -  5 - 

 



                                           ΘΑ ΒΡΕΞΕΙ 
 

ότισε, θα βρέξει, τα ρούχα να μαζέψω, στεγνώσανε 
μη μου ξαναβραχούνε, να φέρω λίγα ξύλα πριν πιάσει, τι 
μυρίζει; Το ψωμί θ' αρπάξει πέρασ' η ώρα να το βγάλω. Τίποτα 
δε μπροκάνω, απ' τη νύχτα στο πόδι και μεσημέριασε, να 
βάλω το φαΐ, όπου νά'ναι θα ρθούνε οι μισοί απ'το σχολείο κι 
οι μισοί απ'τη δουλειά κι όλοι εμένα κοιτάνε λες και τους 
χρωστάω κι έληξε το γραμμάτιο , αλοίμονό μου...να βάλω 
μέσα και την κανέλλα, κατάλαβε πως έρχεται βροχή και 
βελάζει απελπισμένα. 

Να ξενοτίσω και τα ρούχα στη φωτιά γιατί άμα 'ρθούνε 
θα μου τα λερώσουνε και να μαζέψω και τ' αυγά .Να ταίσω τις 
κότες και να τις βάλω μέσα μη βρέχουνται. Κρεμμύδια, 
γρήγορα δεν έφερα κρεμμύδια' π'το κατόι, μισές δουλειές 
κάνω σήμερα, είναι απ' τη λαχτάρα για τον έλεγχο του Κωστή. 

Άαχ θα τον καρυδώσω αν τά'χει φορτώσει στον κόκορα 
όπου νά'ναι θά τα μάθω όλα τα κατορθώματά του. Με τη 
μαλαγανιά του με κατάφερε κι εγώ δεν ξέρω τι τού'χω τάξει, 
ας είναι αμπήρε άριστα χαλάλι του.      

Έβρασε το νερό να ρίξω τα μακαρόνια, να κόψω και μια 
σαλάτα και ν' αρχίσω να στρώνω τραπέζι όπου νάναι 
έρχουνται. 

Να κρατήσει λίγο μέχρι να 'ρθούνε τα μικρά να μη 
βραχούνε και την αρπάξουνε.. 

Στην  πόλη λέει τρέχουνε δε στέκουνε καθόλου, πάλι 
καλά εμείς εδώ.... 
 
 
                                

                                              
                                                    - 6 - 



ΔΥΣΚΟΛΑ 
 

ε βγαίνει. Τα τραβάω από δώ τα τεντώνω από κεί,  
πά' να βάλω  ένα ευρώ στη μια τσέπη βγαίνουνε δυό από την 
άλλη. Ένα ευρώ κερδίζω αν πάω ως απέναντι  ενάμισυ κάνουν 
οι σόλες μου που λιώσανε. 

Για ν' ανοίξω το μαγαζί μου το πρωί θέλω 100 €  Και τόσα 
έχω εισπράξει όλη την περασμένη εβδομάδα. 

Το βράδυ που γυρίζω σπίτι είν' όλοι χαμογελαστοί. Τώρα 
λέω να τους αφήσεις έτσι να χαμογελάνε, η να τους πεις την 
αλήθεια και να κατσουφιάσουνε..άστους να χαμογελάνε έτσι 
κι αλλιώς εσύ θα την πληρώσεις στο τέλος, οπότε καλύτερα να 
βλέπεις χαμόγελα παρά σκυμμένες φάτσες… 

Κουράγιο νά'χουμε ν'ανεβούμε την ανηφόρα και να την 
ανεβούμε μέχρι τέλους να μη μας πάρει πίσω και καήκαμε... 
εμείς κι όποιος άλλος είναι πίσω μας, θα τον πάρουμε σβάρνα 
γιου νόου σβάρνα; 
 
                       
 
 
 
 
 
 
                               
 
           
 

                                               
                                                     - 7 - 
 



Η ΜΕΓΑΛΗ ΤΡΑΠΕΖΑΡΙΑ 
 

λα κλειστά, νηστικός θα μείνω, άργησα, μόνο η 
μυρωδιά 'πό τα σουβλάκια έμεινε κι αυτή ξεθωριασμένη..αλλά 
βασανιστική. Να περπατήσω λίγο μιας και βγήκα, για λίγο 
γιατί θα πεινάσω περισσότερο άμα κουραστώ. Μπορώ να 
φτιάξω και κάτι, στο σπίτι έχω υλικά για τοστ, έχω μπριζόλες, 
αν πεινάσω πολύ μάλλον αυτό θα κάνω. Ας περπατήσω πρώτα 
όμως μήπως το ξεχάσω γιατί 'ναι βράδυ να μη βαρύνω. Το 
πολυ σταματώ απέναντι στο περίπτερο  και παίρνω ένα 
παγωτάκι να μου κόψει την πείνα και να μη χρειαστεί να 
μαγειρεύω βραδιάτικα..  μπα πολλές θερμίδες και ζάχαρη, όχι 
καλύτερα μπισκότα να πάρω έχει νομίζω και μερικά χωρίς 
ζάχαρη, έχουνε  όμως άμυλο που είναι το ίδιο άσε που τα τρως 
και γίνονται ζυμάρι, καλύτερα ας τα ξεχάσω όλ' αυτά 
βραδιάτικα κι ας συνεχίσω τον περίπατο και μετά στο σπίτι 
βλέπουμε... 

Έχω επιλογές ας είναι κλειστά δεν πειράζει, το μόνο 
αρνητικό ειναι πρώτον  ότι είναι βράδυ και δεύτερον και 
άκρως συμπτωματικόν ότι δεν έχω χρήματα, συνήθως δεν 
κουβαλάω χρήματα έξω για να μην παρασύρομαι και τρώω ότι 
μου " γυαλίζει". 

Λοιπόν το βρήκα πάω σπίτι να δω μια ταινία που έχει 
αργά, "Η ΜΕΓΑΛΗ ΤΡΑΠΕΖΑΡΙΑ" 
 
 
 
 
                              
 

                                               
                                                     - 8 - 



 
ΠΡΩΤΟΣ...ΚΑΙ ...ΤΕΛΕΥΤΑΙΟΣ 

 

ρώτος στη λούφα ,πρώτος στη διασκέδαση, πρώτος 
στο φαΐ, πρώτος στο τζάμπα , πρώτος στα φώτα, πρώτος να 
πάρεις, πρώτος παντού, αρκεί να είναι ασφαλές, επωφελές κι 
εύκολο....άντε και γρήγορο.... 

Τελευταίος στα δύσκολα, τελευταίος στις ευθύνες, 
τελευταίος στη δουλειά, τελευταίος στα έξοδα, τελευταίος 
παντού σε ότι είναι επισφαλές,επίπονο άντε και δαπανηρό..... 

Πρώτος στις υποσχέσεις, πρώτος στις ευχές, πρώτος στη 
φιλοσοφία, πρώτος στις δηλώσεις, πρώτος στις επισκέψεις, 
πρώτος στις ερωτήσεις, πρώτος παντού, αρκεί να μη 
δεσμεύεσαι... 

Τελευταίος στις τρύπες με τα φίδια,  τελευταίος στις 
οφειλές, υλικές και ηθικές.... 

Πρώτος στην  κατανάλωση, τελευταίος στην παραγωγή,  
Πρώτος και τελευταίος στη ζωή της κι ας μην είναι ούτε η 
πρώτη ούτε η τελευταία στη δική σου.... 
 
                           
 
 
 
 
 
 
 
 

                                               
                                                     - 9 - 
 



                                  ΤΟ ΚΕΦΑΛΙ ΑΝΩ ΚΑΤΩ 
 

ες να περάσεις στην Ιατρική;  Θέλει πάρα πολλές 
μονάδες. Λοιπόν, ΤΟ ΚΕΦΑΛΙ  ΚΑΤΩ   και διάβασμα, διάβασμα, 
διάβασμα...ένας είν' ο στόχος η Ιατρική... 
    Άντε παραλίγο και θα το πετύχαινες, μη στενοχωριέσαι 
είσαι ακόμα πολύ νέος,  ΨΗΛΑ ΤΟ ΚΕΦΑΛΙ  θα 
ξαναπροσπαθήσεις και θα το καταφέρεις.... 
       Έτσι ξεκινούν όλοι από χαμηλά τώρα είσαι ένας μικρός 
γιατρός αλλά επιμονή και ΤΟ  ΚΕΦΑΛΙ  ΚΑΤΩ , αφοσίωση στο 
καθήκον και υπομονή, η αναβάθμιση και η προαγωγή 
έρχονται.   
       Με την πρώτη ατυχία , που κάποιος συνάδελφος  σε 
προσπερνάει  δεν πτοείσαι  ΨΗΛΑ  ΤΟ  ΚΕΦΑΛΙ  και η 
προσπάθεια συνεχίζεται με μεγαλύτερο πείσμα.... 

Περνούν τα χρόνια η ζωή φεύγει ύπουλα, μην ξεχνάς τον 
προορισμό σου , η δουλειά σου εντάξει μα  πρέπει να 
δημιουργήσεις και οικογένεια , για ποιον θα δουλεύεις; Μόνο 
για τον εαυτό σου; 
      Πρέπει να κάνεις  παιδιά να έχεις απογόνους αυτή είναι 
η ουσία της ζωής, λοιπόν ΤΟ  ΚΕΦΑΛΙ  ΚΑΤΩ  μην παρασύρεσαι 
από ομορφιές βρες μια καλή κοπέλα ηθική  να σου σταθεί σαν 
βράχος δίπλα σου να φτιάξεις" υγειή " οικογένεια  και λαμπρή 
ιατρική πορεία συνάμα. Όλα είναι στη ζωή τη διάλεξες 
ευρύτατη  και με πολλές δυνάμεις σου στάθηκε αλλά στάθηκε 
και στον κουμπάρο κι έτσι έχασες δυό συγγενείς κουράγιο και 
ΨΗΛΑ ΤΟ ΚΕΦΑΛΙ  η ζωή συνεχίζεται προχώρα μπροστά όλα 
θα φτιάξουνε... 
 
 

                                                              
                                                   - 10 - 



 
ΣΤΕΝΟΧΩΡΑ 

 

εν μπαίνει, προσπαθώ μα δεν μπαίνει, το κουμπώνω 
και περιμένω να ξεχειλώσει  αλλά κόβονται τα κουμπιά.  

Αφήνω δυο ξεκούμπωτα, κουμπώνω το σακκάκι να μη 
φαίνονται, στα δέκα μέτρα πέφτει, πάλι εγώ να το σηκώνω, 
πάλι αυτό να πέφτει. Δεν το δέχομαι ψυχολογικά το 
μεγαλύτερο νούμερο, δεν τολμώ να το ζητήσω από την 
πωλήτρια. Το βρήκα!! ράντες μονο με ράντες θα σωθώ πάω 
γρήγορα για ράντες... 

Τις φοράω α...σώθηκα μέχρι να κάνω δίαιτα και να 
χωράει δεν θα το καταλάβει κανένας. 

Σακκάκι κουμπωμένο παντελόνι ξεκούμπωτο, μπαίνει 
βέβαια  λίγο κρύο, μέχρι να φτιάξει ο καιρός πρέπει να τά' χω 
χάσει τα κιλά, δεν θα μπορώ το καλοκαίρι με σακκάκι θα 
σκάσω άλλωστε είναι και για καλό ν' αδυνατίσω δεν είναι μόνο 
για το παντελόνι... άντε τώρα να βρεις μια δίαιτα γρήγορη.... 
Κάτι θα βρω να τις κάνω τις ράντες μετά, δεν θα πάνε 
χαμένες...... 
 
 
 
 
 
 
                              
 
                                 
 

                                               
                                                    - 11 - 



 
ΦΤΩΧΕΙΑ ΚΑΙ ΠΛΗΡΟΦΟΡΙΚΗ 

 

 πιο περίεργη φτώχεια που έχει καταγραφεί από την 
πένα του ιστορικού δεν μπορεί παρά να είναι η τρέχουσα του 
21ου αιώνα, η φτώχεια της προόδου, η ψηφιακή φτώχεια, η 
φτώχεια της πληροφορικής, η φτώχεια της ακραίας 
τεχνολογίας, η φτώχεια της γνώσης. 

Η φτώχεια του Ευρωπαίου, του παγκόσμιου πολίτη που 
έχει όλα τα όπλα να την ανατρέψει αλλά κάθεται και την 
κοιτάει σα "χάνος" γιατί ; Φοβάται κάτι; Ίσως τ' 
αεροπλανοφόρα; Που τον φυλάνε και τον προστατεύουν και 
τον περιμένουν να λυγίσει και να συμβιβαστεί και αμέσως 
μετά να του παρέχουν τα βασικά να "ζει" αυτός και τα παιδιά 
του; 

Έχει όμως και τα καλά της αυτή η φτώχεια η digital. Σε 
σπρώχνει προς το μεταφυσικό ,σε διώχνει από τα γήινα σε  
"εκχριστιανίζει". 

Αρχίζεις σιγά σιγά και κατανοείς τον φτωχό του χθες, 
αυτόν που τον κοιτούσες αδιάφορα και μάλλιστα αισθανόσουν 
και μια μικρή ενόχληση στη γωνία όταν τον έβλεπες η στο 
φανάρι, τώρα είναι οικογένειά μας είναι ένας από όλους μας, 
τώρα όταν τον βλέπεις αισθάνεσαι παρηγοριά, τώρα είσαι 
ομοιοπαθής  έχεις πολλά κοινά....και την ίδια ελπίδα, ένα 
πιάτο φαΐ  ασφάλεια και ησυχία ....τέλος τα μεγάλα σχέδια... 
 
 
 
 
  

                                               
                                                   - 12 - 



ΕΝΑ  ΙΣΤΟΡΙΚΟ ΞΕΝΥΧΤΙ 
 

έλος το παιχνίδι, βράδιασε, να μαζευτούμε αρχίσαν 
οι μανάδες τις φωνές. 
Να κάτσω λίγο στο σκαλάκι μπάς και με ξεχάσουνε και 
γλυτώσω την επανάληψη που τη βαριέμαι. 

Περνάνε από μπροστά μου όλοι όσοι σχολάνε βράδυ, 
όλοι όσοι κλείσαν για βράδυ τα μαγαζιά τους, ο Μπούρης, να 
κάνω πίσω μη με δει άλοίμονό μου, ο φόβος και ο τρόμος για 
τα παιδιά που γυρίζουν αργά στο σπίτι η παίζουν το μεσημέρι 
και δεν κοιμούνται. Έφυγε τη γλύτωσα, οι δικοί μου με 
ξεχάσανε ξέφυγα κι απ' την επανάλήψη, ή πιο παράξενη ώρα, 
περνάνε τώρα οι πιο περίεργοι αργοπορημένοι εργένηδες,  
οι μεθυσμένοι που πάντα ήθελα να τους δώ αλλά με βάζαμε 
για ύπνο, τους ήξερα μόνο από τις κουβέντες των μεγάλων... 

Αργά αργά,  γεμάτοι κούραση  γυρνάνε στις σκοπιές τους 
κι οι σκύλοι της γειτονιάς που όλη μέρα αλητεύανε στις πέρα 
γειτονιές γυρεύοντας παρέα και παχνίδια.. 

Μ' έπιασε νύστα μεγάλη αλλ' ας κάτσω λίγο που θα 
ξαναβρώ τέτοια ευκαιρία θέλω να τα δώ όλα απόψε, όλα όσα 
γίνονται όταν κοιμάμαι... 

Μπά! Τι 'ν' αυτό που κουνιέται πέρα δώθε σα μαούνα 
μέσ' στη νύχτα, ο μπάρμπα Μήτσος ο σιδεράς πιωμένος τύφλα 
κάνει το δρόμο ζικ ζακ απ' τη σκοτούρα. 

Ας  κάνω λίγο πίσω μη με δει τους φοβάμαι πολύ τους 
μεθυσμένους.. Ξαφνικά ισιώνει το βήμα του και βαδίζει 
σταθερά προς την πόρτα της χήρας της Διαμάντως που πνίγηκε 
πρόπερσι ο άντρας της σε ναυάγιο και την άφησε με τέσσερα 
παιδιά που τα δυό τα μεγάλα ο Στρατής κι ο Βαγγέλης είναι 
φίλοι μου. 

Κάνω ακόμα πιο πίσω να μη με δει και προσπαθώ να δώ 
τι θα κάνει...βγάζει από την τσέπη  δυό τρία χαρτονομίσματα  

 
  - 13 - 
 



κόκκινα μάλλον κατοστάρικα κοιτάζει γύρω και τα χώνει κάτω 
από την πόρτα της κυρά Διαμάντως. Καθώς σηκώνεται να 
φύγει κοιτάζει πάλι γύρω του και για κακή μου τύχη με βλέπει 
στο σκαλάκι πίσω απ' την πόρτα, με πλησιάζει μου αρπάζει με 
ύπουλο τρόπο το αριστερό μου αυτί με το δεξί του χέρι, μου  
το στρίβει αλλά δεν ήθελα να ουρλιάξω γιατί θα έτρωγα άλλες 
τόσες από τη μάνα μου γιατί είμαι τέτοια ώρα έξω και μου λέει 
άγρια:  - Θα στο ξεκολλήσω τελείως αν το πεις πουθενά αυτό 
που είδες απόψε κατάλαβες;  
- Μάλλιστα κατάλαβα μην ανησυχείτε τ'ορκίζομαι δε θα πω 
τίποτα σε κανέναν…του είπα αλλά τον μισούσα πολύ γιατί 
πονούσα ,  μπα τι μπλέξιμο πάω γρήγορα για ύπνο μη με 
καταλάβουνε απ' το σπίτι κι έχω άλλα μπλεξίματα...και μόνο γι 
αυτό βέβαια δεν θα τό'λεγα ποτέ σε κανέναν.... 

 
 
 
 
 
                        
 
 
 
 
 
 
                            
 
   
                               

                                               
                                                   - 14 - 



ΑΥΡΙΟ.../ΓΡΑΜΜΑ ΣΤΟΝ ΑΗ ΒΑΣΙΛΗ 
 

 

έλω καραμέλες, αυτές τις μαλακές με κολλημένη ζάχαρη, 

λίγες δε θέλω πολλές αλλά τις θέλω, σε παρακαλώ τις θέλω...  

- Πάμε τώρα να προλάβουμε τις δουλειές μας και θα σου 

πάρω αύριο πολλές εντάξει;  

- Εντάξει αύριο... αν  τελειώσουμε νωρίς θα μου πάρεις 

απόψε; 

- Αύριο είπαμε αύριο...  

- Εντάξει αύριο... 

  Λοιπόν, ρύζι, μακαρόνια, φασόλια, ζάχαρη, αλεύρι και μετά 

στο μανάβικο για λαχανικά και λίγα φρούτα.. 

- Να πάρουμε και σαλάμι, θέλω σαλάμι θα πάρουμε;  

- Θα πάρουμε όχι σήμερα όμως, γιατί έχουμε κι άλλα ψώνια κι 

είναι κανονισμένα τα λεφτά μας, θα πάρουμε ίσως αύριο... 

- Εντάξει αύριο... 

      Μμμ.. ωραία μυρίζει... 

- Το δικό μας Χριστόψωμο που ζυμώσαμε είναι καλύτερο και 

πιο αρωματικό... 

- Όχι μυρίζει τσουρέκι να πάρουμε τσουρέκι, σε παρακαλώ θα 

πάρουμε;  

- Να τελειώσουμε πρώτα όλα τ' άλλα ψώνια και μετά 

βλέπουμε, άμα φτάσουν τα λεφτά θα πάρουμε... αλλιώς 

αύριο... 

- Εντάξει αύριο... 

- Μολύβια να μην ξεχάσουμε μολύβια πάμε γρήγορα... 

 - Να πάρουμε και χρωματιστά σε παρακαλώ θέλω και 

χρωματιστά θα πάρουμε; 

                                             

                                                  - 15 -  



- Ναι θα πάρουμε, θα πούμε στο βιβλιοπώλη να μας τα  

κρατήσει να περάσουμε να τα πάρουμε αύριο.. 

- Εντάξει αύριο... 

 -  Τα λεφτά 'πό τα κάλαντα και τα λεφτά του κουμπαρά, να 

πάμε να πάρουμε τα παπούτσια που δοκίμασες την 

Παρασκευή στο μαγαζί του κυρ Μανώλη μην κλείσει και 

μείνεις Χριστουγεννιάτικα ξυπόλιτο... 

 - Πολύ χαίρομαι γι αυτό, θα με πας και στα παιχνίδια; Θέλω 

πολύ σε παρακαλώ θα με πας; 

 - Ναι θα σε πάω να δούμε όλα τα παιχνίδια κι αν έχουμε 

αύριο λεφτά να πάρουμε.. 

 - Εντάξει πάμε να τα δούμε κι αύριο παίρνουμε... 

 - Λοιπόν νομίζω τα ταχτοποιήσαμε όλα είναι κάτι άλλο που 

θέλεις;  

 -Ναι θέλω να ρωτήσω αν μπορώ να επικοινωνήσω με τον Αη 

Βασίλη λίγο νωρίτερα, δηλαδή από τα Χριστούγεννα, να μην 

περιμένω την Πρωτοχρονιά... 

 - Βεβαίως άλλωστε ο Αη Βασίλης παραλαμβάνει γράμματα 

όλο το χρόνο και την  παραμονή της Πρωτοχρονιάς το βράδυ 

εκτελεί τις "παραγγελίες"... 

 - Λοιπόν , 

<<Άγιε μου Βασίλη καλως νά'ρθεις σε περιμένω με λαχτάρα.. η 

παραγγελία μου είναι: 

   Καραμέλες λουκουμιού, σαλάμι, τσουρέκι, χρωματιστά 

μολύβια, και το αυτοκινητάκι που είδα απόψε στο 

παιχνιδάδικο... θα μου τα έπαιρνε η μαμά μου αύριο μα είναι 

κλειστά είναι χριστούγεννα καί την παραμονή της 

πρωτοχρονιάς θα λείπουμε. Πάρτα και φέρτα λοιπόν εσύ και 

τα βρίσκουμε. Ευχαριστώ προκαταβολικά 

Καλά Χριστούγεννα καλή Πρωτοχρονιά και καλή χρονιά!>> 

                                               - 16 - 



                         

                     Λίγα λόγια για το συγγραφέα  

 

Ο Βασίλης Αθανασιάδης έχει γεννηθεί στο Αίγιο , ζει και 

εργάζεται στην Αθήνα , συντηρεί έργα τέχνης και το παρόν 

αποτελεί  την πρώτη ερασιτεχνική του απόπειρα να εκφραστεί 

με το γραπτό λόγο .  

 
 


