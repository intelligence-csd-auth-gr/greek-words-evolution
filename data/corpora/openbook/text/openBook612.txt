



































Λ

Β Α Σ Ι Λ Η Σ  Ν Τ Ο Κ Ο Σ

Ο Ι  Κ Α Λ Υ Τ Ε Ρ Ε Σ  
Π Ρ Ο Θ Ε Σ Ε Ι Σ

Ε Κ Δ Ο Σ Ε Ι Σ  Γ Α Β Ρ Ι Η Λ Ι Δ Η Σ









Ο Ι  ΚΑΛΥΤΕΡΕΣ Π ΡΟ Θ Ε ΣΕ ΙΣ



T O T  Ι Δ Ι Ο Τ

Ά λγοσαρω ν ικός  
Πλέθρον, 1987

7α αλεκτα  τον  Α λέξανδρον  
Πλέθρον, 1994

7/ κ ο ίμ η ση  τον  κειμένον  
Πλέθρον, 1997

Κ νλιόμενο φώς 
Γαβριηλίδης, 2001



ΒΑΣΙΛΗΣ ΝΤΟΚΟΣ

ΟΙ ΚΑΛΥΤΕΡΕΣ ΠΡΟΘΕΣΕΙΣ

Ε Κ Δ Ο Σ Ε Ι Σ  Γ Α Β Ρ Ι Η Λ Ι Δ Η Σ
Α Θ Η Ν Α  2 0 0 4





Στον πατέρα μου





I Κ Α ΛΥ ΤΕΡ ΕΣ ΠΡΟΘΕΣΕΙ Σ

Μ ια άτέρμονη  κ αραμπόλα  προθέσεω ν
μά ς  έ ξοσ τρ άκ ισ ε  άπ  αυτό που  π ρ ά γμ α τ ι θέλαμε





Ε Ν Υ Π Ν Ι Ο  Τ Ο Υ  Π Α Τ Ρ Ι Κ Ο Υ

’Έ πρεπε ν’ άπαγκιστρωθεΐς το συντομότερο δυνατόν 
άπ’ το γαμψό έρωτηματικό τής μορφής του 

'Ό ταν πέρασες μέσα του 
ή τάξη πού μέρος της εγινες 
εφερε το αποτύπωμα μιας βίας 
ένσωματωμένης στην πρόσοψη 
και ό χώρος πού άνοιγόταν μπροστά σου 
έ'κλεινε π ίσω  σου σαν χρόνος 
γερνώντας απότομα τό καλωσόρισμα 
στα χείλη του νέου οικοδεσπότη 
Στο καθρέφτισμα τής φωνής σου μέσα στις λέξεις 
ιρίδισε ή άπώλεια του παιδιού πού υπήρξες 
κι εκείνος σαν τό Νάρκισσο για  λίγο κοιτάχτηκε 
στήν άτρεμη επιφάνεια αυτής τής ελλειψης 
καθώς γινόσουνα έσύ ό ξεναγός του 
ξεκλειδώνοντας τό σπ ίτι μέ τη διήγηση 
ξαναμπαίνοντας σ’ αύτό μέσ’ άπ’ τις λέξεις σου 
διασχίζοντας την πλέξη μέσα στη λέξη 
σαν τό παιδί μέσα στον άνδρα 
άκολουθώντας εναν μίτο άπό διλήμματα 
μέχρι πού βρέθηκες ξανά στήν άλλαγμένη πρόσοψη 
στο γαμψό έρωτηματικό τής μορφής της 
γαντζωμένος πάλι στ’ άγκίστρι του 
ξεκινώντας άπ’ την άρχή
χτυπώντας την πόρτα τή σωστή αύτή τη φορά 
οχι τοϋ σπιτιού άλλά τού ποιήματος



Η Δ Ι Α Ρ Ρ Υ Θ Μ Ι Σ Η

Α παντώ ντας στην ερώτηση πού δεν έκανες 
τα συνεχόμενα δωμάτια δεν άπαρτίσαν ένα σπ ί τ ι  
σαν ν’ άντιστάθηκε σ’ αύτό 
κάτι αδιευκρίνιστο στο χολ ή στο σαλόνι 
μια φράση πού ξέχασες έκεϊ μαζ'ι μέ τα κλειδιά σου 
ένας λεπτός υπαινιγμός στην τύρβη τής τριβής μας 
μέ πράγματα πού βάρυναν τραβώντας μας πρός τα 
έρμα τής ελαφρότητας να έχεις χωρ'ις να θέλεις 
Ρωτώ ντας στην απάντηση πού δέν έδωσες 
των δωματίων ή διάταξη σχημάτιζε ενα παζλ 
πού τόσο αντιστεκότανε να γίνει μια εικόνα 
προσαρμοσμένη στη ροή των ψευδαισθήσεών σου 
δσο έπέμενες έσύ πώ ς είναι ενα σπίτι 
κι δχι ενα παλίμψηστο άπό έπιθυμίες 
μέ τελευταία απ’ αύτές 
νά θέλεις δ,τι δέν διάλεξες



ΤΟ  Τ Ε Λ Ε Υ Τ Α Ι Ο  Δ Ω Μ Α Τ Ι Ο

"Οτι τά όνειρα στήν έκθλιψη του μύθου 
ήταν νεκρά και διαιώνιζαν μια πρόσοψη 
τόσο παράταιρη σέ σχέση μέ τό σπ ίτι 
δσο αυτοί πού έ'μεναν σκέπαζαν τούς θεούς τους 
μέ ενα πέπλο επίπλωσης άβάσταχτα εκλεπτυσμένο 
άφήνοντας πίσω  νά φανεί
μιά κουρασμένη προσοχή σ’ δ,τι τούς άποσποϋσαν 
γιά  τό δωμάτιο πού έμενε κλειστό 
σάν νά τελείωνε σ’ αύτό άπότομα τό σπίτι 
μ’ εναν φλοιό χωρίς καρπό, μύθο χωρίς ιδέες 
τό άδειανό δωμάτιο τέχνασμα των θεών τους 
πώς οσο προχώραγε κανείς βαθύτερα στο σπ ίτι 
τόσο τ  άναγραμμάτιζε σέ πίστη σέ εναν κύκλο 
πού δεν θά άνοιγε ποτέ νά τούς έλευθερώσει 
καθρέφτισμα τής πρόσοψης μέ τά νεκρά όνειρά της 
στο τελευταίο δωμάτιο δαγκώνοντας την ούρά της



Π Ο Λ Υ  ΚΑΚΟ ΓΙΑ Τ Ο Τ Ι Π Ο Τ Α

’Ίσω ς έάν άπέσυρες την πρόθεσή σου νά τό προσέξουν 
νά φάνταζε πιο φυσικό
μέσα σέ ένα πλαίσιο οΰτως ή άλλως τεχνητό 
άπό άνάγκες πού δέν ήτανε δικές μας 
καθρεφτισμένες στο νερό μιας ξένης δίψας 
μεγεθυμένες στο κενό μιας προσοχής 
σέ πράγματα πού γλίστρησαν απ’ τό περίγραμμά τους 
αφήνοντας το άδειανό
σαν ίχνος παλιάς προσήλωσης στ’ άπολεσμένο βάθος 
μίας πραγματικότητας
πού οσο γερνάει ταυτίζετα ι μέ τό περίβλημά της 
τή στέρφα προφάνειά της
δτι καθρέφτης κι ούρανός άντανακλοΰν τό ίδιο λάθος 
δσων γυρέψανε τό βάθος στα ρηχά τής προσομοίωσής τους 
μ’ άγγέλους μιας πληρότητας
πιο εύθρυπτης άπ’ τό χιόνι του φτερουγίσματός τους 
πού δσο πιο γρήγορα πετοϋν τόσο αύτή τό στρώνει 
στη φόδρα του πετάγματος πρός έναν κόσμο εικονικό 
έναν άμφίβολο καρπό
άνάμεσα στον άγγελο και τό άγγέλιασμά του 
μόλις άγγίξουν τό κενό πίσω  άπό τον καθρέφτη 
πού ίσως έάν άπέσυρες τήν πρόθεσή σου νά τό προσέξουν 
νά φάνταζε πιο φυσικό
σάν κάποιος πού γ ιά  τό τίποτα θά έκανε πολύ κακό



Π ΙΟ  Π ΕΡ Α Α Π ’ Τ Ο ΕΦΙ ΚΤ Ο

Τό περάσαμε πίσω  άπ’ τ ις  λέξεις 
σάν μιά υπόνοια πώ ς δλα ειπώθηκαν 
έκτος άπ’ τό πόσο αύτό τό «δλα» 
δεν έπαρκεΐ γ ιά  νά γεμίσει
τό χάσμα ανάμεσα σέ μάς και τό καθρέφτισμά μας 
στήν πρόθεση νά φτάσουμε πιο πέρα άπ’ το έφικτό 
ένός παλίμψηστου άπό έπιθυμίες 
πού ούτως ή άλλως βρίσκονται 
έκπληρωμένες στή διάταξη τών κύβων 
κάθε κουκλόσπιτου φτιαγμένου άπ’ τά χέρια 
κάθε παιδιού πού γέννησε ή άκυρολεξία 
δσων διακυβεύονται στούς κύβους άν κοιτάξει 
πιο πέρα άπ’ τό έφικτό
στο βάθος του κουκλόσπιτου πού δλα πιά ειπώθηκαν 
καί δλοι άγαπιούνται άπό τό φόβο μή φανεί 
πόσο δέν τό θελήσανε



© Υ Ε Σ Τ Ε Ι Ο

Κρίνε το άπ’ τήν επίπλωση'
αύτή τη στρώση θαλπωρής στην άγριότητα
πού επιφυλάσσει ή άγάπη σ’ δ,τι πέρασε
πίσω  άπ’ τήν τάξη του στρωμένου τραπέζιου
μέσ’ άπ’ τη λάμψη του έπίσημου σερβίτσιου
τής οικοδέσποινας πού άνύποπτη σερβίρει
τούς καλεσμένους μέ τις σάρκες των παιδιών της
έχοντας θάψει στο μυαλό τήν άποτρόπαια πράξη
άφοϋ τα ίδια τα παιδιά κάθονται στο τραπέζι
άμέριμνα διαλέγοντας κομμάτια άπ’ το ψητό
ώς μόνοι καλεσμένοι της, ώχρο'ι συνδαιτημόνες
σ’ αύτό τό γεύμα πού έχει άρχίσει πιο παλιά
κάπου άλλου μέσα στο σπίτι
σάν μια διαίσθηση πού τρώει τά σωθικά
πώς είναι σπ ίτι άνέστιο μέσα στη θαλπωρή του
δπως και κάθε σπ ίτι στή σάρκινη συνοχή του
κι ίσως ακόμη πιο παλιά μέσα στο μέλλον
πού προδιαγραφότανε στή φόδρα των φιλιών
πόσο παλιά άν δέν μπορεΐς νά θυμηθείς
κρίνε το άπ’ τήν επίπλωση



Ο Ι Κ Ο Σ Ι Τ Ο

Μάνα αναπάντεχα διττή 
τό savoir σου vivre 
είχε κι αύτό μια λογική:

Τό μαχαίρι δεξιά
τό πιρούνι άριστερά
κι ή έτερότητα στο πιάτο



Δ Υ Ο  Σ Τ Ρ Ω ΣΕ Ι Σ

Στρωμένο κρεβάτι 
στρωμένο τραπέζι κάθε μέρα

Δυο χρόνια εχει νά χιονίσει 
κι δμως τό στρώνει ή μητέρα



Ο Π Α ΤΕ ΡΑ Σ  ΣΤΟ Δ Ω Μ Α

Στην κλίμακα των άξιων 
ή υψηλότερη άξία 
είναι αύτή τής κλίμακας

"Οπως ή σκάλα τοϋ πατρικού 
πού ενωνε τό σπ ίτι μέ τον πατέρα 
σάν ενας κανόνας μ’ άναβαθμούς 
νά άνεβαίνουμε μέρα τη μέρα



ΜΕ Γ Ε Υ Σ Η  Β Ο Υ Τ Υ Ρ Ο Υ

Ταυτιστήκανε γ ια  οσο έπέτρεψε
ή άληθοφάνεια των ρόλων τους
Στή γλώσσα πού διάλεξες ν’ αντανακλάσαι
ό πατέρας είναι υπέρθυρο, ή μητέρα κατώφλι
II ιό μέσα τό σπ ίτι γ ίνετα ι λείο
σαν καραμέλα πού ολοι π ιπίλισαν
διαφωνώντας ύστερα στή γεύση
κρατώντας ό καθένας άπό ενα δωμάτιο
Τό δικό σου τελειώνει τό σπ ίτι
μ’ ενα στρογγύλεμα άπρόσμενο οσο τό ετος 2000
παρόλο πού τό περίμενες έκείνη τήν Πρωτοχρονιά
μέ τά γλυκά εξω άπ’ τήν πόρτα και τον διαβήτη ά
κύκλος κι άσθένεια μαζί, σχήμα και πρόσχημα
νά άρνηθεΐς νά δοκιμάσεις τό προσδόκιμο
Καθώς τελείωνε ή γιορτή
τυλίγοντας τούς ρόλους στή θάλπη τής λήθης τους
άφήνοντας ύπνο στούς ορθοστάτες
ονειρεύτηκες τό σπ ίτι σάν καραμέλα
νά λιώνει άργά μέσα στο στόμα σου
μένοντας άλιωτος μονάχα
ό κοίλος καθρέφτης του λουτρού
κομμάτι πού έπρεπε νά φτύσεις

[20]

ό μέσα



Α Υ Τ Ο  ΔΕΝ ΕΙΝΑΙ  Π Ο Ι Η Μ Α

Νά άρνηθεΐς νά δοκιμάσεις τό προσδόκιμο 
σημαίνει νά λύσεις τό σπ ίτι στά έξ ών συνετέθη 
δηλαδή στις οφειλές του πατέρα σ’ ενα άκληρο φως 
καθώς κομμάτιαζε τού έρωτα τό δώμα σέ δωμάτια 
παραταγμένα στή σειρά δίχως νά φτιάχνουν ενα σπ ίτι 
άν δέν μετέχεις στην ψευδαίσθηση πώς είναι

Και νά μετέχεις στήν ψευδαίσθηση πώς είναι 
σάν τότε πού επαιζες κρυφτό
κι ήσουν έσύ πού φύλαγες μετρώντας ώς τό δέκα 
βγαίνοντας υστέρα νά ψάξεις 
εναν άνέστιο άδελφό:

«'Ένα ή κουρτίνα στο σαλόνι 
Δύο ή λήθη πού τη στρώνει 
Τρία τά ρούχα τής μητέρας 
Τέσσερα ή νύχτα κάθε ημέρας 
Πέντε ό φούρνος στήν κουζίνα 

"Εξη του άνείπωτου ή πείνα 
Έ φτά  στήν κάμαρα ντουλάπι 
Ό χτώ  ή άνέφικτη άγάπη 
Ε ννιά  ολόσωμος καθρέφτης 
Δέκα άπ’ τό εί'δωλο πώς πέφτεις

Και τώρα βγαίνω νά σέ ψάξω 
π ίσω  άπό κάθε άριθμό 
Π ίσω άπό πράγμα σέ κερδίζω 
π ίσω  άπό νόημα σέ πενθώ»

Καί νά μετέχεις στήν ψευδαίσθηση πώ ς είναι
π ίσω  άπό κάποιον άριθμό
σ’ εναν οίκόσιτο ρυθμό πού όπως αύτό



δεν είναι ποίημα 
παρά μιά άπόπειρα νά σώσεις 
μέσ’ άπ’ τή λήθη τω ν θραυσμάτων 
τή συνοχή μιας άπουσίας



Τ Ο  Β Α Ζ Ο

Τό σπ ί τ ι  είναι, συνοχή

Δέρμα σκεπάζει τή ραφή 
τής διαρρύθμισής του 
τις πόρτες, τούς μεσότοιχους 
σκεπάζει κι δλο σκεπάζει 
τ ις  νύχτες πού απλώνεται 
τό δέρμα τής οικογένειας 
σεσημασμένο δέρας 
σαν εντροπία του σπιτιού 
τό βάζο προστατεύοντας 
τής εύθραυστης συνοχής του 
στο πρώτο φως  τής μέρας 
Κι δταν τό βάζο σπάσει

Τό σπ ίτι είναι ένοχή



Α Μ Φ Ι Λ Υ Κ Η Σ  Ε Γ Κ Ω ΜΙ Ο

Συμπαγές πρωινό 
στήν περίκλειστη θάλπη 
τό χαράζει διαμάντι 
τό φως

καί τό πώς
προδοθήκανε κάποιοι
πού δπως τό ποίημα ετσι κ ι αύτοί
τό ράγισμα στή συνοχή

τό πέρασαν γ ια  χαμόγελο



Ο Μ Φ Α Λ Ι Ο

Έ ντέλει ή μέρα άποσαφήνισε τις προθέσεις της 
Οΰτε βροχή ούτε ήλιος 
μόνο ενα σύννεφο λεπτό σαν τσιγαρόχαρτο 
σαν νά εξατμίστηκε τη νύχτα κάτι άπίστευτα έκλεπτυσμένο 
μιά ειρωνεία ενσωματωμένη στή μέριμνα 
γιά  το βούρτσισμα των δοντιών κάθε βράδυ 
μιά αύταπάτη έγκιβωτισμένη στο κοίταγμα 
του ρολογιού προτού ξαπλώσεις 
Πώς κάθε σπ ίτι τελειώνει άπότομα 
λίγο μετά άπ’ τήν κουζίνα 
τό διαπίστωσες σέ σπ ίτια  φίλων πρώτα 
κι ύστερα στο δικό σου 
όδηγημένος άπό τό φως τής τηλεόρασης 
σ’ ενα άφύλαχτο κενό 
μένοντας κεΐ ξεκρέμαστος 
ώς τό πρω'ι πού σέ στερέωσε ή μέριμνα 
γ ιά  ενα γεύμα ζεσταμένο στο νεύμα τής έπανάληψης 
Ά πό τότε οί τελετουργίες οί σχετικές μέ τό φαγητό 
λειτουργούν σάν κάγκελα σέ ενα μπαλκόνι 
άπ’ οπού παρακολουθείς τά πετάγματα τών άγγέλων 
δλων δσα ξεχάσαμε
καί χάσαμε εναν ειρμό, ομφάλιο, πριν τή σκέψη
Τό νά γυρίσεις πάλι στο σπ ίτι άπόψε
βουρτσίζοντας τά δόντια σου
κοιτώντας τό ρολόι προτού ξαπλώσεις
σ’ επαναφέρει σ’ αύτό τό άπότομο τελείωμα τού σπιτιού
λίγο μετά άπ’ τήν κουζίνα
σ’ αύτό τό ύλικό τό προορισμένο νά εξατμ ιστεί
στο βάθος μιας μέρας πού άποσαφήνισε τις προθέσεις της
μέ ενα σύννεφο λεπτό σάν τσιγαρόχαρτο
διαχωρίζοντας τή θέση σου
άπ’ αύτή τών άγγέλων



ΤΩ Ν  Α Σ Ω Μ Α Τ Ω Ν

Στο βάθος μιας μέρας ένταγμένης στήν πρόθεση 
νά γίνουμε πιο συμβατοί μέ τό καθρέφτισμά μας 
σέ έναν κόσμο εικονικό 
τό σήμερα μοιάζει παρωχημένο 
κι ό πόθος πιο άπόρθητος
άφοΰ μόνο στο σήμερα μπορέΐ έτοΰτο τό κενό 
νά γ ίνε ι πυκνό σάν σώμα 
μίας άπόκλισης άπ’ τό υπνωτισμένο 
είδωλο στον καθρέφτη

Κι ό άγγελος τής λογικής μαζεύει τά φτερά του
άφήνοντας π ίσω  νά φανεί τό μήνυμα πού δέν εφερε
στά σύννεφα χαραγμένο
σάν τή μορφή του Νάρκισσου
λίγο πριν πέσει στο νερό
άφήνοντας στο κάτοπτρο τό είδωλο δολωμένο

Στο βάθος μιας μέρας πιστωμένης στήν πρόφαση 
πώ ς δλα θά γίνουν δπως πρέπει 
άρκέΐ ν’ άγγίξουμε αύτόν πού άνέκαθεν έρχόταν 
μέσ’ άπ’ τού μέλλοντος τον εύθρυπτο καθρέφτη 
γίναμε πιο άνέφικτοι άπό τό δραμά μας 
μείναμε πιο άνέγγιχτοι άπ’ τό καθρέφτισμά μας



Σ ’ ΕΝΑ Σ Υ Γ Χ Ρ Ο Ν Ο  Φ ΩΣ

"Ολα θά γίνουν δπως πρέπει

Έάν οί άσφόδελοι είναι έκτος έποχής 
θ’ άντικατασταθοϋν άπό ντάλιες

ή Κόρινθος άντικαθιστά τήν Α θήνα

καί μιά ήλιόλουστη μέρα
άνετα μπαίνει στή θέση τής χιονοθύελλας
γιά  νά Ικανοποιήσει τις άπαιτήσεις του ρεμβασμού
σ’ ένα σύγχρονο φως

Ή  βία άφομοιώνεται μέσα στή διακόσμηση
κι ή σεξουαλικότητα
είναι ή άνομολόγητη μεταφορά
κάτω άπ’ τ ις  επιστρώσεις προόδου πάνω σέ πρόοδο

Κι δλοι θά άγαπήσουν καί θά άγαπηθοΰν 
στή μυροβόλο άγνοια 
του πόσο δεν τό μπορούν



ΣΤΑΛΚΕΡ

Όδήγησέ το άν μπορεΐς πέρα άπό τήν ψευδαίσθηση 
θάβοντας τήν εικόνα αύτοϋ πού ήθελες νά δεις 
σ’ αύτό πού έντέλει είδες 
ξύνοντας τήν επίστρωση τών έπιθυμιών σου 
πάνω σέ κάθε κοίταγμα 
ώς τήν άφαίρεση πού σέ μεταρσιώνει 
σ’ εκείνη τήν ώρα πού ποθείς άλλο πιά νά μή θέλεις 
άλλο νά μήν άντιστοιχεΐς
παρά στο σχήμα πού πενθείς κι έξαφνα άντανακλάσαι 
σάν σώμα πού τό ξέβρασε άπρόσμενα ο καθρέφτης 
πυκνότερο άπό κορμ'ι
κάποιου πού ράγισε ή μορφή καί φάνηκε ή ομορφιά του 
τραβώντας στήν επιφάνεια ένα χαμένο βάθος 
στρώνοντας κάθε κοίταγμα μ’ επιθυμίες πάλι 
θάβοντας τήν εικόνα αύτοϋ πού έντέλει είδες 
σ’ αύτό πού ήθελες νά δεις

’Απ’ τήν εικόνα του καρποϋ στο κάρπωμα του εικονικού 
ύπάρχει ένας κύκλος, ενα πλεόνασμα όρασης 
κάποιος πού ομφαλοσκοπεί κοιτώντας μακριά του 
Όδήγησέ το άν μπορεΐς έξω άπ’ αύτόν τον κύκλο 
σάν ποίημα πού κατάφερε έστω γιά μιά φορά 
τήν έσχατη μεταφορά άπό τις λέξεις στή ζωή 
εκείνου πού τό διαβάζει

Ό δήγησέ το άν μπορεΐς άλλιώς διάλυσέ το 
σάν τήν ψευδαίσθηση μιας έφικτής προόδου 
μέσα άπό ποιήματα πού άπλώς έσωτερίκευαν 
τήν κυκλικότητά μας



Ο Ι Κ Α Λ Υ Τ Ε Ρ Ε Σ  Π Ρ Ο ΘΕ ΣΕ Ι Σ

Τά ποιήματά σου παρέμειναν 
αύτό πού ή σύγχρονη ποίηση είναι: 
ενα αιφνίδιο παρελθόν καθρεφτισμένο 
σ’ ένα πρόσφατο μέλλον 
Ή  άπουσία προοπτικής σέ εθίζει 
στο νά θέλεις χωρίς νά επιθυμείς 
καί νά άρκέϊσαι σ’ αύτή τήν επίστρωση 
χρόνου πάνω σέ χρόνο 
Καμιά φορά διακρίνεις ένα άνοιγμα 
καί κατεβαίνεις τ ις  σκάλες γιά  νά τό πεις 
σ’ αύτούς πού σου ανέθεσαν πριν άπό χρόνια 
νά έκκολάψεις τό όνειρο μιας έποχής 
Καί παίρνεις πάντα τήν ίδια άπάντηση:
((II ρέπει νά γ ίνεις πιο σαφής»

"Ομως τά ποιήματά σου παρέμειναν 
αύτό πού ή σύγχρονη ποίηση είναι: 
μία άπόδειξη πόσο άδιόρατο 
είναι έντέλει το φανερό



TIME OUT

Κοίταξέ το
Δέν έχει καμία έγκοπή νά γαντζωθείς έπάνω του 
Έσύ κι αύτό γυρνάτε ελεύθερα 
σάν ρόδες άνάστροφες στον αέρα 
χωρίς κανένα συσχετισμό
άφήνοντας τό νόημα τής άφευκτής σας συνύπαρξης 
νά διαφεύγει άπ’ το κενό άνάμεσα στις δυο ρόδες 

Έ τσ ι υπάρχουνε στιγμές πού ενώ γ ι’ αύτό είναι σήμερα 
γ ιά  σένα είναι χθές ή πιο παλιά 
ενώ γ ι’ αύτό είναι πρωί 
γ ιά  σένα ή νύχτα τών ήμερών

’Ίσω ς στή βεβαιότητα του ξεθωριάσματος τής σχέσης σας 
νά συσχετίζεστε πιο έντονα
δπως τό ποίημα μέ τον κόσμο δσο πιο άπόκοσμα ήχεΐ 
Κοίταξέ το καλά
Α ντανακλά δ,τι άντέχεται άπ’ τό βλέμμα
έγκαθιστώντας τήν ψυχή στο πλαίσιο πού ορίζουν
ο χρόνος ό μετρήσιμος κι ό χρόνος ο δικός σου
δύο καθρέφτες πού κοιτάζονται έπ’ άπειρον
δύο ρακέτες πού δέν χάνουν τό μπαλάκι
δυο ρόδες άνάστροφες στον άέρα
πού διανύουν τό εδώ χωρίς ποτέ νά φτάνουν
Κοίταξέ το μεσάνυχτα ή μεσημέρι
οί δύο δείχτες του συμπίπτουν
οί δύο χρόνοι σάν δυο ρόδες πού άγγίζονται
επιβραδύνουν μιά στιγμή τό έπιτόπιο ταξίδι τους
γιά  μία στιγμή μονάχα
δσο άντέχει ή ψυχή έξω άπ’ τό πλαίσιό τους 
δσο έπ ιζεΐ μετέωρη χωρίς νά επιλέγει 
δσο κρατάει νά ονειρευτεί 
δύο ρακέτες μπηγμένες στήν άμμο



Μ ΕΙ Ο Ν  Τ Ο  Κ Ο Ι Τ Α Γ Μ Α  Σ Ο Υ

Τό σκέπασες μέ τό βλέμμα καί δέν τό είδες
παρόλο πού τό προστάτευες στο δρόμο για  τό σπ ίτι
κρατώντας το προσεκτικά
στις στροφές πού τά δέντρα πυκνώνουν
αύτό πού δέν ξέρουμε
κι ό ειρμός χαλαρώνει γιά  μιά στιγμή
πού δλοι δέχονται ν’ άγγίξουνε τήν κρούστα
τοϋ άνεπίγνωστου στήν όψη του οικείου
άπασφαλίζοντας τήν έτοιμη εικόνα
άφήνοντάς την νά χυθεί σάν όνειρο πού ξεχείλισε
στήν άυπνία τών μορφών πίσω  άπ’ τά φώτα
του αύτοκινήτου πού χωρίζει τό σκοτάδι
σ’ ο,τι δέν βλέπουμε καί σ’ δ,τι προσπερνούμε
στήν οικειότητα πού τό άποξενώνει
δπως αύτό πού σκέπασε τό βλέμμα καί δέν τό είδες
παρόλο πού σου εγνεφε
κάτω άπ’ τήν κρούστα τής μορφής

Κόψε τά ράμματα τής δράσης νά δεις:
είναι ή πραγματικότητα μεϊον τό κοίταγμά σου



ΕΝΑ Κ Α Λ Ο  Κ Λ Α Δ Ε Μ Α

Δέν έχει τίποτα άπό μέσα 
Προσεκτικά τό ξαναβάζεις στή θέση του 
στή φτερωτή των ήμερων 
νά περιστρέφεται μαζί μέ τις ιδέες 
γιά μιά καλύτερη ζωή

Πρός τό παρόν
δπως σέ ενα καλό κλάδεμα
δέν εχεις παρά νά μειώσεις
καί νά δεχτείς νά μένεις σέ τούτη τήν άφαίρεση 
θέλοντας δίχως νά ποθείς
ξαπλώνοντας λίγο πιο έκέϊ άπό τά κεκτημένα 
στή μαλακή διάψευση τών έπιθυμιών σου 
στο κάτοπτρο του έφικτοϋ

Είναι ωστόσο στον καθρέφτη, που πυκνώνει
πώς χρειαζόσουν μιά ζωή γιά  νά γεμίσεις μία μάσκα
τόσο άνέκκλητη στή μεταμόρφωσή σου
άπό έναν άνθρωπο πού δέχεται νά μένει
θέλοντας δίχως νά ποθεί
σέ έναν πού μένει νά δεχτεί
τά πάντα



Π Α Λ Ι Μ Ψ Η Σ Τ Ο

Διαλέγουμε τή μάσκα δχι τό πρόσωπο
Δέν υπήρχε τρόπος νά διασχίσει κανείς
τή λεπτή σάν πάγο άπόσταση άνάμεσα σ’ αύτά τά δυο
παρά μέσ’ άπ’ τό ράγισμα ένός χαμόγελου
δσων προλάβανε νά δουν τον έαυτό τους
προτοϋ περάσει στον καθρέφτη
κλειδώνοντας μιά έποχή στήν άντανάκλασή της
δπως κλειδώνεται τό βλέμμα ένός λαού
μέσα στο ’ιδιο του τό κοίταγμα
δσο διχάζεται άνάμεσα στο τώρα
καί τό άρχαΐο είδωλό του
δσο ταυτίζετα ι μέ τή γεωγραφία
μίας άτέρμονης πληγής
δσο τά μάτια του κοιτούν αύτό πού ξέρουν 
δτι ποτέ του δέν ύπήρξε αύτό πού βλέπουν 
μαντεύοντας τό δόλο πίσω  άπ’ τό είδωλο 
γυρίζοντας τή φόδρα του εικονικού 
διαλέγοντας τό πρόσωπο δχι τή μάσκα 
μιά μάσκα κι αύτό έρμηνειών 
γ ιά  τό τ ί δείχνει 6 καθρέφτης

[33]



Π Ρ Ω Θ Υ Σ Τ Ε Ρ Ο

Κερδισμένο στον καθρέφτη πριν γίνει
διεκδικήσιμο άπ’ τήν πόλη
καθώς τό θέλει γ ι’ άλλοθι της
δταν θά φτιάχνει ένα άντίγραφο άπό κάθε
ιριδισμό τής πρόθεσής μας
νά προχωρήσουμε πιο πέρα άπ’ τ ις  προσόψεις
τών γεγονότων μιας άσύνδετης ζωής
οσο θά χάνεται τό νήμα τής πλοκής
πίσω  άπ’ τό νόημα πού τά άπομαγεύει
καί έρμηνεύει σ’ ενα φως προθετικό
πού πάντα θά χάνει τό σκοπό μέσα στή σκοπιμότητα
τής άντανάκλασης μιας πόλης δίχως βάθος
σέ φευγαλέες επιφάνειες συμβάντων
τόσο άβίωτων στή λήθη τής πλοκής τους
π ίσω  άπ’ τό νόημα πού τελεσιδικεΐ
καί χάνει πάντα τή στιγμή πού ή πόλη φθίνει
στ’ άνεστραμμένο είδωλό της
σ’ ενα δωμάτιο κλειστό
πού άπό παιδιά μάς 'ιστορούσε
γεγονότα βιωμένα στή μόνωση
κερδισμένα στον καθρέφτη πριν γίνουν

[34]



Γ Ρ Α Μ Μ Ε Ν Ο  ΜΕ Τ Ο  Π Ο Ν Τ Ι Κ Ι

Πριν γίνουν οί λέξεις έλιξήρια 
μιας γερασμένης πρόσοψης

τά γεγονότα γόνατα 
ένός ικέτη συνειρμοΰ

ό δήμιος δημιουργός 
ή ούρά του mouse ούρανός

ό πρώτος στήν πόλη έσχατος 
κι ό ούραγός πρωθυπουργός



ΕΙ ΔΗΣΕΙΣ

Ό  εύθρυπτος πρωθυπουργός άστειεύτηκε μέ τον Τοϋρκο 
τήν ώρα του δείπνου 
Ή  χώρα κλυδωνίστηκε γ ιά  μιά στιγμή 
άνακτώντας ξανά τό ρυθμό της 
ταυτίζοντας πάλι τήν πληγή 
μέ τή γεωγραφία της 
Τό είδες στήν τηλεόραση 
και στή χαλάρωση τών τρόπων τους 
πρόλαβες νά καθρεφτιστείς 
στήν ξηλωμένη άπ’ τό πλάνο οικειότητα 
σάν κάτι πού σ’ έπανέφερε
στο λίκνο μιας υπόσχεσης δοσμένης κάτω άπ’ τ ις  σκάλες
πώ ς δέν θ’ άνέβεις νά ξυπνήσεις τούς άγγέλους
μιας διακόσμησης νεκρής στήν κουπαστή
έάν τούς φέρνεις μία λήθη πιο πυκνή
άπ’ τό γλυπτό φτερούγισμά τους

[36]



Τ Ο  Α Γ Γ Ε Λ ΜΑ

Κοιμόντουσαν εναν τόσο ελαφρύ ύπνο
πού τό απαλότερο άγγιγμα ένος προικισμένου χεριού
άρκοϋσε νά τούς ξυπνήσει

Σάν τούς κρυμμένους στις άκρώρειες θεούς
σήκωναν τό βάρος μιας έλαφρότητας
τό άγγελμα τής ταυτότητας
μιάς διακόσμησης νεκρής στήν κουπαστή
μέ τήν άπόληξή της
σ’ ενα ούρανό ψευδοροφή

ΙΙαρά τή στάση πώς πετουσαν 
δέν φέραν ποτέ τό άγγελμά τους

Παλλόντουσαν σ’ ενα τόσο άδιόρατο πέταγμα 
μέσ’ στοϋ ποικίλματος τήν πλέξη
πού τό άπαλότερο άγγιγμα ενός προικισμένου χεριού 
άρκοϋσε νά τ’ άποτρέψει

[3 7 ]



Κ Ο Μ Μ Ε Ν Ο  Α Π ’ Τ Ο Ν  Ο Υ Ρ Α Ν Ο

’Απ’ τούς κρυμμένους στις άκρώρειες θεούς 
μ’ ενα έλιγμό τής λογικής 
περάσαμε στήν εικόνα τους

Στήν τηλεόραση άνέκαθεν υπήρχε ενα παν'ι 
μέ σκεπασμένη τή ραφή 
τών ένανθρωπισμών τους

Σέ εν’ άπ’ αύτούς ό πλανητάρχης άνασποϋσε 
(μετά τήν πτώση τών διδύμων) 
άπό τό ζην στή Νέα Ύόρκη 
ενα ζέν ύβριδικό

καί όψιμο σάν κανόνα
στον ιδιόμελο σκοπό κάθε θεογονίας
κομμένης άπ’ τον ούρανό

πού οί κρυμμένοι στις άκρώρειες θεσμοί 
μ’ ενα ελιγμό τής λογικής 
περάσανε στις εικόνες μας



Ε Κ Κ Υ Κ Λ Η Μ Α

’Έ πρεπε πρώτα νά ξεχάσουν 
γ ιά  νά μπορέσουν νά θυμηθούν

Αύτό τούς έ'δωσε τό χρόνο νά ένώσουν
μ’ ενα έλιγμό τής λογικής άλλιώς τά γεγονότα
μίας άσύνδετης ζωής
οσο χανότανε τό νήμα τής πλοκής τους
π ίσω  άπ’ τό νόημα πού τά άπομαγεύει
κα'ι τά άφήνει νοερά
δλα βαλμένα στή σειρά
κάθε φορά καί μ’ άλλον τρόπο

Δοκίμασαν δλες τις  σειρές 
καί κάθε σειρά σταμάταγε
στήν ώχρα τώ ν καλεσμένων τής σκοτεινής μητέρας 
σ’ έκέινο τό γεύμα πού είχε άρχίσει κάπου άλλου 
βαθύτερα μέσ’ στο σπ ίτι
καί δλοι είδαν τ ί ύπήρχε στήν άκρη κάθε πιρουνιού

Κι επρεπε πρώτα νά ξεχάσουν 
γ ιά  νά μπορέσουν νά θυμηθούν 
πώ ς κάθε νήμα κοβόταν άπότομα 
λίγο μετά άπ’ τήν κουζίνα



Τ Ο  Τ Ρ Α Γ Ο Υ Δ Ι  Τ Ο Υ  Μ Ι Κ Ρ Ο Τ Ε Ρ Ο Υ  Γ Ι Ο Υ

Me, myself and I

Κανείς άπ τούς τρεις έχέμυθος

Κι ό μύθος πώς ήσουν ενας 
τριχοτομήθηκε στο φώς 
του άποκαθηλωμένου:

Πατέρας, μητέρα και υίος 
μασούν άκόμα σιωπηλοί

το θήραμα άπ’ τον καθρέφτη

[4ο]



Π Α Ρ Ε Ν Δ Υ Σ Ι Α

Ταυτιστήκανε γιά  οσο έπέτρεψε 
ή άληθοφάνεια των ρόλων τους

Ό  πατέρας - υπέρθυρο
ή μητέρα - κατώφλι
και οί ώχροί της καλεσμένοι:

αύτός πού δέχτηκε νά μένει θέλοντας δίχως νά ποθεί
κι ό άλλος πού διατελεΐ
στήν πρώιμη διάψευση των έπιθυμιών του

ό προδιαγραφόμενος στή φόδρα τών φ ιλιών του

οσοι άγάπησαν και θά άγαπηθοϋν
στή μυροβόλο άγνοια του πόσο δέν τό μπορούν

οί κοιμισμένοι άγγελοι
μιας διακόσμησης νεκρής στήν κουπαστή
καί κάθε παιδί πού γέννησε ή άκυρολεξία

δσοι τά μάτια τους κοιτούν αύτό πού ξέρουν 
δτι ποτέ του δέν υπήρξε αύτό πού βλέπουν

ο εύθρυπτος πρωθυπουργός 
καί τέλος 
ό πλανητάρχης

δλοι αύτοί πού έ'μειναν σκεπάζοντας τούς θεούς τους 

"Ενα μπουλούκι ήθοποιοί μέσ’ στον καθρέφτη

[4t]



Κ Α Τ Ο Π Τ Ρ Ι Κ Ο

Σχήμα πυκνό του έαυτοϋ

μέ πόσα «να ι»  σέ νέρωσε
ή εύπροσηγορία
στή θάλπη τοϋ εικονικού

πού δσο κι άν περίμενες 
μπροστά σ’ άδειο καθρέφτη

σώμα π ιά δέν ξημέρωσε



ΜΕ ΜΙ Α Κ Α Ο Τ Σ Ι Α

Ά π ’ τήν εικόνα του καρπού 
στο κάρπωμα του εικονικού 
ή ίδια πάντα διαδρομή 
ό ίδιος κύκλος πού περνιέται γιά εύθεία 
άλλοθι μιας προόδου όπισθοδρομικής 
ϊσως τής μόνης εφικτής 
δσο ό μύθος μίας όψιμης Έδέμ 
φθίνει στο ήθος ένός πρώιμου έθισμοϋ 
άπ’ τήν εικόνα τού καρπού 
στο κάρπωμα τού εικονικού 
άναγκασμένοι κύκλοι
νά προχωράμε συνεχώς πρός τήν άφετηρία
μέ μιά ψευδαίσθηση σκοπού
πάνω σέ κύκλο πού περνιέται γ ιά  εύθεία

Πώς δλα έκτυλίσσονται στήν έπιφάνεια μιας σφαίρας 
σχεδόν άκίνητης μέσ’ στήν περιστροφή της 
μ’ ενα ρυθμό τόσο άργό γιά  τό ξετύλιγμα ένός μύθου 
πού νά μή γίνετα ι άνιαρός

Δώσ’ της κλότσο νά γυρίσει
παραμύθι ν’ άρχινήσει μέ πιο γρήγορη πλοκή

Μά ποιο παραμύθι πιά 
σέ πείθει



Η ΣΚΑΛΑ

Τις νύχτες στο πατρικό 
ή σκάλα κουλουριαζόταν

"Οποιος άνέβαινε νά φτάσει στον πατέρα 
εκανε κύκλους μέχρι νά ’ρθει ή άλλη μέρα



Ο Κ Υ Κ Λ Ο Σ

Μέχρι, νά έρθει ή άλλη μέρα
υπήρχε ένας κύκλος πιο βαθύς
γ ι’ αύτούς πού έμειναν κάτω άπ’ τή σκάλα
ριζωμένοι στ’ ανέφικτο μιάς υπέρβασης

δπως το δέντρο στο πεζοδρόμιο
πού στέλνει τις ρίζες του βαθιά νά ξηλώσει τό σπ ίτι 
πού έχει στά έπιπλα βορά 
τό ξηλωμένο δέντρο

[45]



Ο ΞΕΝΟΣ

Υ πάρχει ενας κύκλος πιο βαθύς άπό αύτούς πού άφήνει
ό Νάρκισσος σάν βότσαλο σ’ άκύμαντο καθρέφτη
κάθε ψευδαίσθησης πώς μείναμε οί ϊδιοι
κάτω άπ’ τή μάσκα τής προσήλωσης στο θαϋμα
τό έκκολαπτόμενο στο φώς μίας προόδου
άπό τον πίθηκο ώς τούς πιθηκισμούς
δσων μιμήθηκαν τά καθρεφτίσματά τους
στις δψεις ένός γιγαντισμού
προσόψεις πού μάς κοιτάζουν μέσ’ άπό άδειες κόγχες 
σάν νά μάς γνέφει τό κενό πού χάσκει πίσω  τους 
ενα κενό γεμάτο άπ’ τις επιτυχίες 
κάποιου πού άστόχησε μονάχα στον καθρέφτη 
κι είπε « εγώ »  σάν φάνηκε τ  ομοίωμα ένός προσώπου 
πού δέν τό γνώρισε ποτέ

Τις νύχτες στο πατρικό 
δταν καθόμασταν γ ιά  δείπνο στο τραπέζι 
είχαμε έντονη τήν αίσθηση ένός ξένου 
ντυμένου τήν οικειότητα

'Υπάρχει ενας κύκλος πιο βαθύς
γ ι’ αύτούς πού πάντα κλείδωναν μή μπει άλλος στο σπ ίτι 
χωρίς ποτέ τους νά σκεφτοΰν 
πώς εμπαινε άπ’ τον καθρέφτη



Π Ρ Ο Σ Η Λ Ω Σ Η

Κι έμπαινε άπ’ τον καθρέφτη
σάν νά του ράγισε ή μορφή καί φάνηκε ή ομορφιά του 
σέ μάτια άπροετοίμαστα γ ιά  τ ’ άναπεπταμένα 
φτερά τοϋ άγγέλου μιας προσήλωσης στραμμένης 
σέ ο,τι έμεινε άνέγγιχτο άπ’ τή χρήση 
μιας μονοσήμαντης ζωής
σάν ν’ άντιστάθηκε στο κάρπωμα τοϋ χρόνου
μά οχι στον χρόνο τοϋ καρποΰ πού έχει καλώς περάσει
γ ιά  νά φανεί πόσο γυμνό τό δέντρο πίσο:> άπ’ τό δέν
θα περάσουμε ποτέ έξω άπ’ τον κύκλο
δσων άναγραμμάτισαν τό σπ ίτι σέ μία πίστη
πώ ς δ,τι καθρεφτίστηκε στήν πρόσοψη νεκρωμένο
δσο προχώραγε κανείς
θά λάνθανε στήν πρόοδο πρός τό έκλεπτυσμένο



Δ Ι Α Λ Ο Γ Ο Σ  ΜΕ ΤΗ ΣΦΙ ΓΓΑ

’Έ πρεπε ν’ άπαγκιστρωθεΐς το συντομότερο δυνατόν 
άπ’ τό σφιχτό έρωτηματικό τής μορφής του:

Κύβος και ή κάθε του πλευρά 
ενας καθρέφτης 
κάθε καθρέφτης κι ένα είδωλο 
νωπό
κάθε ειδώλου τό πρωτότυπο 
χαμένο

Είπε: «Λαβύρινθος;»
Κι έσύ: ((Σπίτι πού μένω»



Ε Ξ Ο Δ Ο Σ

Κάθε διαρρύθμιση είναι ε'ιρμός

'Όσοι τον έχασαν 
δέν βγήκαν άπ’ τό σπίτι

Μεΐναν έκέϊ προσηλωμένοι στά σκιρτήματα 
μιας προδιάθεσης τής μέρας νά άλλάξει 
σέ εναν ήμερο σωρό μέσ’ στο σαλόνι 
άπ’ τήν κλωστή τής Αριάδνης



A M O R  FATI

Φυσάει, τραυλή μεταβολή 
μέσ’ άπ’ τις γρίλιες

Δίκην θροίσματος ή έκμυστήρευσή της 
στών ήμερων τ ις  εκτυπώσεις

πώς δλα ήταν στήν οθόνη 
πολύ προτού νά τά βιώσεις

σ’ εναν πρωθύστερο ούρανό 
άνέσπερο λογισμικο

σάν πεπρωμένο



Κ Α Θ Ρ Ε Φ Τ Ι Σ Μ Α Τ Α

Πώς όλα ήταν άπδ πριν καθρεφτισμένα 
6 χρόνος ό τόπος κ ι ή ροή τών ψευδαισθήσεών σου 
φάνηκε άπ’ τήν ταχύτητα πού ταίριαζε ή θέα 
μ’ αύτό πού θέλησες νά δεις προτού κοιτάξεις

11 ροτού κοιτάξεις άπ’ τό τζάμι μιας ιδέας 
τόσο εύεπίφορης στο μύθο τής προόδου 
δσο τό άγγελμα μιάς νέας έποχής 
στ’ άγγίγματα τών άγγέλων της

Κι είναι άπ ’ το ϊδιο τζάμι
πού τώρα γνέφεις στά παιδιά νά έρθουν μέσα
πώς δπου νά ’ναι θά νυχτώσει
καί τό καθρέφτισμα θά πάψει
κ ι δ,τι κοιτάξανε θά μείνει άνεικόνιστο
άδιαπέραστα πυκνό
σχεδόν άγάπη





ΤΑ Κ Α Ι Ν Ο Υ Ρ Γ Ι Α  Ρ Ο Υ Χ Α  Τ Ο Υ  ΒΑΣ Ι ΑΙ Α

Νά ντύσουμε τους γυμνούς
Λ. Π ιραντελλο

’Ε μπνευσμένο άπό τό  γνω στό  παραμύθ ι 
τον  Χάνς Κ ρ ίσ τ ια ν  "Αντερσεν.





"Οπως στα «Καινούργια ρούχα του βασιλιά» 
ολοι υποκρίνονται πώς βλέπουν αύτό πού δέν υπάρχει 
ετσι κι έγώ  θά ύποκριθώ
πώ ς βλέπω π ίσω  άπ’ τ  ορατό μιάν άλλη πραγματικότητα
γλιτώνοντας τό κεφάλι μου
άπό τό δίκοπο σπαθί τής κυριολεξίας
ντύνοντας μόνο νοερά αύτό τό έξέχον σώμα
οσο άναπαύεται γυμνό στήν άντανάκλασή του
στο κεκλιμένο κάτοπτρο κάθε γονυκλισίας
στ’ άπορημένα οσο ποτέ μάτια τών υπηκόων
πού έκλεισαν νά ονειρευτούν μιά ποικιλία ρούχων
χρωμάτων καί υφάνσεων τού ψεύτικου μέ τό πραγματικό
έπινοώντας μιάν άλήθεια πιο βαθιά
άπό τήν ταύτισή της μ’ αύτό πού τά μάτια βλέπουν
μέ τόση πειστικότητα πού γ ίνετα ι ήδη άκουστό
τό θρόισμα τών ρούχων του στήν άπνοια του καθρέφτη
καθώς εκμυστηρεύεται τό σώμα στήν άντανάκλασή
αύτού πού δέν είναι πιά
(τό θρόισμα σιγοντάροντας τό γύρισμα τών σελίδων 
του ράθυμου παραμυθιού)
δτι καθρέφτης ό άρμός άνάμεσα σέ δυο ψεύδη
εξίσου άληθινά: τό είναι καί τό φαίνεσθαι
καθώς τό πρώτο ντύνεται στήν γκαρνταρόμπα τού άλλου
σάν νόμισμα ολισθαίνοντας σέ μίαν άλλη άξία
ένώ μέσα στήν τσέπη σου μένει πάντα τό ϊδιο
πάντα τό ϊδιο άνίσχυρο νά έξαγοράσει τό κενό
άνάμεσα στις τιμές του
έκεϊνο τό μύχιο ξέφωτο στο βάθος κάθε πράξης



πού ξαποσταίνει ό κυνηγός
στον χρόνο τον άπείραχτο π ίσω  άπ’ τούς λεπτοδεϊχτες 
έκεϊ πού άναπαυότανε τό άλλοτινό ζευγάρι 
τό είναι καί τό φαίνεσθαι σάν δυο ερωτευμένοι 
ψαύοντας τό προσδόκιμο τοϋ «δύο εις σάρκα μίαν» 
στο δριο τοϋ γάμου τους στήν άτμητη έτερότητα 
π ίσω  άπό άγκαλιάσματα πού ξαφνικά πετρώσαν 
καί μεΐναν δλα άκίνητα: ό βασιλιάς οί ύπήκοοι 
κι εσύ πού τούς διχάζεις
στήν τύρβη τής προφάνειας καί στή σιωπή τοϋ βάθους 
στή θάλπη τής επινόησης καί στ’ άλγος τοϋ πραγματικού 
εσύ πού τούς διχάζεις άσε ν’ άνθίσει μιά φορά 
σάν ενα αιφνίδιο άνοιγμα πρός τήν ένότητά τους 
τοϋ όρατοΰ τό αίνιγμα βαθιά μέσα στο βλέμμα.

Τό παραμύθι άτύλιχτο φαντάζει πιο ωραίο 
σταματημένο στή σκηνή πού 6 βασιλιάς κοιτάζει 
δχι στήν άντανάκλαση στον εύγλωττο καθρέφτη 
άλλά στο άλλο κάτοπτρο πού στερεώνουν λόγια 
λόγια ειπωμένα γ ιά  νά πείσουν πώς τό σώμα 
είναι ντυμένο πιο πυκνά μέσ’ στή γυμνότητά του 
στήν έξαρση τοϋ όρατοΰ μέσα άπό τ ις  λέξεις 
καθώς μόλις άγγίζονται μέ τή διάψευσή τους 
έκρήγνυνται σέ χρώματα άπρόσιτα στο βλέμμα 
βάφοντας τήν προφάνεια μ’ αύτό πού τήν αίματώνει 
φέρνοντας σ’ άδηλη έπαφή τό μέσα μέ τό εξω 
τό είναι μέ τό φαίνεσθαι έκεΐ πού ολισθαίνει 
τό νόημα τού όρατοΰ άπό τό ρήμα ((βλέπω» 
στήν άπατη δεξαμενή τοΰ ρήματος «φαντάζομαι» 
σάν νά προσπέλασε ή ματιά τό ΐδιο της τό κοίταγμα 
σάν κοίτασμα άνασύροντας τ  άνείδωτο τοΰ κόσμου 
στο δυτικό σου βλέμμα εγκλωβισμένο άνάμεσα 
στο ροΰχο πού ύφαίνεται καί στο κορμί πού φαίνεται 
έτοιμο γ ιά  τήν πρόβα τοΰ όρατοΰ στο αόρατο 
σάν νά πετάχτηκε ή σφήνα πού διχάζει τον κόσμο



τά ροϋχα άναβλύζουν όψιμα μέσα άπό τις λέξεις 
ντύνοντας πριν τον βασιλιά
τό βλέμμα πού βασίλεψε μέσα στις άντιθέσεις.

"Οπως ή κλίση τών κλαδιών του γυμνωμένου δέντρου 
τό βάρος υπαινίσσεται του Ιπερχόμενου καρπού 
έ'τσι και ή απόκλιση του βασιλιά άπ’ τά ροϋχα 
κυοφορεί τ’ άνείδωτο στήν άκρη τοΰ όρατοΰ 
κρίνοντας τον κατάλληλο γιά τό άξίωμά του 
άπ’ τό αν βλέπει τό ύφασμα π ίσω  άπ’ τό φάσμα τοΰ κενοΰ 
έρημωμένου κόσμου αν δέν πιστέψουμε σ’ αύτό 
τό ροΰχο τό άπρόσιτο πού ντύνει δσα δέν βλέπει 
τό δυτικό σου βλέμμα 
προσηλωμένο στό περίβλημα τοΰ χρόνου 
υπνωτισμένο άπ’ τό μέτρημα ωρών 
ξεχνώντας μέ τήν άθροιση τό άθροο τοΰ κόσμου 
τήν άπουσία μιας πνοής πού θά ζωντάνευε 
τό σχήμα κάθε πράγματος άναψηλαφημένου 
πέρα άπό τό πρόσχημα μιας χρήσης πρακτικής 
σάν τό παλιό ραδιόφωνο πού τώρα πιά δέν παίζει 
μόνο π ιέζει ή σιωπή του τό τραγούδι 
τό σκεπασμένο άπ’ τή χρήση μιας ζωής 
αύτό πού εμπιστεύεται τό θρόισμα τών ρούχων 
σ’ δσους πενθοΰν τ’ άνήκουστο π ίσω  άπό τ ις  λέξεις 
κάποτε άμφιβάλλοντας δπως ό βασιλιάς 
άν είναι άξιοι νά δοΰν μιάν άλλη πραγματικότητα 
άμήχανοι άγγίζοντας τήν κρούστα τοΰ επουλωμένου 
χώρου άνάμεσα στό είναι καί τό φαίνεσθαι 
μι’ άνάσα άπ’ τον βασιλιά στήν πάντα πιστή του άνασσα 
πού δπως τοΰ Καίσαρα ή γυναίκα 
πρέπει νά είναι καί νά φαίνεται ταυτόχρονα 
στό κεκλιμμένο κάτοπτρο κάθε καινούργιας μέρας 
πού θάμπωσε άπ’ τ ις  δαχτυλιές
ψάχνοντας γ ιά  ενα πέρασμα άπό τό βλέμμα στό αίμα 
άπ’ τήν οθόνη στή ζωή πού αίματώνει 
ο μέσα χρόνος δλων δσα συνηθίσαμε



καί λησμονήσαμε το σχήμα τους γ ιά  πάντα 
έξομοιώνοντάς τα στο μέτρο πού άνταποκρίνονται 
σ’ αύτό πού ή όραση έπέλεξε νά δει 
δ,τι πρεσβεύει δηλαδή τό δυτικό σου βλέμμα 
σάν κέρμα πού πέφτει πάντοτε άπό τήν ΐδια οψη 
αύτήν τοΰ άναλώσιμου στοιχείου τών πραγμάτων 
ερήμην τής διάρκειας πού επιπολάζει στ’ άνοχθο 
ποτάμι τοΰ μέσα χρόνου
κρατώντας τα άνείδωτα δσο κι άν τά κοιτάζουν 
τοΰ βασιλιά τά ροΰχα
κοιτώντας δλοι πρός τά κεΐ χωρίς νά βλέπουν κάτι.

Κι δμως τά είδες μιά στιγμή
σάν όνειρα πού σύρθηκαν εξω  άπ’ τοΰ ύπνου τή φωλιά 
ή ετσι νόμιζες καθώς 
ή θέα ράγισε άπ’ τό βάρος τής ποινής
νά βλέπεις μόνο δ,τι εστερξε νά δεις τό δυτικό σου βλέμμα 
πάνω στο δέρμα τών πραγμάτων σάν παράσιτο 
αύξάνοντας άπ’ τήν τροφή μιας δράσης πού άτροφεΐ 
δσο κοιτάζεις
οχι τό σχήμα άλλά τό πρόσχημα τοΰ κόσμου
γιά μιά άντανάκλαση λυγρή τοΰ έαυτοΰ
οχι τή σκέψη άλλά τή στέψη κάθε πράγματος
μέ ενα δνομα τυφλό πού άγνοεΐ
δ,τι άμέτοχο στή χρήση συνορεύει
μέσα στά πράγματα μέ τό πραγματικό
άποσπασμένο άπ’ τήν άχλή πρόσωπο τοΰ άνθρώπου
γιά  ενα κοίταγμα πέρα άπ’ τον έθισμό
τής νάρκωσης τοΰ βλέποντος στή θάλπη τοΰ είδωμένου
πέρα άπ’ τή βεβαιότητα
δτι αύτό πού βλέπεται έπεται τών ματιών σου 
πώ ς δτι κούρνιασε στή λόχμη τοΰ όρατοΰ 
μούδιασε στήν άπάθεια τοΰ ήδη κατακτημένου 
μήν τό π ιστέψεις καί άς ράγισε άπ’ τό βάρος 
αύτής τής έωλης ποινής ή θήκη τοΰ ρεμβασμού σου



έχει πού μάταια προσπαθείς
νά προσαρμόσεις κάθε πράγμα στ’ ονομά του
σ’ αύτή τήν έκπτωτη ήχώ άπ’ τή σιωπή τοΰ κόσμου
ενα κουφάρι ομιλίας κάθε λέξη σου
στή φόδρα τής χρηστικότητας άπομαγνητισμένη
σβήνοντας τ’ άμετάφραστο στή μήτρα τών πραγμάτων
δπως τό βλέμμα ένός παιδιού σβήνει τήν 'Ιστορία
μέ μία άμπωτη γλυκιά τών γεγονότων
πού άφήνει π ίσω  λάμποντας τ’ άναίτιο τοΰ κόσμου
κι είναι τό ίδιο τό παιδί πού τώρα σου λέει «δώσ’ μου
δώσ’ μου ενα λόγο νά π ιστέψω  δσα βλέπει
π ίσω  άπ’ τό λέπι τοΰ όρατοΰ ό βασιλιάς»
κι έσύ τσακίζεις τή σελίδα στή σκηνή
πού δλοι κοιτάζουν πρός τά κεΐ χωρίς νά βλέπουν κάτι.

Τό τσάκισμα τής σελίδας σημαδεύει τήν τράπουλα 
κάθε παρτίδας τοΰ ματιοΰ μέ τήν προφάνεια 
στό ρήγα πού ονειρεύεται αύτό πού βλέπει 
εκτοπισμένος άπ’ τό γέλιο τών παιδιών 
σέ μιά ισόβια ενδυμασίας ενδεια μέσ’ στό άποκομμένο 
κλεμμένο άπ’ τήν έτερότητα είδωλο στον καθρέφτη 
νά μήν τοΰ άνήκει ούτε αύτό άγνώριστο άπ’ τή γύμνια 
μετέωρο άνάμεσα σ’ άξίες κι άξιώματα 
πού δέν συμπέσανε ποτέ
σ’ αύτό τό ενδιαίτημα τής δράσης πριν τό σώμα 
γίνει τό ίδιο ενα καθρέφτισμα τοΰ ειδώλου του 
άνεύρετο μέσ’ στήν άφή
πώ ς μόνο έξ άντανακλάσεως φτάνουμε κάποτε έκέί 
άπ’ δπου ξεκινήσαμε
σ’ ενα κορμί άσύλητο πολύ πριν γίνει σώμα 
σέ έναν έρωτα πηχτό πολύ πριν γίνει άγάπη 
άπό μιά βία ένσωματωμένη στήν κίνηση 
πού άποσπά ενα πράγμα άπ’ τή σιωπή του 
γ ιά  νά το ονομάσει 
προτοΰ τό χάσει οριστικά



στο ξέφωτο τοϋ άσύμπτίυτου ονόματος καί πράγματος 
σώματος καί ψυχής
ο βασιλιάς τρελάθηκε καί ντύθηκε μέ τό κενό
κατάσαρκα φορώντας το
στ άποδυτήρια δρια άνείδωτου καί όρατοΰ
φέρνοντας γέλιο στα παιδιά καί γέλασμα στους μεγάλους
πώς δ,τι διάβασαν σ’ ετούτη τή σκηνή
άπέχει άπ’ τό σκήνωμα κάθε ψευδαίσθησής τους
δταν σκυφτοί χρονομετροΰν τό φάντασμα τοΰ χρόνου
επινοώντας προθεσμίες καί βραδύτητες
ένώ ο χρόνος έχει υπάρξει μιά γ ιά  πάντα
σέ μιά άνύποπτη στιγμή σέ ενα «τώ ρα» εύθρυπτο
άνάμεσα σέ δυο χτύπους
κι δταν τυφλοί χαρτογραφούν τό φάντασμα τοϋ χώρου
έπινοώντας τό «έδώ » γιά νά κατοχυρώσουν
ενα «άλλοΰ» σάν άλλοθι ανέφικτου Παραδείσου
τυλίγοντας - ξετυλίγοντας τον χώρο μέσ’ στις έννοιες
((κοντά» καί ((μακριά))
διαβαθμίσεις μιας εγγύτητας μ’ αύτό
πού είναι πάντα διπλανό καί πάντοτε άνεύρετο
μετρώντας τήν απόσταση άπ’ τό έδώ πού ύπνοβατοΰν
κι άπό τό τώρα εως μία ψευδαίσθηση σκοπού
βασιλικότεροι τοΰ βασιλέως.

Ή  κωμωδία άνοιγμένη πάνω στο κομοδίνο σου
κάνει πλωτό τό σχέδιο τής μεταμόρφωσής της
μέ μιά σχεδία λέξεων προκατασκευασμένων
άταίριαστων στήν κλειδαριά μιας δασης μέσ’ στήν δράση
δμως κατάλληλων γ ι’ αύτό πού περιγράφεις
σάν ενα κοίταγμα πού μάταια πασχίζει
νά εστιάσει σ’ ενα κέντρο άληθινό
παρασυρμένο άπ’ τήν άμπωτη τής θέας
άπ’ τή θηλή τοΰ άνείδωτου στή λήθη τοΰ είδωμένου
διαθλασμένου κόσμου
στήν επιμύθια οθόνη τών ματιών σου



μιά προσομοίωση αύτοΰ πού άχνά θυμάσαι 
νά άνατέλλει στις μορφές
πριν άπ’ τις λέξεις πριν τον χρόνο καί προτού
γίνει ό χώρος τό κοχύλι γιά ν’ άκούσεις
μέσ’ άπ’ τά ονόματα τό ρόγχο τών πραγμάτων
μέσ’ άπ’ τ  άγγίγματα τό πένθος τής άφής
γ ι’ αύτό πού προσαρμόστηκε στό σχήμα τού χεριού σου
κι εγινε άψυχο εργαλείο γ ιά  μιά χρήση
πού οσο άγγίζει μία λύση πρακτική
τόσο οίκειώνεται τήν άποξένωσή σου
άπό εναν ψίθυρο στήν ψίχα τών πραγμάτων
πού τον ξορκίζει μέ ονόματα ή γλώσσα
ταξινομώντας εκτιμώντας έπιλέγοντας
άντί τό πράγμα καθαυτό τήν άντανάκλασή του
πάνω στό όνομα πού κόπηκε άπ’ τό σώμα
πάνω στήν πρόσοψη πού κόπηκε άπ’ τό σπίτι
καί συντηρεί μετέωρη τ’ άνέστιο νόημά της
πώς δποια ιδέα γιόρτασε στ’ άπείκασμα τοΰ νοΰ
τήν πρόφτασε ή διάψευση στό ξέφωτο τών ματιών μας
τον χρόνο άποκρυσταλλώνοντας σέ χώρο γεωργημένο
κι όμως άχαρτογράφητο
άπό μιά δράση πού βλέπει αύτό πού ξέρει
άπό μιά βούληση πού θέλει αύτό πού χαίρει
άκρας έκτίμησης στό δυτικό σου βλέμμα:
μιά προσφορά μιά ζήτηση καί μιά τιμή νά παίζει
τό ρόλο ένός άλλοθι στήν άνακολουθία
τοΰ νά ξορκίζεις ενα στοίχημα χαμένο
μέ τό ν’ άθροίζεις ενα κέρδος στοιχειωμένο
άπό τό ’ιδιο σου τό είναι
μείνε γυμνός λοιπόν καί κοίταξε δπως ό βασιλιάς 
τό ροΰχο τό φανταστικό μέσ’ άπό τήν άφάνεια 
τό βάθος τό έορταστικό δλο στήν έπιφάνεια 
τοΰ κάθε πράγματος πού στοίχειωσε τον ύπνο σου 
τής κωμωδίας άνοιγμένης πάνω στό κομοδίνο σου.



’Ίσω ς λοιπόν ό βασιλιάς ή κούκλα τοΰ έγγαστρίμυθου 
γ ιά  σένα πού προτίμησες τό ρήμα άντ'ι τό ρήγμα 
τοΰ πράγματος μέσ’ στήν άφή γιά  νά μιλήσεις 
γ ιά  μιά προσπάθεια πού άστόχησε 
δμως άπό ποιόν στόχο
δέν διακρίνεις μέσ’ στο θάμπωμα τής μέρας άπ’ τή μέριμνα
ν’ άντανακλασαι διαρκώς σ’ αύτό πού βλέπεις
μέχρι τήν παραμόρφωση
ένός γελοίου ξεφτισμένου βασιλιά
σ’ εναν φορέα στανικό τής ούτοπίας σου
μάτια τυφλά ραγίζοντας
μ’ άναλαμπές σποραδικές τής δράσής του
τά ροΰχα καθρεφτίζοντας στήν πλάτη τοΰ καθρέφτη
εκεί πού μένει άνέκφραστη τοΰ χρόνου ή άλλη δψη
στο νεΰμα τής προσήλωσης έτοιμη νά συνδράμει
χάριν μιας έπιβράδυνσης πού άναδεικνύει τις μορφές
πριν άπ’ τ ις  λέξεις πριν τή λήθη και προτοΰ
πέσει στά πράγματα ή άχλή τής μεσολάβησης
άπό τό τζάμι μιας βιτρίνας πού υπόσχεται
μία Έδέμ άνέγγιχτη στο περιτύλιγμά της
εναν Μεσσία πού δσο φτάνει άπομακρύνεται
τ  άλάβαστρο προστατεύοντας τών ψευδαισθήσεών μας
τό πέρασμα συνοδεύοντας τών έκλεπτύνσεών μας
άπό εναν κόσμο άληθινό σ’ αύτόν τής άναπαράστασης
σ’ οθόνη έπιμύθια κι έξιδανικευμένη
σέ μάτια διάπλατα κλειστά
μάτια πού προσηλώθηκαν σ’ ενα βουβό καθρέφτισμα 
κοιτώντας χωρίς νά βλέπουν
τά βλέφαρα βαραίνοντας στήν κοίτη τοΰ κοιτάγματος 
χιλιάδες νεκρές εικόνες
στιγμές μιας εικονογράφησης ξορκίζοντας τοΰ κόσμου 
τό κρατημένο βάθος
σ’ δ,τι δέν φαίνεται άπ’ αύτόν στήν αντανάκλασή του 
στο κάτοπτρο τοΰ έπιστητοΰ στο δυτικό σου βλέμμα 
γέννημα θρέμμα μιας ψευδαίσθησης προόδου 
τόσο άνίσχυρης στο ράγισμα τής θάλπης της



άπό μιά μετατόπιση τής θέσης τοΰ καθρέφτη 
οσο κι ό βασιλιάς
καθώς τά ροϋχα στήν άχλή τοΰ εκμυστηρεύονται 
πώ ς σέ λίγο δέν θά υπάρχει τίποτα έκεΐ 
οπού ποτέ δέν υπήρξε κάτι.

Είναι ή άπόσταση τοΰ βασιλιά άπ’ τά ροΰχα 
ΐσως ή τελευταία έρημος πού μένει νά διανυθέϊ 
ό τελευταίος έτοιμος χώρος νά υποδεχθεί 
δχι φαντάσματα τής λογικής άνώτερες βεβαιότητες 
υφάσματα πού νοσταλγοΰν αύτό πού έχουν σκεπάσει 
άλλά μιά γλώσσα πού ονειρεύεται τή σχάση 
ξηλώνοντας άπ’ τά πράγματα τήν οικειότητά τους 
βυθίζοντας τή χρήση τους στήν έτερότητά τους 
σάν ν’ άνεστάλη ή ποινή τής διαμεσολάβησης 
άπό μιά χάρη μυστική στό ξέφωτο τής άρνησης 
νά γίνουν τά ροΰχα ορατά στοΰ βασιλιά τό πρόσταγμα 
άπόσταγμα τής μέριμνας γ ιά  εναν άθέατο καρπό 
μή άνταλλάξιμο γ ι’ αύτό γ ιά  πάντα άγνοημένο 
σέ ενα στοίχημα στημένο άπ’ τ ις  εικόνες 
άέναα παραπέμποντας στήν άντανάκλασή τους 
στό άγιόρταστο κρασί τους σχεδόν όλότελα νερό 
γιά  τούς ύπήκοους μιλώ
αύτήκοους τοΰ ψίθυρου στοΰ βασιλιά τά ροΰχα
μιας έκμυστήρευσης αύτοΰ πού δέν ύπάρχει
σ’ αύτούς πού άρχει ή ποινή νά τό εφεύρουν
άνάμεσά τους καί εσύ βλέποντας κάτι άλλά τί
δέν διακρίνεις μέσ’ στό θάμπωμα τού δλου άπ’ τά μέρη του
δέντρο πού κρύβουν τά κλαδιά τά φύλλα οί καρποί του
προορισμένο νά χαθεί στήν πράσινη έκδοχή του
δέντρο πού κρύβει ή δράση αύτοΰ πού τό κοιτάζει
στό δέντρο τή γενίκευση τοΰ δάσους νά διαβάζει
άόρατο έντέλει γ ιά  τά μάτια πού τό βλέπουν
καί μετατρέπουν τήν ποινή τους σέ κανόνα
νά ξεψυχάνε πριν διαβοΰνε τήν εικόνα

[ 6 3 ]



μάτια άπρόθυμα νά δουν
δσο κ ι αύτά τοΰ βασιλιά πού άγνοοΰν άκόμα 
πώς είναι τά ροΰχα προσιτά μά άνέφικτο τδ σώμα.

Τά ροΰχα κάνουνε τον βασιλιά ή ό βασιλιάς τά ροΰχα; 
Μάτια Ισόβια κλειστά μπροστά στο ενδεχόμενο 
νά είναι τδ έπόμενο κατοπτρισμδς τοΰ πρώτου 
σέ εναν κύκλο πού δέν σπάει άν δέν περάσεις π ίσω  
στο τέλος τής άντανάκλασης στήν πλάτη τοΰ καθρέφτη 
έκέϊ πού δ,τι φαίνεται ΰφαίνεται άπό μέσα 
άπό ενα κοίταγμα άνοίκειο στά μάτια 
καθώς εικάζουν τ  ορατό μόνο άπδ τά κομμάτια του 
πενθώντας κάθε παράσταση μέσ’ στήν παράτασή της 
σ’ ενα καθρέφτισμα σάν ψεύτισμα πραγμάτων 
στον πάτο τής εικόνας τους τόσο δυσπρόσιτα κοντά 
νά μήν άγγίζουμε άπ’ αύτά παρά τδ δνομά τους 
τό παρανάλωμά τους
σέ μία γλώσσα πού άπέμειναν οί στάχτες 
λέξεις άβάσταχτες άν και έλαφρωμένες 
άπαλλαγμένες άπ’ τδ βάρος τών πραγμάτων 
ενα άπόβαρο ονομάτων δίχως μνήμη 
στήν άτρεμη λίμνη τών εικόνων νά έπιπλέει 
χωρ'ις νά λέει γ ιά  τδ θραΰσμα στο βυθδ 
οχι έκείνου πού συνετρίβη
άλλά έκείνου πού δέν άντεξε ποτέ νά συγκροτηθεί 
άν καί τδ περιθάλψαμε στο φώς τών προθέσεών μας 
στο μέτρο πού συνόψιζε
έναν άβρδ άνθρωπισμό εις βάρος τώ ν πραγμάτων 
μία γιρλάντα ήσυχασμοΰ στο τέλος τών αινιγμάτων 
τή βία ενσωματώνοντας τών έκλεπτύνσεών μας 
σέ μιά βελουδένια τάξη πού πάντα θά μελαγχολεί 
πενθώντας άσυναίσθητα τδ πράγμα μέσ’ στήν πράξη 
τδ θαΰμα πού δέν έγινε κ ι εμεινε θραύσμα στο βυθδ 
μίας πραγματικότητας γ ιά  πάντα άπωθημένης 
στον πάτο τής εικόνας της
ν’ άποκαλύπτεται κρυφά σέ μάτια προνομιοΰχα



μάτια πού ξέρουν νά κοιτούν π ίσω  άπό το ερώτημα:
Τά ροϋχα κάνουνε τον βασιλιά ή ό βασιλιάς τά ροΰχα;

"Αν δέν είναι άληθινδ είναι καλά επινοημένο 
σάν μιά άλήθεια πιο βαθιά άπο τήν ταύτισή της 
μ’ αύτό πού τά μάτια βλέπουν 
το χάσμα γεφυρώνοντας
άνάμεσα στον βασιλιά και τά καινούργια ροΰχα 
σέ μιάς στιγμής διαστολή 
οσο κρατάει νά ονειρευτείς αύτό πού βλέπεις 
σβήνοντας μέσ’ στο κοίταγμα τήν άντανάκλασή σου 
ραγίζοντας γ ιά  μιά φορά το πένθος τής δράσής σου 
νά βλέπεις μόνο δ,τι άπηχέΐ τό δυτικό σου βλέμμα 
νά φτάνεις μέχρι τή μορφή άλλά ποτέ στό αίμα 
μίας πραγματικότητας έξιδανικευμένης 
προστατευμένης στήν τρυφή τών ψευδαισθήσεών μας 
γ ιά  εναν κόσμο άρμονικό ήδη έρμηνευμένο 
σέ χρόνο εύθύγραμμο συρτό άπ’ τό αϊτιο στό αίτιατό 
άτέρμονη επαγωγή
πού δσο καθρεφτίζεται πάνω σ’ αύτό πού λέει 
τό θαΰμα δέν άναπνέει 
κι ούτε μπορεΐς ποτέ ν’ άκοΰς
τό θρόισμα τοΰ υφάσματος έκεΐ στούς άδειους άργαλειούς 
καθώς έκμυστηρεύεται
τήν ύφανση τοΰ άνέφικτου σέ μάτια καθαρμένα 
ξανανοιγμένα πιο βαθιά μέσ’ στήν πραγματικότητα 
σάν νά διαπεράσανε τό πέπλο τοΰ αύτονόητου 
μιάς δράσης πού νάρκωσε ή βεβαιότητά της 
δτι αύτό πού βλέπεται έπεται τής ματιάς της 
τών ύπηκόων δράση
μέχρι έκείνη τή στιγμή πού μιά άνέλπιστη άπειλή 
τούς κάνει ν’ άναρωτιοΰνται
πώ ς συναντιούνται στήν άφή ή ψαύση κι ή διάψευση 
τοΰ μόλις άγγιγμένου
άφανισμένου υφάσματος στοΰ βασιλιά τό σώμα



σέ ποια εσοχή ύφαίνεται δ,τι δέν φαίνεται στο φως 
κι άκόμα ποιος δημιουργεί έν’ άλλο πεπρωμένο 
στο πετρωμένο άπ’ τήν κραυγή: «Ό  βασιλιάς είναι γυμνός!» 
βλέμμα τοϋ βασιλιά τους
στή λήθη τής ματιάς τους π ίσω  άπό τής δράσης 
τά θλιβερά συντρίμμια 
άν οχι έτοΰτο τό λινό τής επινόησής σου 
στοΰ βασιλιά τή γύμνια
πού άν δέν είναι άληθινό δέν παύει νά είναι άλλοθι 
πού άν δέν είναι αισθητό δέν παύει νά είναι έσθήτα.



Π Ε Ρ Ι Ε Χ Ο Μ Ε Ν Α





01 ΚΑΛΥΤΕΡΕΣ ΠΡΟΘΕΣΕΙΣ

Ενύπνιο τοϋ πατρικίου σελ. 1 1
Ή  διαρρύθμιση 12
Τό τελευταίο δωμάτιο 13
Πολύ κακό γιά τό τίποτα 14
Πιο πέρα άπ’ το εφικτό 15
Θυέστειο 16
Οίκόσιτο 17
Δύο στρώσεις 18
Ό  πατέρας στο δώμα 19
Μέ γεύση βουτύρου 20
Αύτό δέν είναι ποίημα 21
Τό βάζο 23

Άμφιλύκης έγκώμιο 24
'Ομφάλιο 25
Τών άσωμάτων 26
Σ ’ ενα σύγχρονο φως 27
Στάλκερ 28
Οί καλύτερες προθέσεις 29
Time ont 30
Μέίον τό κοίταγμά σου 31

'Ένα καλό κλάδεμα 32
Παλίμψηστο 33
Πρωθύστερο 34
Γραμμένο μέ τό ποντίκι 35
Ειδήσεις 36
Τό άγγελμα 37
Κομμένο άπ’ τον ούρανό 38

Εκκύκλημα 39
Τό τραγούδι τοϋ μικρότερου γιοΰ 40

[ 6 9 ]



Παρενδυσία 41
Κατοπτρικό 42
Μέ μιά κλοτσιά 43
Ή  σκάλα 44
Ό  κύκλος 45
Ό  ξένος 46
Προσήλωση 47
Διάλογος μέ τή σφίγγα 48

Έ ξοδος 49
Amor fati 50
Καθρέφτισμα 51

ΤΑ ΚΑΙΝΟΥΡΓΙΑ ΡΟΤΧΑ ΤΟΤ ΒΑΣΙΛΙΑ 53

[ 7° ]





Η  Π Ο ΙΗ Τ ΙΚ Η  Σ Υ Λ Α Ο Γ Η
ΟΙ ΚΑΛΥΤΕΡΕΣ ΠΡΟΘΕΣΕΙΣ 

Τ Ο Υ  ΒΑΣΙΑΗ ΝΤΟΚΟΥ 
Σ Τ Ο ΙΧ Ε ΙΟ Ο Ε Τ Η Ο Η Κ Ε  Α Π Ο  Τ Η  Β Ο Υ Λ Α  Κ Ι Ο Υ Σ Η  

Σ Ε Λ ΙΑ Ο Π Ο ΙΗ Ο Η Κ Ε  Α Π Ο  Τ Ο Ν  Γ ΙΑ Ν Ν Η  Κ Α Ρ Α Γ Α Ν Η  
Σ Τ ΙΣ  Ε Κ Δ Ο Σ Ε ΙΣ  Γ Α Β Ρ Ι Η Λ Ι Δ Η Σ  

Φ ΙΑ Μ Ο Γ Ρ Α Φ Η Θ Η Κ Ε  Σ Τ Ο  Δ Ι Α Γ Ρ Α Μ Μ Α  
Τ Υ Π Ω Θ Η Κ Ε  Κ Α Ι  Β Ι Β Α ΙΔ Ε Τ Η Ο Η Κ Ε  

Σ Τ Η  Γ. Α Ρ Γ Υ Ρ Ο Π Ο Υ Λ Ο Σ  ΕΠ Ε  
Τ Ο Ν  Ο Κ Τ Ο Β Ρ Ι Ο  Τ Ο Υ  2 0 0 4  

Γ ΙΑ  Α Ο Γ Α Ρ Ι Α Σ Μ Ο  Τ Ο Ν  Ε Κ Δ Ο Σ Ε Ω Ν  Γ Α Β Ρ ΙΗ Λ ΙΔ Η Σ

©  2 0 0 4  
Β α σ ί λ η ς  Ν τ ό κ ο ς  

&
ΕΚΔΟΣΕΙΣ ΓΑΒΡΙΗΛΙΔΗΣ 

Μαυρομιχάλη 18, Αθήνα 10680, τηλ. 210 3636 514

isbn  9 6 0 - 3 3 6 - 0 4 9 - Χ



V



ISBN 9 6 0 -3 3 6 -0 4 9 -X


	Εξώφυλλο
	Ψευδότιτλος
	Σελίδα τίτλου
	Αφιέρωση
	Οι καλύτερες προθέσεις
	Ενύπνιο του πατρικού
	Η διαρρύθμιση
	Το τελευταίο δωμάτιο
	Πολύ κακό για το τίποτα
	Πιο πέρα απ' το εφικτό
	Θυέστειο
	Οικόσιτο
	Δύο στρώσεις
	Ο πατέρας στο δώμα
	Με γεύση βουτύρου
	Αυτό δεν είναι ποίημα
	Το βάζο
	Αμφιλύκης εγκώμιο
	Ομφάλιο
	Των ασωμάτων
	Σ' ένα σύγχρονο φως
	Στάλκερ
	Οι καλύτερες προθέσεις
	Time out
	Μείον το κοίταγμά σου
	Ένα καλό κλάδεμα
	Παλίμψηστο
	Πρωθύστερο
	Γραμμένο με το ποντίκι
	Ειδήσεις
	Το άγγελμα
	Κομμένο απ' τον ουρανό
	Εκκύκλημα
	Το τραγούδι του μικρότερου γιου
	Παρενδυσία
	Κατοπτρικό
	Με μια κλοτσιά
	Η σκάλα
	Ο κύκλος
	Ο ξένος
	Προσήλωση
	Διάλογος με τη Σφίγγα
	Έξοδος
	Amor fati
	Καθρεφτίσματα

	Τα καινούργια ρούχα του βασιλιά
	Περιεχόμενα
	Κολοφώνας
	ISBN

