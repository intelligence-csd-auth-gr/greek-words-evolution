
























































Ὁ σκοπὸς τοῦ ἀρχιτέκτονα


ΒΑΣΙΛΗΣ  ΝΤΟΚΟΣ

Ο ΣΚΟΠΟΣ 
ΤΟΥ ΑΡΧΙΤΕΚΤΟΝΑ

ΑΘΗΝΑ 2018









Ο ΣΚΟΠΟΣ ΤΟΥ ΑΡΧΙΤΕΚΤΟΝΑ



ΤΟΥ ΙΔΙΟΥ

Ἀλγοσαρωνικός, Πλέθρον, 1987
Τὰ ἄλεκτα τοῦ Ἀλέξανδρου, Πλέθρον, 1994

Ἡ κοίμηση τοῦ κειμένου, Πλέθρον, 1997
Κυλιόμενο ϕῶς, Γαβριηλίδης, 2001

Οἱ καλύτερες προθέσεις, Γαβριηλίδης, 2004
Ράμπο, ὅπως Ρεμπώ, Γαβριηλίδης, 2008

Μεταποίηση, Γαβριηλίδης, 2012

Ὅλες οἱ συλλογὲς σὲ ἠλεκτρονικὴ μορφὴ διατίθενται ἐλεύθερα 
στὸ ἰστολόγιο http://vassilisdokos.blogspot.com/ 

μὲ ἄδειες Creative Commons

mailto:vassilisdokos.blogspot@otenet.gr


ΒΑΣΙΛΗΣ  ΝΤΟΚΟΣ

Ο ΣΚΟΠΟΣ 
ΤΟΥ ΑΡΧΙΤΕΚΤΟΝΑ

ΑΘΗΝΑ 2018



                                           

ISBN 978-618-00-0666-7

 © Βασίλης Ντόκος, Ἀθήνα 2018
Ἠλεκτρονικὴ αὐτοέκδοση ἐκτὸς ἐμπορίου

https://creativecommons.org/licenses/by-nc-nd/4.0/deed.el


Στὴν Ἐριέτα

 

Τὸ σπίτι δὲν εἶναι στὴν ὄψη
ἀλλὰ στὴν κάτοψη



8

Τὸ σπίτι-βροχὴ •   9
Τὸ σπίτι-δέρμα • 11
Τὸ σπίτι-κῆπος • 14

Τὸ σπίτι-λήθη • 17
Τὸ σπίτι-χρόνος • 20
Τὸ σπίτι-βλέμμα • 22

Τὸ σπίτι-κύβος • 25
Τὸ σπίτι-στόμα • 27
Τὸ σπίτι-βάθος • 29

Τὸ σπίτι-λυόμενο • 32
Τὸ σπίτι-ἥλιος • 36

Τὸ σπίτι-λάσπη • 39
Τὸ σπίτι-Νέμεση • 42

Τὰ σπίτια-βάρκες • 46
Τὸ σπίτι-ϕῶς • 49

Τὸ σπίτι-νόστος • 52
Τὸ σπίτι-λύπη • 54

Τὸ σπίτι-ὄσμωση • 57
Τὰ σπίτια-τάϕοι • 59

Τὸ σπίτι-πάγος ΙΙ • 62
Τὸ σπίτι-χιόνι • 65

Τὰ σπίτια-κουτιὰ • 67
Ἐπίσκεψη στὸ πατρικὸ  • 69

Ἐπιστροϕὴ • 74
Τὸ σπίτι-ρυθμὸς • 77

10 • Τὸ σπίτι-κύκλος
13 • Τὸ σπίτι-νόμος
16 • Τὸ σπίτι-σκάκι
18 • Τὸ σπίτι-πάγος
21 • Τὸ σπίτι-πρόσοψη
23 • Τὸ σπίτι-δάκρυ
26 • Τὸ σπίτι-κάτοψη
28 • Τὸ σπίτι-οἶκος
30 • Τὸ σπίτι-τζάμι
34 • Τὸ σπίτι-ψέμα
37 • Τὸ σπίτι-αὐτὶ
40 • Τὸ σπίτι-ἑστία
44 • Τὸ σπίτι-κελλὶ
48 • Τὸ σπίτι-ἀκίνητο
51 • Τὸ σπίτι-λόγος
53 • Τὸ σπίτι-προίκα
56 • Τὸ σπίτι-ὅριο
58 • Το σπίτι-χῶρος
60 • Τὸ σπίτι-προκὰτ
64 • Τὸ σπίτι-κέλυϕος
66 • Τὸ σπίτι-δέντρο
68 • Τὸ σπίτι-τύψη
73 • Τὸ σπίτι-τέλος
76 • Τὸ σπίτι-κάθαρση ἢ ὁ
        σκοπὸς τοῦ ἀρχιτέκτονα

ΠΕΡΙΕΧΟΜΕΝΑ

τὸ σπίτι



9

βροχή

ΤΟ ΣΠΙΤΙ-ΒΡΟΧΗ

ἜΒΡΕΧΕ μέσ’ στὸ σπίτι·
ἔξω ἦταν λιακάδα
Ἀλκυονίδες μέρες

ὅμως στὸ σπίτι ἔβρεχε
μιὰ κίτρινη βροχή

Ἔλιωσε πρῶτα ὁ πατέρας
ὕστερα ἡ μητέρα

ἔγιναν ἀλοιϕὴ
ν’ ἀλείϕω στὸ ψωμάκι μου

κάθε πρωὶ πρὶν ϕύγω
γιὰ τὴ δουλειὰ

τὸ θερισμὸ
τὸ κλάδεμα
τὸν τρύγο

Ἔβρεχε μέσ’ στὸ σπίτι
κι ἀπ’ ἔξω κοίταζα ἐγὼ
στὰ τζάμια κολλημένος

χωρὶς κλειδὶ νὰ μπῶ
τὸ σύννεϕο ποὺ ἐπέμενε

στὴν ὀροϕὴ μὲ μένος



10

κύκλος

ΤΟ ΣΠΙΤΙ-ΚΥΚΛΟΣ

ΣΤΟ σπίτι-κύκλος
ἀπ’ ὅποιο δωμάτιο ξεκινήσεις
στὸ ἴδιο ξανὰ θὰ καταλήξεις

ἀπ’ τὸ σαλόνι στὸ σαλόνι
ἀπ’ τὴν κουζίνα στὴν κουζίνα

καὶ μόνο στὸ κέντρο αὐτοῦ τοῦ κύκλου
εἶναι ἀδύνατον νὰ πᾶς

ἐκεῖ ποὺ ὁ πατέρας μὲ διαβήτη
μοιρογνωμόνιο καὶ μολύβι

μετράει τὸν κύκλο συνεχῶς
ἂν εἶναι τελείως στρογγυλὸς
καὶ κάτι πάντοτε τοῦ λείπει

ποὺ τὸν κρατάει ἐκεῖ στὸ κέντρο
σὰν δέντρο ν’ ἁπλώνει τὰ κλαδιὰ

στῆς οἰκογένειας τὴ λύπη



11

δέρμα

ΤΟ ΣΠΙΤΙ-ΔΕΡΜΑ

ἌΝΙΣΗ νύχτα τ’ ἀκουμπᾶ
Τὸ σπίτι νιώθει τὶς σκιὲς

πάνω στοὺς τοίχους
κι ἄμα χτυπήσει τὸ κουδούνι

μαζεύεται ἔντρομο στὰ πόδια τοῦ πατέρα

Στὸ σπίτι-δέρμα
ὅλα ὁδηγοῦν σὲ ἕνα τέρμα

Ἀγγίζεις τὸ τζάμι ἁπαλὰ
κι ἀνατριχιάζει ἡ μητέρα
κλείνεις ἀνήξερος τὸ ϕῶς

ματώνει ὁ μικρός σου ἀδελϕός

Ψαύεις νὰ δεῖς ποῦ ἑνώνονται
σπίτι καὶ οἰκογένεια

καὶ βρίσκεις καλώδιο ἐσωτικὸ
ὀμϕάλιό τους λῶρο

Τὸ κόβεις κι ἀπότομα γερνοῦν
οἱ τοῖχοι ζαρωμένοι



12

δέρμα

ἐνῶ ἡ οἰκογένεια
χάνει ὁλοένα αἷμα

Φίδι ὀμϕάλιο τὸ πρίν
Τὴν ὥρα τῆς μετακόμισης

τὸ σπίτι ἀλλάζει δέρμα



13

νόμος

ΤΟ ΣΠΙΤΙ-ΝΟΜΟΣ

ΣΤΟ σπίτι-νόμος
ὅλα ὁδηγοῦνε στὸν πατέρα

καὶ ὁ διάδρομος τοῦ χὸλ
καὶ ὁ καθρέϕτης τοῦ λουτροῦ

καὶ τὰ ντουλάπια τῆς κουζίνας
σὲ πᾶνε σὲ κάτι σκοτεινὸ
κι ἀδιευκρίνηστο συνάμα

τὸ μαῦρο κουτὶ μιᾶς πτώσης
ἀπ’ τὸν Παράδεισο στὴ Γῆ

ποὺ καταγράϕει ὁμιλίες
καὶ συναισθήματα καὶ πάθη

ἀνομολόγητα στὸ βάθος τοῦ σπιτιοῦ
ἐκεῖ ποὺ ὁ πατέρας γράϕει νόμους

πάνω σὲ πλάκες τσιμεντένιες
στὶς πλάκες μιᾶς οἰκοδομῆς
ποὺ δὲν θὰ γίνει ποτὲ σπίτι

ὅσο ὁ νόμος του ἀργεῖ
στῆς οἰκογένειας τὴν κρύπτη



14

τὸ σπίτι

ΤΟ ΣΠΙΤΙ-ΚΗΠΟΣ

ΣΚΙΑΣ ἐγκώμιο πυκνὸ
θαρρεῖς ἀναρριχητικὸ

στὸ ὕψος του σὲ κλείνει
κι ὀπωροϕόρο δίλημμα
στὴν ἄκρη τὸ διχάζει

μισὸ στὸν πόθο τοῦ καρποῦ
μισὸ στὸν καρπὸ τοῦ πόθου

νὰ ἁπλωθεῖ ὅσο μπορεῖ
σὰν ράγισμα στοὺς τοίχους

τὸ σπίτι διαβρώνοντας
μ’ ἐνέσεις χλωροϕύλλης

ὥσπου νὰ πρασινίσει
κῆπος παραδεισένιος

μὲ μῆλο ἀκόμη ἀδάγκωτο
κυλώντας το ὅλη μέρα

ἀπ’ τὴ μητέρα στὸν κλειστὸ
ἀμίλητο πατέρα

καὶ ἀπὸ κεῖ σὲ σένα
καὶ πάλι στὴ μητέρα
τὸ μῆλο προτιμώντας

στὰ χέρια μας νὰ σαπίσει
παρὰ σὲ ἐξορία



15

κῆπος

νὰ μᾶς ξεπροβοδίσει
μὲ τὴ μομϕὴ τοῦ θύτη

Μὰ θῦμα δὲν ὑπῆρχε
κι ἀπὸ τὸ μῆλο σάπισε

ὁλόκληρο τὸ σπίτι



16

σκάκι

ΤΟ ΣΠΙΤΙ-ΣΚΑΚΙ

ΟΡΙΖΟΝΤΙΩΣ καὶ καθέτως
μὲ πόσο σϕρῖγος καὶ ὁρμὴ

μετακινεῖται στὰ πλακάκια
τοῦ μπάνιου ἑτοιμάζοντας σϕαγὴ

ἐνῶ ἀντιθέτως ὁ πατέρας
μὲ βῆμα δυσκίνητο ἀργὸ

τὰ χάνει ὅλα μονομιᾶς
μαρμαρωμένος βασιλιάς

καὶ ὁ μικρός σου ἀδελϕὸς
διαγωνίως ἐνεργώντας
τὸ παίζει ἀξιωματικὸς

στὸ δρόμο ἐπίτηδες ἀργώντας

γιὰ ἄλογο οὔτε κουβέντα
ποτὲ δὲν εἶχες τέτοια ρέντα

μὰ καὶ σὰν πύργος
πόσο λίγος

τὴν ὥρα ποὺ σ’ ἔπειθε ἐκείνη
τὸ ρὲν ρουὰ νὰ γίνει



17

λήθη

ΤΟ ΣΠΙΤΙ-ΛΗΘΗ

ΚΟΙΤΑΖΟΝΤΑΣ τὸ παρελθὸν
πισωπατώντας πρὸς τὸ μέλλον

ἡ πρόοδος μισὸ ϕιλὶ
τὸ ἄλλο μισὸ βυζαίνει

μία ἀκίνητη ζωὴ

Στὸ σπίτι-λήθη
περισσέψαν οἱ λωτοὶ

κι ὅ,τι ἀγαπῆσαν ἐκοιμήθη
καὶ μόνο ὁ μικρός ποὺ στὰ κρυϕὰ

τοὺς πέταγε δίχως νὰ τρώει
ἔχει κρυϕή του παιδιὰ

ἕνα ρολόι

Κοιτάζοντας τὸ παρελθὸν
πισωπατώντας πρὸς τὸ μέλλον

σὰν ν’ ἀποστήθιζε τὸ χθὲς
ϕυλάει τὰ νῶτα του ἀπ’ ὅλους

τοὺς ἀπὸ στήθους
ἐπιλήσμονες



18

τὸ σπίτι

ΤΟ ΣΠΙΤΙ-ΠΑΓΟΣ

ΤΟ  σπίτι-πάγος χωράει ὁλόκληρο
σὲ ἕνα ποτήρι οὐίσκι

Λιώνει πιὸ γρήγορα ἀπ’ τὴν ἀγάπη
ποὺ σκαρϕίζεται διάϕορα κόλπα

γιὰ νὰ μένει ἀπαράλλαχτη
ὅπως χαρτὶ κοπίδι ϕάκελο

μιᾶς ἀλληλογραϕίας
τινάζοντας τὸ μελάνι της

σὰν ϕτάνει στοὺς παραλῆπτες

Καὶ ἦταν ἀλήθεια
πὼς ὁ πατέρας ἔστελνε
γράμματα στὴ μητέρα

καὶ ἡ μητέρα στὰ παιδιὰ
παρόλο ποὺ ζούσανε μαζί

Τὸ τί ἔγραϕαν σοῦ εἶναι ἄγνωστο
ὡστόσο στὶς ἄκρες τῶν ϕακέλων

ὑπῆρχαν ρινίσματα ἄλιωτου πάγου

Κάποια στιγμὴ ὅλα τελειώνουν



19

πάγος

Σὰν λιώσει τὸ σπίτι-πάγος
πιὲς τὸ οὐίσκι καὶ κοιτάξου

στὸν πάτο τοῦ ἄδειου ποτηριοῦ:
δὲν εἶσαι ὁ πατέρας οὔτε ἡ μάνα

οὔτε κανένα ἀπ’ τὰ παιδιὰ
ἀλλὰ μονάχα ὁ ταχυδρόμος

ποὺ μένει ἄλιωτος στὶς ἄκρες
τῶν ἀνοιγμένων ϕακέλων



20

χρόνος

ΤΟ ΣΠΙΤΙ-ΧΡΟΝΟΣ

ΣΤΟ σπίτι-χρόνος μετροῦν ἀντίστροϕα
τὶς μέρες ὣς τὸ Πάσχα
καὶ ὅταν ϕτάσουνε ἐκεῖ

στὴ Σταύρωση μηδενίζουν
καιρὸ ἀπόσταση ϕιλὶ

ϕυλὴ ὑποταγμένη
σὲ μία αἵρεση ἀνθρώπων ποὺ μετροῦν

μετροῦν ἀντίστροϕα τὸ χρόνο μιᾶς ἐκτόξευσης
ἀπ’ τὸ σταυρὸ στὸν οὐρανὸ

ἀλλόκοτο βεγγαλικὸ
ϕωτίζει μόνο ὅσους

ἀντίστροϕα μετρώντας
μὲ ἕνα μέτρημα κλειστὸ

τετραγωνίζουν τὸ σταυρὸ
ἀϕοῦ δὲν μποροῦν τὸν κύκλο



21

πρόσοψη

ΤΟ ΣΠΙΤΙ-ΠΡΟΣΟΨΗ

ΚΑΜΆΡΕΣ ἀσβέστης ὑπέρθυρο
προοιωνίζονταν τὴν ἄτολμη θάλασσα

ὅσων δὲν πράξαμε ποτὲ
ἀποκλεισμένοι στὸ νησὶ τῆς ψευδαίσθησης

ὅτι τὸ ὄνομα στὸ κουδούνι
ἦταν τὸ ὄνομα τῶν πραγμάτων τριγύρω μας

βαϕτίσαμε τὸ σκοτάδι ὁρατότητα
τὴν ἀνάγκη ἀγάπη

τὴν ἀλήθεια ἀλήθεια μας
περνώντας ἀπ’ τὸ ψέμα στὸ ψέλλισμα

μιᾶς ἀνώτερης πλάνης
πιστεύοντας πὼς ὁ κόσμος γυρνοῦσε

γύρω ἀπ’ τὸ σπίτι μας
πὼς τὸ σπίτι διαστελλόταν

ὣς τὴν ἄκρη τοῦ σύμπαντος
ὅτι τὰ ὅρια τοῦ σπιτιοῦ

ἦταν ἡ ἀρχὴ καὶ τὸ τέλος τοῦ κόσμου
καὶ ἁπλῶς ἀναγραμματίζοντας κάθε πρωὶ

κάναμε τὸ σπίτι μας πίστη μας
τὸ σπίτι μας πίστη μας
τὸ σπίτι μας πίστη μας



22

βλέμμα

ΤΟ ΣΠΙΤΙ-ΒΛΕΜΜΑ

ΑΝΕΚΦΡΑΣΤΟ σὲ παρακολουθεῖ
ἀπὸ τὰ μάτια τῆς κουζίνας

Μὲ χύτρα ταχύτητας σκεπάζεις
τὸ ἕνα μὰ μένουν ἄλλα τρία

τηγάνι τσαγιέρα κατσαρόλα
τὰ ἔχεις σκεπάσει πλέον ὅλα

Τώρα θαυμάσια μπορεῖς
ψυχρὰ νὰ παρακολουθεῖς

τὸ σπίτι σὲ κάθε σκαλοπάτι
ἀπ’ τῆς ἐξώπορτας τὸ μάτι



23

δάκρυ

ΤΟ ΣΠΙΤΙ-ΔΑΚΡΥ

ΣΒΗΣΤΟΣ Κιθαιρώνας ἡ ὁμίχλη
ϕτάνει βαθιὰ μέσα στὸ σπίτι

ἔτσι ποὺ μόνο οἱ σκιές μας
παίζουν στὸ δράμα δωματίου

μίας λανθάνουσας πλοκῆς
κάτω ἀπ’ τὴν κρούστα τῆς ἀγάπης

μὲ τὴ μητέρα σκοτεινὸ
προαίσθημα κάθε πατέρα
πὼς ὅ,τι χώρεσε στὴ βέρα
δὲν θὰ χωρέσει στὴ σιωπὴ

Καὶ ὄντως ὑπῆρχε μιὰ σιωπὴ
ὅσο παιζότανε τὸ δράμα

κρυμμένο μέσα στὴν ἀχλή

Ὅταν τραβήχτηκε ἡ ὁμίχλη
τὰ σώματα ἦταν σκεπασμένα

μὲ μία ὡρῶν αἱμορραγία
ἀπ’ τὰ ρολόγια τοῦ σπιτιοῦ

Ἕνα ρυτίδιασμα στοὺς τοίχους
μᾶς εἶχε γεράσει ξαϕνικὰ



24

δάκρυ

τὸ σπίτι γεμίζοντας μὲ χρόνο
ὡρῶν πλατάγισμα στὸ νοῦ

πὼς χρόνου ἐσοχὴ τὸ ἐξοχικὸ
σπίτι κρεμότανε στὴν ἄκρη
σὰν ἕνα δάκρυ τοῦ βουνοῦ



25

κύβος

ΤΟ ΣΠΙΤΙ-ΚΥΒΟΣ                                                                
Μνήμη Γ. Χειμωνᾶ

ΣΤΟΝ κύβο ποὺ ὀνομάζουμε σπίτι
ἡ ζωὴ διασχίζει σὰν ϕλέβα τοὺς τοίχους

καὶ εἶναι πάντα διπλανὴ

Ὅμως ἐσὺ τὸ γνωρίζεις αὐτὸ
καὶ ἀθροίζεις ἀλλιῶς τὶς ἡμέρες

Τὸ γνωρίζεις καλὰ
καὶ ἀθροίζεις διττά:

μία σὲ τούτη τὴ λειψὴ
καὶ δυὸ στὴ ζωὴ τὴ διπλανὴ

πίσω ἀπὸ τοὺς τοίχους

Γιατὶ στὸν κύβο ποὺ ὀνομάζουμε σπίτι
ἡ ζωὴ διασχίζει σὰν ϕλέβα τοὺς τοίχους

καὶ εἶναι πάντοτε διπλή



26

κάτοψη

ΤΟ ΣΠΙΤΙ-ΚΑΤΟΨΗ

ΤΩΡΑ ἀνοίγεις τὴ θλίψη σὲ κάτοψη
καὶ στὴν ἄκρη ἰδωμένο κλεϕτὰ

τὸ γυρίζει μακέτα ὁ ἔλεγχος
ἂν τὸ σπίτι δουλεύει σωστὰ

ἂν οἱ πόρτες ἀνοίγουν στὸ ξέϕωτο
οὐρανὸς λάμπα σύρμα ταβάνι

κι ἂν οἱ ὅμοροι τοῖχοι τεντώνονται
τοῦ σπιτιοῦ τὸν καρπὸ νὰ γεννήσουν

μιὰ ἀκέϕαλη λειψὴ οἰκογένεια
νὰ ἀνοίγει τὴ θλίψη σὲ κάτοψη
καὶ πιὸ μέσα τοῦ κύβου ἡ ἔννοια

νὰ ψελλίζει πηχτὸ ἐμβαδὸν
πὼς σχεδὸν κάθε σπίτι ἀνέστιο

καὶ ὁ κάθε πατέρας ἀπών



27

στόμα

ΤΟ ΣΠΙΤΙ-ΣΤΟΜΑ

ΜΙΛΑΕΙ πόρτες καὶ παράθυρα μιλάει
γιὰ τὸ πῶς πήζει τὸ κενὸ

γίνεται ἐπίπλωση
μιᾶς οἰκογένειας ἑρμητικὰ κλειστῆς

καὶ τὸ χαλάκι στὸ κατώϕλι γιὰ τὰ σάλια του
καθώς μιλάει

μιλάει ἔνοχο ταβάνια καὶ πατώματα
μιλάει ἄλυπο κουρτίνες καὶ κουϕώματα
μιλάει νόθο στὸ αὐτὶ τοῦ ἀρχιτέκτονα

μέχρι ποὺ ἄναρθρο τσιμέντο τὸ μπουκώνει
ἡ αὐλή του

Δαγκώνει ϕῶς
ἡ ὅραση ἀνελλιπῶς

στὰ παράθυρα μασώμενη θέα
δόντια ὁ ἥλιος δόντια κι αὐτὸ
θὰ ϕαγωθοῦν μέχρι θανάτου
πολτός ἐνδόμυχος ἡ θάλπη

πρώτη ὕλη του

Ὅλη ἡ στοργὴ καὶ ἡ ἀγάπη
σκάει τσιχλόϕουσκα

στὰ χείλη του



28

οἶκος

ΤΟ ΣΠΙΤΙ-ΟΙΚΟΣ

ΓΥΡΙΣΜΕΝΟ στὸν τοῖχο θὰ ἦταν
πιὸ πιθανὸν ἀπὸ λουλούδια
τιμωρία νὰ πεῖς δὲν ἁρμόζει

ἕνα κλίκ κι ἡ ἀγάπη θὰ σκέπαζε
σὰν κουνημένη ϕωτογραϕία

τὸν παπποῦ τὴ γιαγιὰ τὰ ἐγγόνια
μίας πράξης ποὺ ἡ ὕβρις της ἔκτισε

τὸν ἁψὺ ζοϕερὸ τοῦτον οἶκο
ἕνα δυάρι δηλαδὴ στὰ Πατήσια

ποὺ μὲ πρώτη εὐκαιρία πουλήσανε
τὰ ἐγγόνια καὶ γίνανε Λούηδες

διακοπὲς σὲ Λευκάδα καὶ Κέρκυρα
μὰ τὸ βλέμμα τους πάντα θὰ μένει

γυρισμένο στὸν τοῖχο σὰν βάζο
πιὸ πιθανὸν ἀπὸ λουλούδια

ποὺ μαζεύανε κάθε ϕορὰ
ὅταν νόμους παππούδων παράβαιναν

μὰ τὴν Ἄνοιξη τούτη στὸ σπίτι
τιμωρία νὰ πεῖς δὲν ἁρμόζει



29

βάθος

ΤΟ ΣΠΙΤΙ-ΒΑΘΟΣ

ΚΑΠΟΙΕΣ ϕορὲς τὶς νύχτες
ὁ δρόμος γυρίζει σὰν ϕίδι

νὰ δαγκώσει τὸ σπίτι
Τότε τὰ γεγονότα τοῦ σπιτιοῦ ὑποτροπιάζουν

Ἡ ἀδελϕή μου σμίγει μὲ τὸν πατέρα
καὶ ἡ μητέρα μου χαράζει τὶς ϕλέβες της

μ’ ἕνα ὅρασης θραῦσμα αὐτῆς τῆς ἕνωσης
Ὕστερα ἐκεῖ ποὺ τὸ σπίτι τελειώνει ἀπότομα

κουρνιάζει καὶ κλαίει ὁ πατέρας
καὶ ὁ μικρός μου ἀδελϕὸς

τοῦ κλείνει τὸ ϕῶς νὰ μὴ τὸν βλέπουν
Καὶ ἐγὼ

ἐγὼ σὰν ἔρθει ἡ ἄλλη μέρα
βγάζω τὰ γεγονότα ἔξω ἀπ’ τὸ σπίτι
στὸν ἀπόλυτο ἥλιο τοῦ ποιήματος



30

τὸ σπίτι

ΤΟ ΣΠΙΤΙ-ΤΖΑΜΙ

ΤΟΝ περιμέναμε καιρό
Ὅπου καὶ νὰ κοιτάζαμε

τὸν βλέπαμε ποὺ ἐρχόταν
Ὅλο πλησίαζε

κι ὅλο ἀπεῖχε ἀπὸ μᾶς
Ὅ,τι ἑτοιμάζαμε τὸ ϕτιάχναμε

γιὰ ἐκεῖνον
Ὁ ὑποτιθέμενος ἐρχομός του

ἀπὸ στιγμὴ σὲ στιγμὴ
μᾶς εἶχε σὲ στάση ἀναμονῆς

Μόνη μας μέριμνα
μὴ μᾶς αἰϕνιδιάσει

Πάντοτε ἕνας ἀπὸ μᾶς
πίσω ἀπ’ τὰ τζάμια παραϕύλαγε

μὴν ἔρθει

Μάταια ὅμως
Στὸ σπίτι-τζάμι

αὐτός ποὺ ἀνέκαθεν ἐρχόταν
γιὰ νὰ μᾶς συναντήσει
χωρὶς ποτὲ νὰ ϕτάνει
ἦταν τὸ εἴδωλό μας



31

τζάμι

κι ὅταν τὸ σπίτι ἔσπασε
σὰν γυάλινο ποὺ ἦταν

ὁ ἐρχομός του κομματιάστηκε
γιὰ πάντα

σὲ μύριες μικρές ἀϕίξεις



32

τὸ σπίτι

ΤΟ ΣΠΙΤΙ-ΛΥΟΜΕΝΟ

ΑΠΟ ποῦ λύνεται ἕνα σπίτι;
Τραβᾶς τὴν ἄκρη τῆς πλοκῆς
πίσω ἀπ’ τὸ ϕῶς μιᾶς ὅρασης

καλειδοσκοπικῆς
ποὺ θέλει τὴ μάνα πρόσχημα

μιᾶς συμβατῆς ἀγάπης
μὲ ὅσα θελήσαμε χωρὶς

ποτὲ νὰ τὰ ποθοῦμε

καὶ τὸν πατέρα ὅριο
σὰν ἕναν τοῖχο σκοτεινὸ

ὅπου μετὰ ἀπὸ αὐτὸν
τελείωνε τὸ σπίτι

ἀπότομα μὲ μιὰ σιωπὴ

καὶ τὸν μικρό σου ἀδελϕὸ
ποὺ πάντα θὰ ἔμενε μικρός

σὲ σχέση μὲ τὴ σκιά του
πὼς ὅλη ἡ πραγματικότητα

ἦταν τὰ ὄνειρά του



33

λυόμενο

κι ὅσο γιὰ σένα μιὰ ζωὴ
νὰ ψάχνεις μὲ τ’ ἀγγίγματα

ἑνός παθιασμένου λύτη
καθώς ἀγγίζοντας ζητᾶ
νὰ βρεῖ μὲ τὴν ἁϕή του

σὲ τοίχους κόγχες ἐσοχὲς
σὰν ἕνα πέρασμα κρυϕὸ

ἀπὸ ποῦ λύνεται ἕνα σπίτι



34

τὸ σπίτι

ΤΟ ΣΠΙΤΙ-ΨΕΜΑ

ΧΤΙΣΑΜΕ τὸ σπίτι στὴν ἄκρη τῆς μέρας
Μπροστά του βάλαμε μιὰ θάλασσα

πυκνὴ καὶ ἀνθισμένη
καὶ στὸ πλάι του ἕναν κῆπο

ἀϕρώδη νὰ μαίνεται

Ὅταν ἔμπαινες στὸν κῆπο
αἰσθανόσουν τὴ θάλασσα

κι ὅταν ἔμπαινες στὴ θάλασσα
ὁ κῆπος σὲ ἔπνιγε

Τὰ βράδια διπλώναμε
τὸν κῆπο μέσα στὴ θάλασσα
τὴ θάλασσα μέσα στὸ σπίτι

καὶ τὸ σπίτι σὲ ἕνα λάπτοπ κλειστό

Ἐκεῖ ἔμεναν ὅλη νύχτα
οἱ ζωὲς ἀψηλάϕητες

Τὴν ἄλλη μέρα στὴν ὀθόνη
ἔμοιαζαν τόσο ἀνέϕικτες



35

ψέμα

μέχρι ποὺ ἀρχίζαμε
νὰ ξεδιπλώνουμε πάλι

τὸ σπίτι τὸν κῆπο τὴ θάλασσα
ἐπινοώντας κάθε πρωὶ

τὴν πραγματικότητα ἀπ’ τὴν ἀρχὴ
σὰν ἕνα ψέμα ἀληθινὸ

τὸ σπίτι βαθιὰ στὸ σπίτι



36

ἥλιος

ΤΟ ΣΠΙΤΙ-ΗΛΙΟΣ

ΔΕΝ τρόπους ἔχω ἄτροπος
καὶ ἀτραπός τὸ ποίημα

στὶς λέξεις του ποδηλατῶ
τὸ μέσα νόημά τους

κι ὅσο πιὸ γρήγορο πεντὰλ
τόσο γυρνᾶ ἡ ϕτερωτὴ

τοῦ ἥλιου μέσ’ στὸ σπίτι
ἀνέσπερος νὰ συντηρεῖ

τὸ ἔνδον καλοκαίρι
σὲ κάθε του δωμάτιο

στὸ μπάνιο στὴν κουζίνα
τελειώνει τὸ σπίτι ἀπότομα

τὴν πρώτη κάθε μήνα
τὸ νοίκι ἂν ἀργήσουμε
μᾶς κόβεται τὸ σπίτι

ὁ ἥλιος στὸ ἕνα του μισὸ
στὸ ἄλλο παγώνει ἡ μύτη



37

αὐτί

ΤΟ ΣΠΙΤΙ-ΑΥΤΙ

ΣΤΟ σπίτι-αὐτὶ οἱ ἔνοικοι
στὰ βάζα ἀκοῦν τὴ θάλασσα

στὰ ἔπιπλα τὸ δάσος
στοὺς τοίχους ὅ,τι στοίχειωσε

ἀνήκουστο ὅλη μέρα
καὶ στὸ τηλέϕωνο ἀκοῦν

γιὰ λίγο τὸν πατέρα
σὲ μία ὁμιλία ποὺ ἐπαναλαμβάνεται

ϕθίνοντας ὁλοένα

Στὸ σπίτι-αὐτὶ κάθε πρωὶ
ἡ ἠχώ της ξανακούγεται

ἂν κι ἐξασθενημένη
μέχρι νὰ ἁπλωθεῖ

ὣς τὰ θεμέλια τὰ χωστὰ
κι ἀκόμη πιὸ βαθιὰ

ἐκεῖ ποὺ ἡ ρίζα τοῦ σπιτιοῦ
ἔτρεϕε τὸν πατέρα

μὲ μαῦρο γάλα τῆς σιωπῆς
ἡ περασμένη βέρα

Στὸ σπίτι-αὐτὶ οἱ ἔνοικοι



38

αὐτί

ποτέ τους δὲ μιλᾶνε
μόνο ἀκούγεται ἡ ἠχὼ
σὰν μέσα ἀπὸ πηγάδι

μίας ϕωνῆς ποὺ ἐξασθενεῖ
μέχρι ποὺ ἀκατάληπτη
σὰν ἄμπωτη τραβιέται
καὶ τὸν πατέρα ἀϕήνει

ξεβράζοντάς τον ἡ ἀκοὴ
στὸ σπίτι-αὐτὶ ἀμίλητο
σὰν λέξη ποὺ εἰπώθηκε
μὰ τώρα πλέον σβήνει

μέσ’ στὸν ἀντίλαλό της
καὶ ἄλλο δὲν ἀκούγεται
καὶ ἄλλο πιὰ δὲν κρίνει



39

λάσπη

ΤΟ ΣΠΙΤΙ-ΛΑΣΠΗ

ΣΚΟΥΠΙΖΑΜΕ ὅλη μέρα
ὅμως τὸ σπίτι βρώμικο

γεμάτο ἀπὸ λάσπη
καὶ πάλι τὸ σκουπίζαμε
ἀπ’ τὸ πρωὶ ὣς τὸ βράδυ

τὸ λερωμένο σπίτι
τοὺς τοίχους τὰ παράθυρα

τὰ τρίβαμε συνέχεια
καὶ τὰ πατώματα ξανὰ

κι ἡ γλίτσα νὰ μὴ βγαίνει
στὰ ἔπιπλα στὶς συσκευὲς

ἐπίμονη ἡ σκόνη
στὸ σπίτι ποὺ δὲν τελειώνει

παρὰ μονάχα ἂν
σκουπίζαμε βαθύτερα
σκουπίζαμε πιὸ πέρα

κέρδος ἰδιοκτησία
ἀνταγωνιστικότητα

ἀκαθαρσίες τοῦ θαμποῦ
παράϕορου πατέρα



40

τὸ σπίτι

ΤΟ ΣΠΙΤΙ-ΕΣΤΙΑ

ΑΝ σπίτι εἶναι ἡ συνήθεια
νὰ ἐπιστρέϕεις σὲ αὐτὸ

ὅπου κι ἂν εἶσαι
τότε ἡ στέρνα ἀντανακλᾶ
ὅ,τι ἀπὸ σένα δὲν γυρνᾶ:
τὸ ἔνστικτο τοῦ κυνηγοῦ

τὴν ἕξη τοῦ ἐξορίστου
Κι ἂν τὰ σημάδια σου

ποὺ βάζεις ὅταν ϕεύγεις
γιὰ νὰ μπορέσεις νὰ ἐπιστρέψεις

σὲ ὁδηγοῦν σὲ ἄλλο σπίτι
τότε ἐσὺ ἔχεις ἀλλάξει

κι ὄχι τὸ σπίτι ποὺ γυρνᾶς
Ὁ πατέρας ἡ μητέρα

κι ἡ διαγώνια ἀγάπη τους
κλείνουν τὸ τρίγωνο μὲ σένα
Πὼς πάντοτε ἐσὺ τὸ ἔκλεινες
τὸ σκαληνὸ τῆς ἕνωσής τους

μὲ μία ποίηση γραπτὴ
ποὺ ὅμως πάντα θὰ ϕθονεῖ

τὴν ἄλλη τὴν ἀδέσποτη
Καὶ πάντα θὰ σὲ περιμένουν



41

ἑστία

ἀκόμη κι ἀϕοῦ θά ᾽χεις γυρίσει
γιατὶ σὲ κάθε σπίτι

στοιχειώνουν οἱ ἀναμονὲς
τὰ σίδερα ποὺ ἐξέχουν

πρὶν πέσει κι ἄλλος ὄροϕος
Πρὶν πέσει κι ἄλλη συμϕορὰ

ἀπὸ κάποιον ποὺ γύρισε
μόνο γιὰ νὰ σκοτώσει

τὸ εἴδωλό του στὰ νερὰ
τῆς παιδικῆς του στέρνας
κι ὅ,τι τὸ σπίτι συγκρατεῖ
σὰν μυστική του πόρπη

Γιατὶ ποιά εἶναι ἡ οὐσία τοῦ σπιτιοῦ;

Τὴν ϕυλάει ὁ τερματοϕύλακας
μὲ πέντε γράμματα



42

τὸ σπίτι

ΤΟ ΣΠΙΤΙ-ΝΕΜΕΣΗ

Ο ΠΑΤΕΡΑΣ μου τὰ μεσημέρια ποὺ κάναμε
ἀνέβηκα στὴν πιπεριὰ

θόρυβο ἐγὼ καὶ ἡ ἀδελϕή μου
νὰ κόψω ἕνα πιπέρι

σηκωνόταν καὶ μᾶς χτυποῦσε
κι ἡ πιπεριὰ τσακίστηκε
μὲ μία ζώνη παντελονιοῦ

καὶ μοῦ ᾽κοψε τὸ χέρι

Κι ἡ μητέρα μου σὰν κλέβαμε τὰ γλυκὰ
ἀνέβηκα στὴν πιπεριὰ

ἀπ’ τὴν κρυψώνα ποὺ τὰ ϕυλοῦσε
νὰ κόψω ἕνα πιπέρι

τότε κι ἐκείνη μᾶς χτυποῦσε
κι ἡ πιπεριὰ τσακίστηκε

μὲ τὰ γυμνὰ της ἄλυπα χέρια
καὶ μοῦ ᾽κοψε τὸ χέρι

Ὅμως ποιὸς νὰ τὸ ϕανταζόταν
ἀνέβηκα στὴν πιπεριὰ

πὼς κάποτε θ’ ἀναζητούσαμε
νὰ κόψω ἕνα πιπέρι



43

Νέμεση

ἐκεῖνα τὰ ἕωλα χτυπήματα
κι ἡ πιπεριὰ τσακίστηκε

μέσα σ’ ἀνάπειρα ποιήματα
καὶ μοῦ ᾽κοψε τὸ χέρι



44

τὸ σπίτι

ΤΟ ΣΠΙΤΙ-ΚΕΛΛΙ

ΤΟ σπίτι-κελλὶ
μέρος κι αὐτὸ

ἑνὸς τεράστιου Excel
μιᾶς πόλης ποὺ ὑπολογίζει

πόσο κοστίζει μιὰ ζωὴ ϕυλακισμένη
ἀνάμεσα σὲ ἀριθμοὺς

τοίχους τετράγωνα ὁδοὺς
νὰ ὁρίζουν τὴ διεύθυνση

τῆς κατοικίας μιᾶς ψυχῆς
ἀπομαγνητισμένης

πυξίδας ποὺ δὲν ὠϕελεῖ
νὰ δείχνει Βορρᾶ καὶ Νότο

καὶ Δύση καὶ Ἀνατολὴ
ἂν εἶσαι μέσα στὸ κελλὶ
κατεύθυνση δὲν ἔχεις

ἁπλῶς ὑπακοῦς στὶς πράξεις
ἑνὸς τυϕλοῦ λογισμικοῦ
ἀνύπαρκτου προορισμοῦ

ἂν ἄγεσαι καὶ ϕέρεσαι
μόνο ἀπὸ τὸ ποντίκι

τὸν εὐμεγέθη ποντικὸ
αὐτῆς ἐδῶ τῆς πόλης



45

κελλ ί

Τὰ σπίτια-κελλιὰ ἀνοίγουνε
μόνο ἀπὸ τὸν ϕύλακα

γιὰ νὰ ὑπολογίσει
πόσο θὰ ζήσει μία πόλη ποὺ ναρκώνει

ἡ ἀνταλλαγὴ τοῦ οὐρανοῦ μὲ μιὰ ὀθόνη
ποὺ ὅποιος κοιτάζει ἀγνοεῖ

αὐτὸ ποὺ κρύβουν οἱ ἀριθμοί

Στὰ σπίτια-κουτιὰ
ἑνός ἀδιέξοδου Sudoku
ἀπὸ τὸ ἕνα ὣς τὸ ἐννιὰ
ὁριζοντίως καὶ καθέτως
οἱ ἀριθμοὶ δὲν πρέπει νὰ



46

τὰ σπίτια

ΤΑ ΣΠΙΤΙΑ-ΒΑΡΚΕΣ

ΠΩΣ κάποτε ταξίδευαν
ϕαίνεται ἀπὸ τὶς ὄψεις τους

τὶς σκουριασμένες κουπαστὲς
σ’ ἀνήλιαγες βεράντες

Τώρα τὰ σπίτια ἀκίνητες
γυρισμένες ἀνάποδα βάρκες

μιᾶς μετὰ τοὺς κατακλυσμοὺς ἐποχῆς
σὰν κιβωτοὶ διαϕυλαγμένα

σϕηνωμένα στοὺς πρόποδες τῶν βουνῶν
Τὶς νύχτες πλέουν νοερὰ

στοὺς ἤχους τῶν ϕυλλωμάτων
τὶς μέρες δεμένα πιὸ σϕιχτὰ
στ’ ἀγκυροβόλιο τῆς λήθης

Ὅμως τὸ μέσα τους
ποτὲ δὲν ἡσυχάζει

Ἀπὸ ἀγόρι σὲ μητέρα
κι ἀπὸ ἀδελϕὸ σὲ ἀδελϕὴ

τρικυμισμένη ἁϕή·
πὼς ὅσο στέγνωνε τὸ χῶμα

κι οἱ σκουριασμένες κουπαστὲς



47

βάρκες

τόσο τὰ σπίτια ἐσωτερίκευαν
τὴ θάλασσα



48

ἀκίνητο

ΤΟ ΣΠΙΤΙ-ΑΚΙΝΗΤΟ

ΠΑΡΑ θῖν’ ἁλὸς ἀταξίδευτο
λάμνει στὴ μέσα θάλασσα
τῶν κλινοσκεπασμάτων

τὸ νηολόγιο μιᾶς ἄγονης ἀγάπης
ἀπὸ ἀγκαλιὰ σὲ ἀγκαλιὰ

κι ἀπὸ ϕιλὶ σὲ χάδι
ἀπολειϕάδι ἑνὸς πάθους ποὺ ξεθύμανε
ἀπὸ ἕνα ράγισμα σὰν στόμα νὰ μιλάει

μ’ ἄδειες λέξεις
μέχρι τὸ σπίτι-ἀκίνητο νὰ γίνει

στυλὸ ἀεικίνητο



49

ϕῶς

ΤΟ ΣΠΙΤΙ-ΦΩΣ

ΣΤΟ σπίτι-ϕῶς ὅ,τι σοβεῖ
εἶναι ἕνα θέατρο σκιῶν
καθώς ἐξαϋλώνονται

μέρα τὴ μέρα οἱ ἔνοικοι
μιᾶς ϕύσης ἐκλεπτυσμένης
ἀχνὲς γραμμὲς ἀντίγραϕα

τῶν ἴδιων τῶν ἑαυτῶν τους
ϕωτοτυπία τοῦ σπιτιοῦ

ὅταν εὐημεροῦσε
τὸ σπίτι-ϕῶς γεμίζει

μ’ ἀντανακλάσεις μιᾶς ζωῆς
ἀνέλπιστα πραγματικῆς
ποὺ ὅμως ἔχει περάσει
γιὰ νὰ παραχωρήσει

τὴ θέση της σ’ αὐτὸ τὸ ϕῶς
τὸ ἐκτυϕλωτικὸ

ποὺ ὅσο ϕωτίζει κρύβει
καὶ ὅσο ζεσταίνει συντηρεῖ
τὸν πάγο μέσ’ στὸ οὐίσκι

τῶν καλεσμένων σου νεκρῶν
σὲ τούτη τὴ δεξίωση

ποὺ δίνεις γιὰ νὰ τιμήσεις



50

ϕῶς

ὅ,τι πεθαίνει πολὺ πρὶν
ἐπέλθει ὁ θάνατός του

μὲ τὰ γιατί του καὶ τὰ πῶς
γιὰ πάντα καλὰ κρυμμένα

στὴν ἄπλετη νύχτα ποὺ σοβεῖ
σὲ τοῦτο τὸ σπίτι-ϕῶς

Στὸ σπίτι-ϕῶς πάρα πολλὰ
τὰ ϕῶτα πολὺ λίγα



51

λόγος

ΤΟ ΣΠΙΤΙ-ΛΟΓΟΣ

ΑΠΟ τί ϕθείρεται ἕνα σπίτι;
Ἡ λογικὴ κάνει γκὲλ στὴν ἀγάπη

Στὸ σπίτι-λόγος
δουλεύουν ὅλα στὴν ἐντέλεια
Καὶ τὸ ψυγεῖο στὴν κουζίνα

καὶ τὸ τηλέϕωνο στὸ χὸλ
κι ἡ τηλεόραση στὴ σάλα
Μόνο τὰ χρέη τῆς ψυχῆς

κάνουν τὸ σπίτι πιὸ τρωτὸ
ἀπ’ ὅ,τι ὑπολογίζαμε

Ρεῦμα νερὸ τηλέϕωνο
πληρώνονται μέσω τράπεζας

Ὅμως ἐκείνη ἡ ϕυγὴ
στὸ βλέμμα τῆς μητέρας;



52

νόστος

ΤΟ ΣΠΙΤΙ-ΝΟΣΤΟΣ

ΚΑΙ ξαϕνικὰ ἡ μητέρα
πέρασε τὸν καθρέϕτη

Πῆγε γυμνὴ στὸ ραντεβοὺ
μὲ τὸν ϕαντάρο ποὺ ἀγαποῦσε

τὸ χίλια ἐννιακόσια πενήντα τέσσερα



53

προίκα

ΤΟ ΣΠΙΤΙ-ΠΡΟΙΚΑ

ΝΗΝΕΜΙΑ εἰδώλων
τοῦ καθρέϕτη ἡ ἄπνοια

Ἡ Ἰϕιγένεια ἐν Αὐλίδι
ἡ θυσία γιὰ νὰ ϕύγουν τὰ πλοῖα

Τὸ θέμα ἐπαναλαμβανόταν
σὲ κάθε σπίτι



54

τὸ σπίτι

ΤΟ ΣΠΙΤΙ-ΛΥΠΗ

Ο ΜΠΑΜΠΑΣ μου ἔχει καρκίνο
α μπε μπα μπλομ

κι ἄλλο χρόνο δὲν τοῦ δίνω
του κυθε μπλομ

ὅπου νά ᾽ναι θὰ πεθάνει
α μπε μπα μπλομ

τὰ μαλλιά του ὅλο χάνει
του κυθε μπλομ

σ’ ἕνα μέλλον ϕαλακρὸ
μπλιμ μπλομ

Κι ἡ μητέρα μου γυμνὴ
α μπε μπα μπλομ

ἔχει μιὰ μαστεκτομὴ
του κυθε μπλομ

σὰ νὰ πέρασε καθρέϕτη
α μπε μπα μπλομ

καὶ τὴν ἔκοψε ἐκεῖ
του κυθε μπλομ

ποὺ μὲ τάιζε παιδὶ
μπλιμ μπλομ



55

λύπη

Τώρα ἔχω μεγαλώσει
α μπε μπα μπλομ

κι ἡ χαρὰ μου εἶναι τόση
του κυθε μπλομ

τραγουδάκια νὰ μὴ λέω
α μπε μπα μπλομ

καὶ νὰ κάθομαι νὰ κλαίω
του κυθε μπλομ

μόνο οἰκόσιτη πλοκὴ
μπλιμ μπλομ



56

ὅριο

ΤΟ ΣΠΙΤΙ-ΟΡΙΟ

ΤΟ τοπίο σκέϕτεται τὸν ἑαυτό του
μέσα σου

κι ἀναδιπλώνεται στὴ λέξη σου
συμπυκνώνεται στὸ «ταῦ» τῆς λέξης τοπίο

τὸ ἴδιο ταῦ μὲ τὸ ὁποῖο ὁ ἀρχιτέκτονας
τραβάει ἄγονες γραμμές νὰ τὸ δαμάσει

λὲς καὶ ἡ ἄγρια βλάστηση δὲ θὰ συνεχιζόταν
στὶς περικοκλάδες τῆς περίπλοκης

ἐντὸς τῶν γραμμῶν του
ἁπλότητας τῆς ἀγάπης μας
μιᾶς μάταιης ὁριοθέτησης

σπιτιῶν καὶ σωμάτων
στὶς κατακόρυϕες τῶν πρώτων

καὶ ὁριζόντιες τῶν δεύτερων
κινήσεις τους νὰ ὑπερβοῦν
τὸ ἕνα γράμμα ποὺ χωρίζει

τὸν τόπο ἀπ’ τὸ τοπίο



57

ὄσμωση

ΤΟ ΣΠΙΤΙ-ΟΣΜΩΣΗ

ΤΙΣ νύχτες οἱ τοῖχοι τεντώνονταν
καὶ λέπταιναν ὣς τὴν ἐξαΰλωση

Οἱ σκιές τῶν δέντρων μπερδεύονταν
μὲ τὶς δικές μας

σὲ σημεῖο ποὺ δὲν ἤξερες
ἂν ἔρχεται πεῦκο ἢ μητέρα

νὰ σὲ σκεπάσει
Στὸ ϕῶς τοῦ ϕεγγαριοῦ

δέντρα καὶ σώματα ἔπαιζαν παντομίμα
στὴ σύμπτωση ἀνέμου καὶ ἄναιμου

σκιρτήματος πρὸς τὶς σκιές
Τὴ μέρα ἡ αἰσθητικὴ τῆς μητέρας στὸ σπίτι

περνοῦσε ἀπ’ τὰ παράθυρα
σ’ ἐκείνη τῶν κωνοϕόρων

κι ἀκόμη πιὸ πέρα
στὸ τεντωμένο νῆμα τοῦ ὁρίζοντα

μιὰ τηλεϕωνικὴ γραμμὴ ποὺ ὅλο βούιζε
στὸ σηκωμένο ἀκουστικό μας

στὴ σηκωμένη ἀπὸ τὰ ὅρια
ἄγκυρα τοῦ σπιτιοῦ

καθώς μετατοπιζόταν
ἀπὸ τὴν ὕλη στὴν ἅλω

τῶν ἄσπρων τοίχων του



58

χῶρος

ΤΟ ΣΠΙΤΙ-ΧΩΡΟΣ

ΕΙΝΑΙ στιγμές ποὺ μ’ ἀγριεύει ὁ χῶρος
καὶ γίνεται χρόνος στὶς γωνιές τοῦ σπιτιοῦ

Τότε μὲ καλεῖ ἡ σκιά μου νὰ χορέψουμε βάλς
γιὰ νὰ γίνει ὁ χῶρος χορὸς

πονηρὰ ὁδηγώντας με στὸ μπαλκόνι
στοῦ Ζαλόγγου τὸ οἱονεὶ ψέμα

ν’ ἀληθέψει μὲ αἷμα
τὸ μελάνι σκουντώντας στὴν ποίηση

νὰ χυθεῖ στὸν ἀκάλυπτο
τοῦ αὐτόχειρα οἴηση
πῶς τὴ λέξη σὲ ἕλξη
μὲ βαρύτητα τρέπει



59

τάφοι

ΤΑ ΣΠΙΤΙΑ-ΤΑΦΟΙ

ΟΙ πίσω ὄψεις τῶν σπιτιῶν
κυρίως τῶν πολυκατοικιῶν

θὰ εἶναι πάντα θλιβερὲς
ἔτσι γυμνές χωρὶς μπαλκόνια

μὲ ἄβαϕους τοίχους λερωμένους
καὶ μαῦρα ἀναρριχητικὰ
τῆς ἀποχέτευσης κλαδιὰ

μὰ πιὸ πολὺ οἱ ἀκάλυπτοι
χῶροι ἐπίτηδες κενοὶ

σὰν μία πρόνοια ἀστικὴ
γιὰ τοὺς αὐτόχειρες

οἱ πίσω ὄψεις τῶν σπιτιῶν
κυρίως τῶν πολυκατοικιῶν

σπίτια ὁλοζώντανων νεκρῶν
τὰ σπίτια-τάϕοι



60

τὸ σπίτι

ΤΟ ΣΠΙΤΙ-ΠΡΟΚΑΤ

ΤΟ πλάτος σὲ μάκρος
τὸ ὕψος σὲ βάθος

Μὲ τὶς μετρήσεις προσπαθεῖς
τρήσεις τοῦ ἀοράτου

καὶ μάταια χείλια σὲ ϕιλοῦν
στῶν χιλιοστῶν τὸ λάθος

Πὼς ἀπ’ τὴν κλίμακα γλιστροῦν
τὰ βήματα στὴ σκάλα

-τὸ σπίτι πάλι σοῦ ξεϕεύγει-
καὶ ἀνεβαίνουν κάθοδο

τὸ ὕψος βάθος κάνοντας
τὴν κάθε πτήση πτώση

τὸ μέτρημα τρῖμα γιὰ νὰ βρεῖς
ἀπ’ τῆς ἀκρίβειας τὴν ἄκρη
τὸ δρόμο πίσω γιὰ τὸ σπίτι

ἐκεῖ ποὺ τὰ πλάτη δίνουν μάκρη
ἀπὸ τὴ λήθη στὴ θηλὴ

ἀπ’ τὸ ἀλάνθαστο
στὸ ἄϕθαστό σου λάθος
νὰ παίρνεις ἀψήϕιστα
τὸ ὕψος ὡς τὸ βάθος



61

προκάτ

Στὰ μὲ ἀκρίβεια κομμένα του μέρη
ἡ ἄδηλη βία τοῦ σπιτιοῦ

ὅσο ψηλὰ τὸ ἔχεις
τόσο βαθιὰ νὰ τ’ ἀγνοεῖς



62

τὸ σπίτι

ΤΟ ΣΠΙΤΙ-ΠΑΓΟΣ ΙΙ

ΠΑΙΔΙ κλειστὸ
ἡ μικρὴ Ἑλένη

ἀϕύσικα ἑρμητικὸ
κάθεται καὶ κλαίει

ὁ πατέρας σ’ ἀπόσταση
γιατὶ δὲν τὴν παίζουνε

ἡ μητέρα τὸ ἴδιο
οἱ ϕιλενάδες της

Μόνο ὁ καθρέϕτης σοῦ μιλοῦσε
ἡ μικρὴ Ἑλένη

κι ἀργότερα ἡ ποίηση
κάθεται καὶ κλαίει

τώρα μεγάλωσες καὶ γράϕεις
γιατὶ δὲν τὴν παίζουνε

δικά σου ποιήματα, βιβλία
οἱ ϕιλενάδες της

Ἀλλὰ κακὸς στὶς δημόσιες σχέσεις
ἡ μικρὴ Ἑλένη

οἱ ἄλλοι γύρω μιὰ ἀδόκητη σιωπὴ
κάθεται καὶ κλαίει

τὸ ἀδιαπέραστο σινάϕι



63

πάγος ΙΙ

γιατὶ δὲν τὴν παίζουνε
νὰ ἐκλιπαρεῖς μιὰ κριτικὴ

οἱ ϕιλενάδες της

ἕνα τους βλέμμα
στὴ βλέννα τοῦ σαλιγκαριοῦ

ποὺ σέρνει τὸ σπίτι σ’ ἕνα ϕύλλο
γράϕοντάς το



64

κέλυφος

ΤΟ ΣΠΙΤΙ-ΚΕΛΥΦΟΣ

ΣΚΕΠΑΖΟΥΝ ἕνα μυστικὸ
Μὲ χάδια καὶ λόγια τὸ σκεπάζουν

Στὸ σπίτι ὅλη ἡ στοργὴ
σκεπάζει αὐτὸ τὸ μυστικὸ

κι ὅλα τὰ λόγια καὶ οἱ λέξεις
πάλι αὐτὸ σκεπάζουν

Μιλώντας σωπαίνουν γιὰ αὐτὸ
σωπαίνοντας τὸ μιλᾶνε

καὶ πίσω ἀπ’ τὰ λόγια κρύβουνε
μία ἀρχέγονη σιωπὴ

πὼς εἶναι παλιὸ τὸ μυστικὸ
σὰν προπατορικὸ

Περνώντας τὰ χρόνια κι ὁ καιρός
ἦρθε καὶ ἔπηξε ἡ σιωπὴ
κι ἔγινε κέλυϕος σκληρὸ

ἔγινε σπίτι

Σκεπάζοντας τὸ μυστικὸ
σὰν ἕνα παιδὶ αὐτιστικὸ

κλείστηκε μέσα του γιὰ πάντα
ἀπὸ σιωπὴ ἡ οἰκογένεια



65

χιόνι

ΤΟ ΣΠΙΤΙ-ΧΙΟΝΙ

ΧΙΟΝΙΖΕΙ μὲν ἥμερο ἀλλὰ
μὲ χιόνι γέμισε τὸ σπίτι

ἄσπρο «δὲν θὰ» παιδιὰ νὰ παίζουν
καὶ οἱ χιονάνθρωποι ἐμεῖς

κατεψυγμένοι μιᾶς ἀγάπης
σ’ ἀκίνητες χειρονομίες

ὅλοι μας γύρω ἀπ’ τὸ τραπέζι
σὰν καθισμένοι ἀπὸ χρόνια

νὰ περιμένουμε μὲ τόση
πραότητα καὶ ὑπομονὴ

ἀπ’ τὴ μητέρα νὰ τὸ στρώσει



66

δέντρο

ΤΟ ΣΠΙΤΙ-ΔΕΝΤΡΟ

ΧΙΛΙΑ ἐννιακόσια ἑξήντα ἑπτά·
εἶσαι μικρός

δὲν τρῶς τὸ ϕαγητό σου
βλέπεις ἔξω ἀπ’ τὸ τζάμι

τὸ δέντρο στὸ πεζοδρόμιο
ὅμως τὸ δέντρο μεγαλώνει μέσ’ στὸ σπίτι

ἀπ’ τὰ ἔπιπλα
σπάζει τὴν ὀροϕὴ

σκάβει κάτω ἀπ’ τὸ πάτωμα
ἁπλώνεται στὰ δωμάτια

καὶ ἀγκαλιάζει τὴ μητέρα
νὰ στὴν πάρει

Χίλια ἐννιακόσια ἑβδομήντα·
ἀκόμη μικρός

δὲν τρώω τὸ ϕαῒ μου
Δὲν τρωγόταν, ξέρεις, μητέρα

ὣς νὰ μὲ θέλεις
δέντρο ἐγὼ ὅταν…



67

κουτιά

ΤΑ ΣΠΙΤΙΑ-ΚΟΥΤΙΑ

ΜΗΤΕΡΑ νῆμα ὣς ἐδῶ
ἂν ὄχι παραπέρα

ὅ,τι συνέχει τὸν ἱστὸ
κρυϕὰ μέσα στὴ μέρα

Πιάνεται πρῶτα ὁ μικρὸς
μετὰ ἡ ἀδελϕὴ μου

πατέρας, ὕστερα ἐγὼ
καρπὸ ἁδρὸ μὰ πλὴν ἑνὸς

ποὺ ξεθωριάζει ἡ βέρα
ἄρα ἀχνὴ μητέρα

Τὰ σπίτια-κουτιὰ
Πανδώρα μὴν τ’ ἀνοίγεις



68

τύψη

ΤΟ ΣΠΙΤΙ-ΤΥΨΗ

ΚΡΑΤΟΥΣΕΣ στὸ χέρι  τὸ κλειδὶ
κισσὸς πισθάγκωνα τὸ σπίτι

Ὅλα τὰ ὁμολόγησε
Ἀπ’ τὸν σϕαγμένο κόκορα

τὴν τύψη τῶν θεμελίων
ὣς τῆς ἀγάπης τὸ γιαπὶ

δυὸ ποὺ δεν ἤξεραν γιατὶ
ἡ Κτίση ἔκτιση ποινῆς

πίσω ἀπὸ τοίχους

Ὅλα στὴ ϕόρα ἀπ’ τῆς αὐλῆς
τὴν ἀκριτομυθία

γιὰ ἕνα ἀκροκέραμο
ἐλάχιστα ραγισμένο



69

ἐπίσκεψη

ΕΠΙΣΚΕΨΗ ΣΤΟ ΠΑΤΡΙΚΟ
Ι

ΤΟ σπίτι ἀνοίγει γιὰ νὰ μπεῖς
μόνο ἀπὸ τὸν καθρέϕτη

Πιὸ μέσα ἐπιπλώνει τὸ κενὸ
μιᾶς ἂνισης ἀγάπης

καὶ λίγο πιὸ μέσα ἀκόμη
στὸ πιὸ σκοτεινὸ δωμάτιο

χάνεται ὁ εἱρμός του
σὰν  ἕνας πυκνός κι ἀδιάβατος

λαβύρινθος τοῦ πατρικοῦ

Τότε δὲν ἔχεις ποῦ νὰ πᾶς
Κρατᾶς τὸ νῆμα μιᾶς ζωῆς

ἀποκαθηλωμένης
ἀπὸ τὰ γεγονότα της

κι ἡ ἴδια ἡ Ἀριάδνη σου
εἶναι ὁ λαβύρινθός σου

Ὅμως ἐσὺ δὲν θὰ χαθεῖς
στὸ λήθαργο μίας πλοκῆς

ποὺ ἀπὸ μικρός σπουδάζεις
Ἄν ὅμως μὲ βγάλεις ψεύτη

τότε θυμήσου το καλά:



70

ἐπίσκεψη

τὸ σπίτι ἀνοίγει γιὰ νὰ βγεῖς
μόνο ἀπὸ τὸν καθρέϕτη

ΙΙ

ΣΤΟ κάτω-κάτω τῆς γραϕῆς
τὶ ἄλλο ἤτανε αὐτὸ τὸ νῆμα τῆς Ἀριάδνης σου
ἂν ὄχι ἡ ξηλωμένη γιὰ πάντα πραγματικότητα

μιᾶς εὐεπίϕορης στὶς χίμαιρες ζωῆς

Τὸ ὅτι ἔκανες κύκλους δὲν σὲ πτοοῦσε
ϕτάνει τὸ νῆμα νὰ τοὺς ἔκανε κι αὐτό

Καὶ τοὺς ἔκανε σὰ νὰ γυρνοῦσε
ἀτέρμονα στὸ πατρικὸ

ΙΙΙ

ΔΩΜΑΤΙΑ ἑρμητικά·
ἡ ἄρρητη διαρρύθμιση

λαβύρινθος τοῦ πατρικοῦ

Κάπου ἀνάμεσα κουζίνας καὶ λουτροῦ
ταΐσαμε τὸ Μινώταυρο
μιᾶς σκοτεινῆς ἀγάπης



71

στὸ
 πατρικό

IV

ΣΤΟ πίτς-ϕιτίλι
ἦταν ἕτοιμο τὸ δεῖπνο

Μὲ γρήγορες καὶ κοϕτερὲς
τὸ ἔϕτιαξε ἡ μητέρα

Στὸ κροτάλισμα τῶν σερβίτσιων
ὁ καιρός κουλουριάστηκε

Πρῶτα δαγκώνει τὸν μικρὸ
κι ὕστερα τὸν πατέρα

Φύγαν κι οἱ δυό τους κατὰ κεῖ
ποὺ ἔσβηνε ἡ μέρα

Οἱ ὑπόλοιποι περιμέναμε
μ’ ἀνυπομονησία

νὰ ἔρθει τὸ ἐπιδόρπιο
μιᾶς ἄτολμης ζωῆς

Καὶ ὄντως ἤτανε γλυκὸ
τὸ τέλος τῆς ἀγάπης

Μὲ χάδια, ϕιλιὰ καὶ ἀγκαλιὲς
ποὺ λὲς δὲν πάει πιὸ πέρα

Πίσω ἀπ’ τὴ νύχτα μὲ κλωστὲς
τὸ ϕίδι κατεύθυνε ἡ μητέρα



72

ἐπίσκεψη

V

ΧΑΡΑΖΕΙ·
ἡ μέρα ἀνοίγει σιγὰ-σιγὰ
τυλιγμένα τόπια τοπίου

Τὰ πράγματα ταυτίζονται πάλι
μὲ τ’ ὄνομά τους

Τὸ σύννεϕο λέγεται σύννεϕο
ὁ οὐρανός, οὐρανός

Μόνο τὸ σπίτι δὲν λέγεται πιά

Τὸ γιὰ πάντα ὑποθηκευμένο
σπίτι



73

τέλος

ΤΟ ΣΠΙΤΙ-ΤΕΛΟΣ

ΣΤΟ τέλος ἡ μητέρα μου ἔγινε δέντρο
Μοῦ τηλεϕωνοῦσε ἀπὸ τὸ δάσος

μὲ θρόισμα λυπημένο γιὰ τὴν ἀπόσταση
τοῦ πεύκου ἀπὸ τὸ «πέϕυκα»
Τῆς μιλοῦσα γιὰ τὰ δικά μου
γιὰ νὰ τὴν κάνω νὰ ξεχαστεῖ

γιὰ τὴν ἀπόσταση τοῦ «μιλῶ»
ἀπὸ τὸ πρῶτο μου μῆλο

ποὺ μοῦ καθάρισε
ὅταν ἄρχισα νὰ μασῶ τὰ σκληρά

της λόγια

Στὸ τέλος (πάλι στὸ τέλος)
κλείναμε πάντα ἀπότομα

μὲ τὴν πρώτη ἄπνοια



74

ἐπιστροφή

ΕΠΙΣΤΡΟΦΗ

ΣΠΙΤΙ κλειστὸ
ἐμπόδιο

τὸ ὄνομα στὸ κουδούνι

Κάθε ἐμπόδιο γιὰ καλὸ
χτυπᾶς

πληγὴ σοῦ ἀνοίγει

«Εἶσαι ὁ καὶ λέγεσαι»
μὲ κομπασμὸ

ὁ ἄντρας

Δείχνεις ταυτότητα
χαρτιὰ

μετάξια καὶ δαμασκηνὰ
μιᾶς ἄλλης ἡλικίας

«Κάποτε ἔμενα ἐδῶ»
τολμᾶς

μετανιωμένος

«Κάποτε ἤσουνα ἐγώ»
σοῦ ἀπαντάει

σβησμένος



75

ἐπιστροφή

Καὶ μπῆκες μέσα βγαίνοντας
σὰν γάντι γυρισμένο

ἔξω ἀπὸ τὸ σπίτι



76

κάθαρση

ΤΟ ΣΠΙΤΙ-ΚΑΘΑΡΣΗ
Η

Ο ΣΚΟΠΟΣ ΤΟΥ ΑΡΧΙΤΕΚΤΟΝΑ

ΜΟΝΗ του σκέψη πῶς νὰ βγεῖ
μέσα ἀπὸ τὸ σπίτι

σμίγοντας ὄγκους σχήματα ἀντικατοπτρισμοὺς
μίας εὐθείας ἄπαρτης πίσω ἀπ’ τὰ σχέδιά του

τρίγωνα ρόμβους σκοτεινοὺς στὸ γύρισμα τῆς μέρας
κύκλοι ποὺ ἦταν μιὰ ϕορὰ

τώρα στυϕὲς ἐλλείψεις
μὲ χάρακα καὶ μὲ κλειστὸ ἀνώϕελο διαβήτη

τραβοῦσε γραμμές πυκνώνοντας τὴ γύρω συνοχή του
σὰν κύκλος ποὺ ὅλο στένευε

σϕιχτός του ἀρραβώνας
μὲ ἕνα σπίτι ἄκτιστο
στὰ σπάργανα ἀκόμη

ποὺ ὁ ἀρχιτέκτονας μπορεῖ
ν’ ἀκούσει τὸ πρῶτο κλάμα του
ἂν μόνη του σκέψη πῶς νὰ βγεῖ

ἐκείνη ἡ ἄναρθρη κραυγὴ
ποὺ ἔχει κάθε σπίτι



77

ρυθμός

ΤΟ ΣΠΙΤΙ-ΡΥΘΜΟΣ
                                                                                                                    

Ἡ ἀρχιτεκτονικὴ εἶναι                                                                                                                            
μιὰ πετρωμένη μουσική                                                                                                                                          

F. Schelling

ΚΙ ἂν ὄχι κραυγὴ ἔστω ρυθμὸς
τακουνιῶν ἀδελϕῆς καὶ μητέρας στὸ πάτωμα

ἤ δαχτύλων ἀρσενικῆς νευρικότητας στὸ τραπέζι
πρὶν τὴν ἔξοδο βράδυ Σαββάτου
ἀπ’ τὸ ἄκαμπτο σάβανο κύκλου

λυτρώνοντας
ἐπιτοίχιου ρολογιοῦ τὸ ἀκάματο μέτρημα

ὁ ρυθμὸς τοῦ ἀρχιτέκτονα νὰ περάσει 
στὸ ποίημα σὰν ὀμϕάλιος λῶρος

τῶν ὧν οὐκ ἄνευ ὅρος
νὰ δέσει σπίτι 

κι οὐρανὸ





Ὁ σκοπὸς τοῦ ἀρχιτέκτονα
ΟΓΔΟΗ ΠΟΙΗΤΙΚΗ ΣΥΛΛΟΓΗ

ΤΟΥ ΒΑΣΙΛΗ ΝΤΟΚΟΥ
ΕΚΔΙΔΕΤΑΙ ΤΩΡΑ

ΣΕ ΨΗΦΙΑΚΗ
ΜΟΡΦΗ


ΙΣΩΣ
ΚΑΙ ΝΑ ΤΥΠΩΘΕΙ

ΣΕ ΚΑΛΥΤΕΡΟΥΣ ΚΑΙΡΟΥΣ

O
ΤΗΝ ΨΗΦΙΑΚΗ ΕΚΔΟΣΗ

ΣΧΕΔΙΑΣΕ ΚΑΙ ΕΣΤΗΣΕ
Ο ΓΙΑΝΝΗΣ ΚΟΚΚΩΝΑΣ

ΝΟΕΜΒΡΙΟ ΜΗΝΑ
ΤΟΥ ΔΥΟ ΧΙΛΙΑΔΕΣ ΔΕΚΑΟΚΤΩ







ISBN 978-618-00-0666-7


	Ἐξώφυλλο
	Ψευδότιτλος
	Προηγούμενες συλλογές
	Σελίδα τίτλου
	ISBN-Ἄδεια χρήσης
	Ἀφιέρωση-motto
	Περιεχόμενα
	Τὰ ποιήματα
	Τὸ σπίτι-βροχή
	Τὸ σπίτι-κύκλος
	Τὸ σπίτι-δέρμα
	Τὸ σπίτι-νόμος
	Τὸ σπίτι-κῆπος
	Τὸ σπίτι-σκάκι
	Τὸ σπίτι-λήθη
	Τὸ σπίτι-πάγος
	Τὸ σπίτι-χρόνος
	Τὸ σπίτι-πρόσοψη
	Τὸ σπίτι-βλέμμα
	Τὸ σπίτι-δάκρυ
	Τὸ σπίτι-κύβος
	Τὸ σπίτι κάτοψη
	Τὸ σπίτι-στόμα
	Τὸ σπίτι-οἶκος
	Τὸ σπίτι-βάθος
	Τὸ σπίτι-τζάμι
	Τὸ σπίτι-λυόμενο
	Τὸ σπίτι-ψέμμα
	Τὸ σπίτι-ἥλιος
	Τὸ σπίτι-αὐτί
	Τὸ σπίτι-λάσπη
	Τὸ σπίτι-ἑστία
	Τὸ σπίτι-Νέμεση
	Τὸ σπίτι-κελλί
	Τὰ σπίτια-βάρκες
	Τὸ σπίτι-ἀκίνητο
	Τὸ σπίτι-φῶς
	Τὸ σπίτι-λόγος
	Τὸ σπίτι-νόστος
	Τὸ σπίτι-προίκα
	Τὸ σπίτι-λύπη
	Τὸ σπίτι-ὅριο
	Τὸ σπίτι-ὄσμωση
	Τὸ σπίτι-χῶρος
	Τὰ σπίτια-τάφοι
	Τὸ σπίτι-προκάτ
	Τὸ σπίτι-πάγος ΙΙ
	Τὸ σπίτι-κέλυφος
	Τὸ σπίτι-χιόνι
	Τὸ σπίτι-δέντρο
	Τὰ σπίτια-κουτιά
	Τὸ σπίτι-τύψη
	Ἐπίσκεψη στὸ πατρικό
	Τὸ σπίτι-τέλος
	Ἐπιστροφή
	Τὸ σπίτι-κάθαρση
	Τὸ σπίτι-ρυθμός

	Κολοφώνας



