







































Η ΤΡΙΛΟΓΙΑ
ΤΗΣ THELMA ROWELL

Πολιτισμός, φύλο και επιστημονική 

«ανάγνωση» της φύσης
                             της Vinciane Despret

tags: θέλμα ρόουελ, ηθολογία, πίθηκοι, γυναίκες επιστήμονες,
                 ιεραρχία, επιστημολογία, εξουσία, αμφισβήτηση

Εκδόσεις Αβοκάντο

ΜΕ
ΡΟ

Σ 
Β'



Αντί εισαγωγής, μία (όχι και πολύ) άσχετη ιστορία

Αφού συλλογίστηκα την ιστορία και είδα τον ζωντανό κόσμο με ένα αγχώδες εν-
διαφέρον, τα πιο μελαγχολικά συναισθήματα μιας θλιμμένης αγανάκτησης κατα-
πλάκωσαν το πνεύμα μου· και αναστέναξα όταν υποχρεώθηκα να αποδεχτώ, ότι
είτε η φύση έχει δημιουργήσει τόσο μεγάλες διαφορές ανάμεσα στους ανθρώπους,
είτε ο υφιστάμενος πολιτισμός είναι πολύ προκατειλημμένος. Έχω ανατρέξει σε
αρκετά βιβλία σχετικά με το ζήτημα της εκπαίδευσης και έχω παρατηρήσει υπο-
μονετικά την αγωγή που δίνουν οι γονείς και τον τρόπο που λειτουργούν τα σχο-
λεία. Ποιο είναι όμως το αποτέλεσμα; Το αποτέλεσμα είναι να πιστεύω ακράδαντα
ότι η παραμελημένη μόρφωση των συνανθρώπων μου είναι η αιτία της δυστυχίας
που αποδοκιμάζω, της εξαθλίωσης των ζώων.

Η ανωτέρω παράγραφος δεν αποτελεί δικά μου λόγια: Είναι η πρώτη παράγρα-
φος της πρωτοφεμινιστικής πραγματείας A Vindication of the Rights of Woman, της
Μαίρη Γουόλστονκραφτ· εγώ απλά αντικατέστησα τη λέξη «γυναικών» με τη λέξη
«ζώων». Αυτή η αντικατάσταση θα μπορούσε να γίνει σε πολλά σημεία του κει-
μένου, όπως και άλλων πολλών κειμένων, ανασχηματίζοντας ακέραια το νόημα
προς ένα άλλο πολιτικό υποκείμενο. Το βιβλίο της Γουόλστονκραφτ κυκλοφόρησε
δύο χρόνια μετά το Vindication of the Rights of Μan του Τόμας Πέιν. Όλο το ενδια-
φέρον όμως έγκειται στο κείμενο που ακολούθησε την πραγματεία της Γουόλστον-
κραφτ, το Vindication of the Rights of Brutes του Τόμας Τέιλορ. Πρόκειται για τη με-
γαλύτερη ενδεχομένως τρολιά στην ιστορία της φιλοσοφίας: Ο νεοπλατωνιστής
Τέιλορ μπήκε στη διαδικασία να γράψει περί τις εκατό σελίδες, σαρκάζοντας τα
δύο προαναφερθέντα πονήματα και αναπτύσσοντας με χλεύη την ιδέα των δι-
καιωμάτων των ζώων, βασιζόμενος στον απλό συλλογισμό: Αν είναι να δώσουμε
δικαιώματα και στις γυναίκες, γιατί να μη δώσουμε και στα ζώα;

Ένα τεράστιο ευχαριστώ στη Μαρία για τη μετάφραση του κειμένου.

Ανάχαρσις Κλουτς

Θεσσαλονίκη, 2015

0



Επαναστατημένα ζώα
«Τα  αρσενικά,  σχεδόν  κάθε  είδους  κοινωνικού  πρωτεύοντος, διαδραματίζουν

έναν ιδιαίτερο ρόλο στην αντιμετώπιση των αρπακτικών, ιδιαίτερα εάν απειλείται
ένα βρέφος», έγραψε το 1972 η πρωτευοντολόγος Alison Jolly στο βιβλίο της The
Evolution of Primate Behavior. Πιο συγκεκριμένα, «η άμυνα φαίνεται να είναι ρόλος
των αρσενικών, τουλάχιστον όσον αφορά τις μαϊμούδες και τους πιθήκους. Επι-
πλέον, μπορεί να συγκεντρώνεται στα κυρίαρχα αρσενικά, όπως συμβαίνει στους
μακάκους,  ή  ακόμα και  να αποτελεί  σαφή ένδειξη κυριαρχίας,  όπως συμβαίνει
στους πιθήκους Cebus [...].  Όταν οι  μπαμπουίνοι  της  σαβάνας συναντούν ένα
μεγάλο αιλουροειδές, προβαίνουν σε σχηματισμό μάχης: τα θηλυκά και τα νεαρά
πρώτα, και τα μεγάλα αρσενικά με τους τρομερούς τους κυνόδοντες τελευταία, να
παρεμβάλλονται των μαχητών και του κινδύνου». Ωστόσο, η  Jolly κατέληξε στο
συμπέρασμα ότι σε αυτό το πανέμορφο σχήμα υπάρχει μία εξαίρεση: «Οι μπα-
μπουίνοι της Thelma Rowell απλά τρέχουν μακριά στην ασφάλεια των δέντρων, ο
καθένας με τη δική του ταχύτητα, πράγμα που σημαίνει ότι τα ισχυρότερα αρσε-
νικά προπορεύονται και τα θηλυκά και τα βρέφη ακολουθούν ασύντακτα»1. Στην
περίπτωση αυτών των μπαμπουίνων, όπως δήλωσε αργότερα η ίδια η Rowell, δεν
συμβαίνει τίποτα ηρωικό2.

Η Jolly επίσης αναφέρει ότι στους μπαμπουίνους της Rowell, τα νεαρά αρσενικά
αποσπούν την προσοχή των γηραιότερων αρσενικών περισσότερο από τα νεαρά
θηλυκά, γεγονός που δεν έχει καταγραφεί ποτέ σε κάποιο άλλο είδος μπαμπουί-
νου3. Το πιο περίεργο πράγμα όμως προκύπτει από τη σύγκριση που κάνει η Jolly
στην κοινωνική συμπεριφορά αυτών των μπαμπουίνων με την αντίστοιχη όσων
έχουν παρατηρηθεί μέχρι στιγμής σε όλες τις προηγούμενες μελέτες. Στην ομάδα
της Rowell,  τα αρσενικά ήταν εξαιρετικά φιλειρηνικά: σχημάτιζαν μια συνεκτική
ομάδα και «ήταν συνεχώς ενήμερα για τις κινήσεις των άλλων, αλλά σχεδόν χωρίς
να εκφράζουν επιθετική συμπεριφορά»4.

Οι εκκεντρικοί αυτοί μπαμπουίνοι είχαν παρατηρηθεί από τις αρχές της δεκαε-
τίας  του  1960  στο  δάσος  Ishasha  στην  Ουγκάντα,  από  την  πρωτευοντολόγο
Thelma Rowell. Από τις πρώτες κιόλας περιγραφές, οι παρατηρήσεις της Rowell
βρίσκονταν σε έντονη αντίθεση με εκείνες των συναδέλφων της που εργάζονταν
με παρόμοια ζώα5. Οι μπαμπουίνοι της δεν ήταν απλά ειρηνικοί, αλλά κατά έναν
περίεργο τρόπο τα αρσενικά δεν ήταν καν ανταγωνιστικά. Υπήρχε πολύ θετική ή
φιλική αλληλεπίδραση. Η επιθετικότητα ήταν σπάνια, ακόμα και σε χώρους σίτι-
σης: Οι μπαμπουίνοι δεν έκλεβαν τρόφιμα ο ένας από τον άλλο σχεδόν ποτέ.

Μια τυπική μέρα ενός ενήλικα μπαμπουίνου στο δάσος Ishasha περιλαμβάνει
μεγάλες  περιόδους  κοινωνικοποίησης,  παιχνίδια και  αμοιβαία περιποίηση  (απο-
μάκρυνση παρασίτων και καθάρισμα πληγών). Φυσικά παρουσιάζονται κάποιες
εντάσεις μεταξύ των αρσενικών, αλλά αυτές εκφράζονται κυρίως με την απουσία
καλλωπισμού  μεταξύ  τους  και  με  συχνή  ανταλλαγή  χειρονομιών  «ευγένειας»  ή

1. Jolly, Α., The Evolution of Primate Behavior, Macmillan Publishing, New York, 1972, σελ. 73. 
2. Συνέντευξη της Thelma Rowell, Ιούνιος 2003. Αυτή η συνέντευξη πραγματοποιήθηκε τον Ιούνιο του

2003  κατά  τη  διάρκεια  της  δημιουργίας  ενός  ντοκιμαντέρ  (Vinciane  Despret  and  Didier  Demorcy,  «Non
Sheepish Sheep», 2005) για την έκθεση «Making things public. Atmospheres of Democracy»· ZKM της Καρλσ-
ρούης, Γερμανία, άνοιξη 2005.

3. Jolly, A., The Evolution of Primate Behavior, σελ. 250.
4. Jolly, A., The Evolution of Primate Behavior, σελ. 181. 
5. Rowell, Τ., The Habit of Babbons in Uganda (1964), στο Proc. E. Afr. Acad.,Vol. II, Forest-living baboons in

Uganda, J. Zool. London, 1966, σελ. 149. 

1



«συμβιβασμού». «Η κυρίαρχη εντύπωση που έδιναν τα αρσενικά», συμπέρανε η
Rowell, «ήταν η ενεργή συνεργασία»6.

Μέχρι σήμερα οι μπαμπουίνοι περιγράφονταν ομόφωνα ως εξαιρετικά ανταγω-
νιστικοί, έντονα επιθετικοί (μεταξύ τους) και ασχολούμενοι κυρίως με τσακωμούς
για τροφή ή θηλυκά. Αυτή η εικόνα του πολύ επιθετικού και πολύ ανταγωνιστικού
ζώου, στην πραγματικότητα προέρχεται από τις παρατηρήσεις που έκανε ο ζωο-
λόγος Solly Zuckerman7 στην αποικία των μπαμπουίνων Αμαδρυάς στον ζωολογικό
κήπο του Λονδίνου, στα τέλη της δεκαετίας του 1920. Η ιστορία εκείνης της αποι-
κίας επηρέασε σημαντικά την κατασκευή αυτής της εικόνας και τις θεωρίες που
αντιπροσώπευε για την κοινωνική οργάνωση των πρωτευόντων θηλαστικών: Από
τους εκατό μπαμπουίνους, ως επί το πλείστον αρσενικούς, που ίδρυσαν την αποι-
κία  το 1925,  είκοσι  επτά ενήλικες  έχασαν τη ζωή τους  κατά τη διάρκεια  των
πρώτων έξι μηνών, με την πλειονότητα να φέρει σημάδια πληγών που υποδεί-
κνυαν  πρόσφατη συμμετοχή  σε  καβγά.  Το  1927  τριάντα  ενήλικα  θηλυκά  προ-
στέθηκαν στον εναπομείναντα πληθυσμό: τα πράγματα έγιναν ακόμα χειρότερα
και ξέσπασαν μάχες μεταξύ των θηλυκών.

Σήμερα  αντιλαμβανόμαστε  ότι  η  αποικία  περιείχε  πάρα  πολλά  ζώα,  ξένα
μεταξύ  τους,  σε  έναν  χώρο  πάρα  πολύ  μικρό  και  με  δυσανάλογο  πληθυσμό
ανάμεσα στα δύο φύλα.  Ωστόσο,  ο  Zuckerman  πίστευε  ότι  έβλεπε «κανονική»
συμπεριφορά και με τις παρατηρήσεις του διατύπωσε μια γενική άποψη της κοι-
νωνικής οργάνωσης των πρωτευόντων θηλαστικών: Τα σεξουαλικά ένστικτα ήταν
οι κολώνες της ομάδας, ο σεξουαλικός ανταγωνισμός ήταν το θεμέλιο της κοινω-
νίας τους8.

Από τις παρατηρήσεις του Zuckerman, αναπτύχθηκε μια θεωρία που έμελλε να
γίνει  χαρακτηριστικό  γνώρισμα  της  πρωτευοντολογίας:  Η  επικράτηση-ιεραρχία
είναι η πιο σημαντική αρχή της κοινωνικής οργάνωσης κάθε πρωτεύοντος. Η επι-
κράτηση ορίστηκε ως προτεραιότητα πρόσβασης στα επιθυμητά αγαθά και βασί-
στηκε στις μαχητικές ικανότητες9. Ωστόσο, τελικά ο σκοπός της επικράτησης ήταν
να μειώσει το πλήθος των επιθετικών συμπεριφορών μέσα στην ομάδα· από τη
στιγμή  που  καθιερωνόταν  η  ιεραρχία,  η  επίβλεψη  και  η  αποφυγή  αλληλεπι-
δράσεων αντικατέστησαν τους καβγάδες για τα επιθυμητά αγαθά. Η κυριαρχία
είχε επίσης επιλεκτικά πλεονεκτήματα: από τη στιγμή που στα επιθυμητά αντικεί-
μενα περιλαμβάνονται  και  τα θηλυκά που βρίσκονται  σε οίστρο,  η επικράτηση
συνεπάγεται την αύξηση του αριθμού των απογόνων για τα αρσενικά. Σύμφωνα
με αυτή τη θεωρία, τα θηλυκά μέλη δεν είχαν παρά υποδεέστερο κοινωνικό ρόλο
και βαθμίδα στην ιεραρχία. «Οι αρσενικοί μπαμπουίνοι κρατούν πάντα τους θηλυ-
κούς υποταγμένους», έγραψε ο Zuckerman, «και σε πολλές περιπτώσεις η στάση
ενός θηλυκού είναι άκρως παθητική»10.

Σε μεταγενέστερες έρευνες σε πληθυσμούς είτε υπό αιχμαλωσία είτε ελεύθε-
ρους στη φύση, το ενδιαφέρον των επιστημόνων για τη θεωρία της επικράτησης
συνέχισε να αυξάνεται· επίσης, διατήρησαν την πεποίθησή τους σχετικά με την
κοινωνική ασημαντότητα των θηλυκών. Αυτές οι απόψεις της κοινωνικής οργάνω-

6. Rowell, T., Social Behaviour of Monkeys, Penguin Books, Harmordsworth, 1972, σελ. 44.
7. Ο Solly Zuckerman γεννήθηκε στη Νότια Αφρική και έκανε τις μελέτες του στον ζωολογικό κήπο του

Λονδίνου, όπου ήταν ερευνητής ανατομίας στις αρχές της δεκαετίας του 1930.
8. Zuckerman, S., The Social Life of Monkeys and Apes (1932), Routledge, Λονδίνο, 1981, σελ. 218-219. 
9. Washburn, S. και DeVore, I., Social Behavior of Baboons and Early Man, Social Life of Early Man, Methuen,

Λονδίνο, 1962, σελ. 95.
10. Zuckerman, S., ό.π. σελ. 237. 

2



σης  των  πρωτευόντων  εξακολουθούν  να  υφίστανται  στα  κείμενα  των  πλέον
σημαινόντων πρωτευοντολόγων μέχρι και στα τέλη της δεκαετίας του 1950: ο βιο-
λογικός ανθρωπολόγος Sherwood  Washburn,  που  παρατηρούσε  μπαμπουίνους
στη Νότια Ροδεσία, και ο μαθητής του Irven DeVore, που εργαζόταν στην Κένυα,
έγραψαν ότι «τα κύρια χαρακτηριστικά της κοινωνικής οργάνωσης του μπαμπουί-
νου [...] προέρχονται από ένα πολύπλοκο πρότυπο κυριαρχίας μεταξύ των ενήλι-
κων αρσενικών, που συνήθως εξασφαλίζει τη σταθερότητα και τη συγκριτική ηρε-
μία εντός της ομάδος, τη μέγιστη δυνατή προστασία για τις μητέρες και τα βρέφη,
καθώς  και  τη  μεγαλύτερη  πιθανότητα ανατροφής  των απογόνων από τα πιο
ισχυρά αρσενικά»11.

Όπως σημειώνει  η Donna Haraway, φιλόσοφος της επιστήμης, η επικράτηση
έγινε για τους πρωτευοντολόγους ό,τι ήταν η συγγένεια για τους ανθρωπολόγους:
«ταυτόχρονα το πιο μυθικό, πιο τεχνικό και επιστημονικό εννοιολογικό εργαλείο
ενός πεδίου»12. Η Rowell ανέφερε ότι η ιεραρχική επικράτηση ήταν τόσο ευρέως
αποδεκτή, που ακόμα και σε ομάδες στις οποίες τα συνήθη κριτήρια κατάταξης
δεν ήταν προφανή, χρησιμοποιήθηκε η έννοια της «λανθάνουσας κυριαρχίας» για
να εξηγήσει τα εμφανή κενά σε ένα κατά τα άλλα καθολικό φαινόμενο. Αν ανα-
τρέξουμε στους μπαμπουίνους της Rowell, ίσως τώρα μπορούμε να δώσουμε μια
πλήρη εξήγηση της ιδιορρυθμίας τους. Σε όλες τις μελέτες παρατηρήθηκε το ίδιο
μοτίβο οργάνωσης: Οι κοινωνίες των μπαμπουίνων ήταν αντροκεντρικές, ανταγω-
νιστικές ως προς τα θηλυκά και την τροφή, πολύ επιθετικές, αυστηρά οργανω-
μένες και ιεραρχικές. Οι κοινωνικοί ρόλοι διανέμονταν βάσει φύλου: Τα αρσενικά
ήταν ηγέτες, υπερασπιστές και φύλακες, ενώ τα θηλυκά περιγράφονταν ως αφο-
σιωμένες  μητέρες  και  σεξουαλικά  διαθέσιμες  για  τα  αρσενικά  κατά  ιεραρχική
σειρά, μα πάντα μικρής κοινωνικής σημασίας.

Στην ομάδα της Rowell δεν φαινόταν μόνο ότι οι μπαμπουίνοι ζουν ειρηνικά και
αρμονικά, με ελάχιστη έως και μηδενική εκδήλωση ανταγωνισμού, αλλά επίσης δεν
παρατηρήθηκαν ιεραρχικές δομές. Δεν παρατηρήθηκαν ούτε μεταξύ των αρσενι-
κών, ούτε –ακόμα πιο αναπάντεχα– μεταξύ αρσενικών και θηλυκών. Για την ακρί-
βεια, τα θηλυκά φάνηκε να κατέχουν εκείνο τον ρόλο που όλες οι άλλες μελέτες
θεωρούσαν ως τον κυρίαρχο αρσενικό ρόλο. Ενώ σε όλες τις ομάδες τα αρσενικά
ήταν οι ηγέτες, στην ομάδα της Rowell η καθημερινή διαδρομή καθοριζόταν από
τα γηραιότερα θηλυκά.  Σε κάθε άλλη περίπτωση τα αρσενικά βρίσκονταν στο
κέντρο της ομάδας. Στους μπαμπουίνους της Rowell, τα θηλυκά ήταν εκείνα που
ενεργούσαν  ως  επίκεντρο  της  κοινωνικής  δραστηριότητας  της  ομάδας.  Ήταν,
στην πραγματικότητα, ο πυρήνας της.

«Αντιθετότητα»
Γίνεται  λοιπόν  να  φανταστούμε  ότι  αυτά  τα  ζώα  έχουν  προσβληθεί  από

κάποιου είδος «αντιθετότητα» [contrariness], αυτό που έκτοτε αποκαλείται από
ορισμένους  πρωτευοντολόγους «φαινόμενο Thelma»;13  Φυσικά, η «αντιθετότητα»
στην  πραγματικότητα είχε  χρησιμοποιηθεί  για  να χαρακτηρίσει  μια  ανθρώπινη
ευρετική συσκευή, την πρακτική του συλλογισμού «σκέψεις αντίθετες με εκείνες
που επί του παρόντος είναι αποδεκτές»· μα τότε πώς μπορούμε να καταλάβουμε

11. Εισαγωγή της Jolly, Α., The Bad Old Days of Primatology?, στο Primate Encounters: Models of Science,
Gender and Society, Strum, S. and Fedigan, L., (επιμ.), University of Chicago Press, Σικάγο, 2000, σελ. 78.  

12. Haraway, D., Primates Visions, Verso, Λονδίνο, 1992, σελ. 164. 
13. Strum, S., Science Encounters, στο Strum, S. and Fedigan, L., ό.π., σελ. 484. 

3



εάν οι σκέψεις του συλλογισμού ενός επιστήμονα, εναντιωμένες στον γενικό τρόπο
σκέψης, μπορούν να οδηγήσουν τα ζώα να συμπεριφέρονται περίεργα ή απροσ-
δόκητα;

Κάποιος θα μπορούσε να κλείσει αυτή τη συζήτηση αναφέροντας τα επιχειρή-
ματα που έθεσαν στις μελέτες τους ειδικοί της επιστήμης, που συμπεραίνουν ότι
τα ζώα καθοδηγούνται από τις προσδοκίες όσων τα μελετούν. Θυμόμαστε την
έκπληξη που προκάλεσε στον  Bertrand Russell η υψηλή συχνότητα εναρμόνισης
της συμπεριφοράς των ζώων, με εκείνη που ανέμεναν οι παρατηρητές14. Πριν από
τον  Rousseau δεν ήταν παρά άγρια θηρία, τα οποία μετέπειτα εναρμονίστηκαν
στο δόγμα του περί ευγενών αγρίων. Κατά τη βικτωριανή περίοδο, οι πίθηκοι ήταν
ενάρετα μονογαμικοί· κατά τη διάρκεια της μεταφροϋδικής σεξουαλικά απελευθε-
ρωμένης εποχής, κάποιος μπορούσε να νιώσει αποτροπιασμό για τη σημαντική
υποβάθμιση των ηθικών τους σταθερών.

Εάν  υιοθετήσουμε  αυτό  το  πλαίσιο  έρευνας,  τα  ίχνη  μάς  οδηγούν  να  υπο-
θέσουμε πως όταν ο παρατηρητής είναι γυναίκα, οι θηλυκοί μπαμπουίνοι διεκδι-
κούν έναν κοινωνικό ρόλο, ενώ οι αρσενικοί ενεργούν λιγότερο ηρωικά και σίγουρα
πιο ειρηνικά. Η «αντιθετότητα» της Rowell μπορεί να αποδοθεί στο ζήτημα του
φύλου.  Το  1963 ο  Zuckerman είχε  επιβεβαιώσει  ότι  «μεταξύ των εργαζομένων
στον τομέα αυτό, η προσωπική ιδιοσυγκρασία και το φύλο του παρατηρητή μπο-
ρούν να αποτελέσουν σημαντικό παράγοντα στον καθορισμό, για παράδειγμα, της
ανταγωνιστικής συμπεριφοράς που παρατηρείται και αναφέρεται σε ομάδες πρω-
τευόντων»15.

Οι πρωτευοντολόγοι Shirley Strum και Linda Fedigan, στην εισαγωγή του βιβλίου
τους,  Primate  Encounters,  σημείωσαν  μια  σημαντική  αλλαγή  στην  ερμηνεία  της
συμπεριφοράς των πρωτευόντων: «Έχουμε μετακινηθεί από μια γενική θεώρηση
ότι η κοινωνία των πρωτευόντων περιστρέφεται γύρω από τα αρσενικά και βασί-
ζεται στην επιθετικότητα, στην κυριαρχία και στην ιεραρχία, προς μια πιο περί-
πλοκη σειρά επιλογών που βασίζονται στη φυλογένεση, την οικολογία, τη δημο-
γραφία, την κοινωνική ιστορία και σε τυχαία γεγονότα. Η σημερινή εικόνα της κοι-
νωνίας των πρωτευόντων, [...] θα ήταν μια ισχυρή αντίστιξη με την προηγούμενη
άποψη. Θα τονίσει τη σημασία των θηλυκών στην κοινωνία, θα δώσει έμφαση σε
τακτικές εκτός της επιθετικότητας (ιδίως εκείνων που στηρίζονται στην κοινωνική
φινέτσα και τη διαχείριση των σχέσεων) και θα υποστηρίξει πως η ιεραρχία είτε
μπορεί είτε δεν μπορεί να έχει μια θέση στην κοινωνία, αλλά ότι τα αρσενικά και
τα θηλυκά είναι εξίσου ικανά για ανταγωνισμό και ιεράρχηση»16.  Οι συγγραφείς
προσθέτουν ότι αυτές οι αλλαγές έχουν προκαλέσει μεγάλο ενδιαφέρον στις ιστο-
ρικούς του φεμινισμού, καθώς και στα μέσα μαζικής ενημέρωσης, επειδή έχουν
συνδεθεί  με  έναν  προκλητικό  ισχυρισμό:  ότι  οι  γυναίκες  επιστήμονες  έπαιξαν
σημαντικό ρόλο στην αναθεώρηση της εικόνας του πρωτεύοντος θηλαστικού.

Πολλοί παρατηρητές από το πεδίο της πρωτευοντολογίας και των επιστημονι-
κών σπουδών, έχουν τονίσει ότι οι γυναίκες παρατηρούν διαφορετικά. Για μερι-
κούς, η υπομονή που χαρακτηρίζει τις γυναίκες, τις καθιστά ιδανικούς παρατηρη-
τές17. Ο διάσημος παλαιοανθρωπολόγος Louis Leakey σκόπιμα επέλεξε να στείλει

14. Russell, B., An Outline of Philosophy, Allen & Unwin, Λονδίνο, 1927. 
15. Εισαγωγή από την Rowell, Τ., Variability in the Social organization of Primates, Primate Ethology, Morris,

D. (επιμ.), Weidenfield & Nicolson, Λονδίνο, 1967, σελ. 222.
16.  Strum, S. and Fedigan, L., Introduction, Strum and Fedigan, ό.π., σελ. 5. 

17. Σχετικά με το θέμα, βλέπε: Schiebinger,  L., Has Feminism changed Science?, Harvard University Press,

4



στο πεδίο μελέτης γυναίκες –την Jane Goodall στις αρχές της δεκαετίας του 1960
και αργότερα τις Diane Fossey και Birute Galikas– γιατί υπέθετε ότι ήταν καλύτεροι
παρατηρητές  και  ανέπτυσσαν  ισχυρότερους  συναισθηματικούς  δεσμούς  με  τα
υποκείμενα της έρευνάς τους, τα ζώα18. Αυτό το χαρακτηριστικό έχει υποστηρι-
χτεί σε μεγάλο βαθμό από το λεγόμενο «φαινόμενο National Geographic», το οποίο
«είχε κάνει πολλά για να δημιουργήσει τον μύθο σύμφωνα με τον οποίο η μελέτη
των πρωτευόντων είναι ένα είδος μητρικής δραστηριότητας»19. Αυτή η αντίληψη
οδηγεί  στην ιδέα ότι  οι  γυναίκες είναι  καλύτερες στην παρατήρηση των ζώων,
επειδή έχουν μια ιδιαίτερη σχέση με τη φύση.

Η φεμινίστρια  Donna Haraway προτείνει ένα άλλο επιχείρημα: ότι «η ενοποιη-
τική κεντρική ιδέα των γυναικών στην πρωτευοντολογία, είναι ο μεγάλος βαθμός
δυσπιστίας σε γενικεύσεις και η ισχυρή τους προτίμηση σε εξηγήσεις επαρκείς σε
εξειδίκευση,  πολυμορφία,  πολυπλοκότητα  και  συνάφεια.  Σκεφτείτε  την  Jane
Goodall, την Thelma Rowell, την Alison Jolly, την Phyllis Jay και την Suzanne Ripley
στη  δεκαετία  του  1960»20.  Μπορούμε  σίγουρα  να  βρούμε  κάποιες  ομοιότητες
ανάμεσα στη Thelma Rowell και σε εκείνες τις λίγες γυναίκες που μελετούσαν πρω-
τεύοντα θηλαστικά στις αρχές της δεκαετίας του 1960. Για παράδειγμα, η Jolly
συγκρίνεται συχνά με την Rowell, γιατί και οι δυο έχουν υπογραμμίσει21 το γεγονός
ότι, όσον αφορά τις γενικεύσεις στην συμπεριφορά των πρωτευόντων που βασί-
ζονταν σε πολύ λίγες έρευνες στο πεδίο, με τα λόγια της Rowell, «το οικοδόμημα
στηρίζεται πάνω σε πάρα πολύ λεπτούς πυλώνες»22. Δεν είναι τυχαίο ότι η Jolly,
όταν εξέτασε τα αποτελέσματα των μελετών για τα πρωτεύοντα, υπογράμμισε με
ενθουσιασμό  τις  πολυτέλειες  των  μπαμπουίνων  που  περιγράφει  η  Rowell.  Η
Jeanne Altmann μπορεί επίσης να συγκριθεί με τη Rowell23: Η Rowell δεν κατέδειξε
απλώς ότι οι θηλυκοί μπαμπουίνοι είναι ο πυρήνας της ομάδας, αλλά τόνισε επί-
σης τη σημασία της υιοθέτησης της οπτικής γωνιάς των θηλυκών πιθήκων, δεδο-
μένου ότι έχει τη δύναμη να αμφισβητήσει τις κοινώς αποδέκτες εξηγήσεις24.  Η
Altmann, από την πλευρά της, πρότεινε νέες μεθόδους δειγματοληψίας που ενθαρ-
ρύνουν την ένταξη των θηλυκών ως αντικείμενο έρευνας. Κοινά χαρακτηριστικά
αναφέρονται, επίσης, μεταξύ της Goodall και της Rowell: Συγκεκριμένα, και στις
δυο αποδίδεται το γεγονός ότι κατάφεραν να μετατοπίσουν το ενδιαφέρον της
πρωτευοντολογίας από τη δυναμική της ομάδας στην ατομικότητα των πιθήκων,
μια προσέγγιση πολύ διαφορετική από αυτή της ηθολογίας25. Επιπλέον, στην αρχή
της δεκαετία του ’60, η Phyllis Jay περιέγραψε τα αρσενικά μιας ομάδας γκρίζων
πιθήκων της Langur στην Κεντρική Ινδία ως ειρηνικά και ήρεμα που ζούσαν σε
τέλεια αρμονία – η κυριαρχία δεν ήταν ιδιαίτερα ορατή ή σημαντική στη ζωή των

Κέιμπριτζ, 1999.
18. Πρέπει να σημειώσουμε, ότι η υπόθεση αυτή αποκαλύπτει  κάποιες συνδέσεις της παράδοσής μας

ανάμεσα στις γυναίκες, στη φύση και στα συναισθήματα. Βλέπε Despret,  V., Our Emotional Makeup, Other
Press, Νέα Υόρκη, 2004 και Haraway, D., Primates Visions, ό.π..

19. Fedigan, L., Science and the Successful Female: Why There Are so Many Women Primatologists, Αmerican
Anthropologist, τχ. 96, 1994, σελ. 529-540. 

20. Haraway, D., Primate Visions, σελ. 397, υποσ. 13.
21. Haraway, D., Primate Visions, ό,π., σελ. 124.  
22. Rowell, T., Variability in the Social Organization of Primates, ό.π., σελ. 220. 
23. Η Jeanne Altmann ήταν μαθηματικός, η οποία δούλευε στον τομέα της πρωτευοντολογίας, μαζί με τον

πρωτευοντολόγο σύζυγό της, Stuart Altmann.  
24.  Rowell,  T., Introduction.  Mothers,  Infants  and  Adolescents,  Female  Primates:  Studies  by  Women

Primatologists, Small, Μ. (επιμ.), τχ. 16, Νέα Υορκή, 1984. 
25. Haraway, D., Primate Visions, ό.π., σελ. 301. 

5



γκρίζων  πιθήκων. Όπως  και η  Rowell,  δήλωσε  ότι  τα  θηλυκά  αποτελούν  τον
πυρήνα της κοινωνικής ζωής της ομάδας26. Αξίζει να σημειωθεί, ότι παρόλο που η
Shirley Strum εμφανίστηκε περισσότερο από μια δεκαετία αργότερα, αμφισβήτησε
το κυριαρχικό μοντέλο των μπαμπουίνων με εξίσου εικονοκλαστικές παρατηρή-
σεις27.

Όλες αυτές οι γυναίκες είχαν ένα κοινό χαρακτηριστικό: κράτησαν μια αυθε-
ντική στάση στον τομέα τους. Μπορεί άραγε αυτές οι οριακές θέσεις να συνδέο-
νται με το φύλο του επιστήμονα; Ας αφήσουμε αυτή την υπόθεση στην εξέταση
των γεγονότων που οδήγησαν την Thelma Rowell σε ετερόδοξες θέσεις.

Τι εστί γυναίκα πρωτευοντολόγος
Αρχικά, η  Thelma Rowell  δεν φιλοδοξούσε να γίνει  πρωτευοντολόγος28.  Γεννή-

θηκε το 1935 στο Μπράντφορντ του Γιόρκσαϊρ, σπούδασε ζωολογία στο Πανεπι-
στήμιο του Κέμπριτζ και σκόπευε να δουλέψει με τρωκτικά. Στις αρχές της δεκαε-
τίας του 1960, μετά την ολοκλήρωση της διατριβής της με θέμα τη μητρική συμπε-
ριφορά των χρυσών χάμστερ, ο ζωολόγος Robert Hinde την προσκάλεσε να εργα-
στεί  ως  βοηθός  έρευνας  στο  εργαστήριο  Madingley  του  Πανεπιστημίου  του
Κέμπριτζ. Στη συνέχεια άρχισε να εργάζεται με αιχμάλωτους πιθήκους και μαζί με
τον Hinde ανέλαβε μια σειρά  μελετών για τη σχέση μητέρας-βρέφους.

Το 1961 έστειλε ένα άρθρο με τα ευρήματά της στο Zoological Society of London
Journal, με την ασαφή υπογραφή Τ.Ε. Rowell. Οι αρμόδιοι εντυπωσιάστηκαν και
προσκάλεσαν την Rowell  από το Κέμπριτζ για να πραγματοποιήσει  μια ομιλία·
αλλά όταν  ανακάλυψαν ότι  η  Τ.Ε.  Rowell  ήταν  στην  πραγματικότητα γυναίκα,
υπήρξε κάποια αμηχανία. Της επέτρεψαν να δώσει τη διάλεξη, αλλά όχι και να δει-
πνίσει με τους υπόλοιπους. Η λύση ήταν να της προτείνουν να καθίσει πίσω από
μια κουρτίνα, χωρίς να έχει οπτική επαφή με τους υπόλοιπους, και να δειπνήσει.
Εκείνη αρνήθηκε.

Αυτό το ανέκδοτο σχηματίζει μια καλή εικόνα της κατάστασης που αντιμετώπι-
ζαν οι γυναίκες στον τομέα της ηθολογίας, ιδιαίτερα εκείνες που επιθυμούσαν να
ακολουθήσουν ακαδημαϊκή καριέρα. Εκείνη τη περίοδο δεν υπήρχε θέμα πρόσλη-
ψης γυναικών στα πανεπιστήμια. Οι γυναίκες μπορούσαν, ωστόσο, να πάρουν
επιδοτήσεις για έρευνα. Αυτό έκανε και η Rowell.

Το 1962 ο σύζυγός της, ένα νευροηθολόγος, πήρε μια έδρα στο Πανεπιστήμιο
του Μακερέρε στην Ουγκάντα και εκείνη τον ακολούθησε. Αποφάσισε να συνεχί-
σει τις μελέτες της στον τομέα των πρωτευόντων και ξεκίνησε μια μελέτη στους
Ανούβιους μπαμπουίνους σε μια δασώδη περιοχή του Κουίν Ελίζαμπεθ Παρκ, στο
δάσος Ishasha.  Οι  μπαμπουίνοι  συνήθισαν την παρουσία της  Rowell  και  εκείνη
άρχισε  την  έρευνά της,  περνώντας  δύο  εβδομάδες  με  τους  μπαμπουίνους  και
άλλες δύο στην Καμπάλα, όπου εργαζόταν με αιχμάλωτους πιθήκους. Ο κύριος
στόχος της έρευνάς της ήταν να συγκρίνει την κοινωνική συμπεριφορά των άγριων
μπαμπουίνων  με  εκείνη  των  φυλακισμένων  και  να  προσπαθήσει  να  βρει  έναν
τρόπο αξιολόγησης των διαφορών τους. Η έρευνα αυτή άνοιξε νέα μονοπάτια με

26. Βλ. Jolly, Α., Variability in the Social organization of Primates, ό.π., σελ. 181 και Strum and Fedigan, ό.π.,
σελ. 12. 

27. Η Strum έδειξε ότι η αρσενική επένδυσή σε ιδιαίτερες σχέσεις με τα θηλυκά ήταν πιο επικερδείς έναντι
την κατάταξη ενός αρσενικού στην κλίμακα της ιεραρχίας.

28. Αναλογιζόμενοι τον αυξανόμενο αριθμό των γυναικών πρωτευοντολόγων κατά τη δεκαετία του 1980,
κάποιοι  σχολιαστές  υπαινίχθηκαν  ότι  η  επιλογή  της  πρωτευοντολογίας  είναι  συνδεδεμένη  με  το  φύλο
(Fedigan, L., Science and the Successful Female, στο American Anthropologist, τ. 96, τχ. 3, 1994, σελ. 529-540).

6



δύο τρόπους: Όσον αφορά την περίπτωση των αιχμάλωτων πιθήκων, η Rowell
εφηύρε εξελιγμένα κλουβιά, σχεδιασμένα να μειώνουν σημαντικά το άγχος και τον
ανταγωνισμό μεταξύ των ζώων. Κατασκεύασε μεγάλα κλουβιά,  τα οποία μέσω
μιας  σειράς  στερεών  χωρισμάτων  παρείχαν  κάλυψη,  τοποθετημένα  με  τέτοιο
τρόπο ώστε κάθε ζώο, αν το επιθυμεί, να μπορεί να μην βρίσκεται στο οπτικό
πεδίο των συντρόφων του· η ομάδα μπορούσε να υποδιαιρεθεί με πιο  πολύπλο-
κους τρόπους. Επίσης, μερίμνησε να τους δίνονται περισσότερες από μία πηγές
τροφής και νερού, έτσι ώστε να μειωθεί ο ανταγωνισμός. Όσον αφορά τους ελεύ-
θερους μπαμπουίνους, θα έμενε μαζί τους για πέντε χρόνια, διάστημα εξαιρετικά
μεγάλο για εκείνη την εποχή.

Εδώ υπάρχει  άλλο  ένα  κοινό  χαρακτηριστικό  των γυναικών στον  τομέα  της
μελέτης των πρωτευόντων στις αρχές της δεκαετίας του 1960: όλες παρέμειναν
στο πεδίο περισσότερο καιρό από την πλειονότητα των ανδρών. Η υπόθεση σύμ-
φωνα με την οποία οι  γυναίκες  ήταν καλύτεροι  παρατηρητές  επειδή ήταν πιο
υπομονετικές ή πιο συναισθηματικά συνδεδεμένες με τα ζώα τους, αξίζει και μια
ελαφρώς διαφορετική ερμηνεία: Οι γυναίκες είχαν παρατηρήσει άλλα πράγματα,
επειδή είχαν μείνει περισσότερο με τα ζώα τους. Η υπόθεση «έμειναν περισσότερο
επειδή ήταν γυναίκες» είναι  βέβαια σωστή, υπό την προϋπόθεση να δοθεί  μια
ιστορική  και  κοινωνική  σημασία  στη  λέξη  «γυναίκα»,  δεδομένου  ότι  δεν  είχαν
πρόσβαση σε ακαδημαϊκές θέσεις.

Η μεγαλύτερη παραμονή στο πεδίο είχε σημαντικές συνέπειες. Η Rowell ήταν σε
θέση να επιτύχει  μια  απροσδόκητη εγγύτητα,  δεδομένου ότι  η  εξοικείωση επι-
τρέπει  στενότερη  παρακολούθηση  και  καλύτερη  ικανότητα  αναγνώρισης  των
ατόμων της ομάδας. Ας πάρουμε για παράδειγμα την εικονοκλαστική πρόταση της
Rowell, σύμφωνα με την οποία τα θηλυκά αποτελούν τον πυρήνα της κοινωνικής
οργάνωσης. Εδώ θα μπορούσε κάποιος να υποθέσει ότι αυτό συνέβαινε επειδή η
Rowell ήταν και αυτή γυναίκα και έδειξε ενδιαφέρον για τα θηλυκά. Τα πράγματα
όμως είναι λίγο πιο περίπλοκα. Η υπόθεση του κεντρικού ρόλου των θηλυκών,
στην πραγματικότητα προήλθε από μια εντελώς απροσδόκητη παρατήρηση: Στην
ομάδα της Rowell δεν είχε παραμείνει κανένα ενήλικο αρσενικό για όλο το χρονικό
διάστημα  της  μελέτης·  συνεχώς  μετακινούνταν  από  τη  μια  ομάδα  στην  άλλη.
Μέχρι τότε οι πρωτευοντολόγοι είχαν την πεποίθηση ότι τα άτομα παραμένουν
στην ίδια ομάδα για ολόκληρη τη ζωή τους. Κανένας επιστήμονας δεν είχε μείνει
αρκετό καιρό στο πεδίο –ή δεν ήταν αρκετά εξοικειωμένος με τα ζώα ώστε να
είναι σε θέση να αναγνωρίζει τα άτομα– έτσι ώστε να μπορεί ανιχνεύει τις νομαδι-
κές κινήσεις των αρσενικών.

Το εύρημα αυτό θα μπορούσε να αμφισβητήσει ριζικά όλες τις αποδεκτές ιδέες
για την κοινωνική οργάνωση των μπαμπουίνων: Πράγματι, η Rowell κατέληξε στο
συμπέρασμα  ότι  εάν  τα  αρσενικά  δεν  παραμένουν  ποτέ  σε  μια  ομάδα περισ-
σότερο από μερικές εβδομάδες ή λίγους μήνες, σίγουρα δεν μπορούν να αποτε-
λέσουν τον πυρήνα της ομάδας. Ποιος μπορεί, επομένως; Στο ερώτημα απαντούν
οι παρατηρήσεις της Rowell: Όλα τα ζώα της ομάδας επιδίωκαν επανειλημμένα
την περιποίηση των θηλυκών, τα οποία, λόγω αυτού, ενεργούσαν ως το επίκεντρο
της κοινωνικής δραστηριότητας της ομάδας. Ο ρόλος αυτός ενισχύεται από το
ενδιαφέρον όλων των μπαμπουίνων στα μικρά βρέφη, τα οποία είναι, φυσικά, με
τις μητέρες τους. Στο ίδιο πνεύμα, μπορεί κανείς να καταλάβει γιατί τα μεγαλύ-
τερα θηλυκά κατέχουν ηγετικό ρόλο στην καθημερινή αναζήτηση τροφής. Εξάλ-

7



λου, ποιος ξέρει  πού να βρει  σύκα σε ιδιαίτερες εποχές και νερό σε περιόδους
ξηρασίας, σε μια συγκεκριμένη περιοχή; Εκείνοι που έχουν ζήσει όλη τους τη ζωή
σε αυτό το περιβάλλον και έχουν μάθει όλα του τα μυστικά από τις μητέρες και
γιαγιάδες τους. Εκείνοι είναι τα θηλυκά.

Η κυριαρχία δεν είναι πρόβλημα των αρσενικών;
Μας έχει  απομείνει  ακόμα η  δυσεπίλυτη ιδιορρυθμία  των μπαμπουίνων της

Ishasha: Δεν ήταν επιθετικά ανταγωνιστικοί και, πάνω απ’ όλα, δεν παρουσίαζαν
την άκαμπτη ιεραρχική επικράτηση που ήταν  χαρακτηριστική όλων των πρω-
τευόντων ειδών. Εδώ εμφανίζεται πάλι η υπόθεση της επίδρασης του φύλου του
παρατηρητή.  Έχουμε ήδη αναφερθεί  στην περιγραφή της Phyllis  Jay,  κατά την
οποία οι αρσενικοί γκρίζοι πίθηκοι της Langur είναι ειρηνικοί και ήρεμοι,  και για
τους οποίους η επικράτηση δεν είναι ιδιαίτερα σημαντική. Επίσης, είναι άξιες ανα-
φοράς οι πρώιμες περιγραφές της Goodall, στις οποίες οι χιμπατζήδες της αλληλε-
πιδρούν ομαλά και σχηματίζουν μια αρμονική ανοιχτή κοινωνία29. Θα πρέπει λοι-
πόν τότε να γίνει δεκτό το επιχείρημα του Zuckerman, ότι ο τρόπος μελέτης ή
ερμηνείας, των ανταγωνιστικών και επιθετικών συμπεριφορών των πρωτευόντων,
μεταξύ αντρών και γυναικών διαφοροποιείται;30

Στην πραγματικότητα, η Rowell επέλεξε μια ριζικά διαφορετική πορεία. Φυσικά,
το αν είναι ή όχι τα ζώα ανταγωνιστικά, το αν είναι ή όχι αυστηρά και ιεραρχικά
οργανωμένα,  στην  πραγματικότητα  εξαρτάται  από τον  παρατηρητή.  Ωστόσο,
όπως δείχνουν οι θεωρίες αυτές, αυτό δεν επηρεάζει τον παρατηρητή στο πώς
ερμηνεύει και αντιλαμβάνεται υποκειμενικά την κατάσταση. Η εξήγηση της Rowell
είναι  πιο  προκλητική  και,  πάνω απ’ όλα,  πιο  ριζοσπαστική:  Η  ιεραρχία  στην
πραγματικότητα δεν είναι τίποτα άλλο παρά αποτέλεσμα της παρατήρησης. Με
άλλα λόγια, η ιεραρχική επικράτηση υπάρχει μόνο εάν τη δημιουργήσει ο παρατη-
ρητής. Είναι ένα τεχνούργημα.

Η Rowell εξήγησε ότι,  σε συνθήκες αιχμαλωσίας, οι ιεραρχίες αναπτύσσονται
υπό δύο προϋποθέσεις: Όταν οι πίθηκοι είναι εντελώς άγνωστοι μεταξύ τους και
όταν στερούνται ευκολίες που έχουν στην άγρια φύση. Για παράδειγμα, ιεραρχική
συμπεριφορά μπορεί να προκληθεί από τη μείωση του διαθέσιμου χώρου ή από
την  πρόκληση  ανταγωνισμού  στα  ζώα  λόγω  τροφής.  Αυτός  ακριβώς  είναι  ο
τρόπος που συνήθως πραγματοποιούνται τα πειράματα κυριαρχίας. «Ο πειραμα-
τιστής θα αναφέρει ότι οι μελέτες του έδειξαν σχέση κυριαρχίας μεταξύ των πιθή-
κων, ενώ στην πραγματικότητα αυτές (οι μελέτες) την προκάλεσαν»31. Στην φύση,
η διαδικασία είναι  παρόμοια. Ας επισημάνουμε ότι  πριν από την πρακτική της
εξοικείωσης,  η  συγκεκαλυμμένη  μέθοδος  που χρησιμοποιούσαν οι  πρωτευοντο-
λόγοι  για  να επιτευχθεί  κάποια  (σχετική)  εγγύτητα  με  τα  ζώα τους  (σε  πολύ

29. Λέω πρώιμη περιγραφή,  αφού οι περιγραφές των χιμπατζήδων θα αλλάξουν δραματικά στα τέλη
της δεκαετίας του ’60 – βλέπε περαιτέρω για μια αληθοφανή υπόθεση. 

30. Είναι σημαντικό εδώ να υπενθυμίσουμε στους αναγνώστες ότι στις αρχές του 1930, ο Clarence Ray
Carpenter παρατήρησε τους πιθήκους Αλουάτα στο νησί Μπάρα Κολοράντο του Παναμά και δήλωσε ότι οι
συγκεκριμένοι πίθηκοι σπάνια απειλούσαν ο ένας τον άλλο. Οι μπαμπουίνοι Chacma, που παρατηρήθηκαν
από τον Ronald Hall στις αρχές του 1960 στη Νότια Αφρική, συμπεριφέρονταν, σύμφωνα με την Rowell,
πολύ περισσότερο σαν τους «δικούς της» μπαμπουίνους παρά σαν εκείνους που παρατήρησαν οι Washburn
και DeVore ... «έτσι θεωρήθηκε ότι ανήκαν σε διαφορετικό είδος». Rowell, Τ.,  Forest Baboons- A Recantation,
αδημοσίευτο άρθρο  για  το  Baboon  Field  Research:  Myths  and  Models,  Συνέδριο  του  Wenner-Green
Foundation , 25 Ιούνιου - 4 Ιούλιου 1978. 

31. Rowell, Τ., The Concept of Social Dominance, Behavioral Biology, τχ. 11, 1974, σελ. 136. 

8



σύντομο χρονικό διάστημα), ήταν η πρόβλεψη32. Αυτή η άγνωστη στους επιστήμο-
νες μέθοδος, άλλαξε τη συμπεριφορά των ζώων. Για παράδειγμα, οι μπαμπουίνοι
που περιγράφονταν ως επιθετικοί μεταξύ τους και ως εμπλέκομενοι σε συχνές
αλληλεπιδράσεις  κυριαρχίας,  στην  πραγματικότητα  ανταγωνίζονταν  για  μικρά
κομμάτια τροφής που ρίχνονταν από τον παρατηρητή. Η Rowell τονίζει ότι στην
ταινία που έκανε στο Ναϊρόμπι ο Αμερικανός μελετητής Irven DeVore για τους
μαθητές του, «ο σχολιασμός επισημαίνει ξεκάθαρα την κεντρική θέση του κυρίαρ-
χου αρσενικού. Εάν απενεργοποιήσετε τον ήχο, είναι πιθανότερο να αντιληφθούν
οι μαθητές τα φιστίκια που πετάγονται κατά τη διάρκεια του γυρίσματος. Το επί-
κεντρο, στην περίπτωση αυτή, ορίστηκε από την τροχιά των φιστικιών, τα οποία
ως επί το πλείστον ανακόπτονται από τα ενήλικα αρσενικά»33.

Η Rowell συμπέρανε, αναφερόμενη ρητά στο έργο του DeVore το 1964, πως
είναι πολύ πιθανό πολλά από τα χαρακτηριστικά που θεωρούνταν ότι ανήκουν
στο κανονικό ρεπερτόριο των μπαμπουίνων, στην πραγματικότητα να σχετίζο-
νται με την τεχνητή διατροφή. Ένα τέτοιο χαρακτηριστικό είναι ο υψηλός βαθμός
επιθετικότητας  και  η  προφανής  ιεραρχία  ανάμεσα  στα ενήλικα  αρσενικά,  που
παρουσιάστηκε στους μακάκους και τους μπαμπουίνους που ταΐστηκαν, αλλά δεν
εκδηλώθηκε  στους  μπαμπουίνους  της  Ishasha  που  δεν  τους  τάισαν34.  Οι  μπα-
μπουίνοι της Ishasha, επομένως, δεν ήταν τόσο εκκεντρικοί: είχαν απλά παρατη-
ρηθεί από μια προσεκτική πρωτευοντολόγο. Και οι άλλοι μπαμπουίνοι μαρτυρούν
μόνο ένα πράγμα: Η αυστηρή ιεραρχία δεν είναι τίποτα άλλο από την απάντηση
του ζώου στην κοινωνική αναταραχή που δημιουργήθηκε στο περιβάλλον του·
είναι απάντηση στο ανταγωνιστικού τύπου στρες που επέβαλλαν οι παρατηρη-
τές.

Μέχρι τότε, κανένας ερευνητής δεν είχε αμφισβητήσει την ύπαρξη κυριαρχίας·
κάτι κατανοητό, δεδομένου ότι αυτή η έννοια ήταν ο πυλώνας όλων των μοντέλων
οργάνωσης των πρωτευόντων. Ας μην ξεχνάμε ότι  η έννοια της «λανθάνουσας
κυριαρχίας»  χρησιμοποιήθηκε  για  τις  ομάδες  στις  οποίες  τα  συνήθη  κριτήρια
κατάταξης δεν ήταν προφανή. Στο πλαίσιο αυτό, η  Rowell ήταν εικονοκλάστης.
Δεν μπορούμε να παραμελήσουμε το γεγονός ότι και άλλες γυναίκες θα επέκριναν
τη θεωρία της ιεραρχικής επικράτησης: Η Alison Jolly δεν έδειξε να αμφισβητεί την
ιδέα καθαυτή, αλλά αμφισβήτησε την άποψη ότι η επιθετική κυριαρχία είναι καθο-
λική στα πρωτεύοντα35. Στη δεκαετία του 1970 η Shirley Strum θα υιοθετήσει μια
πιο ριζοσπαστική θέση, υποστηρίζοντας ότι η ιεραρχία είναι ένας μύθος. Άλλες
φεμινίστριες επιστήμονες, όπως η Fedigan, επίσης θα επικρίνουν το μοντέλο. Δεν
θα έπρεπε λοιπόν να υποθέσουμε πως η γυναικεία ιδιότητα μπορούσε να κάνει
ορισμένες επιστήμονες πιο καχύποπτες,  όσον αφορά αυτή τη θεωρία; Εδώ θα
μπορούσε να διατυπωθεί μια υπόθεση από την οπτική της φεμινιστικής θεωρίας:
Το γεγονός ότι κάποια γυναίκα επιστήμονας έχει πέσει θύμα σεξισμού –όντας υπο-

32.  Σύμφωνα με  την  Rowell,  αυτό  μπορεί  να εξηγήσει  την  ιστορική αλλαγή στις  αντιλήψεις  για  την
κοινωνική δομή των χιμπατζήδων που μελετήθηκαν από την ομάδα της Goodall:  Ενώ κάθε ιστορία στην
αρχή  της  παρουσίαζε  θαυμασμό  για  την  ειρηνική  φύση  των  χιμπατζήδων,  στη  συνέχεια  ολοένα  και
περισσότερες ιστορίες ανέφεραν επιθετικότητα».  Οι προμήθειες τροφής υπογράμμιζαν προοδευτικά τον
ανταγωνισμό ανάμεσα στους χιμπατζήδες και δημιουργούσαν κοινωνικές αναταραχές. (Συνέντευξη· η Rowell
αναφέρεται στην έρευνα της Margaret Power, The Egalitarian: Human and Chimpanzee Cambridge University
Press, Κέιμπριτζ, 1991).

33. Rowell, T., A Few Peculiar Primates, Strum and Fedigan, ό.π., σελ. 61.
34. Rowell, T., Social Behaviour of Monkeys, ό.π., σελ. 72.  
35. Jolly, Α., The Evolution of Primate Behavior, ό.π., σελ. 172. 

9



δεέστερη μέσα σ’ ένα αυστηρό πατριαρχικό σύστημα– μπορεί να δώσει στις γυναί-
κες επιστήμονες ένα «επιστημολογικό προνόμιο»36. Αυτή η οπτική φέρει μια οξεία
ευαισθησία και  δημιουργεί  μια  κριτική συνείδηση σχετικά με τον τρόπο που οι
άντρες επιστήμονες προτιμούν μοντέλα βασισμένα στην ανταγωνιστικότητα και
την  κυριαρχία.  Χωρίς  αμφιβολία,  αυτή  η  κρίσιμη  συνειδητοποίηση  οδήγησε  τη
Thelma Rowell να θέσει το ερώτημα αν το είδος μας,  δεν «συνδέεται περισσότερο
από συχνά με ιεραρχικές σχέσεις, τουλάχιστον όσον αφορά τους άντρες, οι οποίοι
έχουν γράψει τα περισσότερα σχετικά με αυτό το θέμα;»37.

Μια εναλλακτική πρόταση, που προκύπτει από την ιδία θεωρία της φεμινιστι-
κής οπτικής, στο μέτρο της ιδιόμορφης πρακτικής της Rowell, μπορεί να είναι πιο
πειστική. Ας θυμηθούμε ότι η δυσπιστία της Rowell στη θεωρία της ιεραρχικής επι-
κράτησης, έχει τις ρίζες της σε μια κριτική ανάλυση των εμπειρικών συνθηκών της
έρευνας. Σύμφωνα με φεμινίστριες θεωρητικούς, αυτό το χαρακτηριστικό συνδέε-
ται με το φύλο του επιστήμονα: Οι γυναίκες είναι πιο προσεκτικές με τις εμπειρι-
κές συνθήκες της γνώσης. Είναι αλήθεια ότι οι επιστήμονες θα μπορούσαν να απα-
ντήσουν ότι αυτά τα ευρήματα μάλλον ανήκουν στην τεχνογνωσία των καλών επι-
στημόνων και δεν είναι ζήτημα φύλου. Ωστόσο, δεν μπορούμε να αγνοήσουμε το
γεγονός ότι η Rowell δεν επέμεινε απλά στο γεγονός ότι η ιεραρχία και ο ανταγωνι-
σμός είναι συνέπειες των καταστάσεων κατά τις οποίες τα ζώα υποβάλλονται σε
συνθήκες στρες, αλλά φρόντισε επίσης να υπάρξουν οι καλύτερες δυνατές συνθή-
κες για τα ζώα που μελετούσε· με την επινόηση για παράδειγμα των εξελιγμένων
κλουβιών, βελτίωσε σημαντικά την ευημερία των αιχμάλωτων μπαμπουίνων της.
Μερικές φεμινίστριες έχουν ισχυριστεί επίσης ότι οι τρόποι που ασκούν επιστήμη
οι  γυναίκες,  θα μπορούσαν να σχετίζονται  με  την «εργασία φροντίδας»  (caring
labor):  μια  γνώση  που  είναι  ταυτόχρονα  εντελώς  «βυθισμένη  στον  πρακτικό
κόσμο» και προσηλωμένη στις απαιτήσεις εκείνων που μελετούν38. Μια γνώση που
υφαίνει  αισθήματα  αγάπης,  ευαισθησίες,  συμπαγείς  και  υλικές  συνθήκες,
σώματα...  Μια  πρακτική  που,  πάνω  απ’ όλα,  εμπεριέχει  αυτόν  τον  οποίο
ρωτάει39. Ωστόσο, αυτό το χαρακτηριστικό δεν περιορίζεται σε γυναίκες επιστή-
μονες. Η αντίθεση που θα μπορούσε να αντληθεί μεταξύ των δύο φύλων εντοπίζε-
ται  σε παρόμοιες  γραμμές μεταξύ της επιστημονικής γνώσης και  σε  αυτό που
αποκαλούμε «ανεπίσημη γνώση»: η γνώση των κατόχων των ζώων, των εκπαιδευ-
τών των ζώων και των εκτροφέων40. Και για αυτούς, η γνώση και η φροντίδα είναι
άρρηκτα συνδεδεμένες μεταξύ τους. Γνωρίζουμε μόνο ό,τι πραγματικά μας ενδια-
φέρει· φροντίζουμε πραγματικά αυτό που γνωρίζουμε καλά41.

36. Βλέπε τη δουλεία της Sandra Harding, Brake, S. and Puig de la Bellacasa, M., «Building Standpoints», και
Wylie, A., «Why Standpoint Matters» στο Harding, S. (επιμ.), The Feminist Standpoint Theory Reader, Routledge,
Νέα Υόρκη, 2004.

37. Rowell, Τ., The concept of social Dominance, σελ. 132. 
38. Ruddick, S., Maternal Thinking as Feminist Standpoint, Harding, σελ. 163. 
39. Stengers, Ι., Power and Invention. Situating Science, University of Minnesota Press, 1997.  
40.  Όσον  αφορά  αυτό  το  θέμα,  διάβασε  την  δουλεία  του  ειδικού  στα  ζώα  των  τσίρκο  και  των

ζωολογικών κήπων Henri Hediger,  H., Les animaux sauvages en captivité. Introduction à la biologie des jardins
zoologiques, Payot, Παρίσι, 1953. Βλέπε επίσης Haraway, D., The Companion Species Manifesto: Dogs, People,
and Significant Otherness, Prickly Paradigm press, Σικάγο, 2003.

41. Despret, V., The Body We Care for. Figures of Anthropo-Zoo-Genesis, στο Berg, M. and Akrich, M. (επιμ.)
Bodies on Trial:  Performances and Politics in Medicine and Biology, τχ. 10,  2004,  σελ. 111-134.  Ας τονίσουμε
απλά  ότι  η  σύγκριση  με  άτυπους  τρόπους  γνώσης  μπορεί  να  παρακάμψει  έναν  ουσιώδη  ορισμό  του
γυναικείου τρόπου σκέψης και να διευρύνει σημαντικά τον ορισμό του φύλου.

10



Πέρα από τα πρωτεύοντα
Αυτή είναι η κύρια σταθερά της δουλειάς της Rowell: Πάντα κατέβαλε έντονη

προσοχή στις συνθήκες που επιτρέπουν στο ζώο να αναπτύξει ένα πλήρες, ευέλι-
κτο και ποικίλο ρεπερτόριο. Αυτή η μέριμνα ήταν πρωταρχική όταν σύγκρινε τη
συμπεριφορά  των  πιθήκων  σε  καθεστώς  αιχμαλωσίας  αφενός  και  στην  άγρια
φύση  αφετέρου·  ήταν  το  επίκεντρο  της  κάθε  εικονοκλαστικής  της  θέσης  και,
κυρίως, της τελευταίας της έρευνας – της τελευταίας ετεροδοξίας.

Το 1968 η Rowell έφυγε από την Ουγκάντα και το 1970 πήγε στην Καλιφόρνια.
Ύστερα από μια έρευνα στον ζωολογικό κήπο του Σαν Φρανσίσκο, μετακόμισε
στο Τμήμα Ζωολογίας στο UCB. Έμεινε στο Μπέρκλεϊ μέχρι την πρόσφατη συντα-
ξιοδότησή της το 1994, μοιράζοντας τον χρόνο της μεταξύ διδασκαλίας και εργα-
σίας πεδίου με διάφορους πιθήκους. Παρά το γεγονός ότι η τελευταία της μελέτη
στα τέλη του 1980 δεν είχε να κάνει με πρωτεύοντα, αναπαρήγαγε το σενάριο
που περιγράφεται στην αρχή αυτού του κεφαλαίου: Όπως οι μπαμπουίνοι της
Ishasha, αυτά τα ζώα φαίνονταν να αντιφάσκουν πλήρως ως προς το τι είναι ανα-
μενόμενο εκ μέρους τους. Ωστόσο, αυτή τη φορά, τα ζώα-επαναστάτες ήταν...
πρόβατα.

Σύμφωνα  με  τους  ηθολόγους,  τα  πρόβατα  είναι  οργανωμένα  υπό  αυστηρή
ιεραρχία: Το κυρίαρχο αρσενικό οδηγεί το κοπάδι, ακολουθούμενο από τα άλλα
αρσενικά  και  στη  συνέχεια  από  τα  θηλυκά42.  Εξίσου,  οι  σχέσεις  μεταξύ  των
ατόμων είναι πολύ απλές: Είναι ανταγωνιστικές και βασίζονται στο μοντέλο της
ιεραρχικής  επικράτησης.  Επιπλέον,  εκτεταμένες  μελέτες  είχαν  δείξει  πως  τα
πρόβατα στερούνται ένα βασικό προσόν, το οποίο μας αποτρέπει να είμαστε σε
θέση να τους δώσουμε τον τίτλο των «κοινωνικά εξελιγμένων»: δεν κάνουν μακρο-
πρόθεσμες σχέσεις43. Στα πρόβατα της Rowell, ωστόσο, το κοπάδι οδηγείται από
το γηραιότερο θηλυκό και όχι από κάποιο αρσενικό. Δεν υπάρχει ιεραρχία με τη
σύγχρονη έννοια του όρου. Ένα κριάρι μπορεί να καλέσει τα άλλα να το ακολουθή-
σουν, να σηκωθεί και να δείξει με τη μύτη του προς κάποια συγκεκριμένη κατεύ-
θυνση· κάποιες φορές θα το υπακούσουν,  κάποιες άλλες όχι44.  Επιπλέον,  στην
ομάδα της Rowell, τα πρόβατα κάνουν δεσμούς· τα αρσενικά δημιουργούν εξατο-
μικευμένα δίκτυα φιλίας –αισθητά κυρίως στην επιλογή σίγουρων «φίλων»– ενώ οι
συγκρούσεις  είναι  σπάνιες  και  περιορισμένης  διάρκειας.  Στην  πραγματικότητα,
εργάζονται σκληρά διατηρώντας τους δεσμούς και τη συνοχή της ομάδας – ιδιαί-
τερα κατά την περίοδο πριν από το ζευγάρωμα, όταν οι εντάσεις αυξάνονται. Επι-
πλέον,  φαίνεται  ότι  όταν  προκύπτουν  συγκρούσεις  τα  πρόβατα  εκδηλώνουν
συμπεριφορές όλο και περισσότερο φιλικές. Συχνά σταματούν να μαλώνουν για να
τρίψουν το κεφάλι και τα μάγουλά τους. Αυτές οι κινήσεις θα πρέπει, σύμφωνα με
την Rowell, να ερμηνευθούν ως συμφιλίωση. Ένα παρόμοιο τελετουργικό ανακαλύ-
φθηκε πρόσφατα από τον πρωτευοντολόγο Frans De Waal σε χιμπατζήδες45.

Η σύγκριση με τη συμπεριφορά των χιμπατζήδων δεν είναι επικίνδυνη: είναι
συνέπεια του ερευνητικού τρόπου καθαυτού. Η ετεροδοξία, αυτή τη φορά, δεν

42. Geist, V., Mountain sheep: A study in Behavior and Evolution, University of Chicago Press, Σικάγο, 1971.
43.  Βλέπε  για  παράδειγμα  Lawrence,  Α.,  Mother-daughter  and peer  relationships  of  Scottish  hill  sheep,

Animal Behavior, τχ. 39, 1990. 
44.  Rowell,  Τ.  και  Rowell,  C.A.,  The organization of  feral  Ovies  Aries Ram Groups in the Pre-rut  Period,

Ethology, τχ. 95, 1993, σελ. 213-232. Βλέπε επίσης Rowell, Τ., Till Death do us Part: Long-lasting Bonds between
Ewes and their Daughters, Animal Behaviour, τχ. 42, 1991, σελ. 681-682.

45. Rowell, Τ., The Ethological Approach Precluded Recognition and  Reconciliation, στο Aureli,  F. and De
Waal, F. (επιμ.), Natural Conflict Resolution, University of California Press, Μπέρκλεϊ, 2000, σελ. 227-229.

11



περιορίζεται  στην καταγεγραμμένη συμπεριφορά και  στην πρόκληση των θεω-
ριών: Η ετεροδοξία βρίσκεται μέσα στην ίδια τη μεθοδολογία. Η Thelma Rowell είχε
αποφασίσει να συμπεριφερθεί στα πρόβατα όπως στους χιμπατζήδες, να κάνει
στα πρόβατα ερωτήσεις που μέχρι σήμερα απευθύνονταν μόνο σε πρωτεύοντα
θηλαστικά. Μπορούμε να αξιολογήσουμε πόσο εικονοκλαστική ήταν η πρότασή
της, εξετάζοντας την αντίδραση των ειδικών στα πρόβατα που έπρεπε να ελέγ-
ξουν το άρθρο της, όταν προσπάθησε να δημοσιεύσει τα πρώτα αποτελέσματα
των μελετών της στις αρχές της δεκαετίας του 1990: Όλοι συγκλονίστηκαν από
αυτό που είδαν ως ανθρωπομορφισμό και δυσκολεύτηκαν να κατανοήσουν γιατί η
Rowell έδειξε  ενδιαφέρον  για  ερωτήματα  κοινωνικής  οργάνωσης46.  Η  προκα-
τάληψη  αυτών  των  ηθολόγων  αντανακλά  βαθιά  τις  αποδεκτές  ιδέες  για  τα
πρόβατα: Τα πρόβατα είναι κοινωνικά ηλίθια ενώ τα πρωτεύοντα είναι κοινωνικά
εξελιγμένα. Αλλά είναι πραγματικά ηλίθια; Αυτή η προκατάληψη μπορεί να είναι
απλώς μια συνέπεια του τρόπου με τον οποίο οργανώνονται οι έρευνες. «Έχουμε
δώσει πολλαπλές ευκαιρίες στα πρωτεύοντα: Όσο προοδεύει η έρευνα, τόσο πιο
ενδιαφέροντα γίνονται τα ερωτήματα για τους πιθήκους και τόσο περισσότερο τα
ζώα αυτά αποδεικνύονται περίτεχνα προικισμένα με κοινωνικές και γνωστικές ικα-
νότητες»47.  Αντίθετα,  τα  πρόβατα  έχουν  πέσει  θύματα  ερωτήσεων  ελάσσονος
σημασίας σε σχέση με την ικανότητά τους να οργανώνονται κοινωνικά. Επιπλέον,
με μια πιο προσεκτική εξέταση βλέπουμε αμέσως ότι  οι  συνθήκες κατέστησαν
πολύ δύσκολο για τα πρόβατα να μπορέσουν να αποδείξουν ότι έχουν εξελιγμένες
κοινωνικές συμπεριφορές: Το μεγαλύτερο μέρος της έρευνας πραγματοποιήθηκε
σε ομάδες που συγκροτήθηκαν για το πείραμα και που αποτελούνταν από ζώα
που αγοράζονταν για τον σκοπό αυτό και τα οποία δεν είχαν ξανασυναντηθεί.
Μόνο ένα θαύμα θα μπορούσε να επιτρέψει την δημιουργία δεσμών.

Με άλλα λόγια, η Rowell  θέλησε να δώσει στα πρόβατα μια καλύτερη δυνα-
τότητα να αποδειχτούν κοινωνικά πολυσύνθετα48: Δημιουργώντας μια ομάδα με
αρμονία  ως  προς  το  φύλο  και  την  ηλικία,  επιτρέποντάς  τους  να  αναπτύξουν
σχέσεις και εξασφαλίζοντας την απουσία άγχους – κυρίως δίνοντάς τους επιπλέον
τροφή διανεμημένη κατά τέτοιο τρόπο ώστε να μην δημιουργείται ανταγωνισμός49.
Η Rowell κατάλαβε ότι ένα φτωχό, στερεοτυπικό και υπεραπλουστευμένο ρεπερ-
τόριο δεν μπορεί να είναι τίποτε άλλο παρά το αποτέλεσμα ενός κακού περιβάλ-
λοντος. Οι μπαμπουίνοι το αποδείκνυαν αυτό επί σειρά ετών.

Πράγματι, οι σημερινές περιγραφές των μπαμπουίνων έχουν πολλές περισσότε-
ρες ομοιότητες με τους μπαμπουίνους της Ishasha παρά με τους μπαμπουίνους
που κυριαρχούσαν τόσο στους συντρόφους τους, όσο και στις θεωρίες της δεκαε-
τίας  του 1960 – όποιος  θέλει  μπορεί  να επιστρέψει  στην αρχή του παρόντος
κεφαλαίου και να ξαναδιαβάσει τις πρώτες γραμμές των Strum και Fedigan, όπου
περιγράφονται οι αλλαγές των μπαμπουίνων. Φυσικά, οι αλλαγές αυτές οφείλο-

46. Rowell, στο Strum and Fedigan, σελ. 69.

47. Συνέντευξη της Rowell. Βλέπε επίσης Rowell, Τ., The myth of Peculiar Primates, στο O. Box H. and R.
Gibso,  Κ.  (επιμ.),  Mammalian  Social  Learning:  Comparative  and  Ecological  Perspectives, τχ.  9,  Cambridge
University Press, Κέιμπριτζ, 1999.

48. Latour, Β., A Well Articulated Primatology: Reflections of a Fellow Traveler, στο Strum and Fedigan, ό.π.,
σελ. 367. 

49. «Αυτό που κάνω είναι να τοποθετώ τόσες λεκάνες όσα και τα πρόβατα, συν μια, έτσι ώστε κάθε
πρόβατο να μπορεί να έχει μια δική του, χωρίς να χρειαστεί να ανταγωνιστεί με κάποιο άλλο. Και οι λεκάνες
βρίσκονται χωριστά, για να μη φτάνεις τη μια από την άλλη. Και η ελπίδα μου ήταν ότι αυτό θα μείωνε την
πιθανότητα εκδήλωσης διαμάχης για τροφή, κάτι που δεν ήθελα να συμβεί». Rowell, συνέντευξη.  

12



νται και στο έργο πλήθους επιστημόνων: Δεδομένου ότι έχουν μάθει να θέτουν
άλλα  ερωτήματα,  δεν αντιλαμβάνονται  πλέον  τους  μπαμπουίνους  με  τον  ίδιο
τρόπο. Μιλώντας πιο ριζοσπαστικά, οι μπαμπουίνοι δεν συμπεριφέρονται με τον
ίδιο τρόπο επειδή οι επιστήμονες έχουν μάθει να θέτουν διαφορετικά ερωτήματα.
Μπορούμε ωστόσο να υποθέσουμε ότι τόσο η αλλαγή των ερωτήσεων όσο και ο
μετασχηματισμός της μεθοδολογίας είναι εν μέρει αποτέλεσμα της δουλειάς της
Rowell. Η έντονη προσοχή της στις συνθήκες του περιβάλλοντος επηρέασε σημα-
ντικά τους συναδέλφους της· η ανακατασκευή του κλουβιού με σκοπό να δίνεται
στα αιχμάλωτα πρωτεύοντα η ευκαιρία να εκδηλώσουν συμπεριφορές με ασυνήθι-
στο βάθος και πολυπλοκότητα, είναι επαναλαμβανόμενο θέμα στις συνεντεύξεις
της Haraway50.

Το αποτέλεσμα της δουλειάς της είναι βαθύτερο: Αυτό που έχει ονομαστεί ως
«φαινόμενο Thelma», η πρακτική του να συλλογίζεται κάποιος «αντίθετα στις απο-
δεκτές σκέψεις της εποχής του», οδήγησε την Rowell να αμφισβητήσει την εξου-
σιαστική ορθοδοξία των πρωτευοντολόγων: Την πεποίθηση ότι  οι  μπαμπουίνοι
είναι,  παντού και  πάντα,  ιεραρχικά οργανωμένοι  και  επιθετικά ανταγωνιστικοί.
Ισχυρίστηκε θαρραλέα ότι αυτές οι παρατηρήσεις δεν ήταν τίποτα περισσότερο
από το αποτέλεσμα των συνθηκών της έρευνας. Επιπλέον, η έμφαση στη μετα-
βλητότητα  της  συμπεριφοράς  τόσο  μεταξύ  των  ειδών  όσο  και  εντός  αυτών,
κατάφερε  τελικά  να  αμφισβητήσει  την  ύπαρξη του προτύπου,  που  είχε  τόσο
πολύ βάρος σε αυτό τον τομέα – σίγουρα όμως θα πρέπει να μιλήσουμε για συλλο-
γικό επίτευγμα, λαμβάνοντας υπόψη το ρόλο της Phyllis Jay, της Alison Jolly και
πολλών άλλων.

Φυσικά,  αν  μας  υπενθυμίσει  κάποιος  αυτό  που  διατύπωσε  η  Haraway,  ότι
δηλαδή η κεντρική ιδέα στον τρόπο με τον όποιο οι γυναίκες εφάρμοζαν την πρω-
τευοντολογία είναι η δυσπιστία σε γενικεύσεις και η ισχυρή προτίμησή τους για
εξηγήσεις  πλήρεις  σε  προσδιοριστικότητα,  ποικιλομορφία,  πολυπλοκότητα  και
συνάφεια, θα μπορούσαμε να συσχετίσουμε το «φαινόμενο Thelma» με το ζήτημα
του φύλου. Πράγματι, η ευρέως αποδεκτή παραδοχή της Haraway στους κύκλους
των πρωτευοντολόγων, θα μπορούσε να εξηγήσει επαρκώς την ετεροδοξία της
Rowell. Κάποιος θα μπορούσε ακόμα και να υποθέσει ότι η Rowell θα την αποδε-
χόταν. Αλλά σε αυτή την περίπτωση δεν θα λαμβανόταν υπόψη το «φαινόμενο
Thelma»: Η Rowell θα μπορούσε κάλλιστα να ερμηνεύσει την υπόθεση της Haraway
ως... μια ακόμα αποδεκτή θεωρία, αν όχι ως μια γενίκευση, η οποία θα έπρεπε
επίσης  να  αμφισβητηθεί.  Και  αυτό  κάνει,  όταν  η  ίδια  απαντά  στην  εν  λόγω
υπόθεση με αφοπλιστική απλότητα: «Αυτή ήταν η εκπαίδευση μου στο Κέιμπριτζ.
Μας  δίδαξαν  να  αμφισβητούμε  πάντα την  εξουσία:  Όσο πιο  αυταρχική  είναι,
τόσο περισσότερο πρέπει να την αμφισβητείς»51.

50. Primate Visions, ό.π., σελ. 398, υποσ. 16.
51. Συνέντευξη.

13



avocado.squat.gr

14


	Slide 1

