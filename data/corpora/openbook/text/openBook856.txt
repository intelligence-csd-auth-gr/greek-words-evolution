












































1



έργα της ίδιας:

παλάμη ανοιγμενη στον ήλιο. ποιήματα, λευκωσία 1964 
ώρες λευκωσίας. ποιήματα, λευκωσία 1967. 
χώμα της κύπρου. ποιήματα, λευκωσία 1971 
ο κύκλος της καταγγελίας, ποιήματα, άθήνα 1977, έπαι¬νος υπουργείου 
παιδείας 
παλάμη ανοιγμενη στον ήλιο. επιλογή από το ποιητικό έργο της. σόφια, 
1978 
οι περιπέτειες του χόπ-χόπ. παιδικό άφήγημα,
βοιιδαπέστη 1979 ανθολογία κυπριακής ποιησης, επιμελεια και εισαγωγή.
βουδαπέστη 1979 
ανθολόγηση δεκα κυπρίων ποιητών, έπιμελεια και
εισαγωγή, μούρσκα σόμποτα (σλοβενία 1979) 
ποιηση της έχει μεταφραστεί στα ρωσικά, βουλγαρικά, ούκρανικά, 
ούγγρικά, σλοβενικά, τουρκικά, πολωνικά, αραβικά

σχέδιο εξωφύλλου: 
σπύρος δημητριάδης 

2



ελλη παιονίδου

Τραγούδια
του χαμενου διοσμου

λευκωσία, 1979

3



4



πρόσφυγες

λύσανε τα σκαντάλια τους, τα μέλη αποσταμένα
έγειραν να ξεκουραστούν
σιγά σιγά, μην ακουστούν
βγήκανε τα φαντάσματα σεργιάνι, ένα ένα.
ετούτο βγήκε απ' τα προικιά της πρώτης θυγατέρας 
εκείνο από τη τσιμινιά 
και σμίχτηκε στη γειτονιά
με τις χαρούμενες φωνές πού κουβαλά ο αέρας.
φαντάσματα, φαντάσματα του χθεσινού μας κόσμου 
γιατί δε χάνεστε κι' εσείς 
μέσα στα βάθη της ψυχής
κι' αβάσταχτη μας φέρνετε ευωδιά χαμένου δυόσμου;

5



γυναίκα από τη μόρφου

μιλάς, κι είναι τα λόγια σου βγαλμένα 
σαν από χαλασμένο δίσκο γραμμοφώνου
 «στο σπίτι μου όλα νοικοκυρεμένα 
τυριά και λάδια, κι' οι πορτοκαλιές απλώνουν

χρυσά κλαδιά τριγύρω στην αυλή μου στο σπίτι μου...» και 
ξάφνου συννεφιάζεις 
πάλι και πάλι αποξεχάστηκες, καλή μου 
πικρό μαντήλι από την τσέπη βγάζεις

6



ρήνα της κερύνειας

χαμόγελο αποτύπωσες στο πρόσωπό σου 
χαμόγελο περήφανο, πού πίσω του μαστορικά 
κρύβει σεντούκια σκαλιστά, με μυστικά 
πανάρχαια, των αρχαίων νεκρών σου.

καράβι στόλισες βυζαντινό και πάει 
για την κερύνεια σου, εκείνο μόνο ξέρει, 
πραμάτεια μπόλικη έχει να φορτώσει, να σού φέρει, 
λεμονανθούς κι' αγιόκλημα τού μάη.

 

7



μετά την εισβολή

χαμογελούσανε κι oι δυο μεσ’ τη φωτογραφία 
(ο φωτογράφος ήξερε καλά να λέει αστεία) 
χρόνια χαμογελούσανε, στον τοίχο αγκαλιασμένοι 
μέχρι πού μπήκε ο χαλασμός, μέχρι πού μπήκαν ξένοι.

τώρα ή φωτογραφία τους καταμεσής στο δρόμο
 (το χέρι προστατευτικά της ακουμπάει στον ώμο) 
πάει η φωτογραφία πια, σκισμένη, πατημένη 
μα εκείνο το χαμόγελο πεισματικά πώς μένει...

8



μάνα του αγνοούμενου

τρεις χρόνους τον αναζητά με την καρδιά μολύβι 
τον τέταρτο στη μοίρα της, σαν τόσες άλλες, σκύβει, 
μα στο τραπέζι σαν τη δεις μια θέση να κρατά... 
«για τον ξενιτεμένο μου...» σού λέει, κι' αλλού κοιτά. 

9



γεια σου, παύλο λιασίδη

αποσταμένος, στο σκαλί της προσφυγιάς
 μάταια πασκίζεις, κείν' τη χούφτα της μαγιάς 
πού έχεις φέρει
να τη ζυμώσεις, σαν τη ζύμωνες εκεί 
και να τη ρίξεις μ’ ένα βρόκκο από ρακί 
σ' άλλο δευτέρι.

10



μετανάστης

τον ήλιο τον κυπριώτικο πήρε αγκαλιά 
και τράβηξε για μέρη ξένα 
πικρή συντρόφισσά του, ή προσφυγιά 
πίσω του, όνειρα κομματιασμένα.

δουλειά μερόνυχτα μπροστά στη μηχανή 
μια μηχανή πια κι' ή ψυχή του 
μα μπρος του πλέει ολόλευκο πανί 
και πάνω κεντημένο το νησί του.

11



γέρος από το λεοναρισσο

είχε ριζώσει η βράκα του στη γέννα γη 
εκατόν ένα χρόνους 
τί βάσανα, τί πόνους 
που τράβηξε για να ξεριζωθεί.

και τώρα εδώ, στη μητριά τη γη 
σκληρή, πεισματωμένη, 
η βράκα περιμένει
πίσω να πάει στη γέννα γη, για να θαφτεί.

12



τσιακκιλερή

σε πρόχειρο τσιμέντο τα όνειρα κτισμένα, 
σημαία το μαύρο φόρεμα, απλωμένο, 
αρρωστημένο ένα ηλιοτρόπιο, μαδημένο, 
μια πόλη! με σκοπό μονάχα ένα:

να ξηλωθεί, και τίποτα ας μη μείνει 
να ξεχυθούνε τα όνειρα στους δρόμους 
με τα βαριά δισάκια τους στους ώμους
 και πίσω! πίσω! κι' ό,τι θέλει ας γίνει.

 

13



καρπασία (από το αεροπλάνο)

πουλιού κορμί, που σου μάδησαν τα φτερά 
πουλιού από τερακότα 
ναταν σαν πρώτα
να σε σκαρφάλωνα με γόνατο ελαφρό 
κι' ύστερα μέσα στον αφρό 
της θάλασσάς σου
να ορμούσα με δεκάχρονου παιδιού χαρά 
και να σου φέρω πίσω ένα ένα τα φτερά 
ώ, καρπασία, μη φεύγεις, στάσου...

 

14



άγιος ιλαρίωνας

σαν το θεριό σέ μάντρωσαν μεσ’ στο κλουβί oι κουρσάροι κι' 
αλυσόδεσαν το θυμάρι
η ρήγαινα μαρμάρωσε, με ποιόν να κουβεντιάσει; 
το μήνυμα πού καρτερά ποτέ δε λέει να φτάσει.

 

15



προσφυγιά

ποιός να μας το ’λεγε: άνθρωποι δυό λογιώ 
σ' ένα κομμάτι γης
ποιός να μάς το ’λεγε: ένα μόνο φευγιό 
σφραγίδα μιας ζωής.

 

16



βροχή 1978

χοντρές σταγόνες πέφτουνε στη λεμεσό
ίδιες και στην κερύνεια, τάχα;
σίγουρα, τα σύννεφα δεν ξεχωρίζουν πώς μισό
κομμάτι γης διψά μονάχα.

17



βιασμένη

πώς σε περίμενε, έρωτα, μ' ολάνοιχτα τα χέρια, 
σε στόλιζε στον ύπνο της λεμονανθούς κι' αστέρια 
για δες την, σαπιοκάραβο, και πού να πάει ν' αράξει; 
γριά, πού μόλις έκλεισε σήμερα τα δεκάξη...

 

18



εγκλωβισμένοι

μα εκείνοι μείνανε, σ' αύτη την άκρη 
ποιός λογαριάζει πια γέλιο για δάκρυ, 
σαν φαροφύλακες σε καταιγίδα 
δείχνουν το δρόμο για την πατρίδα.

 

19



ένας θάνατος στη λάρνακα

λίγα προικιά κουβάλησε στην προσφυγιά: 
δυό χέρια για δουλειά, δάσος μαύρα μαλλιά 
κι' είκοσι χρόνων όνειρα, μια πυρκαγιά.

ή στέγη βάρυνε απ' την πίκρα την πολλή, 
σωριάστηκε μια αυγή, και πλάκωσε στη γη 
όνειρα, χέρια και μαλλιά... και μια μικρή κραυγή.

20



παναγιά η κυπριώτισσα

αναμαλλιάρα πήδηξε απ' το εικονοστάσι ή παναγιά, 
στην πλάτη βιαστικά το βρέφος της. τσιγγάνα, 
πήρε τούς δρόμους, το ρούχο της 
μακρύ και ξεσκισμένο.
γυναίκα απάντησε στο δρόμο μαυροφόρα. 
-η εκκλησιά μου πάει, είπε, η άγια τράπεζα 
όπου μοίραζα, καλή νοικοκυρά, κρασί κι' αντίδωρο 
κοινό αποχωρητήριο. τ' άγιο μου δισκοπότηρο 
πτυελοδοχείο αισχρό, 
δε με χωράει ο τόπος.

21



κι είπε η γυναίκα η μαυροφόρα.
-το σπιτικό μου πάει, το νυφικό
κρεβάτι μου κοινό αποχωρητήριο.
το πήλινο σταμνί με το θρουμπί
πτυελοδοχείο αισχρό.
μα με χωράει ο τόπος.
πέρασε, παναγιά, μεσ’ στο τσαντίρι μου
μπες να πλυθείς, ν’ αλλάξεις.
κι αν θες κερί σ' ανάβω. το κρατώ
απ’ της γιαγιάς της προγιαγιάς το νεκρικό κρεβάτι.
χίλιες γενιές βαστάει και δεν τελειώνει.
κι έκατσε η παναγιά να ξαποστάσει, η πενταγιώτισσα
η γλυκιώτισσα, η θεοσκέπαστη.
πήρε του ρούχου της την άκρη, σκούπισε
κρυφά και ταπεινά το μάτι,
η παναγιά ή κυπριώτισσα.

22



εγώ λαέ μου θα σου πω

καλά τα πλουμιστά λόγια και τα κεντίδια, 
καλές κι' oι μακρινές σιωπές, δίνουν κι' αυτές αξία. 
μα εγώ λαέ μου, θα σου πω, τα ίδια και τα ίδια
στη γλώσσα πούμαθες στις σκαλωσιές, στα καφενεία.

Θα σου μιλήσω για γροθιές σφιγμένες σα λιθάρι
για μάτια που πεισμάτωσαν, δε θέλουνε να κλάψουν 
και για καρδιές πού γίνηκαν στο στήθος μας κουβάρι, κουβάρι 
από δαδί ξερό, μια σπίθα και θ' ανάψουν.

θα σου μιλήσω για ψωμί πικρό πα’ στο τραπέζι 
και για κρασί σα ζίβανο ξινό, που σιγοβράζει 
θα σού θυμίσω δειλινά, μελί και πετιμέζι 
σ' ακρογιαλιές που λάμπανε στον ήλιο, σκέτο ατλάζι.

23



και θα σου πω: μην την ξεχνάς, λαέ, τη συφορά σου 
μην ησυχάσεις, και μην πεις, αυτά πάνε χαμένα 
με μάτια ορθάνοικτα θωρούν, για κοίτα, τα παιδιά σου 
και περιμένουν μιαν ευκή, λαέ μου, από σένα.

δώσ’ τους, λοιπόν, ευκή, βαθειά μέσα από την καρδιά σου 
που θάναι δροσερό νερό, να πίνουν σαν διψάνε, 
κι' αν χάθηκαν τα σπίτια σου, κι' αν πάνε τα καλά 
«πάλι με χρόνια με καιρούς, πάλι δικά μας θάναι».

 

24



το λιμανάκι της Κερύνειας

βαρκούλες, πλάι στ' όνειρο αραγμένες
και καφενεία - τάβλι κι' ανία -
στιγμές που χάνονταν στον ήλιο ναρκωμένες.
και ξάφνου τ’ όνειρό μας στήθηκε στον τοίχο! πολυβολεία - 
εύκολη η λεία – 
νεκρό το λιμανάκι, δίχως ήχο.

25



το σκυλί που έμεινε πίσω

το ξέχασαν, στην παραζάλη της φυγής – 
εξάλλου χώρο δεν είχε περίσσιο – 
το καφετί σκυλί έμεινε πίσω 
φύλακας άχρηστος της έρημής του γης.

τον τρίτο χρόνο οι άνθρωποι πολλά ξεχνούν 
βιοπάλη και συνήθεια γίνονται ένα 
μα τα σκυλιά, σαν είναι απελπισμένα 
θυμούνται, ψάχνουν, τι κι' αν τρέμουν ή πεινούν.

το καφετί σκυλί πήρε λοιπόν το δρόμο
οσμίζοντας βήμα το βήμα,
τού άπλωσε η καρδιά σίγουρο νήμα.
τους βρήκε, κι' έσπασε του διχασμού το νόμο.

26



μονόλογος της δεισδαιμόνας 
στη φαμαγκούστα

ανοίγω το παράθυρό μου κι αντικρίζω
το πρόσωπο μου μέσα στο δικό σου.
Τα ρούχα στις ταράτσες πετρωμένα
Τρεις χρόνους δίχως ζεστασιά κορμιού.
θυμήθηκαν οι γάτες τη γενιά τους
όταν η αυτοκράτειρα τις είχε για τα φίδια.
ανοίγω το παράθυρο μου να σε κουβεντιάσω.
στο πέτρινο καστέλο κλειδωμένη
κουβέντιαζα με τις φρικτές σκιές μου.
μωρουδιακά πουκάμισα κεντούσα
για να περνούν οι αιώνες.
αδικημένος ο δικός μας ρόλος απ' τον ποιητή, 
γυναίκες, βλέπεις.
μην τα φοβάσαι τα φαντάσματα και μας κρατάνε ζωντανές
ώσπου να ’ρθει η ώρα.

27



ήσουνα ζωντανό τζιτζίκι του καλοκαιριού
μέσα στις ασυλλόγιστες οικοδομές σου
που στέγαζαν περαστικούς φυγάδες.
πήγαιναν κι έρχονταν αυτοί, και πήγαιναν
κι' έφερναν κι' έπαιρναν πραμάτεια, πορτοκάλια,
λέξεις κι' αλλόκοτα έθιμα.
ήτανε κι' οι παλιοί τού ευαγόρα 
και του ονήσιλλου αγγελιαφόροι 
κι' οι άλλοι ύστερα, φυλές πολλές,
 πήγαιναν κι' έρχονταν τα χρόνια, τα παιδιά 
γίνονταν γέροι.
κι' εγώ κλεισμένη στο καστέλο μου κρυφάκουγα 
τα βήματά τους.

28



ανοίγω το  παράθυρό μου, μπαίνει 
η ψυχή μου στο σπίτι της βέρας.
τα ρούχα διπλωμένα στο κρεβάτι 
πάλιωσε ή μόδα τους.
ξύλινα φίδια οι κλιματσίδες
σφίγγουν απελπισμένα τα μπαλκόνια, μπαίνει
η ψυχή μου στο σπίτι του γιώρκου
αλαφιασμένα τ' άλογα της έγκωμης παίρνουνε δρόμο
στ’  αρχαίο καταφύγιο, μπαίνει η ψυχή μου 
στο σπίτι της μάρως. σταυρώνει
τους αγκώνες στο τραπέζι, 
την ’ποκοιμίζει η σιωπή.

29



εγώ και το κορμί μου. ένα καλώδιο φορτισμένο, 
το φύλο μου ανοικτή πληγή, 
στο κατσαρό του το κεφάλι πεταλούδα 
τρεμουλιαστή καρφίτσωσα την εφηβεία μου. 
έξω απ' την πόρτα μου σκλάβοι του τόπου, 
άκουγα την ανάσα τους κι' ανάπνεα. 
ήμουνα δίπλα σου, μα με ξεχνούσες 
μέσα στην παραζάλη σου.

30



μην  τα φοβάσαι τα φαντάσματα, είναι πολύ 
πιο φλύαρα απ' την ερημιά, και ξέρεις, 
κάποτε  νιώθουνε κι' αυτά, κάποτε περιμένουν 
παίρνουν εκδίκηση.

31



κυπριώτικο μοιρολόι

το μαύρο ράσο σου έγινε 
κρέπι μαύρου θανάτου 
εκεί που ήταν επίδεσμος
στο χείμαρρο του αιμάτου 
αυτής της γης, της μάνας μας,
δικής σου και δικής μας 
που τη μαχαίρωσαν σκληρά
κι' απανωτά οι εχθροί μας.

πολύ μας εσυνήθισες
τα βάρη να σηκώνεις 
τώρα βάρος ασήκωτο
σε μας πώς απιθώνεις; 
μας έμαθες τί είναι τιμή
και τί είναι περηφάνια 
βοήθα να τα θυμόμαστε
τώρα, μεσ' την ορφάνια.

32



μας πρόδιναν, δε λύγιζες,
μας πλήγωναν, κρατούσες, 
ακόμα και στο θάνατο
μπροστά χαμογελούσες, 
πώς να χωρέσει ο πόνος μας
μεσ' στη μισή πατρίδα 
’πο πού θ' αντλήσουμε ξανά 
δύναμη, πίστη, ελπίδα;

Δακρύζει ο πενταδάκτυλος,
και «στο καλό» σου γνέφει 
κι ύστερα με παράπονο
προς την κερύνεια στρέφει,
δακρύζει κι' η αμμόχωστος,
μέσα στην ερημιά της 
σα δεισδαιμόνα τραγική, 
ξέπλεκα τα μαλλιά της.

33



στη σαλαμίνα το κορμί
γέρνει η γριά καντάρα 
και ρίχνει μοιρολόι πικρό
και φοβερή κατάρα, 
κατάρα στους φονιάδες μας,
ο λαός βροντοφωνάζει 
πήζει το δάκρυ του η οργή, 
το κάνει αδρό χαλάζι.

μην ησυχάσεις, μη ξεχνάς
τον ορφανό λαό σου. 
δεν σου ταιριάζει ανάπαψη,
στο βήμα πάλι ορθώσου. 
τράβα, σ' ακλουθούμε εμείς
και πίσω μας το δίκιο 
το δίκιο ολόκληρης φυλής, 
περήφανο κι' αντρίκειο.

34



το δίκιο των παλικαριών,
χαμένων, σκοτωμένων 
το δίκιο των χιλιάδων μας
πικρών ξενιτεμένων
το δίκιο των μικρών παιδιών
με τα πελώρια μάτια 
που τους συντρίψαν τα όνειρα,
 τα κάνανε κομμάτια.

θα σηκωθούμε, και θα ζει
πάντα η δική σου εικόνα 
φλάμπουρο να μας οδηγεί 
μπροστά για τον αγώνα.

 

35



τραγούδι για το χαμένο χρόνο

και πάλι θυμήθηκα τις ολάνοιχτες πόρτες στη θάλασσα 
και τους γλάρους να μπαινοβγαίνουν μ' ένα ψάρι
στο στόμα.
τιναγμένα φτερά και πούπουλα γύρω από μια φωτιά
που σιγοκαίει και δεν εννοεί
να ξεροψήσει τις πληγές της εφηβείας.
η βροχή ποτίζει τις ρίζες μου
ασπρίζει τα κόκαλα των νεκρών
εισχωρεί στις μυστικές σπηλιές
εκείνης της ανεξήγητης καρτερίας.

36



και πάλι θυμήθηκα τις πορτοκαλιές 
με τους γερμένους κλώνους 
που πήρανε δρόμο, αύγουστο μήνα, κατακαλόκαιρο 
και τα παιδιά - χίλια παιδιά μελαχρινά, 
με κάρβουνα στα μάτια -
να σέρνουν πίσω τους την ποίηση φυλακισμένη
μέσα σε αθώες ζωγραφιές θανάτου.
αυτή ή βροχή, πολύ την τραβάει το τραγούδι μου
έτσι όπως ξάπλωσε ναρκωμένο από τον πυρετό
τόσων αιώνων που χώρεσαν μέσα σε μια στιγμή.
μαλάκωσαν τα φύλλα και πάνω τους
κάθισε σταυροπόδι η αρετή
σκεπασμένη με τα κουρέλια της. 

37



οι ακακίες στο μεταξύ κιτρίνιζαν κάθε άνοιξη 
ανοίγοντας και κλείνοντας το δρόμο 
στη ζωή που περνούσε 
κι' εμείς στον ύπνο νιώθαμε τα βήματα της 
σαν να περνούσε ο γαλατάς με το γάλα 
κάθε μέρα, την ίδια ώρα κι' άν 
τη χάσουμε σήμερα την προφτάνουμε αύριο, 
δε βαριέσαι, μεθαύριο, το ίδιο κάνει, 
και το αύριο, το μεθαύριο γίναν χαλίκια 
που τα πατούσαν τα παιδιά μας και μεγάλωναν 
μεγάλωναν γρήγορα, σταγόνες στο στυπόχαρτο. 
αυτή η ζωή μας: ένα δελτίο ειδήσεων 
με ζαλισμένους τίτλους. 

38



και τώρα; αρχίζουμε να μετράμε από 
την αρχή το χρόνο 
κάθε πρωί• προσπαθώντας ν' αγνοήσουμε
τον πενταδάκτυλο. 
κι' εσύ, έρωτα, πούρθες στη μέση της παράστασης 
σε ποιά γωνιά να σε χώσουμε να μην ακούς 
τους λυγμούς της αφροδίτης από πέρα στο βράχο της;

μα δε μπορεί,
κάπου θα βρίσκεται ό θησαυρός απ' τις πηκτές
αγρύπνιες μας. 
κι' όταν κοιτάζω τα παιδιά που παίζουν 
κυλώντας το ουράνιο τόξο στη βροχή 
γίνεσαι, χρόνε, γι' άλλη μια φορά θαλασσοπούλι 
που τρυπάς με το ράμφος σου το τζάμι μου.

39



το πάπλωμα από κροσιέ

τί σκέψεις, τί χαρές, τί αναστενάγματα κρυφά 
κέντησες με νημάτινη κλωστή 
καλή γιαγιά μου πεθαμένη... 
που είσαι εσύ
κι' αυτό στολίζει το κρεβάτι μου
κάθε του βελονιά και μυστικό
που μια ζωή δε μπόρεσα ν' ανακαλύψω.
καλότυχος εκείνος όπου φεύγοντας
πίσω του αφήνει ένα πάπλωμα
από κροσιέ.

40



γίνονται γάμοι

γίνονται γάμοι, βιάζονται οι γονιοί
μοιράζουνε προσκλήσεις, θυμούνται
εχθρούς και φίλους, ξεχνούν
το μαύρο ρούχο στη γωνιά.
γίνονται γάμοι, βιάζονται τα παιδιά
ν' αλλάξει πια τούτη η καταραμένη η γενιά
σαν άλλαζε τόσες χιλιάδες χρόνια
κι' ερχόντανε οι σύντομες χαρές
μεσ' στους πολέμους.
γίνονται γάμοι...

 

41



λεμεσός 78

κι' ή ζωή συνεχίζεται, στη μικρή 
πολιτεία μας μεγαλόπρεπα κτίρια 
δίπλα απ' τούς τάφους ας κτίσουμε, 
να μη ακούγονται άλλο οι νεκροί.

 

42



τα μεσάνυχτα το σπίτι μιλά

τα μεσάνυχτα το σπίτι μιλά.
ανοίγει τις φλέβες του, χύνει κρυφή μουσική,
λικνίζεται, πόσα πέρασε κι' είδε θυμάται, οι λέξεις
που πέσαν, μετέωρες στροβιλίζονται, κι οι ήχοι
καρφωμένοι στις γωνιές των επίπλων.
θυμοί, στεναγμοί και φωνές,
και πίσω από τη σιωπή τροπαιούχος ο θάνατος.
τα μεσάνυχτα το σπίτι μιλά. τυχερός
όποιος μπόρεσε ν' αρπάξει το νήμα
που αιωρείται, τού μαθαίνει πολλά - πιο πολλά
απ' τα βιβλία κι απ' τα λόγια, κι' από τη μουσική,
κι' απ’ τον πόλεμο, η σιωπή τού σπιτιού τα μεσάνυχτα,
παρουσιά ζωής που ελλοχεύει
πιο πίσω ακόμη απ' το θάνατο.

43



σε νέο ποιητή

όπου ή ποίηση θα κάνει το θαύμα εμείς περισσεύουμε, 
τραβιόμαστε στα παρασκήνια κι' εκείνη δουλεύει, οδηγεί, 
κατευθύνει 
την παράσταση.
όπου η ποίηση πηδάει το φράγμα 
παρασύρει κι' εμάς, τούς μικρούς εραστές πλάι της - πίσω 
της, μα ποτέ 
ποτέ εμπρός της.

λοιπόν, μάταια, μαθητευόμενε, θλίβεσαι, 
σαν η ποίηση θέλει θα σε πάρει 
- κι ας θαρρείς πώς την πήρες – 
να συντρίψετε ένα βασίλειο.
ίσως μόνο την δανείσεις λίγες λέξεις, μα κι' αυτές 
σού τις στρέφει περήφανα, είναι τίμια
στις συναλλαγές της. 
όπου η ποίηση θα κάνει το θαύμα παράτα τα όλα κι' 
υπάκουσε.

44



venus moravany

πώς αναδύθηκες από το δούναβη, αφροδίτη 
με τα κομμένα χέρια και τα πόδια; 
εδώ βασίλειο είναι του μεσαίωνα 
με θόλους από τυρκουάζ.

εσύ πώς βρέθηκες κάτω από το θαμπό ουρανό
και πού άφησες τ’ αστραφτερά σου βράχια;
ώ, κύπριδα, γιατί μ' ακολουθείς, με τις πληγές σου
και με τον άγριο πόθο σου για τη ζωή.
από τις απαλής μαρμάρινες καμπύλες σου
το αίμα κοχλάζοντας θα πεταχτεί της ράτσας μου.
για δες, τριγύρω σου μαντόνες με καμπυλωτούς λαιμούς
μ’ ένα νεκρό χριστό να ξεκουράζεται
στην απλωμένη τους ποδιά.
άκου, τριγύρω σου λέξεις από ασήμι κι από σμάλτο
κι' εσύ στο δούναβη καταμεσίς
βρεγμένα τα μαλλιά σου με νερό χωρίς αλμύρα.
οι σκέψεις σου πλυμένες κι οι πληγές.
κύπριδα, κύπριδα,
στη μπρατισλάβα τί μ’ ακολουθείς;

45



φθινόπωρο στη βουδαπέστη

μπρούντζινο τού φθινοπώρου το πρόσωπο
τ' αντίκρισα στη βουδαπέστη.
αχτίνα φεγγαριού πρέπει ν' ακούμπησε
στην άκρη τού τσιγγάνικου βιολιού κι' ευθύς
τρελούς ρυθμούς, πρωτόγνωρους
ξεκίνησε η ορχήστρα.
φθινοπωριάτικη βροχή από φύλλα και νερό
κυλά στο δούναβη.
μέσα της έχασα τις έγνοιες μου
και τώρα ψάχνω να τις βρω
να τις ξαναφορέσω για να περπατήσω.

46



ψηφιδωτά της πάφου

το βάδισμα ένιωσα της Θεοδώρας
στο χέρι ακουμπισμένης του κινύρα.
λίγο πιο κει ο χριστός το καρπερό
βαρέλι του διόνυσου ευλογεί
κι' η αφροδίτη ψάλλει χαμηλοβλεπούσα
καλόγρια τ' αϊ γιωρκού.
σαστίζουν τα στρουθιά τσιμπολογώντας
τις πέτρινες ρόγες του σταφυλιού.
προσεύχεται ό ξανθός περιηγητής μπροστά
στ' αρχαίο κουζί με τα όστρακα.
κι' εμείς ασθμαίνουμε να τα προφτάσουμε όλα 
και δεν προφτάνουμε τη μαργαρίτα. 

47



ΠΕΡΙΕΧΟΜΕΝΑ

Σελ.
1. πρόσφυγες   5
2. γυναίκα από τη μόρφου   6
3. ρήνα της κερύνειας   7
4. μετά την εισβολή   8
5. μάνα του αγνοούμενου   9
6. γεια σου, παύλο λιασίδη 10
7. μετανάστης 11
8. γέρος από τό λεοναρισσο 12
9. τσιακκιλερή 11
10. καρπασία (από το αεροπλάνο)  14
11. άγιος ιλαρίωνας  14
12. προσφυγιά  16
13. βροχή 1978  17
14. βιασμένη  18
15. εγκλωβισμένοι  19
16. ένας θάνατος στη λάρνακα  20
17. παναγιά η κυπριώτισσα  21
18. εγώ λαέ μου, θα σου πω 23
19. το λιμανάκι της κερύνειας 25
20. το σκυλί πού έμεινε πίσω  26
21. μονόλογος της δεισδαιμόνας στη φαμαγκούστα 26
22. κυπριώτικο μοιρολόι  32
23. τραγούδι για το χαμένο χρόνο 36
24. το πάπλωμα από κροσιέ   40
25. γίνονται γάμοι  41
26. λεμεσός '78  42
27. τα μεσάνυχτα το σπίτι μιλά  43
28. σε νέο ποιητή  44
29. venus moravany  45
30. φθινόπωρο στη βουδαπέστη...  46
31. ψηφιδωτά της πάφου  47 
 

48


