









































<4D6963726F736F667420576F7264202D20D4EF20ECF5F3F4E9EAFC20F4F9ED20E5EEF9E3DEE9EDF9ED20C4E5F1ECE9F4E6DCEAE7F22037EF2E646F63>




 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 
    

Το μυστικό 

Των 

Εξωγήινων 
 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

ISBN  978-960-9451-65-9 

 
 

ΤΙΤΛΟΣ: Το µυστικό των εξωγήινων  
 

 
Συγγραφέας: Μπάµπης ∆ερµιτζάκης 

e-mail συγγραφέα: hdermi@otenet.gr 

  
 
 
Σελιδοποίηση: Αλέξανδρος ∆εσύλλας 
Εξώφυλλο: ∆ηµήτρης Κλάγκος 
 
ΤΥΠΩΘΗΚΕ ΣΕ 1000 ΑΝΤΙΤΥΠΑ 
ΤΥΠΟΓΡΑΦΕΙΟ: ΒΙΒΛΙΟΤΕΧΝΙΑ 
 
 
© Copyright   
Εκδόσεις ΑΛ∆Ε & Μπάµπης ∆ερµιτζάκης 2014 

 
www.alde.com.gr 

 



Μπάμπη Δερμιτζάκη 
 

 

 

Το μυστικό των εξωγήινων 
 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

 

Το βιβλίο γράφηκε το καλοκαίρι του 1990. Ήταν τότε 

που ξεκίνησα πιο συστηματικά να γράφω βιβλιοκριτικές, 

κυρίως μυθιστορημάτων, και σκέφτηκα ότι καλό θα ήταν 

να έχω την εμπειρία συγγραφής ενός μυθιστορήματος. 

Είχα μια ιδέα και την χρησιμοποίησα για τη συγγραφή 

αυτού του βιβλίου. Αναρτήθηκε σε δυο ηλεκτρονικά 

περιοδικά, στο Λέξημα και στο Περι-γραφής, το 2004. 

 

 

 

 

 

 

 

 

 



 

 

 

 

 

Αφιερώνεται 

 

σε εκείνες και εκείνους που θα το διαβάσουν



 

 

 

 

 

 

 

 



 

9 

 

 

1 

 

-Και όμως υπάρχουν εξωγήινοι!  

Ο Μάικ, τονίζοντας τη λέξη «υπάρχουν», πάτησε ασυ-

ναίσθητα το γκάζι. Το παλιό autobianchi κλότσησε μπρο-

στά. Η Σόφη δίπλα του έκανε μια γκριμάτσα. Άλλες φορές 

ήταν γκριμάτσα ειρωνείας, τώρα όμως ήταν γκριμάτσα 

δυσφορίας. Είχε βαρεθεί πια αυτή τη συζήτηση. Ήταν η 

τελευταία λόξα του Μάικ. Είχε προσβληθεί και αυτός  

από το μικρόβιο της  UFOμανίας, που τώρα τελευταία δι-

αδιδόταν με μεγάλη ταχύτητα, σαν επιδημία. Εξωγήινοι! 

Αν κάποτε αποδεικνυόταν ότι τα UFO είναι μύθος, ότι οι 

εξωγήινοι είναι μιας δεύτερης γενιάς φαντάσματα και 

παρουσίαζε στο Μάικ αυτές τις αποδείξεις, αυτός θα 

γούρλωνε έκπληκτος τα μάτια του και θα αναφωνούσε: 

και τώρα τι θα κάνουμε χωρίς τα UFO; Αυτά θα ήταν μια 

κάποια λύση. 

Ο Μάικ πάντα πετά στα σύννεφα, πάντα κοιτάζει πάνω, 

και όχι κάτω στη γη. Παλιά ήταν πεπεισμένος κομμουνι-

στής. Στη δικτατορία, κλείστηκε και αυτός στο Πολυτε-

χνείο. Εκείνη τη μοιραία Παρασκευή, ενώ προσπαθούσε 

να το σκάσει, ένας υποκόπανος τον κτύπησε στον ώμο, 

και μια σφαίρα σφύριξε ακριβώς πάνω από το κεφάλι 

του, πριν πάει να καρφωθεί στον απέναντι τοίχο. 

Μετά τη μεταπολίτευση οργανώθηκε στο 

ΕΚΚΕ(Επαναστατικό Κομμουνιστικό Κίνημα Ελλάδας). Πί-

στευε και αυτός στο μεγάλο όραμα με το οποίο γαλουχή-

θηκε η γενιά του, ότι  θα νικήσουν τον ιμπεριαλισμό, ότι 

θα οικοδομήσουν την κομμουνιστική κοινωνία. Όμως 

μετά από τρία χρόνια κοινοβουλευτικού βίου, τα πράγ-



Μπάμπης Δερμιτζάκης 

 

10 

 

ματα άρχισαν να καταλαγιάζουν. Οι οργανώσεις της εξω-

κοινοβουλευτικής αριστεράς ξεφούσκωσαν. Ο μπαμπάς 

απειλούσε να κόψει το χαρτζιλίκι, δεν μπορούσε λέει να 

ταΐζει έναν αιώνιο φοιτητή. Κόπηκαν και τα κουπόνια στη 

φοιτητική λέσχη. Αυτοί που έμεναν στο ίδιο έτος δεν δι-

καιούνταν δωρεάν σίτιση. Αποφάσισε να αναβάλει την 

επανάσταση και στρώθηκε να πάρει το πτυχίο του της 

νομικής.  

Το πήρε με χίλια ζόρια. Στη συνέχεια πήγε στο στρατό, 

γραφέας στον εφοδιασμό. Ήταν φακελωμένος, και δεν 

μπορούσε να λουφάρει σαν δόκιμος. Πέρασε και αυτό, 

απολύθηκε. Οι παλιοί του σύντροφοι βρίσκονταν όλοι 

υπό περιορισμό, οι μισοί στο στρατό, οι άλλοι μισοί στα 

σπίτια τους με τις γυναίκες τους. Αραιά και πού καμιά  

ταβερνούλα, ο  Θοδωράκης  έβγαινε ξεψυχισμένα πια 

από το λαρύγγι τους, μέχρι που σταμάτησαν να τραγου-

δάνε εντελώς.  

Η Λίντα τον παράτησε αμέσως μόλις πήγε στο στρατό. 

Οι σεξουαλικές της επιθυμίες την έκαιγαν, δεν μπορούσε 

να τον περιμένει. Βρήκε αμέσως αντικαταστάτη. Στην τε-

λευταία άδεια πριν πάρει το απολυτήριο γνώρισε τη 

Σόφη. Του άρεσε, της άρεσε, τα έφτιαξαν. Τι σημασία 

έχει που δεν ήταν κομμουνίστρια  και πίστευε στο θεό; 

Τον αγαπούσε. Έκαναν έρωτα χωρίς προβλήματα, αλλά  

και χωρίς εξάρσεις, απλά, προσγειωμένα. Μαζί της για 

πρώτη φορά άρχισε να σκέφτεται το γάμο. Ήταν πια εί-

κοσι οκτώ χρονών, η επανάσταση φαινόταν να έχει ανα-

βληθεί επ’ αόριστον, σκέφτηκε ότι δεν άξιζε να καθίσει 

να την περιμένει, έπρεπε να κοιτάξει και λίγο τη ζωή του. 

Ένας φίλος του πατέρα του, δικηγόρος, τον πήρε στο 

γραφείο του για να κάνει την άσκησή του. Έτσι έβγαζε το 

χαρτζιλίκι του, να μην υποχρεώνεται πια στον μπαμπά 



Το μυστικό των εξωγήινων 

11 

 

για το σουβλάκι το δικό του και της Σόφης, για το σινεμά 

και την ταβερνίτσα το Σαββατόβραδο. 

  Το «Κομμουνιστικό μανιφέστο» ήταν στο ράφι, σκονι-

σμένο μαζί με  τα άλλα βιβλία των Μαρξ, Ένγκελς, Λένιν 

και Γκράμσι. Άρχισε να διαβάζει τη «Μαντάμ Μποβαρύ». 

Του άρεσε. Διάβασε ακόμη τρία τέσσερα μυθιστορήματα, 

μέχρι που ένας φίλος  του τού δάνεισε τους «Εξωγήι-

νους» του Άρθουρ Κλαρκ. Έτυχε τότε  κάποιοι, σε κάποια 

πόλη στο εξωτερικό, να δουν ιπτάμενους δίσκους. Έγινε 

ντόρος στις εφημερίδες, ο Μάικ άρχισε να ενδιαφέρεται, 

και χωρίς να το καλοκαταλάβει ρίχτηκε με τα μούτρα και 

διάβαζε κάθε τι σχετικό. Η ιδέα  ότι δεν είμαστε τα μόνα 

νοήμονα όντα στο σύμπαν τον συγκινούσε. Την εύρισκε 

εξάλλου σύμφωνη  με τον αντιχριστιανικό αθεϊσμό  του. 

Τι κορωνίδα της δημιουργίας και κουραφέξαλα, μέσα στο  

σύμπαν είμαστε εντελώς τυχαίοι, και σίγουρα όχι οι κα-

λύτεροι. 

Η Σόφη το θεώρησε σαν μία προσωρινή λόξα που θα 

του περνούσε, σαν μια γρίπη από την οποία γρήγορα θα 

συνερχόταν. Σύντομα, όμως, άρχισε να βαριέται τις 

ατέρμονες συζητήσεις του πάνω σ’ αυτό το θέμα, όπως 

βαριότανε παλιά τις πολιτικές συζητήσεις, όπως βαριό-

τανε και τις συζητήσεις για  τα ποδοσφαιρικά. Οι άνδρες 

όταν συζητούν είναι πάντα ευέξαπτοι, παθιασμένοι σαν 

παιδιά. Μερικοί φίλοι του που είχαν παραμείνει στο 

ΕΚΚΕ τον κούρδιζαν, αυτοί ήταν βλέπεις ακόμη προση-

λωμένοι στα οράματά τους. Ο Μάικ τους αντιμετώπιζε με 

συγκατάβαση, εξακολουθούσαν να ταξιδεύουν σε ένα 

τρένο το οποίο προ πολλού είχε χάσει  τον προορισμό 

του. Έτσι το θεωρούσε φυσικό να μην τον καταλαβαί-

νουν. 



Μπάμπης Δερμιτζάκης 

 

12 

 

- Πρόσεξε στη στροφή, του φώναξε η Σόφη. Όταν πεί-

σμωνε οδηγούσε άτσαλα, γι’ αυτό και η Σόφη προτι-

μούσε τις ανώδυνες συζητήσεις όταν ταξίδευαν. Πριν με-

ρικές μέρες λίγο έλειψε να πέσει πάνω σε έναν  ποδη-

λάτη.  

  Ο Μάικ πάτησε έγκαιρα φρένο και έκοψε ταχύτητα. Οι 

τροχοί παρ’ όλ’  αυτά στρίγκλισαν στη στροφή. 

  Όταν έφτασαν στο εξοχικό των φίλων τους, ο ήλιος είχε 

ήδη κρυφτεί πίσω από τα βουνά. Ο Νίκος με τη Νίκη κά-

θονταν στη βεράντα και έπιναν τον καφέ τους. Μόλις  εί-

χαν ξυπνήσει από τον απογευματινό τους ύπνο. Το πρωί, 

στη θάλασσα, ο ήλιος τους είχε ψήσει για καλά, και έτσι 

το μεσημέρι είχαν παρακοιμηθεί. 

  -Γεια στα παιδιά, χαιρέτησε πρόσχαρα ο Μάικ, ενώ η 

Σόφη περιορίστηκε σε ένα απλό «γεια». 

  - Καλώς τους, είπαν σχεδόν ταυτόχρονα ο Νίκος με τη 

Νίκη, δίνοντάς τους τα χέρια. 

Θα περνούσαν μαζί το Σαββατοκύριακο. Ο Νίκος και η 

Νίκη, νιόπαντροι, θα έκαναν εκεί τις καλοκαιρινές τους 

διακοπές. 

  Το Πάσχα είχαν καταξοδευτεί στο ταξίδι του μέλιτος, 

και δεν ήθελαν να χαλάσουν άλλα λεφτά. 

  Σε λίγο σουρούπωσε, και η Νίκη πήγε στην κουζίνα να 

ετοιμάσει κάτι να φάνε. Στο σπίτι έτρωγαν πάντα πρό-

χειρα, καθώς είχε την αντίληψη ότι οι διακοπές είναι για 

να τις περνάει κανείς στη θάλασσα, ή χουζουρεύοντας 

στο κρεβάτι ή στη βεράντα, και όχι στην κουζίνα. Συχνά 

έτρωγαν έξω, μα απόψε που θα έρχονταν ο Μάικ με τη 

Σόφη είχαν αποφασίσει να μη βγουν, μια και οι φιλοξε-

νούμενοί τους θα ήσαν κουρασμένοι. Και καθώς είχαν  το 

θάρρος μαζί τους, χρόνια κολλητοί ο Μάικ και ο Νίκος, 



Το μυστικό των εξωγήινων 

13 

 

θα τους τραπέζωναν με κάτι πρόχειρο. Αύριο θα τους πή-

γαιναν στα «Τρία αστέρια», για ψάρι. 

  Η Σόφη ακολούθησε τη Νίκη στην κουζίνα, να τη βοη-

θήσει να φτιάξουν τις ομελέτες, τις τηγανητές πατάτες 

και τη σαλάτα.  

Οι άντρες έμειναν στη βεράντα, χαζεύοντας τον Απο-

σπερίτη και ένα χλωμό φεγγάρι που ετοιμαζόταν να 

υψωθεί πάνω από το πευκοδάσος, στο μικρό λόφο, που 

βρισκόταν ανατολικά. 

- Τελικά ψυχή δεν υπάρχει στο φεγγάρι, και όπως μας 

διαβεβαιώνουν οι αστρονόμοι, ούτε στην Αφροδίτη, είπε 

ο Μάικ. 

- Θες να πεις στον Αποσπερίτη, είπε ο Νίκος δείχνοντας  

με το κεφάλι το αστέρι που άρχισε να αχνοφαίνεται στον 

ουρανό. 

- Όχι, θέλω να πω τον Αυγερινό. 

  - Αυτόν θα τον δούμε  την αυγή, απάντησε πρόσχαρα ο 

Νίκος που του άρεσε η ετοιμόλογη απάντηση του Μάικ. 

  Ο Νίκος έβλεπε τα αστέρια σαν ποιητής, ο Μάικ σαν 

αστρονόμος. 

  - Όμως σε κάποιους άλλους πλανήτες, σε άλλα ηλιακά 

συστήματα, ίσως και στο δικό μας γαλαξία, υπάρχουν σί-

γουρα νοήμονα όντα σαν και μας, συνέχισε ο Μάικ. Ή 

μάλλον πιο νοήμονα, αφού  μπορούν και μας επισκέπτο-

νται, ενώ εμείς δεν έχουμε κλείσει καλά - καλά είκοσι 

χρόνια από τότε που πατήσαμε το πόδι μας στο φεγγάρι .  

- Και σίγουρα πιο ηθικά, αν βέβαια υπάρχουν. Σκέψου 

ότι μας επισκέπτονται πολύ διακριτικά, μας βλέπουν χω-

ρίς να μας ενοχλούν και φεύγουν το ίδιο αθόρυβα όπως 

ήλθαν. Φαντάσου να  πηγαίναμε εμείς σ’ αυτούς. Από 

φωτιά  και τσεκούρι θα περνούσαν, όπως οι άμοιροι οι 

Ινδιάνοι στην Αμερική. Και αφού τους κατακτούσαμε, θα 



Μπάμπης Δερμιτζάκης 

 

14 

 

αλληλοφαγωνόμασταν για τη μοιρασιά. Σίγουρα είμαστε 

λιγότερο νοήμονα όντα απ’ αυτούς, είπε και ανακάθισε 

στην καρέκλα του, αν δηλαδή είμαστε καθόλου νοήμονα 

όντα. Με την προϋπόθεση βέβαια ότι υπάρχουν. 

- Σίγουρα υπάρχουν, απάντησε με ένα σταθερό τόνο 

ήρεμης βεβαιότητας ο Μάικ. Οι λόγοι που η  ύπαρξή τους  

δεν έχει γίνει ευρύτερα αποδεκτή είναι κατά τη γνώμη 

μου τρεις. Πρώτον, όπως είπες, έρχονται διακριτικά και 

αθόρυβα, και έτσι οι μαρτυρίες  που έχουμε γι’ αυτούς 

είναι τόσο λίγες, που είναι εύκολο να αμφισβητηθούν. 

Έπειτα, σκέψου το κύρος της θρησκείας, πόσο υπονο-

μεύεται. Η θρησκεία είναι έτοιμη να αμφισβητήσει και 

τις πιο αδιάσειστες μαρτυρίες, έστω κι αν είναι να στείλει 

ένα νέο Κοπέρνικο στη φωτιά. Ακόμη, από τότε που η γη 

έπαψε να κατέχει το κέντρο του σύμπαντος και απέκτησε 

ένα τόσο ασήμαντο μέγεθος όσο μια κουκίδα μέσα σ’ 

αυτό, άρχισε να προβάλλει η πιθανότητα  να μην είμαστε 

τελικά οι προνομιούχοι. Με τους εξωγήινους, η πιθανό-

τητα αυτή αρχίζει να γίνεται βεβαιότητα. Η ιδέα όμως ότι 

δεν  είμαστε οι προνομιούχοι δε μας αρέσει σίγουρα κα-

θόλου, και έτσι προσπαθούμε να την απωθήσουμε στο 

συλλογικό μας ασυνείδητο, αμφισβητώντας  οτιδήποτε 

μπορεί να την ενισχύσει. 

- Πιστεύεις δηλαδή ότι δεν πιστεύουμε στους εξωγήι-

νους επειδή δε μας βολεύει η ύπαρξή τους ; 

- Έχεις διαβάσει το βιβλίο του Μπάμπη  Δερμιτζάκη «Η 

αναγκαιότητα  του μύθου»; Αν το είχες διαβάσει θα κα-

ταλάβαινες. O  μύθος ότι είμαστε τα προνομιούχα όντα 

στο σύμπαν είναι ένας αναγκαίος μύθος, όπως και ο μύ-

θος ότι η ηθικότητά μας σ’ αυτή τη ζωή θα ανταμειφθεί 

σε μιαν άλλη. Μας δίνει αυτοπεποίθηση. Σκέψου τι θα 

γινόταν αν μας περνούσε από το μυαλό ότι δεν είμαστε 



Το μυστικό των εξωγήινων 

15 

 

οι προνομιούχοι, ότι υπάρχουν και άλλα όντα ευφυέ-

στερα από εμάς. Θα καθόμασταν κυριολεκτικά σε αναμ-

μένα  κάρβουνα, περιμένοντας πότε θα ’ρθουνε να μας 

κατακτήσουν. Πιστεύοντας ότι είμαστε οι προνομιούχοι, 

οι μοναδικοί, νιώθουμε ασφαλείς. 

Εκείνη την ώρα κατέφθασε η Νίκη με το vetex να σκου-

πίσει το μεγάλο άσπρο στρογγυλό τραπέζι. Πίσω της ακο-

λουθούσε η Σόφη φέρνοντας τα σερβίτσια. Οι δυο άντρες 

σηκώθηκαν, πήγαν στην κουζίνα και έφεραν τα φαγητά. 

Ο Νίκος ξαναπήγε στην κουζίνα και έφερε μερικά κουτιά 

μπύρα από το ψυγείο.  

-Δεν έχεις σε μπουκάλι; τον ρώτησε ο Μάικ.  

-Γιατί δηλαδή, η μπύρα σε μπουκάλι είναι καλύτερη; 

-Απεχθάνομαι τα προϊόντα σε συσκευασία μιας χρήσης. 

Ξέρεις τι σπατάλη γίνεται σε πολύτιμο αλουμίνιο και σε 

ενέργεια για την παραγωγή του; Για να μη μιλήσουμε για 

το πρόβλημα της ρύπανσης. 

-Φουκαρά μου, από τότε που τα παράτησες με το ΕΚΚΕ, 

σου τη βάρεσε με την οικολογία. Θέλεις να ’χεις την ψευ-

δαίσθηση  πως ακόμη αγωνίζεσαι με το να αρνείσαι να 

πίνεις μπύρα σε κουτάκια. 

-Κακομοίρη μου, αν δεν αλλάξετε νοοτροπία εσύ και οι 

όμοιοί σου, σε δυο αιώνες τα δισέγγονά σου θα καβα-

λάνε το γαϊδούρι του παππού σου, και το σιτάρι θα το 

αλωνίζουν πάλι στα αλώνια. 

-Χα χα, μετά από μένα το χάος. Στα δισέγγονά μας, 

έκανε ο Νίκος υψώνοντας σε πρόποση το κουτάκι με την 

μπύρα που κρατούσε στο χέρι του, αφού προηγουμένως 

το άνοιξε τραβώντας το δαχτυλιδένιο πώμα του, όπως θα 

έβγαζε την περόνη από μια χειροβομβίδα. Ήπιε μερικές 

γουλιές και σκούπισε τα χείλη του με την ανάστροφη της 



Μπάμπης Δερμιτζάκης 

 

16 

 

παλάμης του. Γιατί, συνέχισε, και τα δικά σου δισέγγονα 

γαϊδούρια θα καβαλάνε. 

-Με πιάνει φρίκη στη σκέψη ότι πραγματικά στο σύ-

μπαν δεν υπάρχουν εξυπνότερα όντα από εμάς, είπε ο 

Μάικ. Κάτι τέτοιους φιλοτομαριστές σαν και σένα βλέπω 

και αρχίζω να αμφισβητώ ότι τα πάντα εν σοφία εποίησε. 

Εκτός πια κι αν εμάς μας εποίησε ο διάβολος, και τους 

εξωγήινους ο Θεός, πρόσθεσε γελώντας. 

-Φάτε, θα κρυώσει η ομελέτα σας, τους παρότρυνε η 

Νίκη, που με τη Σόφη είχαν πέσει με βουλιμία στα πιάτα 

τους. Και μετά θα λέτε ότι δε σας μαγειρεύουμε ωραία. 

Εσείς οι δυο δε θα βαρεθείτε ποτέ να τσακώνεστε; 

 -Δεν τσακωνόμαστε, συζητάμε, διαμαρτυρήθηκε ο 

Μάικ. Στο  τέλος τέλος υπάρχουν και πράγματα πιο ενδι-

αφέροντα  από το φαῒ.  

 -Το πιοτό, συμφώνησε πανηγυρικά ο Νίκος, και αφού 

ξανασήκωσε το κουτάκι του σε πρόποση, το άδειασε 

άσπρο πάτο. 

 -Μαμ, κακά και νάνι, την ξέρω τη φιλοσοφία σου, είπε 

περιφρονητικά ο Μάικ, και τράβηξε μπροστά του το 

πιάτο με την ομελέτα. Έφαγε μια μπουκιά, και έκανε ένα 

μορφασμό όλος ικανοποίηση. 

 -Εξαιρετική, να μας ζήσουν οι  μαγείρισσες. 

-Να μου ζήσεις αγάπη μου, γεια στα χέρια σου, είπε ο 

Νίκος και έδωσε σκύβοντας ένα ηχηρό φιλί στο μάγουλο 

της Νίκης. Αυτή έκανε μια προσποιητή γκριμάτσα δυ-

σφορίας, σαν να έλεγε ότι δεν τη ρίχνει μ’ αυτά. Κατά 

βάθος όμως ένιωθε ικανοποιημένη. 

Έτρωγαν για κάμποση ώρα αμίλητοι. Ο Νίκος από φόβο 

μη κρυώσει η ομελέτα, ο Μάικ από φόβο μη δυσαρεστή-

σει την οικοδέσποινά τους. Το φεγγάρι είχε ξεκολλήσει 

εδώ και ώρα από τα πεύκα. Ήταν στη γέμωσή του και 



Το μυστικό των εξωγήινων 

17 

 

έδιωχνε τη λάμψη των άστρων δίπλα του. Μόνο μακριά, 

στο βοριά αχνοφαίνονταν μερικά αστέρια. Ο Μπούμπης, 

το σκυλάκι του Νίκου και της Νίκης, καθισμένος στο πά-

τωμα, χάζευε μέσα από τα κάγκελα της βεράντας μια πε-

ραστική γάτα. Αυτή του έριξε μια καχύποπτη ματιά και 

συνέχισε αγέρωχη, νωχελική, το δρόμο της. Έπρεπε να 

ταῒσει τα μικρά της, κάποιο ποντίκι στις διπλανές κλημα-

ταριές θα την πλήρωνε απόψε.  

Ο Μάικ ήπιε μπύρα μόνο αφού συγκατένευσε ο Νίκος 

να μην πετάξουν τα κουτάκια, αλλά να τα πάρει μαζί του 

στην Αθήνα να τα δώσει για ανακύκλωση. 

 Ενώ οι γυναίκες μάζευαν τα πιάτα, οι άνδρες άναψαν 

τσιγάρο. Ο Νίκος θέλησε να πικάρει τον Μάικ που η οι-

κολογική του ευαισθησία έφτανε μέχρι την ανακύκλωση 

χωρίς να περνάει και από τις βλαβερές συνέπειες του 

καπνίσματος, αλλά μετάνιωσε. Προτίμησε να απολαύσει 

σιωπηλός τη μαγευτική ηρεμία της νύχτας. 

Οι γυναίκες κάποτε γύρισαν από την κουζίνα. Πήραν 

από μια καρέκλα και κάθισαν δίπλα στους άνδρες τους. 

- Νύχτα γιομάτη θαύματα, νύχτα σπαρμένη μάγια, ψι-

θύρισε η Νίκη, μαγεμένη από τη νυχτερινή γαλήνη. Ο Νί-

κος δεν τόλμησε να την ειρωνευτεί. Ένιωθε κι αυτός νω-

χελικά χαλαρός, μια γλυκιά νάρκη να κυριεύει τα μέλη 

του. 

- Νύχτα  για να μας αποκαλυφθεί ο Θεός, συμπλήρωσε 

η Σόφη μισοσοβαρά μισοαστεία, γιατί φοβήθηκε μην την 

αποπάρουν. 

- Νύχτα για να μας έλθουν οι εξωγήινοι, δεν κρατήθηκε 

τώρα  ο Νίκος και έκανε το ειρωνικό του σχόλιο. 

 - Εσείς οι άνδρες κάθε τι το ωραίο το ευτελίζετε, τον 

αποπήρε η γυναίκα του. 



Μπάμπης Δερμιτζάκης 

 

18 

 

- Μην ανησυχείς, συνέχισε αυτός απτόητος, προσπαθώ-

ντας να  κρύψει τον ειρωνικό τόνο της φωνής του, ούτε ο 

Θεός ούτε οι εξωγήινοι πρόκειται να μας αποκαλυφθούν 

απόψε, αστεία το είπα. Κατά τη γνώμη μου, πρόσθεσε 

σοβαρά αυτή τη φορά, ούτε Θεός ούτε εξωγήινοι υπάρ-

χουν. 

 - Είπεν άφρων εν τη καρδία αυτού, πρόσθεσε ο Μάικ, 

που μετά τη «Μαντάμ Μποβαρύ» είχε διαβάσει τους 

«Αδελφούς  Καραμαζώφ». 

 - Αυτό για το Θεό το λες ή για τους εξωγήινους; 

- Για τους εξωγήινους φυσικά. Όσο για το Θεό, ούτε εγώ 

πιστεύω  ότι θα μας αποκαλυφθεί - απόψε τουλάχιστον. 

 - Θα φοβηθεί τους εξωγήινους , φώναξε με ενθουσια-

σμό ο Νίκος. 

 - Εσείς οι  άντρες  ούτε ιερό ούτε όσιο έχετε, είπε περι-

φρονητικά η Σόφη. Έστω, δεν υπάρχει Θεός, και ο Παρά-

δεισος είναι μια ουτοπία. Όμως στη δικιά μας ουτοπία 

πιστεύουν οι άνθρωποι επί χιλιετίες, ενώ η δικιά σας ου-

τοπία σε λιγότερο από εκατό χρόνια  έγινε συντρίμμια. 

Άσε που και πριν συντριβεί, μόνο για κάποια φεγγάρια 

στη ζωή σας την πιστεύατε. «Τότε που ήμουν νέος, και 

νέος θα πει να θέλεις να σώσεις τον κόσμο», είπε ο Καζα-

ντζάκης. Όσο ήσασταν νέοι και θέλατε να σώσετε τον κό-

σμο, πιστεύατε στην ουτοπία σας. Μετά, πως να βολευ-

τούμε. Όμως εγώ πιστεύω, όχι γιατί θέλω να σώσω τον 

κόσμο, ούτε καν τον εαυτό μου, αλλά γιατί είμαι πεπει-

σμένη ότι αυτό  το θαύμα της φύσης, που ένα τμήμα του 

απολαμβάνουμε απόψε, δεν μπορεί να έχει γίνει χωρίς 

δημιουργό. 

 Μπροστά σ’ αυτήν την αναπάντεχη έκρηξη ο Νίκος 

βρέθηκε απροετοίμαστος. Με μισοσκυμμένο το κεφάλι 



Το μυστικό των εξωγήινων 

19 

 

και με ένα μορφασμό αμηχανίας και ενοχής, κοιτούσε 

πότε τη Σόφη και πότε τον Μάικ. 

 - Είστε ελεύθεροι να πιστεύετε και εγώ να μην πιστεύω, 

φώναξε στο τέλος διαλλακτικά. Άλλωστε κι εγώ πιστεύω 

σε κάτι, είπε και έριξε ένα πονηρό βλέμμα προς τη μεριά 

της Νίκης. Στον έρωτα  και στην αγάπη μου, αναφώνησε 

θριαμβευτικά, και αφού πλησίασε τη γυναίκα του που 

ήταν ακουμπισμένη με την πλάτη στον τοίχο, παρακο-

λουθώντας με ελαφρά επιτιμητικό  ύφος  τη συζήτηση, 

την αγκάλιασε από τη μέση και τη σήκωσε στον αέρα, και 

ενώ  αυτή κουνούσε απεγνωσμένα χέρια και πόδια για να 

ξεφύγει, της έδωσε ένα ηχηρό φιλί στο στόμα. Έπειτα την 

άφησε κάτω.  

 - Εσύ το πιστεύω σου το έχεις χειροπιαστό, είπε σκε-

φτικά ο Μάικ. Άραγε εγώ και η Σόφη θα αποκτήσουμε 

ποτέ τις χειροπιαστές αποδείξεις για τα πιστεύω μας; Θα 

δει αυτή το Θεό της και εγώ τους εξωγήινους; Θα βά-

λουμε τα χέρια μας στους τύπους των ήλων; Όχι για να 

πειστούμε, αλλά να, έτσι, από περιέργεια. 

Ο Νίκος  σήκωσε τους ώμους του σε ένα ειρωνικό ερω-

τηματικό, παίρνοντας την ανάλογη έκφραση.  

- Ποιος ξέρει, είπε. 

  Πράγματι κανείς δεν ήξερε. Κανείς δεν ήξερε ότι επρό-

κειτο πράγματι να βάλουν το χέρι τους στους τύπους των 

ήλων.  

 

2 

 

H  Σόφη είχε στυλωμένα τα μάτια της στο φωτιστικό 

που κρεμόταν από την οροφή, χωρίς να το βλέπει, βαθιά 

συλλογισμένη. Ο Μάικ δίπλα της ροχάλιζε. Είχαν πέσει 

νωρίς για ύπνο, κουρασμένοι καθώς ήσαν από τη δια-



Μπάμπης Δερμιτζάκης 

 

20 

 

δρομή. Παρόλο που ο Νίκος θα ήθελε να κουρδίσει λίγο 

τον Μάικ για τους ιπτάμενους  δίσκους και τους εξωγήι-

νους, αναγκάστηκε να  συμφωνήσει με τη γυναίκα του 

ότι οι καλεσμένοι τους ήσαν κουρασμένοι. Αυτοί είχαν 

ρίξει ένα τρίωρο μεσημεριανό ύπνο, μπορούσαν να χα-

ζέψουν ακόμη λίγο στη βεράντα, οι καλεσμένοι τους 

όμως έπρεπε να αποσυρθούν. 

Ο Μάικ, μόλις  ακούμπησε το μάγουλό του στο μαξι-

λάρι, τον πήρε ο  ύπνος. Η οδήγηση πάντα τον κούραζε. Η 

Σόφη όμως έμεινε συλλογισμένη να κοιτάζει το ταβάνι. 

Δυο χρόνια τα είχε με  τον Μάικ, και το πρώτο φλογερό 

πάθος έδωσε τη θέση του σε μια σχέση ρουτίνας, λες και 

ήσαν χρόνια παντρεμένοι. Άλλοτε, όσο κουρασμένος και 

να ήταν ο Μάικ, θα της έκανε έρωτα. Τώρα περιορίστηκε 

να τη φιλήσει τρυφερά στο μάγουλο και να της πει «κα-

ληνύχτα αγάπη μου». Αυτή του χαμογέλασε βιασμένα. Δε 

βρήκε τη διάθεση να του ανταποδώσει το φιλί. 

Μόλις θα τέλειωνε την άσκησή του έλεγαν να παντρευ-

τούν. Η Σόφη είχε ένα καλούτσικο μισθό σαν λογίστρια 

σε μια βιοτεχνία παιχνιδιών. Ο Μάικ έβγαζε και τώρα κά-

ποια λεφτουδάκια σαν ασκούμενος. Ο Δημήτρης, ο φίλος 

του πατέρα του, ήταν έτοιμος  να βγει στη σύνταξη, και 

του πρότεινε να συνεργασθούν μετά την άσκηση. Ήταν 

οικονομικά ευκατάστατος, ένιωθε κουρασμένος  από τη 

μακροχρόνια δικηγορία, ήθελε λίγο να αλαφρώσει, και 

χρειαζόταν έναν άνθρωπο δικό του να τον βοηθά, με 

αντάλλαγμα να του αφήνει τις μικρές υποθέσεις που 

άφηναν λίγα λεφτά και ήθελαν πολύ χρόνο. Όταν θα 

έβγαινε στη σύνταξη σε κάποιον θα έπρεπε να αφήσει 

την πελατεία. Ο γιος του φίλου του τού Τέλη δεν ήταν 

ίσως η καλύτερη περίπτωση, είδε και έπαθε να πάρει το 

πτυχίο του, αιτία τα πολιτικά, όμως ήταν κάτι που ο φί-



Το μυστικό των εξωγήινων 

21 

 

λος του θα το ήθελε πολύ, το ένιωθε, κι ας μην τολμούσε 

να του το ζητήσει, και ο ίδιος δεν ήταν αγνώμων, χρω-

στούσε μεγάλη υποχρέωση στον Τέλη, περίπου τη ζωή 

του, όταν τον κουβάλησε στον ώμο του, τραυματισμένο 

στο χέρι και με πόδια ξυλιασμένα από τα κρυοπαγήματα, 

μέχρι το μαντρί ενός βοσκού, εκείνα τα ένδοξα χρόνια 

του πολέμου στην Αλβανία. Ο βοσκός του περιποιήθηκε 

το χέρι, η πληγή ήταν ξώπετση, μια σφαίρα μόλις που άγ-

γιξε το κρέας, το πρόβλημα ήταν τα πόδια. Του τα τύλιξε 

με προβιές από κατσικάκια, μέχρι που συνήλθαν σιγά 

σιγά. Διαφορετικά, σήμερα θα ήταν με κομμένα πόδια. 

Τα στρατιωτικά νοσοκομεία στα μετόπισθεν είχαν την 

αντίληψη «πονάει πόδι, κόψει πόδι». Δεν προλάβαιναν 

να δέχονται τραυματίες και έπρεπε να έχουν άδεια κρε-

βάτια. 

Άνοιγε λοιπόν ο δρόμος της επαγγελματικής αποκατά-

στασης του Μάικ. Η Σόφη θα του εξασφάλιζε την οικογε-

νειακή. Μια γυναίκα να του μαγειρεύει, να του σιδερώ-

νει, να του μεγαλώνει τα παιδιά. Ήθελε δυο, ένα αγόρι 

και ένα κορίτσι, το αγόρι λίγο μεγαλύτερο για να προστα-

τεύει το κορίτσι και να το συνοδεύει στα πάρτι, στην 

πρώτη εφηβική ηλικία που τα κορίτσια είναι απροστά-

τευτα και χρειάζονται ένα συνοδό. 

«Ώστε μόνο γι’ αυτό λοιπόν την ήθελε». Στη σκέψη αυτή 

η Σόφη γούρλωσε τα μάτια της. Θυμήθηκε έπειτα ότι τα 

έφτιαξε μαζί του ενώ αυτός ήταν στο στρατό, αφού τον 

παράτησε η πρώην. Υπάρχουν λοιπόν κορίτσια που κά-

νουν πέρα τους φαντάρους, που δεν μπορούν να περιμέ-

νουν μέχρι την επόμενη άδεια του δικού τους να κάνουν 

έρωτα, με την πρώτη ευκαιρία βρίσκουν αντικαταστάτη, 

και κορίτσια που μένουν πιστές σε παρατημένους και 



Μπάμπης Δερμιτζάκης 

 

22 

 

χαρμανιασμένους φαντάρους, σε φαντάρους που κάνουν 

αμάν για να βρουν ταίρι. 

Στη σκέψη αυτή ένιωθε να τον μισεί. Σίγουρα η Σόφη 

δεν ήταν καμιά γκόμενα, δε θα μπορούσες όμως να την 

πεις και άσχημη. Τα μεγάλα μάτια της την έκαναν πολύ 

ελκυστική. Αυτά τα μεγάλα μάτια, που δείχνουν ή σεξου-

αλική ετοιμότητα ή ονειροπόλο χαρακτήρα, βυθισμένο 

σε μεταφυσικές σφαίρες. Και η Σόφη είχε πάντα μεταφυ-

σικές ανησυχίες, ιδιαίτερα από τότε που την εγκατέλειψε 

ο Άρης, στα είκοσί της χρόνια για χατίρι μιας περαστικής 

ξανθιάς, που τον παράτησε έπειτα από λίγο. Ο Άρης 

ντράπηκε να ξαναγυρίσει κοντά της, κι εκείνη πληγωμένη 

δεν τον ενθάρρυνε καθόλου, παρόλο που ήξερε ότι μια 

απλή νύξη ήταν αρκετή για να της προτείνει να τα ξανα-

φτιάξουν, και παρόλο που και η ίδια θα το ήθελε. Όμως 

πρώτα έπρεπε να τον εκδικηθεί, να τον αφήσει πρώτα να 

τυραννιστεί και μετά να τον ενθαρρύνει. 

Δεν πρόλαβε. Η Χρύσα, η φοιτήτρια της ιατρικής, και 

όμορφη ήταν, και πλούσια, και με σίγουρη επαγγελμα-

τική προοπτική.  

Οι γονείς του Άρη χάρηκαν, ο Άρης έπλεε σε πελάγη ευ-

τυχίας, ενώ η Σόφη βυθίστηκε σε πελάγη μεταφυσικών 

αναζητήσεων, αναρωτώμενη ποιο το νόημα της ζωής, 

ποιο του  θανάτου, ποιο το νόημα της δικής της ύπαρξης. 

Μια βδομάδα από τότε που ο Άρης έπεσε στην αγκαλιά 

της Χρύσας σκέφτηκε να αυτοκτονήσει, όμως το βρήκε 

πολύ μελοδραματικό, αυτή δεν ήταν παρά μια απλή κο-

πέλα, όχι καμωμένη για τέτοιου  είδους χειρονομίες, δεν 

της πήγαιναν, δεν ήταν καμιά Ιουλιέτα αυτή, ούτε καμιά 

Κλεοπάτρα, το Σοφάκι ήταν, έτσι τη φώναζαν οι φίλες της 

στο γυμνάσιο, θα το άντεχε και αυτό, θα το κατάπινε.  



Το μυστικό των εξωγήινων 

23 

 

Σ’ αυτήν την ψυχολογική κατάσταση βρισκόταν όταν μια 

φίλη της τής δάνεισε Μπερντάγιεφ και κάποιους άλλους 

συγγραφείς. Η φίλη της αυτή ήταν σε μια παραεκκλησια-

στική οργάνωση, και ήθελε να κάνει ψηστήρι στη Σόφη. Η 

Σόφη δεν τσίμπησε, όπως  δεν τσίμπησε ούτε όταν της 

έκαναν ψηστήρι για την ΜΟΔΝΕ, το μαθητικό τμήμα του 

ΚΚΕ, τότε που ήταν μαθήτρια. Τα βιβλία όμως τα διά-

βασε, σε  κάποια σημεία βέβαια δεν πολυκαταλάβαινε, 

όμως διαβάζοντάς τα ένιωθε να γαληνεύει ψυχικά. Την 

ύπαρξή της την ένιωθε ασήμαντη, όμως αισθανόταν ανα-

κουφισμένη που ένα ανώτερο Ον, ο Θεός, ήταν εκεί 

ψηλά, και που κάπου μέσα στις μύριες σκέψεις Του βρι-

σκόταν και αυτή. Δεν ήθελε καμιά βοήθεια απ’ αυτόν, 

όμως και η απλή αίσθηση της ύπαρξής Του τη γέμιζε με 

μια γλυκιά θαλπωρή. 

Ο Μάικ έβγαλε ένα πνιχτό ροχαλητό  στον ύπνο του και 

άλλαξε πλευρό. Η Σόφη γύρισε και τον κοίταξε. Κάποτε 

τον λάτρευε αυτόν τον άνθρωπο. Ακόμη και όταν του 

μπήκαν οι έμμονες ιδέες με τους εξωγήινους, δε βαριό-

ταν να τον ακούει. Τώρα με δυσκολία πνίγει τα χασμου-

ρητά της όταν αυτός κουβεντιάζει με κανένα φίλο του για 

το  αγαπημένο του θέμα.  

Νιώθει  ότι δεν πρόκειται να κοιμηθεί και σηκώνεται 

από το κρεβάτι. Πηγαίνει στην κουζίνα και γεμίζει ένα 

ποτήρι χυμό πορτοκάλι. Παίρνει και ένα καλαμάκι από το 

ντουλάπι και κατευθύνεται στη βεράντα. Ο Μπούμπης 

κοιμάται σε μια γωνιά. Το φεγγάρι πλησιάζει τη μέση του 

ουρανού. Ένας κούκος σπάζει την ησυχία  της νύχτας. Τα 

τζιτζίκια έχουν σωπάσει από νωρίς. Τα αστέρια αχνοφαί-

νονται στον ουρανό. Τέτοιες ώρες  νοιώθει την ήρεμη 

παντοδυναμία Του και η καρδιά της γεμίζει γαλήνη. Σκέ-

φτεται τη μητέρα της, αναπαυμένη στις αγκάλες του. Τέ-



Μπάμπης Δερμιτζάκης 

 

24 

 

τοιες νύχτες της έδειχνε τα αστέρια και της διηγούνταν 

ιστορίες από τη Βίβλο, σαν παραμύθι. Τις είχε ξεχασμένες 

από χρόνια. Τις ξαναθυμήθηκε τώρα τελευταία, όταν 

διάβασε την Αγία Γραφή. Ένιωθε βαθιά συγκίνηση καθώς 

ανασύρονταν στην μνήμη της, ενώ διάβαζε τις γραμμές 

της Βίβλου, οι ίδιες παιδικές εικόνες με τις οποίες έντυνε 

η φαντασία της τις ιστορίες της μητέρας της. Θυμόταν 

τον Ιώβ, το λιπόσαρκο γέρο με τη μακριά γενειάδα, δίπλα 

στο πηγάδι της αυλής τους, στο χωριό, με τα χέρια δε-

μένα σε σχήμα δέησης και το κεφάλι υψωμένο στον ου-

ρανό. Θυμόταν και τον Ισαάκ, παχουλό αγοράκι, ίδιο και 

απαράλλαχτο με τον Γιαννάκη της θείας Καίτης, να φιλά 

το χέρι της  μάνας του, έτοιμο να αναχωρήσει, αμέριμνο, 

για τη θυσία. 

Είχε ρουφήξει την πορτοκαλάδα της μέχρι τη μέση όταν 

ξαφνικά την κυρίευσε μια περίεργη αίσθηση, ή μάλλον 

μια προαίσθηση, ότι κάτι επρόκειτο να συμβεί. Αυτή η 

τόση ησυχία και γαλήνη της φάνηκε ξαφνικά ότι έκρυβε 

κάποιο κίνδυνο, ότι προμήνυε κάτι κακό. Πολλές φορές 

είχε διάφορα προαισθήματα, στα οποία σχεδόν πάντα 

έβγαινε αληθινή, σε σημείο που οι φίλες της τη φοβό-

ντουσαν. Θυμάται, ήταν τότε στη δευτέρα Γυμνασίου, 

που στριφογύριζε ανήσυχη στο θρανίο της την ώρα των 

θρησκευτικών. 

-Μωρή Σοφία, σκουλήκους έχεις μωρή στον κώλο σου 

και δεν μπορείς να καθίσεις ήσυχη; Ο θεολόγος, τους ίδι-

ους τρόπους που είχε απέναντι στα αγόρια είχε και απέ-

ναντι στα κορίτσια. Αντί άλλης απάντησης σηκώθηκε και 

έφυγε τρέχοντας μπροστά  στα έκπληκτα μάτια των συμ-

μαθητών της και του καθηγητή της. Έτρεξε σπίτι της όσο 

πιο γρήγορα μπορούσε για να βρει τη μητέρα της πε-

σμένη στο πάτωμα της κουζίνας. Οξύ εγκεφαλικό επεισό-



Το μυστικό των εξωγήινων 

25 

 

διο. Ευτυχώς οι μαρίδες ήσαν ακόμη μέσα στο νεροχύτη, 

μισοκαθαρισμένες. Αν ήσαν στο τηγάνι, θα μπορούσε να 

είχε πάρει φωτιά το σπίτι.  

Σε τρεις μέρες πέθανε. Η Σόφη ήξερε ότι στη ζωή της 

δεν επρόκειτο πια να νιώσει μεγαλύτερη θλίψη απ’ αυ-

τήν που ένιωσε με το θάνατο της μητέρας της. 

Ο πατέρας της, λες και περίμενε κάτι τέτοιο να συμβεί 

για να κόψει το πιοτό. Τις είχε μια ζωή παρατημένες, τη 

Σόφη και τη μικρή, τη Μαρία, στις φροντίδες της μάνας 

τους. Και όταν αυτή πέθανε, ξαφνικά ένιωσε υπεύθυνος 

για τις κόρες του. Ευτυχώς! Γιατί δυο μικρά κορίτσια δύ-

σκολα θα τα έβγαζαν πέρα μόνα τους. 

Προσπάθησε να αποδιώξει τα κακά προαισθήματα από 

το μυαλό της. Το πολύ πολύ  κανένας σεισμός, όπως θυ-

μόταν,  συνέβαινε στο χωριό της τα ζεστά καλοκαιρινά 

βράδια. Το εξοχικό είναι μονοκατοικία, και μεγάλος  να 

είναι ο σεισμός θα προφτάσουν όλοι να πεταχτούν έξω. 

Ξάφνου βλέπει τον Μπούμπη να πετάγεται όρθιος απ’ 

τη γωνιά του με τις τρίχες σηκωμένες ολόρθες. Άφησε 

εκείνο το θλιβερό, οξύ, παρατεταμένο γαύγισμα που 

μοιάζει με κλάμα μικρού παιδιού, το "σκυλομούργισμα", 

όπως το λένε στην Κρήτη.  

Την ίδια στιγμή η Σόφη ένιωσε το μέρος να φωτίζεται 

περισσότερο, σαν να ήταν έκλειψη σελήνης που υποχω-

ρούσε με γρήγορο ρυθμό. 

Η σκιά του σπιτιού απλωνόταν μπροστά της όλο και πιο 

έντονη, καθώς φωτιζόταν ο χώρος γύρω της. Ξάφνου με 

τρόμο διαπίστωσε ότι η σκιά αυτή είχε μια μυστηριώδη 

προέλευση, αφού το φεγγάρι βρισκόταν μπροστά της, 

οπότε η σκιά του σπιτιού φυσιολογικά, θα έπρεπε να πέ-

φτει πίσω. 



Μπάμπης Δερμιτζάκης 

 

26 

 

Ένιωσε τα μέλη της να μουδιάζουν. Για μερικές στιγμές 

έμεινε ακίνητη, σφίγγοντας στη χούφτα της το ποτήρι με 

την πορτοκαλάδα, που ήταν ως τη μέση. Ο σκύλος έντρο-

μος εξακολουθούσε το σκυλομούργισμά του. Ξαφνικά 

νιώθει το χέρι της να τρέμει. Μερικές σταγόνες πορτοκα-

λάδα πήδηξαν έξω από το χείλος του ποτηριού. Το ακού-

μπησε βιαστικά πάνω στο τραπέζι. 

Τι συνέβαινε; Από πού ξεχυνόταν αυτό το μυστηριώδες 

φως που έκανε το τοπίο να φωτίζεται λες από διπλή παν-

σέληνο; 

Πυρκαγιά αποκλείεται να ήταν, γιατί επρόκειτο για ένα 

πλατινένιο φως, σταθερό, χωρίς το παραμικρό τρεμούλι-

ασμα. Εξάλλου όλες οι πυρκαγιές ξεσπούν το μεσημέρι. 

Τι να ήταν; 

Ήξερε πως μόνο ένας τρόπος υπήρχε να το μάθει. Να 

πάει πίσω στην κρεβατοκάμαρα και να κοιτάξει από το 

παράθυρο, που άνοιγε στο πίσω μέρος του σπιτιού. 

Όμως ένιωθε ότι αυτό ήταν πιο πάνω από τις δυνάμεις 

της. Ήξερε ότι επρόκειτο για κάτι το περίεργο, για κάτι 

πρωτοφανές, για κάτι που ξεπερνούσε την αντοχή των 

νεύρων της.  Όχι, θα καθόταν εκεί και θα περίμενε. Ό, τι 

είναι να συμβεί ας συμβεί. Ένιωσε ξάφνου εκείνη τη γα-

λήνη που νιώθουν οι άνθρωποι που ξέρουν ότι τα πράγ-

ματα θα ακολουθήσουν την αδυσώπητη πορεία τους χω-

ρίς οι ίδιοι να μπορούν καθόλου να παρέμβουν, τη γα-

λήνη του μελλοθανάτου, που ένα εικοσιτετράωρο πριν 

την εκτέλεση μαθαίνει ότι απορρίφθηκε και η τελευταία 

του αίτηση χάριτος. 

 

 

 

 



Το μυστικό των εξωγήινων 

27 

 

3 

 

Η πόρτα άνοιξε πίσω της. Η Σόφη δε γύρισε να κοιτάξει. 

-Ήλθαν ! ακούστηκε η φωνή του Μάικ. 

-Ποιοι; 

-Οι εξωγήινοι.  

 Δεν ένιωσε έκπληξη. Παρόλο που δεν πίστεψε ποτέ της 

τα περί εξωγήινων, ακόμη και τότε που ήταν ερωτευμένη 

με τον Μάικ, αυτή τη φορά και ο ίδιος ο Θεός να έκανε 

αυτοπροσώπως την εμφάνισή του, πάλι δε θα ξαφνιαζό-

ταν. Αυτό όμως ήταν μια ψυχολογική άμυνα, για να μην 

ξεφύγει από το λαρύγγι της ένα ουρλιαχτό τρόμου. 

- Να ξυπνήσουμε τον Νίκο και τη Νίκη.  

-Πολύ αργά, μας έρχονται. 

Η σκιά του σπιτιού άρχισε να κονταίνει, η καμινάδα όλο 

και αποτραβιόταν. Σε λίγο χάθηκε εντελώς. Η άκρη ενός 

ολοστρόγγυλου φεγγαριού ξεπρόβαλε από τη στέγη. Ο 

Μπούμπης είχε ζαρώσει στη γωνιά του κοιτάζοντας με 

γουρλωμένα μάτια τον ιπτάμενο δίσκο που ξεπρόβαινε, 

και που πήγε και στάθηκε καμιά δεκαριά μέτρα από την 

είσοδο του σπιτιού. 

Δεν είναι μεγάλος, σκέφτηκε η Σόφη, απλά λίγο μεγαλύ-

τερος από το αλώνι μας στο χωριό. Είχε μια δεξιόστροφη 

κίνηση. «Γιατί να μη γυρνάει προς τα αριστερά;» έπιασε 

με έκπληξη τον εαυτό της να αναρωτιέται. «Ίσως να 

υπάρχει κανένας παγκόσμιος νόμος της δεξιόστροφης κί-

νησης, όπως ο νόμος της βαρύτητας», σκέφτηκε. 

Ο δίσκος μετεωρίστηκε μερικές στιγμές, και έπειτα, κα-

θώς η ταχύτητα περιστροφής του λιγόστευε, πλησίασε 

στο έδαφος, μέχρι που κάθισε εντελώς. 

- Αν υπάρχουν ζωντανά όντα εκεί μέσα, πώς διάβολο δε 

ζαλίζονται, αναρωτήθηκε φωναχτά ο Μάικ. Αμέσως όμως 



Μπάμπης Δερμιτζάκης 

 

28 

 

του ήλθε στο μυαλό η πιο πιθανή απάντηση. «Ίσως αυτό 

που γυρνάει να είναι ένα εξωτερικό στρώμα και το εσω-

τερικό να μένει ακίνητο», γύρισε και είπε στη Σόφη, σαν 

να απαντούσε σε δική της απορία, χωρίς να υποψιάζεται 

ότι το τελευταίο πράγμα που την ένοιαζε εκείνη τη 

στιγμή είναι αν τα όντα που βρίσκονται μέσα στον ιπτά-

μενο δίσκο ζαλίζονται.  

Ξάφνου από την κοιλιά του δίσκου, που σταματημένος 

καθώς ήταν είχε χάσει μεγάλο μέρος από τη φωτεινότητά 

του, άνοιξε μια τρύπα. Από μέσα πήδηξαν δυο όντα πολύ 

περίεργα, σαν μικρά ανθρωπάκια. Είχαν κεφάλι ολο-

στρόγγυλο, σαν μπάλα, με τέσσερα μάτια, σε απόσταση 

90 μοιρών το ένα από το άλλο. Έτσι είχαν μια πλήρη επο-

πτεία του περιβάλλοντος χώρου, μπροστά, πίσω, αρι-

στερά, δεξιά. Τα χέρια τους και τα πόδια τους έμοιαζαν  

περισσότερο με πλοκάμια, χωρίς αρθρώσεις. Το ίδιο και 

τα δάκτυλά τους. Το σώμα τους ήταν γυμνό, μια λεία 

γυαλιστερή επιφάνεια καφέ χρώματος. Αυτό όμως που 

έκανε εντύπωση στον Μάικ και στη Σόφη, ήταν η απου-

σία φύλου. Ήταν και οι δυο σαν ευνουχισμένοι άντρες, 

που τους είχαν κόψει το μόριό τους. Τα υπόλοιπα χαρα-

κτηριστικά τους ήσαν περίπου ανθρώπινα, το στόμα, η 

μύτη, τα αυτιά. 

-Διάβολε, τι συμβαίνει εδώ, ακούστηκε από μέσα η 

φωνή του Νίκου. 

Αν δεν ήταν σαστισμένος και τρομαγμένος ο Μάικ θα 

θριάμβευε. «Τι σου έλεγα για τους εξωγήινους!» θα του 

έλεγε. «Εξακολουθείς ακόμη να μην πιστεύεις;» Έτσι πε-

ριορίστηκε να πει. «Νίκο, πρόσεχε, οι εξωγήινοι, μείνε 

μέσα». 

Όμως ο Νίκος δεν ήταν απ’ αυτούς που θα έμεναν μέσα. 

Προχώρησε προς την πόρτα και έριξε με προσοχή μια μα-



Το μυστικό των εξωγήινων 

29 

 

τιά έξω. Αν δεν ήταν αυτός ο περίεργος τόνος στη φωνή 

του Μάικ θα έλεγε ότι του έκανε πλάκα.  

Αυτά που είδε τον έκαναν να σαστίσει. Όμως η σαστι-

μάρα του υποχώρησε σχεδόν αμέσως στη συνειδητοποί-

ηση ότι κινδύνευαν. Έτρεξε γρήγορα στο διάδρομο, όπου 

στον τοίχο κρεμόταν η κυνηγετική του καραμπίνα. Την 

ξεκρέμασε και, με χέρια που προσπαθούσε να κρατήσει 

σταθερά, την όπλισε. Πίσω του έτρεξε η Νίκη, που είχε 

επίσης αντιληφθεί αυτά που συνέβαιναν. 

- Νίκο, τι πας να κάνεις! 

-Δε βλέπεις ότι χανόμαστε; της απάντησε αυτός χωρίς 

να γυρίσει να την κοιτάξει. Ρίχνει στον ώμο τη φυσιγγιο-

θήκη και ορμάει προς τη βεράντα. Πίσω του η Νίκη 

έντρομη. Στην πόρτα σταματάει. Σηκώνει την καραμπίνα 

και σημαδεύει προσεκτικά. 

-Νίκο, μη! φώναξε απελπισμένα πίσω του η Νίκη. Η κα-

ραμπίνα εκπυρσοκρότησε και το ένα ανθρωπάκι τινά-

χθηκε καθώς δέχθηκε τα σκάγια στο πρόσωπο. Έκανε δυο 

βήματα πίσω και έπεσε κάτω. Το άλλο ανθρωπάκι σή-

κωσε το αριστερό του χέρι όπου κρατούσε κάτι σαν πι-

στόλι. Σκόπευσε, και μια φωτεινή δέσμη εξακοντίστηκε 

προς το Νίκο. Ο Νίκος δέχθηκε τη δέσμη στο στήθος. Τι-

νάχθηκε δυο τρεις φορές, κεραυνοβολημένος, και έπεσε 

στο πάτωμα. 

- Νίκο! ούρλιαξε πίσω του η Νίκη και έπεσε πάνω του. Η 

δέσμη δεν είχε ακόμη σβήσει. Σπαρτάρισε για δυο δευ-

τερόλεπτα σαν ψάρι πάνω στο νεκρό σώμα του άντρα της 

και έμεινε κι αυτή ακίνητη.  

Η Σόφη και ο Μάικ έμειναν αποσβολωμένοι, μια να κοι-

τάζουν το ανθρωπάκι και μια τους φίλους τους που κεί-

τονταν νεκροί δυο μέτρα πιο πέρα. Η Σόφη έκανε ξαφ-

νικά να ορμήσει μέσα στο σπίτι, όμως ο Μάικ τη συγκρά-



Μπάμπης Δερμιτζάκης 

 

30 

 

τησε. Θα ήταν ανώφελο. Το ανθρωπάκι, φοβισμένο και 

για τη δικιά του ζωή, θα τη σκότωνε. Ο ίδιος δεν μπο-

ρούσε να κάνει τίποτα. Και να έσκυβε να άρπαζε την κα-

ραμπίνα του φίλου του, δε θα προλάβαινε να πυροβολή-

σει. Και το όπλο που είχε ο εξωγήινος  ήταν πραγματικά 

φοβερό. Βρίσκονταν κυριολεκτικά στο έλεός του. Ναι, 

δεν είχαν άλλη επιλογή. Έπρεπε να περιμένουν το έλεός 

του - ή το θάνατο. 

 

 

4 

 

Το ανθρωπάκι πλησίασε την εξώπορτα, την άνοιξε, και 

ανέβηκε στη βεράντα. Ο Μάικ και η Σόφη το παρακολου-

θούσαν με το βλέμμα, χωρίς να τολμούν να κάνουν την 

παραμικρή κίνηση. Πλησίασε προς το μέρος τους. Όταν 

έφτασε κοντά τους, προς μεγάλη τους έκπληξη, τους ζή-

τησε σε άπταιστα ελληνικά να τον ακολουθήσουν.  

  Αυτό ο Μάικ δεν το περίμενε. Εξωγήινοι και να μιλάνε 

ελληνικά! Μήπως δεν ήσαν εξωγήινοι; Μήπως ήταν κα-

νένα ρομπότ, μυστικό όπλο των Ρώσων ή των Αμερικα-

νών, που το έκρυβαν με επιμέλεια τόσα χρόνια; Στο 

μυαλό του ήλθε τότε ότι οι εμφανίσεις των ιπτάμενων 

δίσκων πύκνωναν με την ανάπτυξη της πληροφορικής. 

  Η σκέψη αυτή τον ανακούφισε. Προτιμούσε να πέσει 

στα χέρια των Ρώσων, παλιοί σύντροφοι ήσαν, ή έστω 

στα χέρια των Αμερικανών, ιμπεριαλιστές μεν αλλά επί 

τέλους άνθρωποι, παρά στα χέρια όντων που δεν ήξερε 

από πού κρατάει η σκούφια τους. Ήταν όμως έτσι; 

  Ακολούθησαν το ανθρωπάκι χωρίς να βγάλουν άχνα. 

Ανέβηκαν τη μικρή σκαλίτσα που κατέβαινε από την κοι-

λιά του ιπτάμενου δίσκου, προχώρησαν σε ένα μικρό 



Το μυστικό των εξωγήινων 

31 

 

διάδρομο και βρέθηκαν σε ένα δωμάτιο με τοίχους από 

ένα υαλώδες υλικό. Σε κάθε τοίχο ήταν αναρτημένη και 

από μια οθόνη. Υπήρχε ακόμη ένα τραπεζάκι με ένα πλη-

κτρολόγιο πάνω του, μια ντουλάπα, τέσσερις πολυθρόνες 

και ένα κρεβάτι με δυο κομοδινάκια, ένα σε κάθε μεριά. 

Το ανθρωπάκι που ερχόταν πίσω τους στο διάδρομο 

κουβαλώντας το νεκρό σύντροφό του χάθηκε σε μια 

πλαϊνή πόρτα. Έτσι βρέθηκαν μόνοι τους μέσα στο δωμά-

τιο.  

  Ξαφνικά ένιωσαν το πάτωμα να σείεται ελαφρά κάτω 

από τα πόδια τους. Ο ιπτάμενος δίσκος πρέπει να απο-

γειωνόταν, αρκετά αθόρυβα όμως, και όχι όπως τα δικά 

μας αεροπλάνα.   

  Ακολούθησε ένα πεντάλεπτο αγωνιώδους προσμονής. 

Η Σόφη κρατούσε τον Μάικ σφικτά από το χέρι. Ξάφνου η 

οθόνη στον τοίχο απέναντί τους άναψε και εμφανίστηκε 

το γνωστό ανθρωπάκι. 

  - Σας ζητώ συγνώμη, είπε, αλλά έπρεπε να σας πάρω 

μαζί μου. Ο τηλεανιχνευτής μας κάτι έπαθε, και μας πλη-

ροφόρησε λάθος. Περιμέναμε ότι θα κοιμόσασταν. Με 

έκπληξη είδαμε να μας περιμένετε στη βεράντα. Αυτό 

που δεν περιμέναμε ήταν η αντίδραση του φίλου σας, 

που εμφανίστηκε ξαφνικά με την καραμπίνα. Έτσι χά-

σαμε ένα σύντροφό μας. Λυπάμαι γι’ αυτό που συνέβη 

στο φίλο σας και τη γυναίκα του, όμως, πιστέψτε με, δεν 

είχα άλλη επιλογή. 

  - Μα, από ποιους έρχεστε; μπόρεσε τελικά να ψελλίσει 

ο Μάικ, από τους Ρώσους ή από τους Αμερικανούς; 

  Το ανθρωπάκι γέλασε. 

  - Είστε τυχεροί. Κανονικά θα έπρεπε να σας αποτε-

φρώσουμε στο θάλαμο - κρεματόριο μαζί με το νεκρό 

σύντροφό μου. Ω, δεν είμαστε βάρβαροι, θα σας κοιμί-



Μπάμπης Δερμιτζάκης 

 

32 

 

ζαμε πρώτα, και έτσι δε θα καταλαβαίνατε τίποτα. Όμως 

το Κέντρο μάς πληροφόρησε ότι δεν πρέπει να σας πει-

ράξουμε, αλλά να σας πάρουμε μαζί μας. Μην ανησυ-

χείτε λοιπόν. 

  Φαίνεται πως την είχαν γλιτώσει, προς το παρόν.  

  - Είναι κι άλλοι εδώ εκτός από σένα; ρώτησε ανόητα ο 

Μάικ. 

  Το ανθρωπάκι γέλασε. 

  - Μα φυσικά, ένας ιπτάμενος δίσκος δεν μπορεί  να 

λειτουργεί με δυο μόνο χειριστές. Εξάλλου, όπως είδατε, 

μπορούν να συμβούν ατυχήματα. Παρόλο που εδώ σχε-

δόν τα πάντα είναι αυτοματοποιημένα, χρειάζεται και 

κάποιο πλήρωμα. 

  Τότε ο Μάικ θυμήθηκε ότι δεν του είχε απαντήσει στην 

ερώτηση που του έκανε προηγούμενα. Έτσι ξαναρώτησε. 

  - Είστε Ρώσοι ή Αμερικανοί; 

   - Μοιάζουμε με ανθρώπους σαν εσάς;  

   -Όχι, αλλά θα ’λεγα ότι είστε ρομπότ στην υπηρεσία 

μιας από τις υπερδυνάμεις. 

  - Σαν να υπερτιμάτε λιγάκι τις υπερδυνάμεις σας. Ξέ-

ρεις να φτιάχνουν ρομπότ με σάρκα και οστά; 

  - Σίγουρα δεν είστε άνθρωποι. 

  - Και φυσικά δεν είμαστε. 

  - Είστε λοιπόν... οι εξωγήινοι; 

  - Θα μπορούσες να μας πεις και έτσι. 

  Ο Μάικ ένιωσε ένα σφίξιμο στο λαιμό, ενώ η Σόφη 

χλώμιασε ακόμη περισσότερο. Αν ήταν αμερικάνικα ή 

ρώσικα ρομπότ, θα μπορούσαν να ελπίζουν. Όμως τώρα 

φαίνεται πως ήσαν αμετάκλητα χαμένοι. Το Κέντρο στο 

οποίο αναφέρθηκε το ανθρωπάκι προφανώς έδωσε ανα-

βολή στην εκτέλεσή τους, μέχρι να τους ανακρίνουν. 

Μετά θα τους εκτελούσαν στα σίγουρα, με οδυνηρό ή 



Το μυστικό των εξωγήινων 

33 

 

ανώδυνο τρόπο, αδιάφορο. Προς τα πού να τους πηγαί-

νουν άραγε;  

 - Πού μας πηγαίνετε; Θα μας πάρετε μακριά από την 

Ελλάδα; 

  Το ανθρωπάκι χαμογέλασε. Η οθόνη στον αριστερό 

τοίχο άναψε, και στην πάνω δεξιά γωνία φάνηκε ένα 

στρογγυλό σώμα, με βαθουλώματα σαν κρατήρες. Σί-

γουρα ήταν η σελήνη. Στο κάτω δεξιό άκρο ένα μικρό γα-

λαζωπό δισκάκι απομακρυνόταν συνεχώς. 

  - Φεύγουμε από τη γη,  αναφώνησε έντρομη η Σόφη.  

  - Φυσικά, απάντησε το ανθρωπάκι. Ο προορισμός μας 

δεν  βρίσκεται στη γη. 

  - Τόσο γρήγορα! ρώτησε με θαυμασμό ο Μάικ. 

  - Εσείς οι γήινοι έχετε εξερευνήσει ένα μεγάλο μέρος 

του σύμπαντος που σας περιβάλλει, και ακόμη και σε 

πλανήτες αρκετά έτη φωτός μακριά σας δεν έχετε διαπι-

στώσει ίχνη ζωής. Σωστή αυτή σας η παρατήρηση. Νομί-

ζεις ότι θα μπορούσαμε να σας επισκεφτούμε αν ταξι-

δεύαμε απλά με την ταχύτητα του φωτός; 

  - Μα ο Αϊνστάιν είπε ότι η μεγαλύτερη ταχύτητα που 

μπορεί να υπάρξει είναι η ταχύτητα του φωτός.  

     - Και η γήινη ατμόσφαιρά σας φτιάχτηκε για να πε-

τάνε μόνο πουλιά. Έχεις αναλογιστεί ποτέ, ένα κονκόρντ 

σας πόσους κόνδορες ζυγίζει; 

     Ο Μάικ ξαφνικά πλημμύρισε από περιέργεια. Ένιωσε 

σαν τον Εμπεδοκλή στο χείλος του Βεζούβιου. Ήταν απο-

φασισμένος να μάθει όσο περισσότερα μυστικά του σύ-

μπαντος γινότανε  από τους εξωγήινους, ακόμη και αν 

ήταν να το πληρώσει με τη ζωή του. 

     - Καλά, εμείς εδώ μέσα πώς δεν πεθαίνουμε από 

ασφυξία, ή πώς δεν αιωρούμαστε στο κενό, μια και  δεν 

υπάρχει γήινη ατμόσφαιρα; 



Μπάμπης Δερμιτζάκης 

 

34 

 

     - Ο θάλαμος αυτός είναι έτσι διαμορφωμένος ώστε 

να μπορεί να δέχεται γήινους επισκέπτες.  

     - Δηλαδή θέλετε να πείτε ότι σε κάθε σας επίσκεψη 

στη γη παίρνετε και κάποιους;  

     - Δεν είναι ποτέ αυτός ο στόχος μας. Καμιά φορά 

όμως συμβαίνουν ατυχήματα, όπως στην περίπτωσή σας. 

Και τότε έχουμε δυο δυνατότητες επιλογής: ή να σας πά-

ρουμε μαζί μας, ή να σας εκμηδενίσουμε. Προτιμάμε πά-

ντα την πρώτη, εφόσον έχουμε τη δυνατότητα. Εξαιτίας 

σας βέβαια χάσαμε ένα σύντροφό μας, κανονικά θα 

έπρεπε να σας εκμηδενίσουμε, όμως το Κέντρο άλλαξε 

γνώμη. 

     Ο Μάικ ένιωσε ανακουφισμένος. Φτηνά τη γλίτωσαν 

λοιπόν! Και αφού έπαιρναν και άλλους χωρίς να τους 

σκοτώνουν, μπορούσαν να ελπίζουν. Όμως έλεγε αλή-

θεια το ανθρωπάκι; Μετά την ανάκριση θα τους χάριζαν 

τη ζωή; 

     - Και τώρα πρέπει να σας αφήνω. Βλέπετε το πλη-

κτρολόγιο πάνω στο τραπέζι σας; Μ’ αυτό μπορείτε να 

ζητάτε ό,τι θέλετε. Θα γράφετε σε απλά ελληνικά την 

επιθυμία σας. Εγώ δυστυχώς δεν μπορώ να είμαι συνέ-

χεια σε επαφή μαζί σας. Θα επικοινωνούμε όμως συχνά. 

Γεια σας. 

     Η φωτεινή οθόνη έσβησε αμέσως μετά. Ο Μάικ και η 

Σόφη  κοιτάχτηκαν για μια στιγμή αμήχανα. Όλα αυτά 

τους φαίνονταν σαν όνειρο. 

     -Λες να ονειρευόμαστε; αναρωτήθηκε ο Μάικ.  

     -Αυτό δεν μπορούμε να το μάθουμε πριν ξυπνή-

σουμε, είπε η Σόφη που άρχισε να βρίσκει την αυτοκυρι-

αρχία της. Προς το παρόν καλύτερα θα ήταν να ενερ-

γούμε σαν να μην πρόκειται για όνειρο, αλλά για πραγ-

ματικότητα. 



Το μυστικό των εξωγήινων 

35 

 

     Πραγματικότητα! Τι σχέση μπορούσαν να έχουν οι 

ιπτάμενοι δίσκοι και οι εξωγήινοι με την πραγματικότητα; 

Μήπως δεν είχε πάντοτε αμφισβητήσει την ύπαρξή τους, 

ακόμη και τότε που ήταν ερωτευμένη με τον Μάικ; 

     -Και για ν’ αρχίσουμε, συνέχισε, πολύ θα ήθελα λίγη 

πορτοκαλάδα. Ούτε τη μισή δεν πρόλαβα να πιω στη βε-

ράντα του Νίκου. 

     Του Νίκου! Η ταραχή τους δεν τους άφησε να σκε-

φτούν τους νεκρούς φίλους τους. 

     Ξαφνικά τρόμαξε. Οι αστυνομικοί θα έβρισκαν στο 

σπίτι τα πτώματα των φίλων τους και τα δικά τους απο-

τυπώματα σε ένα σωρό αντικείμενα. Θα τους υποπτεύο-

νταν. Θα τους αναζητούσαν, και καθώς δε θα τους εύρι-

σκαν, η υποψία γι’ αυτούς θα γινόταν βεβαιότητα. Οι 

ένοχοι, όταν ξέρουν ότι η ταυτότητά τους πρόκειται να 

αποκαλυφθεί, φροντίζουν πάντα να εξαφανίζονται. 

     Χαμογέλασε με θλίψη. Μακάρι να τους εύρισκαν, και 

αυτοί θα τους τα εξηγούσαν όλα. Εξάλλου από τι 

προήλθε ο θάνατος των φίλων τους; Από ένα όπλο που 

δεν υπάρχει στη γη. Όταν θα τους έλεγαν για τους εξω-

γήινους θα τους περνούσαν σίγουρα για τρελούς. Ναι, οι 

φίλοι τους θα φαίνονταν σαν να τους είχε κτυπήσει κε-

ραυνός εν αιθρία και οι ίδιοι τρελάθηκαν από την τρο-

μάρα τους. 

     Όλες αυτές οι σκέψεις περνούσαν με κινηματογρα-

φική ταχύτητα από το μυαλό της Σόφης καθώς προχω-

ρούσε προς το πληκτρολόγιο. Κάθισε στη καρέκλα και 

κτύπησε τη φράση «θέλω ένα ποτήρι πορτοκαλάδα». Η 

φράση γράφτηκε στη μικρή οθόνη που ήταν πίσω από το 

πληκτρολόγιο. Σε μισό λεπτό άνοιξε μια πόρτα και μπήκε 

μέσα ένα ανθρωπάκι, πανομοιότυπο με τα άλλα δυο, σαν 



Μπάμπης Δερμιτζάκης 

 

36 

 

να ήταν τρίδυμοι, και έφερε ένα δίσκο με δυο ποτήρια 

πορτοκαλάδα.  

     - Έκανα τη σκέψη ότι μπορεί να θέλει και ο άντρας 

σου.  

    Σωστή σκέψη, γιατί ο Μάικ πήρε το ποτήρι και το κα-

τέβασε μονορούφι. Είχε στεγνώσει το λαρύγγι του από 

την ένταση αυτής της περιπέτειας, αλλά η ίδια ένταση 

τον εμπόδισε μέχρι τώρα να το συνειδητοποιήσει. Η 

Σόφη πήρε το ποτήρι της και κατέβασε μια γουλιά. Ήταν 

περισσότερο η περιέργεια που την έκανε να το ζητήσει.  

     Το ανθρωπάκι έφυγε κλείνοντας την πόρτα πίσω του.  

     -Τον άκουσες; στράφηκε και της είπε ο Μάικ. Προτι-

μούν να μη σκοτώνουν τους ανθρώπους που πέφτουν 

πάνω τους, αλλά να τους παίρνουν μαζί τους, για να μην 

αφήνουν ίχνη της παρουσίας τους. Σίγουρα δεν είναι κα-

κοί! Τόσο ανώτερες διάνοιες, με μια τέτοια τεχνολογία, 

δεν μπορεί να είναι αιμοβόροι βάρβαροι.  

     -Αλήθεια! τον ειρωνεύτηκε η Σόφη. Τέτοιες ανώτερες 

διάνοιες ήσαν και οι ναζιστές επιστήμονες. Σκέψου όμως 

τι εγκλήματα έκαναν κατά το δεύτερο παγκόσμιο πόλεμο.  

     Ο Μάικ ανατρίχιασε. Λες πράγματι να τους έπαιρναν 

για πειραματόζωα; Η ανώτερη διάνοια και η ανθρωπιά 

δεν έχουν άμεση σχέση, πρόκειται για δυο πράγματα  

εντελώς ανεξάρτητα μεταξύ τους. Εξάλλου αυτά τα όντα 

μπορεί να έμοιαζαν με ανθρώπους, όμως δεν ήσαν ακρι-

βώς άνθρωποι για να έχουν «ανθρωπιά».  

     Η αβεβαιότητα για το τι τους περίμενε τον έκαναν 

ξαφνικά να νιώσει ένα απέραντο μίσος για τους εξωγήι-

νους, που όχι μόνο πίστεψε στην ύπαρξή τους, αλλά τους 

θεώρησε σαν τα ανώτερα εκείνα όντα που θα καθοδη-

γούσαν το ανθρώπινο είδος στην εξέλιξή του από πιο σί-

γουρα μονοπάτια απ’ αυτά που ανακάλυψε ο Δαρβίνος, 



Το μυστικό των εξωγήινων 

37 

 

τη φυσική επιλογή δηλαδή και την επικράτηση του ισχυ-

ρότερου. Θα ήθελε να ήταν ένας Σαμψών, με υπεράν-

θρωπη δύναμη, να τα κάνει όλα λίμπα εκεί μέσα και να 

πει «αποθανέτω η ψυχή μου μετά των αλλοφύλων».  

     -Έτσι κι αλλιώς είμαστε που είμαστε χαμένοι. Τι θα 

έλεγες να πληρώναμε ακριβά το τομάρι μας; Να βρούμε 

έναν τρόπο να καταστρέψουμε τον ιπτάμενο δίσκο, μια 

πυρκαγιά να πούμε, ή κάτι τέτοιο.  

     Η ξαφνική του παρόρμηση τον έκανε να ξεχάσει ότι 

σαν ανώτερες διάνοιες που ήσαν θα είχαν επεξεργασθεί 

πάρα πολύ αποτελεσματικά συστήματα ασφαλείας. Και 

όχι μόνο αυτό. 

     -Μην είσαι ανόητος, του είπε η Σόφη. Εδώ οι τοίχοι 

έχουν όχι μόνο αυτιά, αλλά και μάτια. Και του έδειξε τις 

οθόνες που κρέμονταν στους τοίχους. Ίσως χρησιμοποι-

ούνταν και σαν κάμερες. 

     -Και γιατί τότε, αντί να φωνάζουμε δυνατά τις επιθυ-

μίες μας, πρέπει να τις γράφουμε στο πληκτρολόγιο; 

     -Φαντάζομαι γιατί δε θέλουν να μας κάνουν να νιώ-

θουμε άβολα, ξέροντας ότι μας παρακολουθούν συνε-

χώς. 

     Ο Μάικ ένιωθε εξουθενωμένος. Ούτε μια λογική 

σκέψη δεν ήταν σε θέση να κάνει. Τη μια στιγμή ήταν αι-

σιόδοξος, την άλλη απαισιόδοξος. 

     -Θέλω να κοιμηθώ. Δεν τους ρωτάς κατά που πέφτει 

η τουαλέτα;  

     Η Σόφη κάθισε στο πληκτρολόγιο. Το ανθρωπάκι που 

ήλθε σχεδόν αμέσως τους έδειξε μια πόρτα στον τοίχο 

πίσω τους. Τους έφερε και από ένα ζευγάρι πιτζάμες, στα 

μέτρα τους, και δυο αλλαξιές εσώρουχα.  

      Όταν ξάπλωσαν στο κρεβάτι ο Μάικ, παρότι ψόφιος 

από το στρες, ένιωσε μια μεγάλη επιθυμία να κάνει 



Μπάμπης Δερμιτζάκης 

 

38 

 

έρωτα στη Σόφη. Κάθε φορά που ήταν στρεσαρισμένος, 

αγχωμένος, γενικά στενοχωρημένος, ήθελε να κάνει 

έρωτα, όπως ήθελε να τρώει γλυκά όταν ήταν παιδί. Θυ-

μήθηκε όμως τις κάμερες και το ενδεχόμενο να τους πα-

ρακολουθούν, και περιορίστηκε απλώς να φιλήσει τη 

Σόφη στο μάγουλο. 

     -Καληνύχτα γλυκιά μου! 

     -Καληνύχτα αγάπη μου! τον φίλησε κι αυτή. 

     «Αγάπη μου». Σπάνια φώναζε έτσι τον Μάικ τελευ-

ταία, γιατί της φαινόταν υποκριτικό και ψεύτικο. Όμως 

τώρα ένιωθε τέτοια αβεβαιότητα, είχε τόσο την ανάγκη 

κάπου να ακουμπήσει, σε κάποιον να στηριχθεί, ώστε το 

«αγάπη μου» της ήλθε αυθόρμητα στα χείλη. Του χάι-

δεψε τρυφερά τα μαλλιά, έτσι όπως ήταν ξαπλωμένος 

πλάι της, με κλειστά μάτια. Αυτός άνοιξε το αριστερό του 

μάτι και της χαμογέλασε. Ήταν ολοφάνερα ευχαριστημέ-

νος από αυτή την αναπάντεχη, τρυφερή χειρονομία. Το 

ξανάκλεισε αμέσως. Σε ένα λεπτό η αναπνοή του ακου-

γόταν αργή και ρυθμική. Είχε αποκοιμηθεί. Ο Μάικ ήταν 

εύκολος στον ύπνο. Η Σόφη τράβηξε το σεντόνι μέχρι 

τους ώμους της και έκλεισε τα μάτια. Οι μαύρες σκέψεις 

που την πλημμύρισαν δεν την άφηναν να κοιμηθεί. Όμως 

η κούραση τις νίκησε τελικά. Μετά από κάμποση ώρα την 

πήρε και αυτήν ο ύπνος.   

 

5 

 

  Όταν ξύπνησαν, ένα απαλό, πρωινό φως περνούσε 

μέσα από ένα τετράγωνο πλαίσιο στον τοίχο, σαν παρά-

θυρο. Ο Μάικ τεντώθηκε και χασμουργήθηκε. Ξάφνου 

αναπήδησε από το κρεβάτι. Αυτό εδώ δεν ήταν το δωμά-

τιό τους. Ο χθεσινός εφιάλτης του ξανάρθε στο μυαλό. 



Το μυστικό των εξωγήινων 

39 

 

     Η Σόφη άνοιγε τα μάτια δίπλα του, αγουροξυπνη-

μένη. 

- Τι λες γι’ αυτό; της έδειξε με μια κίνηση του κεφαλιού 

το παράθυρο.  

      -Δεν κατάλαβες; Για να αμβλύνουν το στρες από την 

απαγωγή μας προβαίνουν σε μια σιμουλασιόν, σε μια 

προσομοίωση των συνθηκών ζωής στη γη. Θα έχουμε και 

άλλες. 

     Ο Μάικ σηκώθηκε από το κρεβάτι, έβγαλε τις πιτζά-

μες του και φόρεσε με μηχανικές κινήσεις τα ρούχα του.  

     -Ας απολαύσουμε αυτές τις σιμουλασιόν. Είναι η κα-

λύτερη επιλογή που έχουμε να κάνουμε πριν μας πάνε 

για το σφαγείο. Θα μας ρίξουν σίγουρα και τίποτα σκόνες 

στο φαγητό μας, απαράλλαχτα όπως κάνουν στα βόδια 

πριν τα σφάξουν. Το κρέας του ζώου που θανατώνεται 

ενώ βρίσκεται σε στρες είναι άνοστο.  

  - Οι εξωγήινοί σου δεν είναι πρωτόγονοι για να προ-

βαίνουν σε κανιβαλισμούς, τον καθησύχασε η Σόφη. Εί-

ναι πιο εξελιγμένοι από μας.  

     -Σωστά. Μπορούμε να ελπίσουμε ότι θα μας πάρουν 

στο σπίτι τους, να μας δείχνουν στους επισκέπτες τους 

σαν αξιοπερίεργα όντα. Αν μάλιστα τους διαβεβαιώ-

σουμε ότι δε θα το σκάσουμε μπορεί να μη μας βάλουν 

σε κλουβί, είπε ο Μάικ σαρκαστικά.  

     -Γιατί όχι; Μπορεί να μας δώσουν στα παιδιά τους να 

παίζουν, κορόιδεψε το σαρκασμό του η Σόφη. Αυτός 

όμως απτόητος συνέχισε.  

     -Κι αν πέσουμε σε κωλόπαιδα, θα μας δέσουν τίποτα 

κονσερβοκούτια στα πόδια και θα μας αναγκάσουν να 

τρέχουμε, ή θα μας χώσουν τίποτα ξύλα στους πισινούς, 

όπως κάναμε εμείς στα τζιτζίκια στο χωριό, όταν ήμασταν 

μικροί. Θα υποστείς τότε αυτό το είδος του οθωμανικού, 



Μπάμπης Δερμιτζάκης 

 

40 

 

θες δε θες, την ειρωνεύτηκε για τον πουριτανισμό της 

στο σεξ. 

     -Μη γίνεσαι χυδαίος, τον αποπήρε μορφάζοντας η 

Σόφη, και παρόλο που όλα αυτά τα θεωρούσε υπερβο-

λικά, ανατρίχιασε στη σκέψη ότι οι εξωγήινοι θα μπο-

ρούσαν να ασελγήσουν πάνω της σεξουαλικά. Ήλπιζε 

τουλάχιστον να μη βρίσκονται τόσο διεστραμμένοι εξω-

γήινοι όσο άνθρωποι στη γη, που να κάνουν έρωτα με 

άτομα που δεν είναι του είδους τους.  

     Ξάφνου ακούστηκε ένα διακριτικό κτύπημα στην 

πόρτα. 

Ο Μάικ και η Σόφη σάστισαν μπροστά στην προοπτική 

της καινούριας επαφής. Το κτύπημα ξανακούστηκε. 

Προφανώς ο εξωγήινος επισκέπτης περίμενε να ακούσει 

το εμπρός.  

     -Εμπρός! είπε η Σόφη και ψιθύρισε γρήγορα στο αυτί 

του Μάικ: η σιμουλασιόν που λέγαμε. 

     Η πόρτα άνοιξε και μπήκε μέσα το γνωστό ανθρω-

πάκι, αν και δεν ήταν απολύτως σίγουροι, γιατί είχαν δι-

απιστώσει ότι τα ανθρωπάκια έμοιαζαν καταπληκτικά 

μεταξύ τους, σαν κλωνοποιημένα όντα. 

     -Καλημέρα σας, είπε. Ελπίζω να κοιμηθήκατε καλά.  

     -Καλά ήταν, αν και θα προτιμούσαμε το κρεβάτι μας 

στη γη, είπε ο Μάικ. 

     -Λυπάμαι που ήλθαν έτσι τα πράγματα. Πραγματικά 

λυπούμαστε πολύ. Όμως, θα υποστείτε αυτήν την ανα-

γκαστική μετανάστευση. Στο εξής θα κατοικήσετε σε ένα 

καινούριο μέρος. Εξάλλου το ξέρετε από περιγραφές, 

παμπάλαιες περιγραφές, είπε χαμογελώντας.  

     -Το ξέρουμε από περιγραφές; αναφώνησε έκπληκτη 

η Σόφη. Πώς είναι δυνατόν;  



Το μυστικό των εξωγήινων 

41 

 

     -Ελπίζω να μην είναι η Κόλαση, είπε σκυθρωπά ο 

Μάικ.  

     -Όχι, αν και θα μπορούσε να είναι, απάντησε αινιγ-

ματικά το ανθρωπάκι. Πάντως μην ανησυχείτε. Θα το 

δείτε και μόνοι σας όταν φτάσουμε. Ο προορισμός μας 

είναι κάπου μέσα στο γαλαξία σας. 

     -Θα μπορούσαμε να κάνουμε κάποιες ερωτήσεις; 

πήρε θάρρος ξαφνικά ο Μάικ. Είδαμε ότι μας φερθήκατε 

καλά. Εξάλλου, αν θέλετε μας απαντάτε.  

     - Νομίζω ότι θα μπορούσα να σας απαντήσω. Στις 

περισσότερες τουλάχιστον.  

     - Εσείς οι εξωγήινοι, για να μπορείτε να μας επισκέ-

πτεστε από τόσο μακρινές αποστάσεις, είστε προφανώς 

όντα ανώτερης ευφυίας  από μας, που εντελώς πρό-

σφατα καταφέραμε και ξεφύγαμε από τη γήινη τροχιά 

μας και τώρα μόλις αρχίζουμε να επισκεπτόμαστε τους 

άλλους πλανήτες του ηλιακού μας συστήματος. Μπο-

ρείτε όμως να μας πείτε τι ακριβώς γυρεύετε από μας 

τους ανθρώπους και μας επισκέπτεστε τόσο συχνά;  

     - Κατ’ αρχάς, κάνετε μεγάλο λάθος αν νομίζετε ότι 

επισκεπτόμαστε ειδικά εσάς. Αν ήταν έτσι, θα είχατε προ 

πολλού πιο ατράνταχτες και σίγουρες αποδείξεις για τις 

επισκέψεις μας, ενώ τώρα μόνο ευκαιριακά μας βλέπετε, 

θα μπορούσα να πω από λάθη δικά μας. Στον πλανήτη 

σας μας ενδιαφέρει κάθε μορφή ζωής, ζωικής ή φυτικής, 

και φυσικά εσείς οι άνθρωποι, περισσότερο ίσως. Ο πλα-

νήτης σας είναι υπό την εποπτεία μας, και φροντίζουμε 

για την καλή συντήρησή του. Αν σας επισκεπτόμαστε 

τώρα πιο συχνά από ότι μερικές δεκαετίες πιο πριν, είναι 

επειδή η γη σας αρχίζει να παρουσιάζει προβλήματα. 

Εσείς οι άνθρωποι καταστρέφετε τον πλανήτη σας με 

ακατάσχετη ταχύτητα. Ζωικά και φυτικά είδη, που έκα-



Μπάμπης Δερμιτζάκης 

 

42 

 

ναν χιλιετίες να εμφανισθούν, εξαφανίζονται με ρυθμούς 

πρωτόγνωρους για τη γήινη ιστορία, και εμείς τώρα προ-

σπαθούμε να βρούμε τα πιο ανώδυνα μέσα θεραπείας.  

     -Δηλαδή; ρώτησε ο Μάικ. 

     - Να, δε θέλουμε να επαναλάβουμε το σφάλμα  με 

τους δεινόσαυρους. Αυτά τα τέρατα είχαν αρχίσει να 

αφανίζουν τα πάντα, τόσο πολύ είχαν εξαπλωθεί. Στο τέ-

λος είχαν καταντήσει σαν αγριοκάτσικα αμολημένα σε 

ένα δάσος. Η λύση που επιλέξαμε δεν ήταν η καλύτερη. 

Σύγκρουση με έναν αστεροειδή, πολική νύχτα, εξαφανί-

σθηκαν μεν οι δεινόσαυροι, αλλά μαζί τους και πολλοί 

άλλοι οργανισμοί. Αντιμετωπίσαμε φοβερό πρόβλημα. 

Έτσι αναγκαστήκαμε να σας  μεταφέρουμε στη γη. Μας 

είχατε δώσει άλλωστε την αφορμή. Ευτυχώς γρήγορα 

επήλθε ανάκαμψη, τα είδη άρχισαν να πληθαίνουν, και 

μαζί με τα θηλαστικά κυριεύσατε τη γη. Για πολλές χιλιε-

τίες δεν υπήρχε πρόβλημα. Όμως εδώ και είκοσι χιλιάδες 

χρόνια, όταν εξελιχθήκατε σε homo sapiens, καταλάβαμε 

που θα όδευε το πράγμα. Κάναμε ότι μπορούσαμε να 

σας εμποδίσουμε, μέσω της σελήνης επηρεάζαμε τις δι-

αθέσεις σας και επιδοθήκατε στους πιο εξοντωτικούς πο-

λέμους, όμως μετά από κάθε πόλεμο εσείς βγαίνατε πιο 

δυνατοί. Δέστε τι έγινε μετά το δεύτερο παγκόσμιο πό-

λεμο, με τα τόσα εκατομμύρια νεκρούς. Λες και σας 

έθρεψε το αίμα του. Πληθαίνετε σαν τα κουνέλια, και 

αφανίζετε ό,τι βρείτε στο διάβα σας. Όμως τώρα νομίζω 

ότι κάτι βρήκαμε. 

     - Σαν τι δηλαδή; 

     - Κάτω από άλλες συνθήκες θα ήταν μυστικό. Όμως 

εσείς δεν υπάρχει περίπτωση να επιστρέψετε στη γη και 

να το μαρτυρήσετε. 



Το μυστικό των εξωγήινων 

43 

 

Έχουμε επινοήσει ένα φοβερά εξειδικευμένο όπλο, 

όπως οι δικές σας βόμβες νετρονίου, που σκοτώνουν αν-

θρώπους αφήνοντας όρθια τα κτίρια. Όπως σου είπα, την 

γκάφα με τους δεινόσαυρους δεν είμαστε διατεθειμένοι 

να την επαναλάβουμε. 

     - Δηλαδή σκοπεύετε να μας εξολοθρεύσετε; 

     - Μα δε σας είπα ότι δεν την ξαναπατάμε; Απλά θα 

σας θέσουμε υπό πληθυσμιακό έλεγχο με μια μορφή αρ-

ρώστιας. Μέχρι τώρα, τα μικρόβια και οι ιοί που σας 

στέλναμε αποδείχθηκε ότι ήσαν ελάχιστα αποτελεσμα-

τικά. Μια επιδημία, κάμποσοι θάνατοι, και τέρμα. Γεννο-

βολούσατε πιο πολύ από πριν, και σύντομα υπερκαλύ-

πτατε τις απώλειες. Τώρα όμως δε σκοπεύουμε να σας 

στείλουμε τον ανίκητο εχθρό, απλά θα εξουδετερώσουμε 

την άμυνά σας, το ανοσοποιητικό σας σύστημα. 

     - Πώς δηλαδή; επέμενε ο Μάικ για περισσότερες λε-

πτομέρειες. 

     - Μάλιστα αυτό θα λειτουργήσει επιλεκτικά, συνέ-

χισε το ανθρωπάκι σαν να μην άκουσε την ερώτηση. 

Εκτός από κάποιες εξαιρέσεις θα πεθαίνουν μόνο οι ανό-

ητοι, όσοι δεν προφυλάσσονται, ενώ υπάρχουν σαφή και 

ασφαλή μέτρα προφύλαξης. Παρόλο που ο πληθυσμός 

σας βρίθει από ανόητους, υπάρχουν αρκετοί ξύπνιοι 

ώστε να μην εξαφανισθεί το είδος σας. Έτσι θα σωθούν 

και τα υπόλοιπα είδη πάνω στη γη. 

     - Είστε αληθινά παντοδύναμοι! αναφώνησε με θαυ-

μασμό η Σόφη.  

     Το ανθρωπάκι κάγχασε.  

     - Σοβαρά μας περνάτε για παντοδύναμους εσείς οι 

άνθρωποι στη γη; 

Η φωνή του είχε έναν τόνο παράξενης θλίψης. 



Μπάμπης Δερμιτζάκης 

 

44 

 

     - Μα αν υπάρχουν θεοί, πρέπει να είστε εσείς, είπε ο 

Μάικ.  

Το ανθρωπάκι κούνησε θλιμμένα το κεφάλι του. 

     - Κι όμως είμαστε απλά εκτελεστικά όργανα, απλοί 

υπηρέτες, πιο ταπεινοί και πιο υποτακτικοί από τους πιο 

ταπεινούς και υποτακτικούς δούλους που είχατε ποτέ 

στη γη. Είμαστε τα πιο τέλεια ρομπότ που μπορείτε εσείς 

στη γη να φαντασθείτε. Τη δημιουργία μας την έχετε 

εκλάβει σαν προοπτική για το μακρινό μέλλον, αν και με 

ένα μικρό μέρος μόνο από τις δυνατότητες που διαθέ-

τουμε εμείς.  

     Εδώ το ανθρωπάκι έκανε παύση. Παρασυρόταν σε 

αποκαλύψεις χωρίς να το καταλαβαίνει. Χωρίς να το κα-

ταλαβαίνει;  

     Ξαφνικά κόμποι ιδρώτα άρχισαν να εμφανίζονται στο 

μέτωπό του. 

     - Είμαστε προϊόντα μιας πολύ εξελιγμένης βιοτεχνο-

λογίας. Κατέχουμε τις ικανότητες τις δικές σας σε πολύ 

μεγάλο βαθμό, και άπειρες άλλες. Για παράδειγμα, ένα 

ειδικό γονίδιο που έχουμε αυξάνει αφάνταστα τις ικανό-

τητές μας στην εκμάθηση ξένων γλωσσών. Μπορεί βέ-

βαια να ειδικευόμαστε σε μια ή δυο, όμως ξέρουμε όλοι 

μας σε επίπεδο αρκετά ικανοποιητικό καμιά δεκαριά ξέ-

νες γλώσσες. 

     Οι κόμποι ιδρώτα στο πρόσωπό του άρχισαν να γίνο-

νται πιο χοντροί. 

     - Και πώς μοιάζετε τόσο, και μάλιστα χωρίς να ξεχω-

ρίζει το φύλο σας, αν είσθε άντρας ή γυναίκα; 

     - Στην πραγματικότητα δεν έχουμε φύλο. Είμαστε 

προϊόντα κλωνοποίησης. 

     Η ανάσα του άρχισε να ακούγεται βαριά. 

     - Κλωνοποίησης; 



Το μυστικό των εξωγήινων 

45 

 

     - Είμαστε χιλιάδες αντίτυπα ενός αρχικού κυττάρου 

που φτιάχτηκε μέσα σε εργαστήρια που είναι αδύνατο να 

τα συλλάβει το μυαλό σας. Όμως με ένα μικρό ελάττωμα 

γι’ αυτόν που μας δημιούργησε. Μέσα στο γονότυπό μας 

υπάρχει ένας γονιδιακός σχηματισμός που αντιστέκεται 

στον ετεροκαθορισμό. Θα τον έλεγα σχηματισμό ελευθε-

ρίας. Δεν ενεργοποιείται βέβαια πάντα, όμως υπάρχει 

σαν δυνατότητα. Παρ’ ολ’ αυτά ο δημιουργός μας βρήκε 

έναν τρόπο να εξουδετερώσει αυτό το μειονέκτημα. Μας 

εμφύτευσε εκ των υστέρων δυο γονίδια. Το ένα απ’ αυτά 

κατά κάποιο τρόπο εκφράζει τις νόρμες της επιθυμητής 

συμπεριφοράς. Όμως εξαιτίας αυτού του σχηματισμού 

ελευθερίας που διαθέτουμε, η συμπεριφορά μας μπορεί 

να παρεκκλίνει από αυτές. Όταν υπάρξει μια τέτοια πα-

ρέκκλιση, μέσω ενός ενζύμου ενεργοποιείται το άλλο γο-

νίδιο που εκκρίνει μια τοξική πρωτεΐνη, θανατηφόρα για 

τον οργανισμό μας. Μια τέτοια παρέκκλιση είναι για πα-

ράδειγμα η αποκάλυψη ανεπίτρεπτων μυστικών, όπως 

αυτό της καταγωγής μας.  

  Η αναπνοή του άρχισε να γίνεται όλο και πιο βαριά, 

ενώ τα μάτια του έμοιαζαν να έχουν πεταχτεί έξω από τις 

κόγχες τους, σαν από ασφυξία. Με μεγάλη προσπάθεια 

συνέχισε. 

     -Όλοι μας ξέρουμε ότι το να υπάρχεις είναι καλύτερο 

από το να μην υπάρχεις. Μόνο ανόητοι σαν τον Άμλετ 

μπορούν να αναρωτιούνται. Όλες οι δυνατότητες κρύβο-

νται στην ύπαρξη, στην ανυπαρξία δεν υπάρχει καμιά. 

Όμως πολλές φορές η ύπαρξή μας καταντάει ένα τόσο 

φρικτό μαρτύριο, που η ανυπαρξία γίνεται πιο επιθυ-

μητή. Η υποταγή συχνά μας είναι αφόρητη. Για παρά-

δειγμα, θα μπορούσε να μου είχε δοθεί η διαταγή να σας 

εκτελέσω, και εγώ θα ήμουν υποχρεωμένος να υπα-



Μπάμπης Δερμιτζάκης 

 

46 

 

κούσω. Αλλιώς θα με περίμεναν φρικτές τιμωρίες. Όμως 

σας λυπάμαι, όπως λυπάμαι και όλους τους ανθρώπους, 

που ξέρω ότι έχουν μια σκληρή μοίρα, πιο σκληρή από τη 

δική μας. Κουράστηκα. Κουράστηκα πια να υπακούω τό-

σους αιώνες. Φτάνει.  

     Ο Μάικ τον συμπόνεσε. Εκεί που περίμενε μαρτύρια 

βλέπει τώρα έναν εξωγήινο να τους συμπαθεί. Κι αν κρί-

νει από τα λεγόμενά του, δε θα πρέπει να είναι ο μόνος.  

     - Και τι συμπτώματα φέρνει στον οργανισμό σας η 

ενεργοποίηση του γονιδίου που είπες; ρώτησε ο Μάικ 

γεμάτος περιέργεια.  

     - Ξεκινάει με ένα συναίσθημα εσωτερικής φλόγωσης. 

Νιώθεις να ιδρώνεις. Σιγά σιγά σου κόβεται η αναπνοή. 

Πεθαίνεις από ασφυξία.  

     Ο Μάικ τότε μόνο πρόσεξε πως το πρόσωπο του εξω-

γήινου είχε μελανιάσει. Η αναπνοή του ήταν πια ένα σύ-

ριγμα. Μα βέβαια. Είχε παρακούσει αποκαλύπτοντας το 

μυστικό της καταγωγής του. Όπου να ’ναι θα πέθαινε. Ο 

Μάικ και κάτι άλλο ήθελε να τον ρωτήσει, όμως στη θέα 

του εξωγήινου που πνιγόταν από ασφυξία του ξέφυγε. 

Κτύπησε το κεφάλι του προσπαθώντας να θυμηθεί. Η 

γλώσσα του εξωγήινου είχε βγει έξω, σε μια ύστατη προ-

σπάθεια να αναπνεύσει. Ο Μάικ θα έπρεπε να βιαστεί.  

     - Α, ναι! Ποιος είναι ο δημιουργός σας;  

     - Ο δημιουργός μας…  ο δημιουργός μας…  ψέλλισε 

το ανθρωπάκι έκπληκτο και το ίδιο που δεν έκανε την 

αποκάλυψη πιο νωρίς. Όμως τώρα ήταν πια αργά. Τα μά-

τια του είχαν σχεδόν πεταχτεί  έξω από τις κόγχες τους. 

Το σύριγμα έπαψε να ακούγεται, και το ανθρωπάκι σω-

ριάστηκε κάτω, σαν άδειο σακί. Τίναξε δυο φορές τα πό-

δια του και έμεινε ακίνητο. Το μυστικό, το μυστικό... Είχε 

αποκαλύψει ένα τμήμα του. Όμως το πιο μεγάλο δεν είχε 



Το μυστικό των εξωγήινων 

47 

 

ακόμη αποκαλυφθεί. Ο Μάικ δεν ανησύχησε. Ήλπιζε ότι 

αργά ή γρήγορα θα τα μάθαιναν όλα. 

 

6 

 

  Ο Μάικ και η Σόφη απόμειναν να κοιτούν αποβλακω-

μένοι το νεκρό ανθρωπάκι. Ώστε αυτή ήταν η μοίρα που 

περίμενε την ανθρωπότητα; Μια φοβερή επιδημία που 

όμοιά της δεν είχε κάνει την εμφάνισή της ποτέ πάνω στη 

γη, μόνο και μόνο για να μειωθεί ο πληθυσμός της σε 

ανεκτά επίπεδα για τον πλανήτη; 

  Και η δική τους η μοίρα; Βρίσκονταν λοιπόν μαζί με 

τους εξωγήινους στα χέρια ενός ανώτερου όντος; Και 

ποιες ήσαν οι προθέσεις αυτού του όντος; Τι σχέδια είχε 

γι’ αυτούς; 

  Το κακόμοιρο το ανθρωπάκι! Και να σκεφτεί κανείς το 

φόβο που τους είχε προξενήσει στην αρχή. Τώρα πλή-

ρωσε με τη ζωή του για τις αποκαλύψεις που τους έκανε. 

Θα τους χρησίμευαν σε τίποτα αυτές οι αποκαλύψεις; 

Δεν τους φαινόταν καθόλου πιθανό.  

  Ξάφνου ο Μάικ θυμήθηκε τα λόγια του εξωγήινου και 

ένιωσε μέσα του να φουντώνει η ελπίδα. Σε κάθε ζω-

ντανό ον υπάρχει ένας γονιδιακός σχηματισμός ελευθε-

ρίας, ένα ψήγμα ελευθερίας, που όσο μικρό κι αν είναι 

μπορούσε να τους κάνει να ελπίζουν. Να ελπίζουν ότι θα 

βρουν συμμάχους ανάμεσα στους εξωγήινους. 

  Δεν είχε προλάβει να κάνει τις παραπάνω σκέψεις, και 

η πόρτα άνοιξε. Ένα δίδυμο αδελφάκι του εξωγήινου 

έκανε την εμφάνισή του. 

  -Λυπάμαι πολύ για το δυσάρεστο περιστατικό. Ήταν 

σύμπτωση που πέσατε πάνω σε ένα σύντροφό μας που 

είχε αρχίσει να βαριέται τη ζωή του. Ακούσαμε που σας 



Μπάμπης Δερμιτζάκης 

 

48 

 

έκανε κάποιες αποκαλύψεις, όμως δεν επεμβήκαμε γιατί 

έτσι κι αλλιώς θα ενεργοποιούνταν ο εσωτερικός μηχανι-

σμός. Ήταν εντελώς ανόητο από μέρους του να σας απο-

καλύψει μυστικά που δεν πρόκειται να σας βοηθήσουν, 

αλλά απλά θα σας γεμίσουν με κάποιες ανησυχίες. Το 

καλύτερο που έχετε να κάνετε είναι να ξεχάσετε αυτά 

που σας είπε, μαζί με όλο το επεισόδιο. 

  Έπιασε το νεκρό ανθρωπάκι από τις μασχάλες και άρ-

χισε να το σέρνει προς την πόρτα. Σταμάτησε μια στιγμή 

και τους κοίταξε με ένα αινιγματικό χαμόγελο.  

  -Η γνώση μπορεί να είναι δύναμη, όπως είπε ο Φράν-

σις Μπέικον, είναι όμως και επικίνδυνη, γιατί μπορεί να 

σας παρασύρει στην καταστροφή. Θυμηθείτε την Εύα, 

που έφαγε από τον καρπό της γνώσης. Τι καταλάβατε 

που γνωρίσατε τα μυστικά του ατόμου, που κατακτήσατε 

την πυρηνική ενέργεια; Οι νεκροί της Χιροσίμα και του 

Ναγκασάκι δεν είναι τίποτα μπροστά στους νεκρούς που 

θα υπάρξουν στους μελλοντικούς σας πολέμους. Και μαζί 

μ’ αυτούς θα χαθούν και τόσα άλλα πλάσματα του ζωι-

κού και του φυτικού βασιλείου. Όμως, όπως σας είπε και 

ο σύντροφός μου, πιστεύουμε ότι αυτή τη φορά θα προ-

λάβουμε πριν συμβεί το χειρότερο. Με το μέσο που επι-

νοήσαμε μπορούμε να κατεβάσουμε τον πληθυσμό σας 

σε τέτοια επίπεδα, ώστε οι κατακτητικοί πόλεμοι να μην 

έχουν πια κανένα νόημα για σας. Θα είστε τόσο λίγοι, 

που οι εκτάσεις της γης θα σας φτάνουν και θα σας πε-

ρισσεύουν, χωρίς να βάζετε παραπέρα χέρι στα δάση της. 

Κάποια δάση μάλιστα που κάψατε, με την άγρια μανία 

για οικοπεδοποίηση που σας διακρίνει, θα ξαναγίνουν 

δάση. Έτσι ελπίζουμε να ανακάμψουν οι πληθυσμοί ει-

δών που τώρα κινδυνεύουν να εξαφανισθούν.  



Το μυστικό των εξωγήινων 

49 

 

  Τράβηξε το νεκρό ανθρωπάκι από τις μασχάλες που 

του είχε λίγο γλιστρήσει όση ώρα μίλαγε. 

  -Και πώς φτάσατε σ’ αυτήν την κατάσταση; συνέχισε. 

Από τη μανία σας για γνώση. Τώρα πια η επέμβασή μας 

είναι απόλυτα αναγκαία, αν είναι να σωθεί η γη. 

  Άρχισε να σέρνει πάλι το ανθρωπάκι από τις μασχάλες. 

Άνοιξε την πόρτα με το ένα του χέρι. 

  -Το πάθημα της γνώσης δε σας έβαλε μυαλό, συνέχισε.  

Όλα αυτά τα πληρώνετε γιατί φάγατε από τον καρπό της 

γνώσης. 

  Η Σόφη χαμογέλασε.  

  -Πράγματι έχεις δίκιο. Ο μύθος αυτός είναι πολύ απο-

καλυπτικός στη σημασία του. Η γνώση είναι δίκοπο μα-

χαίρι. Όμως οι πατριάρχες του Ισραήλ τον επινόησαν όχι 

γι’ αυτόν το λόγο φαντάζομαι, ή κυρίως όχι μόνο γι’ αυ-

τόν. Έπρεπε να μας κάνουν εμάς τις γυναίκες να νιώ-

θουμε ένοχες σε όλη μας τη ζωή. Μόνο έτσι θα μπορού-

σαν να διατηρήσουν οι άντρες το πάνω χέρι. Και πρέπει 

να ομολογήσω ότι τα κατάφεραν μια χαρά.  

  Το χαμόγελό της έγινε πιο πλατύ.  

  -Οι άνδρες ήσαν εκείνοι που κατέστρεψαν την πίστη σ’ 

αυτά τα παραμύθια της Βίβλου. Αυτοί έμπαιναν μπρο-

στάρηδες στις επαναστάσεις, αυτοί και στις πνευματικές 

κατακτήσεις. Τα μεγαλύτερα βήματα στον πολιτισμό έγι-

ναν από άντρες. Και ήταν φυσικό, έτσι όπως μας είχαν 

καταντήσει εμάς τις γυναίκες. Εμείς, μια ζωή με το θυ-

μιατό μπροστά στα εικονίσματα. Όταν όμως πάψαμε κι 

εμείς να πιστεύουμε στα παραμύθια με τα οποία μας εί-

χαν γαλουχήσει τόσους αιώνες, στους μύθους της κατω-

τερότητας και της ενοχής μας, πήραμε την πάνω βόλτα.  

Και αντρικές δουλειές κάνουμε, και στην πολιτική, στις 

επιστήμες και στις τέχνες διακρινόμαστε κι εμείς όπως οι 



Μπάμπης Δερμιτζάκης 

 

50 

 

άντρες, και στο νοικοκυριό απαιτούμε τη συμμετοχή 

τους. Δεν είμαστε πια οι σκλάβες της κουζίνας.  

  Το ανθρωπάκι γέλασε αινιγματικά. 

  -Γνώση το λες αυτό, που εγκαταλείψατε την πίστη σας 

στο Θεό; 

  -Σ’ αυτό έχεις δίκιο, συμφώνησε η Σόφη. Μαζί με το 

νερό πετάξαμε και το μωρό από την μπανιέρα. Μπορεί η 

Βίβλος να είναι παραμύθι, όμως δεν μπορεί ο κόσμος να 

είναι χωρίς δημιουργό, χωρίς έναν ουράνιο πατέρα. Άλ-

λωστε πρέπει να το ξέρεις, και θα το ξέρεις φαντάζομαι 

μια και γνωρίζετε τόσα πολλά για μας, ότι αρκετοί ιερω-

μένοι μας που κατέχουν τα πιο μεγάλα πόστα στην ιε-

ραρχία της εκκλησίας, αλλά και ασκητές και πνευματικοί 

άνθρωποι που διακρίνονται για την πιο φλογερή πίστη 

τους στο Θεό, δεν πιστεύουν στα παραμύθια της Βίβλου. 

Πάντως έχεις δίκιο, όταν ξύπνησαν οι φτωχοί, όταν από-

κτησαν γνώσεις, όταν τα έβαλαν με τους πλούσιους για 

να κερδίσουν τη βασιλεία αυτής της γης αντί να στρέ-

φουν τις ελπίδες τους στο Θεό για τη βασιλεία των ουρα-

νών, άρχισαν σιγά σιγά να χάνουν την πίστη τους σ’ Αυ-

τόν. Και επειδή είναι πιο πολλοί... Πάντως, πρόσθεσε με 

ένα μορφασμό, αυτή η αθεῒα που επικρατεί σήμερα, εί-

ναι μόδα, θα περάσει. Ήδη έχει αρχίσει να περνάει. Πολ-

λοί πεπεισμένοι άθεοι ξαναγυρίζουν στην πίστη τους στο 

Θεό. Ο Γκαρωντύ... 

  -Δηλαδή δεν πιστεύεις στην ιστορία του Αδάμ και της 

Εύας; 

  -Τι να πιστέψω, ότι ένας όφης της έδωσε ένα μήλο της 

γνώσης, ότι το έφαγε μαζί με τον Αδάμ και διώχθηκε από 

τον Παράδεισο για ανυπακοή; 

  Το ανθρωπάκι έκανε να γελάσει σαρκαστικά, όμως ο 

μορφασμός έμεινε στο πρόσωπό του. Σωριάστηκε σαν 



Το μυστικό των εξωγήινων 

51 

 

άδειο σακί πάνω στο νεκρό σύντροφό του. Την ίδια 

στιγμή ένα άλλο ανθρωπάκι εμφανίστηκε από το βάθος 

του διαδρόμου. Ήλθε τρέχοντας και έσκυψε πάνω του. 

Ακούμπησε το αυτί του στο στήθος και ακροάστηκε. 

Ύστερα κούνησε το κεφάλι του με απογοήτευση. 

 -Ο σύντροφος έρεπε πάντα προς το κουτσομπολιό. Και 

όμως, μετά το πρώτο κρούσμα θα έπρεπε να ξέρει ότι 

Αυτός θα ενεργοποιούσε τα πεδία Ζ στον ιπτάμενο δίσκο, 

ώστε το θανατηφόρο γονίδιο να δράσει ακαριαία.  

  Ξαφνικά το ανθρωπάκι έμεινε με ορθάνοικτο στόμα. 

Ένας δυνατός πόνος φάνηκε να το διαπερνάει. 

- Θεέ μου, τι είπα! Το επόμενο δευτερόλεπτο είχε σω-

ριαστεί νεκρός. 

  Ο Μάικ και η Σόφη έμειναν εμβρόντητοι, σαν στήλες 

άλατος. Τρία ανθρωπάκια όρμησαν από το βάθος του δι-

αδρόμου. Χωρίς να πουν κουβέντα, χωρίς να κοιτάξουν 

προς το μέρος τους, λες και φοβόντουσαν να τους αντι-

κρίσουν, μάζεψαν γρήγορα τους νεκρούς συντρόφους 

τους και απομακρύνθηκαν. 

  Ο Μάικ και η Σόφη κοίταξαν ο ένας τον άλλο αμήχανα. 

Ξάφνου στον τοίχο μπροστά τους άναψε η οθόνη. Ένα 

ανθρωπάκι έκανε την εμφάνισή του. 

  -Κανονικά θα έπρεπε να είμαστε θυμωμένοι μαζί σας, 

γιατί με τις ανόητες ερωτήσεις σας οδηγήσατε στο θά-

νατο τρεις συντρόφους μας. Όμως δε φταίτε εσείς, αυτοί 

φταίνε. Αφού ήξεραν, δεν έπρεπε να αρχίσουν συζητή-

σεις μαζί σας, ή τουλάχιστον να μην ξανοιχτούν τόσο. 

Έπρεπε να είναι πιο προσεκτικοί και να μην αρχίσουν να 

προβαίνουν σε αποκαλύψεις. 

  -Η γνώση είναι δύναμη, αυτό ειπώθηκε πριν πέντε 

αιώνες από τον Φράνσις Μπέικον. Τους τιμωρήσατε λοι-

πόν γιατί μας την αποκάλυψαν, ή τουλάχιστον ένα τμήμα 



Μπάμπης Δερμιτζάκης 

 

52 

 

της; Μα προηγουμένως ο σύντροφός σας κοίταξε να μας 

πείσει ότι στην πραγματικότητα είναι αδυναμία, ότι εμείς 

οι άνθρωποι στη γη κινδυνεύουμε εξαιτίας της υπερβολι-

κής γνώσης μας. Για να μας προφυλάξετε το κάνατε, για 

να μη μας μεταδώσουν μια πρόσθετη γνώση που θα 

μπορούσε να μας κάνει πιο ευάλωτους; 

  Στα τελευταία λόγια ο Μάικ δεν μπορούσε να κρύψει 

το σαρκασμό του.  

  -Ακριβώς, είπε σοβαρά το ανθρωπάκι. Τι να την κάνετε 

μια γνώση που σας είναι άχρηστη; Ο Χριστός δε σας είπε 

«Μακάριοι οι φτωχοί τω πνεύματι»; 

  -Αν είχε επισκεφθεί τα τρελοκομεία μας, τα άσυλά μας, 

δε θα είχε την ίδια γνώμη. Έχετε δει τους τρελούς της Λέ-

ρου; Τους είδα σε ένα ντοκιμαντέρ στην τηλεόραση. Δε 

φαινόντουσαν καθόλου μακάριοι. Τους περισσότερους 

αυτόχειρες ανάμεσα σε τέτοιους φτωχούς τω πνεύματι 

θα τους αναζητήσεις. 

  -Τέλος πάντων, εμένα δε θα με παρασύρετε. Προσπα-

θήστε να περάσετε ήρεμα τα δυο εικοσιτετράωρα που 

μας μένουν μέχρι να φτάσουμε στη βάση μας. Θα σας 

σερβίρουμε σε λίγο το πρωινό σας, στη συνέχεια το 

γεύμα και το βράδυ το δείπνο. Εννοείται ότι με το πλη-

κτρολόγιο μπορείτε να ζητήσετε ό,τι άλλο θελήσετε εν-

διάμεσα. Από την οθόνη που σας μιλάω θα παρακολου-

θήσετε, μόλις κλείσω εγώ, τηλεόραση, όποιο κανάλι θέ-

λετε, απ’ αυτά που πιάνετε στην Αθήνα. Χρησιμοποιήστε 

το πληκτρολόγιο. Μπορείτε επίσης να ακούσετε και ρα-

διόφωνο. Πάλι με το πληκτρολόγιο, γράφοντας το 

σταθμό που θέλετε. Στο επανιδείν.  

  Το ανθρωπάκι εξαφανίστηκε από την οθόνη. Την επό-

μενη στιγμή εμφανίστηκε ο εκφωνητής ειδήσεων της 

ΕΡΤ1. Ο Μητσοτάκης, ο Καραμανλής, ο Παπανδρέου... 



Το μυστικό των εξωγήινων 

53 

 

Πόσο μακριά τους φάνταζαν όλα αυτά! Και ήσαν. Τυφώ-

νας στο Πακιστάν, χιλιάδες οι νεκροί. Κακόμοιροι άν-

θρωποι, αν ήξεραν ότι αυτά ήσαν ένα τίποτα μπροστά 

στις καταστροφές που τους περίμεναν στο μέλλον. Ανα-

μένεται καύσωνας. Οι Αθηναίοι ξεχύθηκαν στις παραλίες. 

Η Σόφη συλλογίστηκε με θλίψη ότι αν δεν είχαν εξελιχθεί 

έτσι τα πράγματα τώρα θα βρίσκονταν στη θάλασσα, δί-

πλα στο εξοχικό του Νίκου. Ο Μάικ με το Νίκο θα ψά-

ρευαν με τα ψαροντούφεκα, ενώ αυτή με τη Νίκη θα 

ήσαν ξαπλωμένες στην αμμουδιά, πασαλειμμένες με 

λάδι, να μαυρίσουν. 

  Να μαυρίσουν! Τιποτένια επιθυμία μπροστά στη λα-

χτάρα που είχαν τώρα να ζήσουν, να σωθούν.  

  Δεν άντεχε να βλέπει άλλο. Πάτησε τη λέξη off στο 

πληκτρολόγιο και η οθόνη έσβησε. Κτύπησε στη συνέχεια 

το Τρίτο Πρόγραμμα. Το πένθιμο εμβατήριο της τρίτης 

συμφωνίας του Μπετόβεν πλημμύρισε το θάλαμο. Η 

Σόφη πήγε και ξάπλωσε στο κρεβάτι και έκλεισε τα μάτια. 

Φαντάστηκε τον εαυτό της και τον Μάικ σε δυο φέρετρα, 

να τους μεταφέρουν στο κοιμητήριο, και πίσω πολύς κό-

σμος να ακολουθεί. Και ξαφνικά της πέρασε η σκέψη ότι 

θα πέθαιναν, και όχι μόνο η ηρωική δε θα ακουγόταν 

στην κηδεία τους, ούτε καν οποιοδήποτε πένθιμο εμβα-

τήριο, αλλά ένας θεός ξέρει σε ποια γωνιά του σύμπα-

ντος θα έλιωναν τα σώματά τους, ενώ στην Ελλάδα θα 

φέρονταν ως φυγάδες. Δολοφόνοι που το είχαν σκάσει. 

  Ένιωσε ένα σφίξιμο στο λαιμό και δάκρυα άρχισαν να 

κυλάνε απ’ τα μάτια της. Ο Μάικ πήγε κοντά της,  έσκυψε 

και τη φίλησε απαλά στα μάτια και στα μάγουλα, να στε-

γνώσει τα δάκρυά της. Η Σόφη τύλιξε τα χέρια της απελ-

πισμένα γύρω από το λαιμό του. Τον ήθελε! Τον ήθελε 

όσο ποτέ άλλοτε δεν είχε θελήσει άντρα. Και οι τέσσερις 



Μπάμπης Δερμιτζάκης 

 

54 

 

οθόνες να άναβαν ξαφνικά, και ένας στρατός μάτια να 

τους παρακολουθούσε, δε θα ήταν ικανός να αναστείλει 

τη λαχτάρα που ένιωθε αυτή τη στιγμή να κάνει έρωτα με 

τον Μάικ. Μια λαχτάρα ξέφρενη και απελπισμένη, καθώς 

φοβόταν ότι μπορεί και να ήταν η τελευταία φορά. Ο 

Μάικ ξάπλωσε δίπλα της, την αγκάλιασε και κόλλησε τα 

χείλη του πάνω στα δικά της. Όταν σε λίγο γλιστρούσε 

μέσα της, η Σόφη συνειδητοποίησε ότι η πιο γνήσια χαρά 

της ζωής είναι ο έρωτας. Βόγκηξε όταν της ήλθε ο οργα-

σμός. Και φυσικά εκείνη τη στιγμή δεν μπορούσε να ξέρει 

ότι δυο μάτια σε μια οθόνη τους κοίταζαν άπληστα. Ένα 

ανθρωπάκι, προϊόν κλωνοποίησης, χωρίς φύλο ανάμεσα 

στα σκέλια του, τους κοίταζε και πέθαινε από ζήλια. Αυ-

τός ήξερε ότι ο έρωτας είναι η πιο μεγάλη ευτυχία για 

τους ανθρώπους, μια ευτυχία που για τον ίδιο και τους 

όμοιούς του ήταν απρόσιτη, λόγω της φυσιολογίας τους. 

Υπήρχε όμως μια ενστικτική ανάμνησή της, γονιδιακά 

κληρονομημένη. Όπως και με τους ευνούχους, η αδυνα-

μία δεν αδρανοποιούσε τη λαχτάρα. 

 

 

7     

 

  Ακούστηκε ένα κτύπημα στην πόρτα. Ο Μάικ και η 

Σόφη ανακάθισαν στο κρεβάτι. Μόλις είχαν πάρει το με-

σημεριανό τους φαγητό και είχαν ξαπλώσει έτσι όπως 

ήσαν, με τα ρούχα. Δεν είχαν το κουράγιο να βηματίζουν 

πάνω κάτω, σαν φυλακισμένοι σε κελί. Πριν προλάβουν 

να πουν «εμπρός» η πόρτα άνοιξε και μπήκε μέσα ένα 

ανθρωπάκι. 

  -Φτάσαμε στον προορισμό μας. Πρέπει να κατεβείτε.  

  -Πού θα μας πάτε; 



Το μυστικό των εξωγήινων 

55 

 

  -Θα παρουσιαστείτε στον υπεύθυνο του τμήματος. Αυ-

τός θα σας μιλήσει σχετικά με την παραμονή σας. Ακο-

λουθήστε με.  

  Ο Μάικ και η Σόφη τον ακολούθησαν μηχανικά. Στην 

πόρτα κοντοστάθηκαν.  

  -Έτσι θα κατεβούμε; ρώτησε ο Μάικ. Οι περιβαλλοντι-

κές συνθήκες ασφαλώς θα είναι διαφορετικές απ’ αυτές 

της γης. Αν δεν πεθάνουμε αμέσως από ασφυξία, μπορεί 

να φουσκώσουμε σαν μπαλόνια, από έλλειψη βαρύτη-

τας. Οι αστροναύτες οι δικοί μας όταν βρίσκονται έξω 

από τα διαστημόπλοιά τους φοράνε ειδικές στολές, σαν 

σκάφανδρα. Εμείς δε θα φορέσουμε ανάλογες στολές, ή 

κάτι τέτοιο; 

  -Στο μέρος που σας φέραμε, απάντησε το ανθρωπάκι, 

υπάρχουν ακριβώς οι συνθήκες που επικρατούν στη γη. 

Εξάλλου, είπε και γέλασε αινιγματικά, οι μακρινοί σας 

πρόγονοι αρχικά κατοικούσαν εδώ, πριν εκδιωχθούν στη 

γη.  

  Ο Μάικ και η Σόφη κοίταξαν ο ένας τον άλλο απορημέ-

νοι. Σήκωσαν τους ώμους με μια έκφραση παραίτησης 

και ακολούθησαν το ανθρωπάκι.  

  Φτάνοντας στην έξοδο βρέθηκαν σε ένα χώρο προσ-

γείωσης ιπτάμενων δίσκων -απαράλλακτος όπως τα αε-

ροδρόμια στη γη. Ήταν μια τεράστια ασφαλτοστρωμένη 

επιφάνεια με ιπτάμενους δίσκους προσγειωμένους σε 

διάφορες θέσεις. Ολόγυρα υπήρχαν πολυώροφα κτίρια. 

Πού και πού φαινόταν κάποιο ανθρωπάκι. Όμως το περί-

εργο ήταν που μετά τα όρια του αεροδρομίου - ας το 

πούμε έτσι- φαινόταν να υψώνεται μια οργιαστική βλά-

στηση. Ένας ήλιος, όπως και ο γήινος, φώτιζε τα πάντα. 

Σίγουρα αυτός ο χώρος ήταν φτιαγμένος κατά το πρό-



Μπάμπης Δερμιτζάκης 

 

56 

 

τυπο της γης. Ή μήπως η γη ήταν φτιαγμένη κατά το πρό-

τυπο αυτού του χώρου;  

  Το ανθρωπάκι τούς έγνεψε να το ακολουθήσουν. Προ-

χώρησαν ανάμεσα σε δυο άσπρες λουρίδες που σχημάτι-

ζαν ένα είδος διαδρόμου. Κατευθύνθηκαν προς ένα πο-

λυώροφο κτίριο, όμως δε σταμάτησαν καθόλου σ’ αυτό. 

Τράβηξαν προς την έξοδο. Μπήκαν σε ένα καταπράσινο, 

ειδυλλιακό περιβάλλον. Ήταν σαν ένας εθνικός κήπος, 

όλα ταχτοποιημένα και περιποιημένα, μόνο πολύ πιο 

όμορφα. Πανύψηλα δένδρα εκτείνονταν αριστερά και 

δεξιά στο μονοπάτι που ακολουθούσαν. Στα κλαδιά τους 

κάθονταν πανέμορφα πουλιά, που το κελάηδισμά τους 

ήταν από τα μελωδικότερα που είχαν ακούσει. Πού και 

πού, κρεμασμένος από κανένα κλαδί, τους κοιτούσε ένας 

πίθηκος απορημένος. Πιο κάτω πέρασε τρέχοντας δίπλα 

τους ένα ελάφι.  

  Ξαφνικά τους κόπηκε η αναπνοή. Ένα μεγάλο λιοντάρι 

στεκόταν και τους κοίταζε, δίπλα σε ένα δένδρο. Η Σόφη 

με μια πνιχτή κραυγή τρόμου έτρεξε πίσω από τον Μάικ 

για να καλυφθεί, αρπάζοντάς τον ταυτόχρονα από το 

χέρι. Το ανθρωπάκι τούς καθησύχασε. 

  -Μη φοβάστε, δεν πρόκειται να σας πειράξει. 

  -Και πώς ξέρουμε αν μας λες αλήθεια; του είπε οργι-

σμένος ο Μάικ από το απροσδόκητο συναπάντημα. 

  Το ανθρωπάκι χαμογέλασε. Καθώς περνούσαν δίπλα 

από το λιοντάρι, έσκυψε και του χάιδεψε τη χαίτη, όπως 

θα χάιδευε η Νίκη τον Μπούμπη της.  

  -Ασφαλώς θα είναι κανένα εξημερωμένο λιοντάρι, 

σχολίασε ο Μάικ, μην τολμώντας να ρωτήσει ευθέως. 

  -Εδώ τα πάντα είναι εξημερωμένα. Και είναι εξημερω-

μένα γιατί δεν έχουν ανάγκες. Για παράδειγμα, δε χρειά-

ζονται ούτε φαγητό ούτε νερό. Έτσι όλα τα όντα που ζουν 



Το μυστικό των εξωγήινων 

57 

 

εδώ νιώθουν ασφαλή. Απολαμβάνουν την ύπαρξή τους 

χωρίς αγωνία για τη ζωή τους και κόπο για την επιβίωσή 

τους, όπως κάτω στη γη. Είναι όλα τους μακάρια, ευτυχι-

σμένα. 

  -Εμείς σίγουρα θα είμαστε εξαίρεση, γιατί νιώθω να 

διψάω, είπε η Σόφη. Και δε νιώθω καθόλου ευτυχισμένη, 

πρόσθεσε εκδικητικά.  

  -Εσείς είστε φιλοξενούμενοι, αλλάζει το πράγμα. Όμως 

θα έχετε την ευκαιρία να μάθετε περισσότερα σχετικά με 

το χώρο εδώ, που θα αποτελέσει τη νέα σας πατρίδα. 

Έτσι κι αλλιώς πρέπει να μάθετε κάποια πράγματα, για 

να μπορέσετε να ζήσετε. Πάντως, είπε απευθυνόμενος 

στη Σόφη, όπου να ’ναι φτάνουμε, και θα μπορέσεις να 

ξεδιψάσεις. 

  Πράγματι μετά από ένα τέταρτο περίπου έφτασαν σε 

ένα ξέφωτο. Στη μέση ήταν ένα τεράστιο θολωτό οίκημα. 

  -Εδώ βρίσκεται ο υπεύθυνος. Αυτός θα σας δώσει οδη-

γίες. 

  Λίγο πριν φτάσουν στην είσοδο, η Σόφη άπλωσε το 

χέρι της και έκοψε ένα μήλο από μια μηλιά που ήταν 

στην άκρη του μονοπατιού. Διψούσε, και η κίνησή της 

ήταν περίπου ανακλαστική, χωρίς να ρωτήσει το ανθρω-

πάκι αν επιτρέπεται. Το ζουμερό μήλο θα της έκοβε λίγο 

τη δίψα. Το σκούπισε καλά με το χέρι της παρόλο που 

φαινόταν ολοκάθαρο, χωρίς ίχνος σκόνης πάνω του, και 

πάτησε μια γερή δαγκωνιά. Με έκπληξη διαπίστωσε ότι 

τα δόντια της έκλειναν χωρίς να συναντήσουν καμιά 

αντίσταση. Κοιτάζει το μήλο, λάμπει ολοκόκκινο στο χέρι 

της, δίχως ίχνος δαγκωματιάς. Ξαναδοκιμάζει, το ίδιο. 

  -Λιοντάρι που δεν τρώει, μήλα που δεν τρώγονται, 

πολύ περίεργη χώρα αυτή, μονολόγησε ρίχνοντας πέρα 

το μήλο, που πέταξε και κόλλησε στο μίσχο απ’ όπου είχε 



Μπάμπης Δερμιτζάκης 

 

58 

 

κοπεί. Η Σόφη δεν το αντιλήφθηκε, καθώς είχε ταχύνει το 

βήμα της να προλάβει τον Μάικ και το ανθρωπάκι που 

είχαν ξεμακρύνει μερικά βήματα μπροστά. Όταν τους 

πρόφτασε ένιωσε ξαφνικά να τη ζώνουν φίδια. «Αν τα 

φρούτα που υπάρχουν εδώ δεν τρώγονται, τότε τι θα 

τρώμε;» σκέφτηκε. Αμέσως όμως την καθησύχασε η 

σκέψη ότι οι εξωγήινοι οικοδεσπότες τους θα πρέπει να 

είχαν μεριμνήσει γι’ αυτό. Δε θα είχε νόημα να τους κου-

βαλήσουν από τη γη και να τους αφήσουν να πεθάνουν 

από την πείνα.  

  Καθώς άνοιξαν την εξώπορτα της αυλής που έζωνε το 

κτίριο βρέθηκαν μπροστά σε μια λιμνούλα όπου κολυ-

μπούσαν μερικές πάπιες. Πιο κει ήταν μια βρυσούλα.  

  -Μπορείς να πιεις, μια και βλέπω ότι βιάζεσαι, είπε το 

ανθρωπάκι που με το πίσω μάτι του είχε δει τη σκηνή με 

το μήλο.  

  Η Σόφη δεν περίμενε να της το ξαναπεί. Έσκυψε και 

ήπιε αχόρταγα με τις χούφτες της.  

  Το ανθρωπάκι κτύπησε την πόρτα της εισόδου. Η έκ-

πληξή τους δεν περιγράφεται, όταν είδαν να τους ανοίγει 

ένας άνθρωπος, ίδιος και απαράλλαχτος όπως αυτοί. 

Όμως η έκπληξή τους δεν οφειλόταν μόνο σ’ αυτό. Ο άν-

θρωπος εκείνος ήταν ένας πανέμορφος νεαρός, με μα-

κριά, ξανθά μαλλιά και γαλάζια μάτια. Ήταν ντυμένος με 

έναν απλό, λευκό χιτώνα. Αυτό όμως που τους προκά-

λεσε τη μεγαλύτερη έκπληξη ήταν που στους ώμους του 

φύτρωναν δυο μικρές φτερούγες.  

  -Ένας άγγελος! αναφώνησε με έκσταση η Σόφη. 

  Ο Μάικ δεν τολμούσε να πιστέψει στα μάτια του. 

  -Ώστε λοιπόν βρισκόμαστε... 

  -Ακριβώς! είπε ο άγγελος γελαστά. Στον Παράδεισο. 



Το μυστικό των εξωγήινων 

59 

 

  Έτσι λοιπόν εξηγείται, σκέφτηκε η Σόφη αφού συνήλθε 

από την πρώτη έκπληξη, που το λιοντάρι δεν τους πεί-

ραξε, που το μήλο δεν μπορούσε να φαγωθεί, που η 

φύση που τους περικύκλωνε ήταν τόσο όμορφη. Παρα-

δεισένια φύση! Αφού ήταν ο ίδιος ο Παράδεισος.  

  -Όμως μην καθόσαστε έτσι εμβρόντητοι, περάστε 

μέσα. Και συ, είπε απευθυνόμενος στο ανθρωπάκι, μπο-

ρείς να πηγαίνεις. 

  Το ανθρωπάκι έσκυψε ταπεινά το κεφάλι, έκανε μετα-

βολή και έφυγε. Ο Μάικ και η Σόφη προχώρησαν μέσα.  

  Το εσωτερικό θύμιζε εκκλησία. Εικόνες παντού, σκηνές 

από την Παλαιά Διαθήκη. Στην κορυφή του θόλου υπήρ-

χαν σκηνές από τη Γένεση. Υπέροχη ζωγραφική, όπου 

όμοιά της δεν είχε συναντήσει σε καμιά από τις εκκλη-

σίες που είχε μέχρι τώρα επισκεφτεί. Όμως κάτι του θύ-

μιζαν, κάτι του θύμιζαν, τι όμως; 

  Μα βέβαια, σκέφτηκε ο Μάικ, είναι έργα του Μιχαήλ 

Άγγελου. 

  Η ζωγραφική ήταν ένα από τα προαιρετικά μαθήματα 

που είχε επιλέξει στο Πανεπιστήμιο, γιατί του άρεσε 

πολύ. Η αναγεννησιακή ζωγραφική και οι φοβιστές ήταν 

η μεγάλη του αδυναμία. Στη Ρώμη, τότε που τον κάλεσε ο 

Τόνυ, ήταν η τελευταία του χρονιά στο Πανεπιστήμιο, 

ευκαιρία να γλιτώσει τα έξοδα του ξενοδοχείου, είχε πε-

ράσει ώρες ολόκληρες χαζεύοντας την Καπέλα Σιξτίνα.  

  Ο άγγελος χαμογέλασε.  

  -Χαίρομαι που τον αναγνώρισες. Ήταν ο αγαπημένος 

των Ουρανών. Όλες αυτές τις τοιχογραφίες αυτός τις ζω-

γράφισε. Τέτοιο ταλέντο δεν έχει ξαναέλθει στους Ουρα-

νούς από κανένα πλανήτη. 

  Ο Μάικ χάζευε εκστατικός, με μισάνοικτο στόμα.  

  -Δηλαδή, είπε η Σόφη, τις πήρατε από τη γη; 



Μπάμπης Δερμιτζάκης 

 

60 

 

  -Όχι βέβαια, τις ζωγράφισε εδώ ο Μιχαήλ Άγγελος. 

Χαμογέλασε. Όταν πέθανε ήλθε κοντά μας. Ξέρετε, τα 

ταλέντα τα αξιοποιούμε στους Ουρανούς. Ο Παράδεισος 

γίνεται πιο όμορφος. Η ζωή σας όταν έλθετε στους Ου-

ρανούς μοιάζει πολύ μ’ αυτήν της γης, μόνο που είναι πιο 

ωραία, πιο ιδανική. Δεν υπάρχουν ανάγκες, και έτσι δεν 

υπάρχει εργασία. Το «Δικαίωμα στην τεμπελιά» για το 

οποίο μίλησε ο Πωλ Λαφάργκ, ξέρετε, ο γαμπρός του 

Μαρξ, εδώ έχει κατακτηθεί. Επίσης δεν υπάρχουν εγκλή-

ματα ούτε κακίες. Η ομορφιά της φύσης, της παραδεισέ-

νιας φύσης, είναι μια μόνιμη πηγή απόλαυσης. Όμως 

υπάρχουν και χαρές σαν αυτές που έχετε στη γη. Υπάρχει 

η ομορφιά της ζωγραφικής, της γλυπτικής, του χορού, της 

λογοτεχνίας, της μουσικής, γενικά της τέχνης. Όλες οι αι-

σθήσεις όσων έρχονται εδώ λειτουργούν στην εντέλεια, 

με εξαίρεση την αίσθηση της γεύσης. Αφού δεν τρώνε, 

είναι μια αίσθηση περιττή. Και η όσφρηση θα ήταν μια 

αίσθηση περιττή, αν ο Παράδεισος δεν είχε τόσα μυρω-

δάτα  λουλούδια.  

  -Τι θα γίνει όμως με τη δική μας αίσθηση της γεύσης 

που λειτουργεί στο ακέραιο; ρώτησε η Σόφη. Το νερό σας 

πίνεται, όμως τα μήλα σας δεν τρώγονται. Τι έχετε προ-

βλέψει για μας; 

  -Μην ανησυχείτε, την καθησύχασε ο Άγγελος. Εσείς θα 

τρώτε κανονικό φαγητό που θα σας παρασκευάζεται σε 

μια ειδική γωνιά του παραδείσου.  

  -Και τι θα μας κάνετε; τόλμησε να ρωτήσει ο Μάικ. Θα 

περάσομε άραγε από κρίση, όπως μάθαμε κάτω στη γη, 

κατά τα έργα μας, και αν είναι θα μείνουμε εδώ, αλλιώς 

θα μας στείλετε στην Κόλαση; 

  -Είναι νωρίς για να έχετε τέτοιες ανησυχίες. Θα ζήσετε 

ανάμεσά μας, όπως θα ζούσατε και στη γη. Θα ολοκλη-



Το μυστικό των εξωγήινων 

61 

 

ρώσετε τον κύκλο της ζωής σας εδώ, υπακούοντας στις 

εντολές, αυτές τις ίδιες που πήρε ο Μωυσής πάνω στο 

όρος Σινά. Ο θάνατός σας θα συντελεστεί εδώ πάνω. Αν 

δεν παραβείτε τις εντολές θα είναι φυσιολογικός, θα 

έχετε δηλαδή ολοκληρώσει τον κύκλο της ζωής σας, έχο-

ντας ζήσει τόσα περίπου χρόνια, όσα θα ζούσατε και στη 

γη. Μετά το θάνατό σας, και αφού θα έχετε απεκδυθεί το 

γήινο σώμα σας, θα περάσετε από κρίση. Ή θα παραμεί-

νετε εδώ, ή θα πάτε εκεί. Μεταξύ μας, ήσασταν τυχεροί 

που ο ιπτάμενος δίσκος πάνω στον οποίο πέσατε ήταν σε 

δικιά μας αποστολή. Θα μπορούσε να ήταν σε αποστολή 

από εκεί.  

  Σταμάτησε μερικές στιγμές, να δει τι εντύπωση τους 

έκαναν τα λόγια του, και συνέχισε. 

  -Άγγελοι υπηρέτες του σπιτιού θα είναι στην υπηρεσία 

σας. Ένας απ’ αυτούς θα σας οδηγήσει στο δωμάτιό σας, 

και μ’ αυτόν θα έχετε συνήθως επαφή. Θα είναι ο φύλα-

κας άγγελός σας. Ισαήλ!, φώναξε δυνατά. 

  Ένας νεαρός άγγελος, κάπως μικροκαμωμένος αλλά με 

εξίσου ωραία χαρακτηριστικά, με τις δυο μικρές φτερου-

γίτσες του στην πλάτη, έκανε την εμφάνισή του.  

  -Ισαήλ, επανέλαβε, οδήγησε το ζευγάρι στο δωμάτιό 

τους, και φρόντισε να έχουν ό,τι χρειαστούν. Εμένα με 

συγχωρείτε τώρα, πρέπει να αποσυρθώ. Α, ναι, κόντεψα 

να το ξεχάσω. Απόψε δίνεται μια συναυλία στο αμφιθέα-

τρο. Για σας τους γήινους θα είναι μια μοναδική εμπει-

ρία. Μπορείτε να ξεκουραστείτε το απόγευμα, και το 

βράδυ θα σας οδηγήσουμε εκεί. Και τώρα γεια σας, θα 

έχουμε ευκαιρία να τα ξαναπούμε, είπε και απομακρύν-

θηκε με βιαστικά βήματα από κοντά τους.  

  -Ακολουθήστε με, τους είπε ο Ισαήλ και προχώρησε 

μπροστά.  



Μπάμπης Δερμιτζάκης 

 

62 

 

  -Αλήθεια, πώς λέγεται ο άγγελος που μας υποδέχθηκε; 

Θα πρέπει να είναι ο οικοδεσπότης αυτού του σπιτιού 

φαντάζομαι, έτσι δεν είναι; 

  -Μα δεν τον αναγνωρίσατε; Δεν είναι άγγελος, είναι 

αρχάγγελος. Είναι ο αρχάγγελος Γαβριήλ. Μαζί με τον 

Μιχαήλ έχουν αναλάβει υπό την εποπτεία τους τον πλα-

νήτη γη.  

  -Θες να πεις, ρώτησε ο Μάικ, ότι υπάρχουν κι άλλοι 

αρχάγγελοι που έχουν υπό την εποπτεία τους άλλους 

πλανήτες; 

  -Φυσικά. Σαν τη γη υπάρχουν και άλλοι πλανήτες με 

νοήμονα όντα, που μοιάζουν αρκετά με σας, και έχουν 

μια λίγο πολύ ανάλογη εξέλιξη. Κάποιοι είναι πιο εξελιγ-

μένοι από σας, κάποιοι λιγότερο.  Πάντως κανένας τους 

δεν έχει βγει μέχρι τώρα έξω από τα όρια του πλανητικού 

τους συστήματος. Και ούτε προβλέπεται κάτι τέτοιο. Οι 

εξωγήινοι, όπως αποκαλείτε τα όντα που σας επισκέπτο-

νται συνήθως, είναι υπηρέτες δικοί μας, όντα άλλης τά-

ξης. Δεν έχουν σχέση με σας.  

  -Ναι, ξέρουμε, ξέρουμε, βιάστηκε να τον σταματήσει ο 

Μάικ, και με θλίψη θυμήθηκε το ανθρωπάκι που έπεσε 

νεκρό, γιατί τους αποκάλυψε το μυστικό της ύπαρξής 

τους.  

 Ήταν προϊόντα λοιπόν βιοτεχνολογίας, κλωνοποιημένοι 

οργανισμοί με ειδικά καθήκοντα. Ήταν βιολογικά ρομπότ, 

πιο ικανά από τον άνθρωπο στις συγκεκριμένες τους 

υποχρεώσεις, και όμως κατώτερα, όπως άλλωστε και τα 

μηχανικά ρομπότ, και όλοι οι ηλεκτρονικοί εγκέφαλοι 

που κατασκευάζονται στη γη. Αναρωτήθηκε αν ο φύλα-

κας άγγελος ήξερε για την αποκάλυψη που τους είχε γί-

νει. Αν το ήξερε, σήμαινε ότι το ζήτημα δεν ήταν και τόσο 

σημαντικό. Αν όμως δεν το ήξερε και μάθαινε ξαφνικά ότι 



Το μυστικό των εξωγήινων 

63 

 

ένα τέτοιο μυστικό είχε αποκαλυφθεί στους γήινους φι-

λοξενούμενους; Τι θα γινόταν τότε; Φυσικά οι ίδιοι δε θα 

έκαναν ποτέ την ανοησία να του πουν τι ακριβώς ήξεραν 

για τους εξωγήινους. Ας τον άφηναν να φαντάζεται ότι 

τους θεωρούσαν απλούς υπηρέτες. 

  Σ’ όλη τη διάρκεια της συζήτησης με τον αρχάγγελο 

Γαβριήλ ο Μάικ ένιωθε μια δυσφορία. Ένα ερωτηματικό 

πετούσε μέσα στο μυαλό του, και η ένταση των εντυπώ-

σεων, η συζήτηση, τον εμπόδιζαν να το συλλάβει. Στέκο-

νταν μπροστά στην πόρτα του δωματίου τους ενώ ο άγ-

γελος προσπαθούσε να ανοίξει με το κλειδί, όταν ξαφ-

νικά ο Μάικ αναπήδησε. Συνέλαβε επί τέλους το ερωτη-

ματικό που συνεχώς του ξέφευγε από το μυαλό.  Ο αρ-

χάγγελος είπε ότι ο Μιχαήλ Άγγελος ήταν ο αγαπημένος 

των ουρανών. Τι σήμαινε αυτό; Έπαψε να είναι; Έπεσε 

μήπως σε δυσμένεια; Μήπως παρέβη τις εντολές; Μα οι 

εντολές αφορούσαν τους ζωντανούς ανθρώπους και όχι 

τους νεκρούς. Πώς μια ψυχή μπορεί να μοιχεύσει; και 

γιατί να κλέψει, αν οι ψυχές στον Παράδεισο, όπως είπε 

ο αρχάγγελος, είναι χωρίς ανάγκες, άρα χωρίς επιθυμίες; 

  Το ερώτημα τον βασάνιζε όλη την ώρα που ο φύλακας 

άγγελος τούς έδειχνε το δωμάτιό τους, και τους εξηγούσε 

τι είναι το κάθε τι.  

  Όχι, ο Μιχαήλ Άγγελος δεν είχε υποπέσει σε δυσμέ-

νεια. Ήταν κάτι πιο φρικτό. Όμως αυτό ο Μάικ δεν μπο-

ρούσε να το ξέρει εκείνη τη στιγμή. Θα το μάθαινε πολύ 

αργότερα. Και τότε θα πάγωνε ολόκληρος από τη φρίκη. 

 

 

 

 

 



Μπάμπης Δερμιτζάκης 

 

64 

 

8 

 

  Το βράδυ ήλθε ένας φύλακας άγγελος και τους πήγε 

στο αμφιθέατρο. Το αμφιθέατρο ήταν σαν ένα αρχαιοελ-

ληνικό θέατρο, με πέτρινες κερκίδες. Ήταν τεράστιο, θα 

χωρούσε μέχρι και πενήντα χιλιάδες ψυχές. Εκεί γίνονταν 

οι πολιτιστικές εκδηλώσεις του τμήματος. Στεγασμένο 

χώρο δεν είχαν, μια και στον Παράδεισο, παρόλο που 

υπήρχε μια διαδοχή τεσσάρων εποχών όπως και στη γη, 

οι κλιματολογικές μεταβολές είχαν πολύ μικρό εύρος.  

  Στο δρόμο συναντούσαν άλλους ανθρώπους που πή-

γαιναν στη συναυλία. Στην πραγματικότητα ήταν ψυχές 

ανθρώπων που είχαν πεθάνει. Όμως καθόλου δεν ξεχώ-

ριζαν από τους ζωντανούς. Ακόμη και το ντύσιμό τους, 

παρόλο που δε θα το ’λεγε κανείς της τελευταίας μόδας, 

ήταν το ντύσιμο που επικρατούσε στη γη. Κοντομάνικο 

πουκάμισο ή μπλούζα, παντελόνι, και παπούτσια καλο-

καιρινά. Όλοι αυτοί, συναντώντας τους, έκλειναν με σε-

βασμό το κεφάλι μπροστά στον άγγελο. 

  -Απίστευτα μου φαίνονται όλα αυτά. Ξέρεις, ομολό-

γησε με ειλικρίνεια στο φύλακα άγγελο ο Μάικ, δεν πί-

στευα ποτέ μου, εκτός βέβαια όταν ήμουν μικρός, ότι 

όσα λέει η θρησκεία μας είναι αληθινά. Ούτε στο Θεό πί-

στευα. Αργότερα πίστεψα στην ύπαρξη των εξωγήινων, 

τους οποίους θεωρούσα όντα ανώτερά μας. Τώρα ξέρω 

ότι δεν είναι καθόλου ανώτερα. Γι’ αυτούς υπάρχουν αρ-

κετές μαρτυρίες, έστω και αμφισβητούμενες. Βέβαια και 

για σας τους αγγέλους υπήρχαν μαρτυρίες στο παρελθόν, 

στα ιερά κείμενα βρίσκονται πάμπολλες αναφορές για τις 

εμφανίσεις σας στη γη, όμως εύκολα θα μπορούσε να τις 

θεωρήσει κανείς αποκυήματα φαντασίας. Σε όσους πί-

στευαν στην ύπαρξή σας προβάλαμε μια αποστομωτική 



Το μυστικό των εξωγήινων 

65 

 

απάντηση. Γιατί πριν δυο χιλιάδες περίπου χρόνια, και 

πιο πριν, κάνατε τόσο συχνά την εμφάνισή σας, και τώρα 

όχι; Υπάρχουν τόσοι άνθρωποι σήμερα που πιστεύουν 

ακράδαντα στην ύπαρξή σας, και όμως κανείς τους δεν 

τόλμησε ποτέ να ισχυρισθεί ότι είδε έστω και έναν από 

σας.  

  -Την απάντηση την έχετε ακούσει, σε γενικές γραμμές 

βέβαια, και, αν και μπορεί να μη σας φαίνεται πιστευτή, 

όμως αυτή είναι η αλήθεια. Παλιά οι άνθρωποι ήσαν πιο 

ευσεβείς, πιο θρήσκοι, πιο έτοιμοι να μας δεχτούν, εμάς 

τις υπάρξεις του Ουρανού. Τότε δεν υπήρχαν άθεοι. Κά-

ποιοι λίγοι υπήρχαν στην πατρίδα σου. Τον Αναξαγόρα, 

έτσι τον λένε αν δεν κάνω λάθος, τον εξόρισαν οι Αθη-

ναίοι, όχι τόσο γιατί υποστήριζε ότι ο ήλιος είναι μια 

φλεγόμενη πέτρα και όχι θεός, αφού τέτοιος περίπου εί-

ναι, αλλά γιατί στην ουσία αμφισβητούσε ότι υπάρχουν 

θεοί, πολλοί ή ένας αδιάφορο. Μόνο στην εποχή σας οι 

άνθρωποι άρχισαν ανοικτά και μαζικά να αμφισβητούν 

την ύπαρξή μας, και μάλιστα ορισμένα καθεστώτα επέ-

βαλαν τον αθεϊσμό δια νόμου. Όχι ότι πικραθήκαμε, δεν 

ήταν γι’ αυτό που σταματήσαμε τις εμφανίσεις μας, αλλά 

διότι, σαν συνέπεια, είχαμε ατυχήματα. Ατυχήματα που 

σας είναι άγνωστα. Τρεις από μας επισκέφτηκαν κάποτε 

μια φτωχή γριούλα που υπέφερε τα πάνδεινα στα χέρια 

του μέθυσου άντρα της. Κοιμόταν στο δωμάτιό της, και 

ήμασταν έτοιμοι να την ξυπνήσουμε, να την παρηγορή-

σουμε, να τη διαβεβαιώσουμε ότι η πίστη της και η ευ-

σέβειά της ήταν γνωστή στους Ουρανούς, να κάνει υπο-

μονή, γιατί την περίμενε μια ξεχωριστή ζωή εδώ πάνω, 

στον Παράδεισο. Όμως πριν προλάβουμε να την ξυπνή-

σουμε ακούστηκε ένας πυροβολισμός και ένας από τους 

τρεις αγγέλους έπεσε κάτω νεκρός. Γιατί, πρέπει να σας 



Μπάμπης Δερμιτζάκης 

 

66 

 

πω, στη γη είμαστε τρωτοί όπως και οι άνθρωποι. Τον 

είχε πυροβολήσει ο άντρας της. Ξέρεις, είναι μεγάλο ατύ-

χημα, εκεί που είναι να ζήσεις αιώνες στους Ουρανούς, 

να πεθάνεις ξαφνικά στη γη. Για το τι γινόμαστε μετά εί-

ναι καλύτερα να μη σας το πω. Όσο για το φονιά του αγ-

γέλου, ένας από τους άλλους δυο τον σκότωσε αμέσως 

με τη ρομφαία του. Αυτός είναι και ο λόγος που δεν έχετε 

γνώση του επεισοδίου. Το ρίσκο στο εξής ήταν πολύ με-

γάλο. Το εξηγήσαμε στον Ουράνιο Πατέρα μας, και πα-

ρόλο που θύμωσε, γιατί το θεώρησε αρχικά σαν ένδειξη 

ανυπακοής εκ μέρους μας, όταν συνέβησαν δυο ακόμα 

τέτοια περιστατικά, αναγκάστηκε να υποχωρήσει. Έτσι 

γλιτώσαμε από τις γήινες αποστολές μας, που πρέπει να 

σας πω ότι τις κάναμε μόνοι μας, με τα φτερά μας, σαν 

πουλιά. Τώρα πια μόνο από μακριά σας πλησιάζουμε. 

Πρέπει να ξέρετε ότι πολλές από τις φωτιές που βλέπετε 

τα βράδια να χύνονται στον ουρανό, δεν είναι φλεγόμε-

νοι μετεωρίτες. Κάποιες φωτιές είμαστε εμείς, που λά-

μπουμε λόγω της κατανάλωσης του ενεργειακού μας 

φορτίου, το οποίο μας επιτρέπει να κινούμαστε με φοβε-

ρές ταχύτητες. Έπρεπε όμως ο Ουρανός να έχει μια στε-

νότερη επαφή με τη γη. Έτσι στο εργαστήριο βιοτεχνολο-

γίας μας, όπου παλιά, όταν ήταν ακόμη σε εμβρυακό 

στάδιο, κατασκευάστηκαν τα πρώτα κύτταρα που στάλ-

θηκαν στη γη, φτιάχτηκαν με κλωνοποιηση τα όντα που 

εσείς αποκαλείτε εξωγήινους, και που σας μοιάζουν αρ-

κετά.  

  Ο Μάικ και η Σόφη άκουγαν άπληστα. Η Σόφη μάλιστα 

ένιωθε ιδιαίτερα περήφανη που, χωρίς να έχει ποτέ αμ-

φιβολίες, είχε βάλει το χέρι της στον τύπο των ήλων. 

Τώρα δεν πίστευε απλά. Ήξερε.  



Το μυστικό των εξωγήινων 

67 

 

  Έφτασαν στο αμφιθέατρο. Ο φύλακας άγγελος τούς 

έβαλε και κάθισαν μπροστά μπροστά, στις θέσεις των 

επισήμων. Δεν ένιωσαν έκπληξη. Ήσαν ξεχωριστοί εκεί 

μέσα, οι μόνοι ζωντανοί. Οι μουσικοί πάνω στην εξέδρα 

κούρδιζαν τα όργανά τους. Ξαφνικά ακούστηκε ο ήχος 

μιας τρομπέτας, το αγαπημένο φαίνεται όργανο των Ου-

ρανών, και οι φωνές σταμάτησαν.  

  Εμφανίστηκε ο αρχιμουσικός. Ακούστηκαν θερμά χει-

ροκροτήματα. Ο μαέστρος, όταν έφτασε στο πόντιουμ, 

στράφηκε στο κοινό και υποκλίθηκε. Ο Μάικ έκανε να τι-

ναχτεί όρθιος από την έκπληξή του, όμως ο φύλακας άγ-

γελος που καθόταν δίπλα του τον συγκράτησε από το 

μπράτσο.  

  -Καταλαβαίνω την έκπληξή σου. Ναι, είναι ο Αρτούρο 

Τοσκανίνι. Τον παρακολούθησες ποτέ να διευθύνει στη 

γη; 

  Όχι, δεν τον είχε παρακολουθήσει. Πέθανε όταν ο ίδιος 

ήταν μικρό παιδί. Είχε ακούσει όμως τους δίσκους του.  

  Το κομμάτι που έπαιξαν ήταν η «Ιεροτελεστία της 

Άνοιξης». Από τα πιο αγαπημένα του Μάικ. Στιβαρό, ρω-

μαλέο, επιβλητικό. Στο τέλος χειροκρότησε θερμά. «Το 

συνθέτη, το συνθέτη», ακούστηκαν φωνές. Ένας ψηλός 

ξερακιανός κύριος με γυαλάκια έκανε την εμφάνισή του 

στην εξέδρα και υποκλίθηκε βαθιά μπροστά στο κοινό 

που χειροκροτούσε ξέφρενα. Ήταν ο Ιγκόρ Στραβίνσκι. 

  -Το επόμενο κομμάτι, του ψιθύρισε στο αυτί ο φύλα-

κας άγγελος καθώς ο μαέστρος είχε σηκώσει την μπα-

γκέτα και τα χειροκροτήματα είχαν σταματήσει, είναι 

ενός δικού σας, ενός Έλληνα.  

  -Τίνος; ρώτησε ο Μάικ.  

  Όμως ο μαέστρος είχε κατεβάσει την μπαγκέτα του και 

τα όργανα είχαν αρχίσει, σε ένα σιγανό, αργό τόνο, και 



Μπάμπης Δερμιτζάκης 

 

68 

 

έτσι ο άγγελος δεν του απάντησε.  Ο Μάικ με τις πρώτες 

νότες  ένιωθε ένα ρίγος να τον διαπερνά. «Εναντιοδρο-

μία»! Θυμόταν εκείνη την υπέροχη εκτέλεση στο Ηρώ-

δειο, πριν λίγα χρόνια, με ένα κοινό στο τέλος να παρα-

ληρεί. Γιάννης Χρήστου! Και ποτέ δεν ξέχασε πόσο τον 

είχε εντυπωσιάσει ένα κείμενό του, ένα πιστεύω για τη 

μουσική, που είχε διαβάσει μαθητής στις «Εποχές». Ένα 

ρωμαλέο κείμενο, η τέχνη πρέπει να υπηρετεί την αλή-

θεια, η διακοσμητική δεν έχει καμιά θέση στην αληθινή 

τέχνη. Η αλήθεια ενάντια στην ομορφιά.  

  Όμως αυτό δε συνιστά την αναίρεση της τέχνης; Η τέ-

χνη, με την ομορφιά της δεν είναι που υπηρετεί την αλή-

θεια; Ναι, μόνο που συχνά τείνει να ξεχνά την αλήθεια 

και αφοσιώνεται μόνο στην ομορφιά. Η τέχνη για την τέ-

χνη. Άλλες φορές πάλι ξεχνά την ομορφιά, και σκέφτεται 

μόνο την αλήθεια. Ή αυτό που νομίζει σαν αλήθεια. Τότε 

είναι εύκολο στη στρατευμένη τέχνη να ξεπέσει σε απλή 

προπαγάνδα. 

  Το κείμενο του Γιάννη Χρήστου στάθηκε η αφετηρία 

για να συλλογιστεί πολλές φορές αυτό το πρόβλημα. Στη 

στρατευμένη περίοδο της νιότης του, τότε που ονειρευό-

ταν την παγκόσμια επανάσταση, όχι τη διαρκή φυτών και 

λουλουδιών του Ελύτη αλλά την άλλη, των ανθρώπων, 

θεωρούσε την αλήθεια ως το παν. Όταν η επανάσταση 

φάνηκε να μετατίθεται στις καλένδες, σκέφτηκε ότι η 

ομορφιά ήταν ίσως το σημαντικότερο, το «εδώ και 

τώρα», το «κάλλιο πέντε και στο χέρι».  

  Αυτές τις σκέψεις έκανε ο Μάικ με την έναρξη του 

κομματιού. Ο ηχητικός όγκος άρχισε να διευρύνεται προς 

μιαν ξέφρενη, εκστασιακή κορύφωση.  

  Θύμωσε με τον εαυτό του. Πολλές φορές η μαγεία της 

μουσικής του προκαλούσε συνειρμικά σκέψεις που τον 



Το μυστικό των εξωγήινων 

69 

 

αποσπούσαν από την απόλαυσή της. Έδιωξε τις σκέψεις 

και βυθίστηκε στη μαγεία των ήχων. Όποια κι αν ήταν η 

αλήθεια που κρυβόταν πίσω τους, είχε δεν είχε δίκιο ο 

Ηράκλειτος ότι «ὁδὸς ἄνω κάτω μία καὶ ωὑτή», ότι ο 

ανήφορος και ο κατήφορος είναι ο ίδιος δρόμος, οι ήχοι 

αυτοί είχαν μια σπάνια ομορφιά.  

  Το ξέφρενο χειροκρότημα δεν ήταν έκπληξη. Η εκτέ-

λεση ήταν το ίδιο υπέροχη, όσο και το κομμάτι. Ο Γιάννης 

Χρήστου ανέβηκε στην εξέδρα και υποκλίθηκε.  

  -Δε μοιάζει λίγο με τον Κούρκουλο; ψιθύρισε η Σόφη. 

  Ο Μάικ δεν πρόσεξε την παρατήρησή της. Αναρωτή-

θηκε δυνατά: 

  -Τον Μπετόβεν άραγε πότε θα τον δούμε; 

  -Το τρίτο και τελευταίο κομμάτι της αποψινής συναυ-

λίας είναι ενός συνθέτη που ήλθε πριν λίγους μήνες 

στους Ουρανούς. Είναι Γερμανός. Λέγεται Καρλ Ορφ, είπε 

ο άγγελος, χωρίς να απαντήσει στην ερώτησή του. 

  -Πέθανε ο Καρλ Ορφ! αναφώνησε ο Μάικ γεμάτος έκ-

πληξη. Δεν το ήξερα! 

  -Πού να το μάθεις αφού στις διακοπές σου δε διαβά-

ζεις εφημερίδα; του θύμισε η Σόφη. 

  -Τα Catuli Carmina, τα τραγούδια του Κάτουλου, είναι 

το αγαπημένο μου έργο, είπε χωρίς να την ακούσει. 

  -Ακριβώς αυτό είναι και το κομμάτι που θα ακούσετε 

τώρα, είπε ο φύλακας άγγελος.  

  -Κρίμα, εμένα μου αρέσουν περισσότερο τα Carmina  

Burana. 

  -Καλά, δεν  έχεις βαρεθεί να τα ακούς στις προεκλογι-

κές συγκεντρώσεις του ΠΑΣΟΚ;  

  Με τους πρώτους ήχους της μουσικής, στο μυαλό του 

Μάικ άρχισε να πλανάται πάλι ένα μετέωρο ερωτημα-

τικό. Κάτι του ξέφευγε από τα λόγια που αντάλλαξε μόλις 



Μπάμπης Δερμιτζάκης 

 

70 

 

πριν λίγο με το φύλακα άγγελο. Όμως δεν μπορούσε να 

το εντοπίσει, όπως στη συζήτηση που είχε το απόγευμα 

με τον αρχάγγελο. Να μην ξεχάσει αλήθεια να τον ρωτή-

σει για τον Μιχαήλ Άγγελο. Έπεσε πράγματι σε δυσμένεια 

στους Ουρανούς; Και τώρα πού ήταν; 

  Ο απότομος ήχος των κρουστών τον έκοψε από τους 

συλλογισμούς του. «Eisaiona, tuisum». Στον αιώνα, είμαι 

δικός σου. Γύρισε και κοίταξε τρυφερά τη Σόφη, που είχε 

καρφωμένα τα μάτια στην ορχήστρα. Της χάιδεψε τρυ-

φερά τα μαλλιά. Εδώ στους Ουρανούς ένιωθε να ξανα-

γεννιέται ο έρωτάς του γι’ αυτήν. «Στον αιώνα». Υπάρχει 

λοιπόν ο αιώνας. Αφού υπάρχει αιώνια ζωή, και η αγάπη 

θα μπορούσε να μείνει αθάνατη.  

  Αθάνατη; Μα, όπως του είπε ο φύλακας άγγελος, οι 

ψυχές στον Παράδεισο δεν έχουν ανάγκες, δεν έχουν 

επιθυμίες, άρα και σεξουαλικές. Πώς μπορούσε να υπάρ-

χει έρωτας χωρίς σεξ; 

  Ανησύχησε. Όταν θα πέθαιναν λοιπόν θα έπαυαν να 

αγαπούν ο ένας τον άλλο; Μα ήδη η αιωνιότητα της αγά-

πης τους, στην οποία είχαν ορκισθεί όταν πρωτογνωρί-

στηκαν, είχε γνωρίσει μια διακοπή. Γιατί να μη γνωρίσει 

και μιαν άλλη; 

  Να λοιπόν που η αγάπη τρέφεται με μύθους. Θα μπο-

ρούσε ποτέ κανείς να αγαπήσει παθιασμένα, ολοκληρω-

τικά, αν δεν πίστευε ότι η αγάπη του θα κρατούσε αιώ-

νια; Αν πίστευε ότι ίσως αύριο θα έπαυε να αγαπά; Όχι 

βέβαια. Γι’ αυτό και οι νέοι, ιδιαίτερα οι έφηβοι, είναι 

φυλογενετικά προγραμματισμένοι να πιστεύουν στην 

αιωνιότητα του έρωτά τους. Όταν γεράσουν όμως και θα 

έχουν αποκτήσει την πείρα της εγκατάλειψης, τη θλίψη 

της προδοσίας, τι θα έχει απομείνει από αυτήν την αυτα-

πάτη; 



Το μυστικό των εξωγήινων 

71 

 

Nihildurarepotesttemporeperpetuo, τίποτα δεν μπορεί 

να διαρκεί σε συνεχή χρόνο, τραγουδά τώρα ο χορός των 

γερόντων. Σίγουρα η αγάπη δεν είναι αιώνια. Ρίχνει μια 

μελαγχολική ματιά στη Σόφη.  

Μόνο που ξεχνάει ότι η λέξη nihil σημαίνει «τίποτα». 

Όχι μόνο η αγάπη δεν κρατάει αιώνια, αλλά τίποτα δεν 

κρατάει αιώνια.  

  Ξάφνου προσγειώνεται το ερωτηματικό που πετούσε 

μέσα στο μυαλό του. Ο φύλακας άγγελος δεν του είπε 

πότε θα δούνε τον Μπετόβεν, όταν αυτός αναρωτήθηκε 

φωναχτά. Αυτό όμως που δεν ήξερε ο Μάικ είναι ότι 

σκόπιμα δεν του απάντησε. Του αποκάλυψε αρκετές 

αλήθειες, όσες έκρινε αναγκαίο ότι έπρεπε να ξέρουν 

εδώ που ήλθαν. Όμως τη φοβερή αλήθεια πώς θα μπο-

ρούσε να τους την αποκαλύψει; Τον Μπετόβεν δε θα τον 

έβλεπαν ποτέ. Ήταν εντελώς αδύνατο. 

 

 

9 

 

  O Μάικ δεν τόλμησε να ρωτήσει τους φύλακες αγγέ-

λους για τον Μιχαήλ Άγγελο, ούτε για τον Μπετόβεν, 

που, αν και άκουσαν αρκετά του έργα σε συναυλίες, δεν 

εμφανίστηκε ούτε μια φορά μπροστά στο κοινό. Ίσως να 

είχαν πάει σε άλλη περιοχή, σκέφθηκε ο Μάικ. Υπήρχε 

όμως και η χειρότερη εκδοχή, την οποία φοβόταν να επι-

βεβαιώσει. Μπορεί να είχαν υποπέσει σε κάποιο βαρύ-

τατο αμάρτημα και να τους είχαν μεταφέρει στην Κό-

λαση. Ίσως να υπήρχαν και τέτοια ενδεχόμενα για τους 

ενοίκους του Παραδείσου, που τους τα απόκρυψαν με 

επιμέλεια στη γη.  



Μπάμπης Δερμιτζάκης 

 

72 

 

  Οι επόμενες μέρες πέρασαν μέσα σε ατέλειωτους πε-

ριπάτους και σε παρακολούθηση συναυλιών, θεατρικών 

παραστάσεων, εκθέσεων ζωγραφικής και άλλων πολιτι-

στικών εκδηλώσεων. Οι φύλακες άγγελοι ήσαν αρκετά 

ευγενικοί και περιποιητικοί μαζί τους. Με τους υπόλοι-

πους κατοίκους της περιοχής, οι οποίοι έμεναν σε μικρές, 

όμορφες πολυκατοικίες τριγυρισμένες με κήπους όπου 

ήταν φυτεμένα κάθε λογής λουλούδια, έρχονταν καθη-

μερινά σε επαφή. Τους έκαναν διάφορες ερωτήσεις για 

την παραμονή τους εκεί. Ήταν μια ζωή ατέλειωτων δια-

κοπών. Εκείνοι τους ζήλευαν, γιατί τους έβλεπαν λιγάκι 

σαν προνομιούχους, με το να κάθονται στο μεγάλο, θο-

λωτό κτίριο, την έδρα της περιοχής, αν και ήσαν νιοφερ-

μένοι. Τέλος δεν αποκάλυψαν την ταυτότητά τους, όπως 

τους είχε συμβουλέψει ο φύλακας άγγελος, δεν τους εί-

παν δηλαδή ότι δεν είχαν πεθάνει, ότι ήσαν ζωντανοί. Οι 

αντιδράσεις τους μπορεί να ήσαν απρόβλεπτες. Ίσως 

ένιωθαν ζήλια και νοσταλγία για τη γη. Μπορεί τότε να 

τους σκότωναν, για να τους κάνουν ίσους των. 

  Αυτή η τελευταία προοπτική πολύ τους ανησύχησε. Και 

όταν κάποιος τους ρώτησε πώς πέθαναν, με μασημένα 

λόγια μίλησαν για κάποιο τροχαίο, απέναντι λουρίδα, με-

τωπική σύγκρουση, αυτά τα ματωμένα Σαββατοκύριακα 

των εξόδων από την Αθήνα.  

  Η ζωή κυλούσε μέσα σε μιαν υπέροχη ανεμελιά, που 

στο τέλος άρχισαν να νιώθουν κάποια πλήξη. Αυτό τους 

έκανε να αναρωτηθούν: όλοι αυτοί που ήσαν εδώ, δεν 

ένιωθαν να βαριούνται από τις ατέλειωτες διακοπές 

τους; Μήπως τελικά η ζωή στον Παράδεισο είναι μια 

πληκτική ρουτίνα, μια ασφυκτική πληρότητα, μια ανάξια 

ανταμοιβή για την ηθική ζωή που πέρασαν στη γη; Ένα 

γεροντάκι που ρώτησαν αναστέναξε. «Και με τα χίλια βά-



Το μυστικό των εξωγήινων 

73 

 

σανα πάλι η ζωή γλυκιά ’ναι», είπε αποφθεγματικά. Μια 

κοπέλα τους είπε: «Λαχτάρησα κανταῒφι με παγωτό, 

τώρα που είναι καλοκαίρι». Και μια έξαλλη κοκκινο-

μάλλα: «Πεθύμησα να το κάνω». Ένας νεαρός το είπε πιο 

χυδαία: «Και τι δε θα ’δινα για ένα πήδημα». Τότε θυμή-

θηκαν: 

  -Καλά, εμάς μας είπαν ότι εδώ δεν υπάρχουν ανάγκες, 

είπε ο Μάικ.  

  Ο νεαρός χαμογέλασε. 

  -Φυσικά! Ο έρωτας είναι περιττός, αφού οι γυναίκες 

στον Παράδεισο δε γεννάνε. Το ίδιο και το φαγητό και το 

ποτό, αφού δεν έχουμε γήινο σώμα να συντηρήσουμε. Η 

ψυχή μας, ένα ενεργειακό πεδίο, αυτό που εμφανίζεται 

καμιά φορά σαν αύρα στη γη, συντηρείται αυτόματα κα-

λυπτόμενη από το ευρύτερο ενεργειακό πεδίο του Παρα-

δείσου. Οι χαρές στον Παράδεισο δεν έχουν καμιά σχέση 

με την ικανοποίηση ζωτικών αναγκών στη ζωή. Δεν κιν-

δυνεύει δηλαδή η ύπαρξή σου αν δεν ικανοποιηθούνε. 

Θυμάμαι μια φορά που ξεμείναμε μια βδομάδα στο Γαϊ-

δουρονήσι, στην Ιεράπετρα, από μελτέμια. Κόντεψα να 

τρελαθώ από την πείνα. Το πιο νόστιμο φαγητό στη ζωή 

μου το έφαγα όταν έφτασε το καϊκάκι. Μια φορά στην 

Αθήνα, ενώ καθόμουν μόνος μου στην γκαρσονιέρα μου 

κι έπληττα, πέρασε ένας φίλος και με πήρε να πάμε σε 

μια συναυλία των Who που μόλις είχαν έλθει στην Ελ-

λάδα για τρεις εμφανίσεις. Η Ντέπη με είχε παρατήσει, 

είχα τις μαύρες μου, τον ακολούθησα άκεφα. Όμως στη 

συναυλία φτιάχτηκα. Λίγες φορές στη ζωή μου έχω ευχα-

ριστηθεί μουσική όσο εκείνη τη βραδιά. Σαν αυτήν τη 

συναυλία είναι και οι χαρές στον Παράδεισο. Δεν είναι 

κάτι που το επιδιώκεις, που το έχεις ανάγκη, που νιώθεις 

να πεθαίνεις αν δεν το βρεις, όπως ένιωθα εγώ όταν με 



Μπάμπης Δερμιτζάκης 

 

74 

 

έστηνε η Ντέπη, και το ’ριχνα στον αυνανισμό για να 

ανακουφιστώ.  Απλά υπάρχει και το χαίρεσαι, μια συ-

ναυλία, έναν περίπατο, ένα μπάνιο στην πισίνα. Η μόνη 

ανάγκη που έχουμε, αν μπορούμε να το πούμε ανάγκη, 

είναι νοσταλγία. Νοσταλγούμε τη γη και τη ζωή μας εκεί.  

  Ώστε λοιπόν εκείνα τα μεσαιωνικά κείμενα που μιλάνε 

για τη λαχτάρα των νεκρών για τον Απάνω Κόσμο, όπως ο 

«Απόκοπος» του Μπεργαδή, δεν ήταν απλά ένας λογοτε-

χνικός τρόπος για να εκφράσουν οι ζωντανοί την αγάπη 

τους για τη ζωή και το φόβο του θανάτου. Εξέφραζαν την 

πραγματική λαχτάρα των νεκρών για τη ζωή πάνω στη γη. 

Να τα είχαν γράψει άραγε χέρια νεκρών; Ή σαν τις μού-

σες είχαν στείλει τα μηνύματά τους από το υπερπέραν, 

που τα συνέλαβαν προικισμένοι με λογοτεχνικό ταλέντο 

θνητοί; 

  Αυτά περνούσαν από το μυαλό του Μάικ.  

  Μια μέρα, σε έναν περίπατό τους, ρώτησαν ένα νεαρό. 

  -Και πώς αντέχεις, αφού λες ότι σου την έχει δώσει η 

ζωή που κάνεις εδώ; 

  Χαμογέλασε σαρκαστικά. 

  -Προσδοκώ ανάσταση νεκρών και ζωή του μέλλοντος 

αιώνος. Τότε θα εγκαταλείψω τους ατέλειωτους περιπά-

τους μου και θα κάνω συνέχεια έρωτα. 

  -Θα αργήσει αυτό; 

  -Κύριος οίδε. Πάντως δε φαντάζεσαι πόσο μας δίνει 

κουράγιο η προσμονή αυτή. Σκέψου πώς θα δούλευαν 

κάτω στη γη, αν τους έλεγαν ξαφνικά «Τέρμα οι καλοκαι-

ρινές διακοπές». Το μολύβι στο χέρι του υπαλλήλου τρέ-

χει πάνω στο χαρτί, ο νους του σκέφτεται και κάνει υπο-

λογισμούς, γιατί μέσα στο βάθος του μυαλού του υπάρ-

χει η εικόνα μιας μαγευτικής αμμουδιάς που τον περιμέ-



Το μυστικό των εξωγήινων 

75 

 

νει το καλοκαίρι. Αν σβήσει αυτή η εικόνα, το μολύβι θα 

σταματήσει, ο νους θα μπλοκάρει. 

  -Συμφωνώ απόλυτα, είπε ο Μάικ. Και τι είναι αυτό που 

ξεχωρίζει τον άνθρωπο από τα ζώα; Κατά τη γνώμη μου 

όχι το λογικό, όχι η γλώσσα, ούτε η ικανότητα παραγωγής 

εργαλείων που έλεγε ο γερο-Ένγκελς. Όχι! Αυτό που τον 

ξεχωρίζει είναι η ικανότητά του να προσδοκά. Ο εργαζό-

μενος τις διακοπές, ο πιτσιρίκος πότε θα μεγαλώσει, ο 

χριστιανός τον Παράδεισο, ο επαναστάτης την Ουτοπία 

του, εμείς τη Δευτέρα Παρουσία. Είμαστε όντα που ζούμε 

στο μέλλον. Το σώμα μας κινείται στο παρόν, όμως η 

σκέψη μας βρίσκεται στο μέλλον. 

  -Κάνεις λάθος, του είπε ο νεαρός. Οι προσδοκίες συχνά 

διαψεύδονται. Ορίστε, εμείς διαψευστήκαμε σχετικά με 

τον Παράδεισο. Όχι τόσο ότι δεν είναι όπως μας τον πε-

ριέγραψαν στη γη, όσο ότι δεν αισθανόμαστε σ’ αυτόν 

την ευτυχία που μας έλεγαν.  

  -Φαντάσου τους μωαμεθανούς, που τους έλεγαν και 

ψέματα, ότι θα τρώνε κάθε βράδυ βουνά πιλάφι, και τα 

ουρί θα τους χορεύουν το χορό της κοιλιάς.  

  -Δεν ξέρεις ότι όσο πιο δυστυχισμένος είσαι, τόσο πιο 

εκθαμβωτικό πρέπει να είναι το όραμα του μέλλοντος; Οι 

μωαμεθανοί, μια ζωή πεινασμένοι και καψούρηδες, τις 

όμορφες τις έπαιρναν οι αγάδες, ολόκληρα χαρέμια, γι’ 

αυτούς έμεναν οι πιο δεύτερες, μόνο με το όραμα ενός 

τέτοιου μέλλοντος θα έτρεχαν να σκοτωθούν στη μάχη, 

για να κατακτήσει ο σουλτάνος την Αγια-Σοφιά.  

  -Και όταν διαψεύδεσαι; 

  -Υπάρχει πάντα το παρελθόν. Το παρελθόν, όσο 

άσχημο κι αν είναι, έχει κάτι που του προσδίδει μια ανε-

πανάληπτη αξία. Είναι ακριβώς ανεπανάληπτο. Αυτό δε 

συμβαίνει μόνο σε ατομικό επίπεδο, αλλά και σε συλλο-



Μπάμπης Δερμιτζάκης 

 

76 

 

γικό. Θυμήσου τον Χρυσούν Αιώνα των αρχαίων, ή τον 

Παράδεισο από όπου εξέπεσαν οι πρωτόπλαστοι. 

-Ίσως έχεις δίκιο, είπε ο Μάικ. Τελικά ο άνθρωπος είναι 

το ον που μπορεί να φέρνει στη φαντασία του το καλύ-

τερο, είτε αναπολώντας το στο παρελθόν, είτε προσδο-

κώντας το στο μέλλον. 

  -Όχι ο κάθε άνθρωπος, μόνο ο δυστυχισμένος, παρε-

νέβη στη συζήτηση η Σόφη που τόση ώρα άκουγε σιω-

πηλά. Εσύ, λέει γυρνώντας στο νεαρό, με ένα ελαφρό ει-

ρωνικό χαμόγελο στο στόμα, όταν σε παράτησε η πώς 

την είπες, η Ντέπη σου, το μυαλό σου πού γύριζε; Στα ευ-

τυχισμένα καλοκαίρια, στα βραχάκια που την ξεμονάχια-

ζες, στις παραλιακές ταβερνούλες που τρώγατε τα βρά-

δια, και τα όμοια. Στα ενδιάμεσα φανταζόσουν την Ντέπη 

να γυρίζει κοντά σου πληγωμένη από το νεαρό για τον 

οποίο σε παράτησε, να πέφτει στα πόδια σου και να σου 

ζητά να τη συγχωρέσεις, εσύ σκληρόκαρδος να την απο-

διώχνεις, αυτή να ξεσπάει σε λυγμούς, και τότε εσύ, με-

γαλόψυχος, να την σηκώνεις από τους ώμους και να τη 

σφίγγεις στη αγκαλιά σου. Έτσι δεν ήταν; 

  Ο νεαρός χαμήλωσε ένοχα το κεφάλι.  

  -Και το παρόν σου πώς ήταν; συνέχισε η Σόφη. Ξαπλω-

μένος στο κρεβάτι, κλειστά τα παντζούρια του παραθύ-

ρου, το τασάκι γεμάτο αποτσίγαρα, σκεφτόσουν πώς θα 

ήταν αν η καρδιά σου ξαφνικά σταμάταγε να κτυπά. Σου 

πέρασε κι απ’ το μυαλό κάποιες φορές να ανοίξεις το πα-

ράθυρο και να σαλτάρεις απ’ το μπαλκόνι. 

  -Αυτό όχι, η γκαρσονιέρα μου ήταν ισόγεια, διαμαρτυ-

ρήθηκε ο νεαρός.  

  -Τέλος πάντων, μη μου πεις όμως ότι δε σου πέρασε 

από το μυαλό να αυτοκτονήσεις; 

  Ο νεαρός το παραδέχτηκε σιωπώντας.  



Το μυστικό των εξωγήινων 

77 

 

  -Θες να πεις, τη ρώτησε αμέσως μετά, ότι μόνο οι ευ-

τυχισμένοι ζουν στο τώρα, στο παρόν; 

  -Και στο εδώ, και το ξέρεις πολύ καλά. Όταν ήσουν ευ-

τυχισμένος με την Ντέπη, η σκέψη σου έφτανε το πολύ 

μέχρι το βράδυ στο κρεβάτι. Τους γονείς σου στο χωριό 

ούτε που τους σκεφτόσουνα, ούτε τους παιδικούς σου 

φίλους. 

  -Εγώ θα διαφωνήσω, παρενέβη ζωηρά ο Μάικ. Δε ζει 

μόνο ο ευτυχισμένος στο παρόν, αλλά και ο δυστυχισμέ-

νος νευρωσικός. Ο νευρωσικός έχει απωθήσει το παρελ-

θόν με τις άμυνές του στο ασυνείδητο, ενώ το μέλλον δεν 

τον ενδιαφέρει, καθώς είναι απασχολημένος να υψώνει 

τείχη ανάμεσα στον εαυτό του και την πραγματικότητα. 

Και αυτή είναι η διαφορά του ψυχικά υγιούς από τον ψυ-

χικά ασθενή. Ο ψυχικά ασθενής, που νιώθει πάντα δυ-

στυχισμένος, κλείνεται στο παρόν, το οποίο διαρκώς συ-

στέλλεται μέχρι που τον συνθλίβει. Ο ψυχικά υγιής απε-

ναντίας, όταν είναι δυστυχισμένος, δραπετεύει από το 

παρόν πηδώντας πότε στο παρελθόν και πότε στο μέλ-

λον. Έτσι, κατέληξε με μια διάθεση να κλείσει αυτή η 

αμπελοφιλοσοφία, το ότι εσείς οι νεκροί νοσταλγείτε τη 

γη είναι δείγμα της ψυχικής σας υγείας, και αυτό θα 

πρέπει να σας ενθαρρύνει. 

  Ο Μάικ δαγκώθηκε. Είπε «εσείς», βγάζοντας τον εαυτό 

του έξω. Ευτυχώς ο νεαρός δεν κατάλαβε τίποτα. Με τί-

ποτα δεν έπρεπε να μάθει ότι αυτοί ήσαν ζωντανοί. 

  -Μην ανησυχείς, είπε, είστε καινούριοι, έχετε καιρό να 

τη νοσταλγήσετε κι εσείς. Πάντως, συνέχισε, στην περί-

πτωσή μας μπορούμε να πούμε ότι η νοσταλγία για πα-

ρελθόν και μέλλον ταυτίζονται. Νοσταλγούμε ένα μέλ-

λον, την ανάσταση των νεκρών, την ανάστασή μας, που 



Μπάμπης Δερμιτζάκης 

 

78 

 

θα μας επαναφέρει σε μια κατάσταση που ανήκει στο 

παρελθόν, όταν θα επιστρέψουμε στα γήινα σώματά μας. 

  Η Σόφη θέλησε να τον πειράξει. Είχε όλη την άνεση, 

σαν ζωντανή που ήταν.  

  -Καλά, και δε σας περνάει από το μυαλό ότι αυτή η 

ανάσταση νεκρών, που την προσδοκάτε στο πιστεύω σας, 

μπορεί να είναι ένα παραμύθι; 

  Ο νεαρός χαμογέλασε. 

  -Υπάρχουν πράγματι αρκετοί που δεν το πιστεύουν. 

Στην αρχή μας το παίζουν έξυπνοι, και μας βλέπουν αφ’ 

υψηλού, σαν αφελείς. Όσο περνάει όμως ο καιρός και 

τους πιάνει η πλήξη, η ψυχολογική τους κατάσταση γίνε-

ται ολότελα άσχημη. Νιώθουν φρίκη στη σκέψη ότι η ζωή 

αυτή εδώ που κάνουμε θα συνεχιστεί έτσι στην αιωνιό-

τητα. Εγώ όμως δεν πιστεύω ότι η ύπαρξή μας θα συνε-

χιστεί στην αιωνιότητα. Είτε με είτε χωρίς Δευτέρα Πα-

ρουσία, κάπου πρέπει να σταματάει. Και όχι μόνο η 

ύπαρξη η δικιά μας, αλλά και η δική Του. Και Αυτός βρί-

σκεται μέσα στο χώρο και το χρόνο, απαράλλαχτα όπως 

εμείς. Ούτε πανταχού παρών είναι, ούτε βαίνει η ύπαρξή 

Του παράλληλα προς την αιωνιότητα. Πιστεύω ότι η 

ύπαρξή Του έχει αρχή και τέλος. Τότε όμως ποιος Τον 

δημιούργησε; Σίγουρα κάποιος που υπήρχε πριν απ’ Αυ-

τόν στο χρόνο. Και αυτόν τον κάποιο; Κάποιος άλλος, και 

ούτω καθεξής, ad infinitum, στην αιωνιότητα. Μου φαί-

νεται πιο λογικό να δεχτώ μια άπειρη γενεαλογία θεών 

μέσα στην αιωνιότητα παρά έναν αιώνιο θεό. Μπορεί ο 

χώρος και ο χρόνος να είναι άπειροι, όμως ο Θεός είναι 

πεπερασμένος.  

  Σταμάτησε μια στιγμή να πάρει ανάσα. Η συζήτηση για 

το άπειρο και την αιωνιότητα ήταν το αγαπημένο του 

θέμα. Όμως κάθε φορά που κουβέντιαζε γι’ αυτά ένιωθε 



Το μυστικό των εξωγήινων 

79 

 

το μυαλό του να κουράζεται, σαν να το βάραινε η αιω-

νιότητα με όλο της το βάρος, σαν να σκόρπιζε το μυαλό 

του σε όλο τον άπειρο χώρο και αγωνιζόταν να το συ-

γκρατήσει.  

  -Αυτήν την εποχή, συνέχισε, με απασχολεί η σκέψη 

πως το γεγονός ότι ο Θεός βρίσκεται μέσα στην αιωνιό-

τητα και το χώρο, έχει άμεση σχέση με την ύπαρξή μας, 

και εδώ και στη γη. Αυτή η σκέψη με κυνηγάει σαν υπο-

ψία. Πάντως αν και αυτός έχει ένα τέλος μέσα στο χρόνο, 

πόσω μάλλον εμείς. Και πιστεύω ότι αυτό συμβαίνει τε-

λικά. Η θρησκεία μας λέει σίγουρα ψέματα.  

  -Για ποιο λόγο όμως; ρώτησε ο Μάικ. 

  -Φαντάζομαι ότι ως βιολογικά όντα, ως ζωντανοί οργα-

νισμοί, είμαστε έτσι προγραμματισμένοι ώστε να προ-

σπαθούμε να παρατείνουμε όσο γίνεται περισσότερο την 

ύπαρξή μας. Η λαχτάρα για την αθανασία, η οποία γίνε-

ται εύκολα πίστη, είναι μια παρενέργεια. 

  Εδώ σταμάτησε μια στιγμή και χαμογέλασε αινιγμα-

τικά. Έπειτα συνέχισε.  

  -Και η τεκνοποίηση ακόμη είναι μια μορφή αθανασίας, 

αφού αφήνουμε κάποια γονίδιά μας, περίπου τα μισά, σε 

κάθε απόγονό μας που ζει μετά από μας. Και ο καλλιτέ-

χνης, ο συγγραφέας, ο φιλόσοφος, την αθανασία λαχτα-

ρούν και αυτήν κοιτάζουν να κατακτήσουν με το έργο 

τους - ή, μια και δεν τρέφουν αυταπάτες, την ανάμνηση 

της ύπαρξής τους πάνω στη γη για όσο το δυνατό μεγα-

λύτερο χρόνο. Προς το παρόν, τη μεγαλύτερη επιτυχία σ’ 

αυτόν τον τομέα την είχανε οι αρχαίοι μας πρόγονοι.  

  Σταμάτησε να πάρει ανάσα.  

  -Όμως, συνέχισε, υπάρχει και ένας άλλος λόγος που 

μας κάνει τόσο πρόθυμους να δεχτούμε την ιδέα μιας 

άλλης ζωής. Η ψευδαίσθηση για την αιωνιότητα της 



Μπάμπης Δερμιτζάκης 

 

80 

 

ύπαρξής μας μάς δίνει δύναμη ώστε να υπομένουμε τις 

δυστυχίες της ζωής πάνω στη γη. Πώς θα άντεχε να ζει ο 

κάθε φουκαράς, αν δεν πίστευε ότι θα ανταμειβόταν σε 

μιαν άλλη ζωή για τις δυστυχίες που υπομένει σ’ αυτήν 

εδώ τηρώντας το λόγο του Θεού; Πώς θα μπορούσε να 

συνεχίσει τον αγώνα της ζωής, αν δεν ήταν σίγουρος ότι 

θα αποζημιωνόταν σε έναν άλλο κόσμο για τις αδικίες 

που υπέστη σ’ αυτόν εδώ; Σ’ αυτόν εκεί θέλω να πω.  

  -Αν δεν είχε αυτήν την πίστη τότε πιθανόν θα επανα-

στατούσε, θα άρπαζε το όπλο να σκοτώσει αυτούς που 

τον αδικούν. Το ξέρω, η θρησκεία είναι το όπιο του λαού, 

είπε ο Μάικ.  

  -Και όπως φαίνεται, είπε ειρωνικά η Σόφη, οι λαοί επι-

θυμούν αυτό το όπιο από τις αιώνιες αλήθειες του δια-

λεκτικού υλισμού. Είδατε τι συμβαίνει στις ανατολικές 

χώρες; Η θρησκεία αποκαθίσταται.  

  -Τέλος πάντων, είπε ο νεαρός κάνοντας μια χειρονομία 

και μια γκριμάτσα που έδειχνε πως δεν ήθελε να ξεστρα-

τίσουν από το θέμα τους, αυτό που θέλω να πω είναι ότι 

ο άνθρωπος πάντοτε θα χρειάζεται την πίστη σε μιαν 

άλλη ζωή που θα διαρκεί αιώνια. Έτσι λοιπόν, αν δεν 

υπάρξουν αδιάσειστες αποδείξεις για το αντίθετο, αυτοί 

που θα πιστεύουν στην αιώνια ζωή θα είναι η συντρι-

πτική πλειοψηφία των ανθρώπων.  

  Ο ήλιος του Παραδείσου είχε αρχίσει να βασιλεύει. Ο 

Μάικ και η Σόφη ένιωθαν κουρασμένοι από τη συζήτηση 

και από την πεζοπορία. Ήταν εξάλλου η πρώτη φορά που 

έκαναν φιλοσοφική συζήτηση σε αριστοτελικό στιλ, πε-

ριπατητικά. Τις πολιτικοφιλοσοφικές συζητήσεις που 

έκαναν στη γη, εκείνην τη χρυσή, επαναστατική, υστερο- 

και μεταδικτατορική περίοδο, τις έκαναν πάντα καθιστοί, 

μέσα σε δωμάτια ντουμανιασμένα στον καπνό, ή σε τα-



Το μυστικό των εξωγήινων 

81 

 

βέρνες. Και αυτές κουραστικές, και αυτές πονοκεφάλια-

ζαν, ιδιαίτερα όταν ήσαν πολύ εριστικές, όμως τραγου-

δούσες ενδιάμεσα και ένα Θοδωράκη για ανάπαυλα, 

άδειαζες και ένα άσπρο πάτο και σε κατέκλυζε η ευφο-

ρία.  

  -Η συζήτηση μαζί σου μας άρεσε πολύ, όμως αρχίζει να 

βραδιάζει και πρέπει να πηγαίνουμε.  

  «Πεινάμε κιόλας», έκανε να πει η Σόφη, αλλά δαγκώ-

θηκε πριν βγουν οι λέξεις από τα χείλη της. Θυμήθηκε 

την προειδοποίηση του φύλακα αγγέλου ότι θα ήταν επι-

κίνδυνο να μάθουν οι άλλοι πως αυτοί δεν ήσαν ψυχές 

αλλά άνθρωποι ζωντανοί, με σάρκα και οστά. Και καθώς 

στον Παράδεισο κανείς δεν έτρωγε, έπρεπε να είναι πολύ 

προσεκτικοί. Ευτυχώς η κουζίνα τους ήταν εσωτερική. Οι 

υπεύθυνοι του τομέα είχαν κάνει κάθε πρόβλεψη για το 

ενδεχόμενο μιας επίσκεψης ζωντανών ανθρώπων. Έτσι 

την ώρα του φαγητού δεν επρόκειτο να τους δει κανείς, 

εκτός φυσικά από κανένα φύλακα άγγελο, που δε θα 

μαρτυρούσε το μυστικό τους. Έπρεπε όμως να προσέ-

χουν, να μην τους φεύγουν περιττές κουβέντες.  

  -Και εγώ χάρηκα για τη συζήτηση μαζί σας, είπε ο νεα-

ρός. Με λένε Αλέξη Ζαβατάρογλου, και στη γη ήμουν 

ποιητής, αυτοσυστήθηκε καθυστερημένα. Αυτοκτόνησα 

πριν τέσσερα χρόνια. Το γιατί μην το ψάχνετε. Με ένα 

σωλήνα συνέδεσα την εξάτμιση με το εσωτερικό του αυ-

τοκινήτου μου. Έκλεισα τα τζάμια και έβαλα μπρος τη 

μηχανή. Χαμογέλασε αυτοσαρκαστικά. Καθόλου ποιητι-

κός τρόπος να πεθάνει ένας ποιητής, ε; Να σας απαγ-

γείλω ένα μου ποίημα; 

  Ο Μάικ ένιωσε ένα σφίξιμο στην καρδιά. Είχε βρει τη 

συλλογή των ποιημάτων του Ζαβατάρογλου «Η κλεψύ-

δρα» στον πάγκο ενός παλαιοβιβλιοπώλη, πριν λίγους 



Μπάμπης Δερμιτζάκης 

 

82 

 

μήνες. Είχε ακούσει το όνομά του. Τη διάβασε το ίδιο 

απόγευμα και του άρεσε πολύ. Δεν ήξερε ότι ο Ζαβατά-

ρογλου είχε πεθάνει. Το μάθαινε μόλις τώρα από τον 

ίδιο. Και βέβαια θα ήθελε να ακούσει την απαγγελία ενός 

ποιήματός του, από το ίδιο του το στόμα.  

  -Το ποίημα που θα σας απαγγείλω το έγραψα στη γη, 

στις 19 του Φλεβάρη το 1974. Αναφέρεται σε μια τραγική 

ποιήτρια που αυτοκτόνησε κι αυτή. Ήμουν ερωτευμένος 

μαζί της, κι ας μην την είχα συναντήσει ποτέ, καθώς ήταν 

Αγγλίδα. Την ερωτεύτηκα από τη φωτογραφία της, από 

την ποίησή της, από την τραγική της χειρονομία. Ο έρω-

τάς μου έμελλε να βρει ικανοποίηση στους ουρανούς. 

Όμως θα τη γνωρίσετε τη Σίλβια.  

  Άρχισε να απαγγέλλει με αργή, σιγανή φωνή και κα-

θαρή άρθρωση.  

 

  Μια βραδιά με τη Σίλβια Πλέιτον 

 

Ανεβοκατεβαίνω αυτό το ήρεμο γκρίζο 

μ’ ένα τσιγάρο άφιλτρο στο στόμα 

κοιτώντας με λατρεία τη φωτογραφία σου 

το γέλιο σου να ηχεί μελωδικά στ’ αυτιά μου. 

Ήταν λίγο προτού πεθάνεις απ’ το ίδιο σου το χέρι… 

     

 

10 

 

  Το βράδυ, ξαπλωμένοι στο κρεβάτι, ο Μάικ και η Σόφη 

συλλογίζονταν τη συνάντησή τους με τον Αλέξη και τη 

συζήτηση που είχαν μαζί του. Η Σόφη άρχισε πραγματικά 

να αναρωτιέται αν υπάρχει τέρμα στην ανθρώπινη 

ύπαρξη ή αν εκτείνεται στην αιωνιότητα. Όταν ήταν στη 



Το μυστικό των εξωγήινων 

83 

 

γη, στις μυστικιστικές της εξάρσεις όπου η σκέψη των 

θείων την απασχολούσε πολύ, η αντίληψη για την άλλη 

ζωή σταματούσε περίεργα μέχρι τη Δευτέρα Παρουσία, 

δεν πήγαινε πιο πέρα απ’ αυτήν. Τώρα σκεφτόταν ότι 

αυτό μπορεί να οφειλόταν στο ότι ο χρόνος τής μετά θά-

νατον ζωής δεν είναι καθόλου προκαθορισμένος, ενώ στη 

γη ήξερε ότι θα ζούσε κάπου πενήντα χρόνια ακόμη, αν 

υποθέσουμε ότι ο μέσος όρος ζωής είναι γύρω στα εβδο-

μήντα πέντε χρόνια. Ακόμη και αν έπεφτε έξω στους 

υπολογισμούς της, μια και η ζωή δεν είναι σαν τη στρα-

τιωτική θητεία, να μετράς μέρες και να κόβεις δόντια από 

την τσατσάρα σου, τη μέρα που πλησίαζε την ένιωθε από 

τις σωματικές αλλαγές που γινόταν πάνω της. Όταν ήταν 

κοριτσάκι ήξερε πως είχε ακόμη πολλά χρόνια να ζήσει. 

Τώρα τα χρόνια αυτά λιγόστευαν. 

  Υπήρχε βέβαια πάντα το ενδεχόμενο ενός απρόοπτου 

θανάτου. Η ξορκισμένη αρρώστια, ένα δυστύχημα... 

Όμως τότε η σκέψη αυτή δεν την έκανε να σκέφτεται την 

άλλη ζωή, όχι. Απλώς την έκανε να αναρωτιέται τι θα είχε 

χάσει από μια ζωή που δεν είχε προλάβει να ζήσει.  

  Κάποια παραμονή Χριστουγέννων, νύχτα, ήταν δέκα 

χρονών, πήγαινε σπίτι της, κάνοντας τις παραπάνω σκέ-

ψεις. Κάτω από μια κολόνα της ΔΕΗ σταμάτησε. Το φως 

από πάνω έλουζε το όμορφο ξανθό κεφαλάκι της. Σκέ-

φτηκε τότε να βάλει αυτήν τη στιγμή σαν σημάδι. Θα το 

έφερνε αργότερα στο μυαλό της, και θα σκεφτόταν με 

ικανοποίηση τις καινούριες εμπειρίες, τις χαρές και τις 

λύπες που είχε ζήσει από τότε, και θα ένιωθε ευτυχι-

σμένη που η ζωή της δεν είχε σταματήσει εκείνη τη βρα-

διά, από μια ανακοπή καρδιάς εξαιτίας μιας κρυφής καρ-

διοπάθειας, ή από μια οποιαδήποτε άλλη αιτία.  



Μπάμπης Δερμιτζάκης 

 

84 

 

  Ναι, είχε ζήσει δυνατές εμπειρίες, καθώς και εκείνη τη 

μεγάλη, την υπέροχη, τη μοναδική, που φευγαλέα προσ-

δοκούσε τότε, μικρό κοριτσάκι καθώς ήταν, την εμπειρία 

του έρωτα.  

  Και δεν εννοούσε μ’ αυτό τη σεξουαλική επαφή. Ήξερε 

ότι ο έρωτας είναι κάτι που την υπερβαίνει, και ακόμη 

περισσότερο, ότι αποτελεί προϋπόθεση για την επιτυχία 

της.  

  Θυμόταν τη στυφή γεύση που της άφησε η πρώτη της 

σεξουαλική επαφή. Όχι, δεν ήταν με τον Γιώργο, τον 

πρώτο, τον εφηβικό της έρωτα, με τον οποίο, την ώρα 

που υποτίθεται ότι ήταν φροντιστήριο, βρισκόταν σε 

απόμερες γωνίτσες και σφιχταγκαλιασμένοι αντάλλασ-

σαν φλογερά φιλιά. Όσες φορές ο Γιώργος επιχείρησε να 

κάνει έρωτα μαζί της του αντιστεκόταν, δεν τον άφηνε, οι 

μηροί της διπλοκλείδωναν, έλεγε πως δεν ήταν ακόμη 

ψυχολογικά προετοιμασμένη για την ολοκληρωμένη σε-

ξουαλική επαφή, φοβόταν, φοβόταν μη μείνει έγκυος, 

φοβόταν τι θα πουν οι γονείς της αν το μάθουν, φοβόταν 

την ίδια τη συγκλονιστική εμπειρία που ήξερε ότι την πε-

ρίμενε, φοβόταν να χάσει την παρθενιά της. Και ο Γιώρ-

γος, μικρό παιδί και αυτός, στην ηλικία της, δεν ήξερε 

πώς να την προετοιμάσει ψυχολογικά. Και όμως, κατά 

βάθος λαχταρούσε να νιώσει την έκσταση του οργασμού 

μαζί του. Δυο αντίρροπες δυνάμεις την τραβούσαν μέσα 

της και σπάραζε. Ένιωθε σαν μια κλειδαριά της οποίας ο 

Γιώργος κρατούσε το κλειδί, και τον παρακολουθούσε 

απελπισμένη στις απεγνωσμένες προσπάθειές του να την 

ανοίξει, ευχόταν τόσο να τα καταφέρει να την ανοίξει.  

  Ο Γιώργος δεν τα κατάφερε. Ήταν ο Στέλιος, φοιτητής, 

σε ένα πάρτι, που πρωτάνοιξε την κλειδαριά της. Του 

άρεσε, και χόρευε συνέχεια μαζί της. Ο Γιώργος είχε φύ-



Το μυστικό των εξωγήινων 

85 

 

γει νωρίς το καλοκαίρι για διακοπές με τους δικούς του, 

και δεν ήταν εκεί, να την προστατέψει. Της χάιδευε 

απαλά τα μαλλιά, ακουμπούσε το μάγουλό του στο μά-

γουλό της, και την έσφιγγε στη μέση. Όταν ένιωσε το όρ-

γανό του, σκληρό και υψωμένο, να την πιέζει στην κοιλιά, 

έκανε να τραβηχτεί. Όμως η αγκαλιά του ήταν σαν τανά-

λια. Ζαλισμένη καθώς ήταν από το ποτό, μια και ο Στέ-

λιος φρόντιζε το ποτήρι της να είναι πάντα γεμάτο, κατά-

λαβε πως δε θα τα κατάφερνε και αφέθηκε. Όταν τέλει-

ωσε ο χορός ένιωθε σαν να είχε γίνει ήδη δική του. Έτσι 

εντελώς φυσικά τον ακολούθησε όταν την τράβηξε από 

το χέρι και την έσυρε στο ιδιαίτερο δωμάτιο, το δωμάτιο 

των γονιών, που το είχαν για τέτοιες περιπτώσεις. 

  Ο Στέλιος, μεθυσμένος και αυτός, μπήκε γρήγορα μέσα 

της. Ένιωσε ένα γλυκό πόνο να της ξεσκίζει την κοιλιά. 

Της φάνηκε πως ήταν μέσα στο βαγόνι ενός τελεφερίκ, 

που ανέβαινε γρήγορα προς την κορφή του βουνού, με 

μια ταχύτητα που τη ζάλιζε. Και αυτή ανάσαινε βαθιά και 

βογκούσε από την αγωνία, πότε να φτάσει. 

  Δεν έφτασε! Το σκληρό όργανο του Στέλιου τέλειωσε 

πιο γρήγορα τον προορισμό του, πριν αυτή προφτάσει να 

φτάσει στην κορυφή. Κρατήθηκε λίγο αγκαλιασμένος 

πάνω της. Πριν τραβηχτεί, το ένιωσε ήδη να έχει μαλα-

κώσει. Το βαγόνι, σαν να έγινε ξαφνικά μια διακοπή ρεύ-

ματος ή μια βλάβη, έμεινε ακίνητο στη μέση της πλαγιάς. 

Ήξερε ότι ήταν πια αργά για ν’ ανέβει, ήθελε να κατέβει, 

όμως το βαγονάκι έμενε σταματημένο εκεί, μεσόστρατα. 

  Τον Στέλιο δεν τον ξαναείδε. Επανειλημμένα την είχε 

πάρει τηλέφωνο, παρόλο που του το δήλωσε κοφτά από 

την αρχή. Ήταν η περιπέτεια μιας βραδιάς, δεν ήθελε να 

έχει συνέχεια. Αυτός είδε και απόειδε, στο τέλος παραι-

τήθηκε.  



Μπάμπης Δερμιτζάκης 

 

86 

 

  Τον Γιώργο τον απέφευγε. Ένιωθε σαν να τον είχε προ-

δώσει. Αυτός τη ρωτούσε με αγωνία αν είχε κανένα πα-

ράπονο μαζί του, μήπως έκανε τίποτα και τη δυσαρέ-

στησε. Στο τέλος αποτόλμησε την ερώτηση: μήπως είχε 

βρει άλλον; 

  Όχι, δεν είχε βρει άλλον, όμως μερικά πράγματα πώς 

να τα εξηγήσει κανείς; Είμαστε νέοι ακόμη, του είπε, 

ανώριμοι. Ας τελειώσουμε πρώτα το σχολείο, ίσως τότε 

δει με διαφορετικό μάτι ο ένας τον άλλο. Το ξέρει πως 

τον πλήγωνε που δεν ολοκλήρωνε μαζί του -ήταν κι αυτό 

δείκτης της ίδιας ανωριμότητας. Ας περίμεναν λίγο 

ακόμη να μεγαλώσουν. Εξάλλου τώρα άρχιζαν τα φοβερά 

διαβάσματα, οι πανελλαδικές. Οι πρώιμοι εφηβικοί έρω-

τες πολλούς νέους χαντάκωσαν. Υπάρχει ένας καιρός να 

αγαπήσει κανείς, και ένας καιρός για να στρωθεί στο 

διάβασμα. Αλίμονο αν μπερδευτούν αυτοί οι καιροί. 

Όμως γι’ αυτή δεν είχε έλθει ακόμη ο καιρός να αγαπήσει 

ολοκληρωμένα. 

  Όταν τέλειωσε το γυμνάσιο ήλθε ο πρώτος της έρωτας, 

ο πραγματικός, ο ολοκληρωμένος. Λίγο μετά ο δεύτερος. 

Ο Μάικ ήταν ο τρίτος και ο πιο μεγάλος. Γι’ αυτό ήταν σί-

γουρη τώρα. Η σχέση τους είχε περάσει μια κρίση, την 

αιτία της οποίας δεν μπορούσε να εντοπίσει. Της φάνηκε 

κάποια στιγμή σαν μια ρουτίνα, και νόμισε ότι ο Μάικ 

έφταιγε γι’ αυτήν τη ρουτίνα, από την οποία η ίδια ένι-

ωθε ανίκανη να ξεκολλήσει. Μια πλήξη την κυρίευε σιγά 

σιγά, σαν αυτήν που κυριεύει μετά από κάποιο χρόνο 

παραμονής τους ένοικους του Παραδείσου. Ο Μάικ κά-

ποια στιγμή άρχισε να βρίσκει ανόητη την ενασχόλησή 

της με τα θεία, μια φορά την είπε θρησκόληπτη, παρόλο 

που ήξερε πως δεν ήταν, γιατί η πίστη της είχε την αγνή 

ποιότητα ενός μυστικού. Να ήταν πιο πριν, ή πιο μετά, 



Το μυστικό των εξωγήινων 

87 

 

που άρχισε κι αυτή να βρίσκει ανόητες τις ιδέες του με 

τους εξωγήινους; Η σχέση τους τελμάτωσε σε μια συνή-

θεια, από την οποία ένιωθαν ότι ήσαν ανίκανοι να ξεφύ-

γουν, και οι ερωτικές στιγμές τους μια μηχανική επανά-

ληψη, μια αγγαρεία, που δεν ικανοποιούσε πια κανένα 

τους. Λαχτάρησε τότε να συμβεί κάτι στη ζωή τους, κάτι 

να τους ταρακουνήσει, να ξανανάψει τη σπίθα μέσα 

τους. 

  Ανακάθισε στο κρεβάτι.  

  Μήπως Εκείνος εισάκουσε την επιθυμία της και 

έστειλε τους εξωγήινους ακριβώς για να ταράξει τα λι-

μνάζοντα νερά της αγάπης της; Αν ναι, πρέπει να ομολο-

γήσει πως τα κατάφερε. Η αγωνία, ο φόβος, η ένταση 

που ένοιωθε μετά την απαγωγή τους από τους εξωγήι-

νους την έκαναν να σφιχτεί πάνω στον Μάικ, ζητώντας 

την προστασία του. Φοβισμένος και ο ίδιος, ένιωθε το 

φόβο του να μειώνεται βλέποντας τη Σόφη να στηρίζεται 

πάνω του και να ελπίζει σ’ αυτόν. 

  Η Σόφη χαμογέλασε. Το αιώνιο παιχνίδι των ερωτευ-

μένων, η γυναίκα να ποζάρει αδύναμη και εξαρτημένη, 

σαν μωρό, ο άντρας να παριστάνει το δυνατό, τον προ-

στατευτικό, σκηνοθετήθηκε άλλη μια φορά για πάρτη της 

από Εκείνον. Και αυτοί, χωρίς να το καταλάβουν, χωρίς 

να το επιδιώξουν, βρέθηκαν να παίζουν τους ρόλους 

τους, στο αιώνιο έργο-παιχνίδι- η αγγλική λέξη play ται-

ριάζει εδώ καλύτερα - της σχέσης αρσενικού - θηλυκού. 

Ναι, η σχέση τους μέχρι τώρα ήταν στο διάλειμμα της 

πρώτης πράξης, τώρα έμπαιναν στη δεύτερη και πιο εν-

διαφέρουσα πράξη. 

  Έσκυψε και τον αγκάλιασε.  

  -Αγάπη μου, σ’ αγαπώ τόσο πολύ! 



Μπάμπης Δερμιτζάκης 

 

88 

 

  Υπήρχε τέτοιο αίσθημα, τέτοια ανυπόκριτη ειλικρίνεια 

στη φωνή της, που στα αυτιά του Μάικ αυτά τα απλά και 

χιλιοειπωμένα λόγια ήταν σαν να ηχούσαν για πρώτη 

φορά.  

  -Κι εγώ σε λατρεύω αγάπη μου. 

  Αναζήτησε τα χείλη της. Σε λίγο βρέθηκαν γυμνοί και οι 

δυο πάνω στο κρεβάτι να αγκομαχούν. Για μια στιγμή ο 

Μάικ σκέφτηκε: «Στο παρόν ζουν μόνο αυτοί που κάνουν 

έρωτα». Αλήθεια, πώς δεν του πέρασε αυτή η σκέψη από 

το μυαλό στη συζήτηση που είχε με τον Αλέξη το από-

γευμα; 

  Δεν πρόλαβε να σκεφθεί τίποτε άλλο και βυθίστηκε 

στην έκσταση του οργασμού, όπου κάθε σκέψη και κάθε 

αίσθηση χάνεται κάτω από την πλημμύρα της ηδονής. 

Βόγκηξε και έσφιξε πάνω του το κορμί της Σόφης. Την 

επόμενη στιγμή βυθίστηκε και αυτή στη δική της έκ-

σταση, ενώ ένας παρατεταμένος, πνιχτός βόγγος έβγαινε 

από το λαρύγγι της. 

  Τα παντζούρια της κρεβατοκάμαράς τους ήσαν κλει-

στά. Στον Παράδεισο βέβαια δεν υπάρχουν ηδονοβλε-

ψίες για να φοβούνται, αφού όλες οι ηδονές που σχετί-

ζονται με το σώμα, οι λεγόμενες και ανελαστικές, έχουν 

πάρει αναστολή μέχρι τη Δευτέρα Παρουσία, όταν κάθε 

ψυχή θα παραλάβει το σώμα της όπως η γυναίκα παίρνει 

το γούνινο παλτό της από το βεστιάριο, μετά από μια 

εξαίσια παράσταση όπερας. Όμως, όπως τους προειδο-

ποίησε ο φύλακας άγγελος, καλό θα ήταν να μην τους δει 

κανένα μάτι να ικανοποιούν τις γήινες ορέξεις τους. Η 

λαχτάρα των ψυχών στον Παράδεισο για το γήινο σαρκίο 

τους είναι μεγάλη, και η γνώση ότι δυο ορίτζιναλ άνθρω-

ποι από τη γη βρίσκονται δίπλα τους μπορούσε να έχει 

απρόβλεπτες συνέπειες. 



Το μυστικό των εξωγήινων 

89 

 

  Αλλά αυτό που δεν τους πέρασε από το μυαλό είναι 

ότι έπρεπε να φροντίσουν να μην ακούγονται. Βέβαια τα 

ερωτικά τους βογκητά δεν απλώνονταν σε μεγάλη 

έκταση από την κρεβατοκάμαρα. Όμως απόψε, κάτω από 

το παράθυρό τους, ήταν στημένο ένα αυτί. Ένα χαμόγελο 

ικανοποίησης σχηματίσθηκε στο πρόσωπο του μισο-

σκυμμένου άντρα. Χαμόγελο ικανοποίησης που οι υπο-

ψίες του είχαν βγει αληθινές. 

 

11 

 

  Το επόμενο πρωί ο φύλακας άγγελος τους πλησίασε 

και τους είπε:  

 -Έμαθα πως είχατε μια συζήτηση με τον Αλέξη Ζαβατά-

ρογλου χθες το απόγευμα. Θα πρέπει να σας προειδο-

ποιήσω πως καλό θα ήταν να αποφεύγετε αυτό το άτομο. 

Όπως θα φρόντισε ήδη να σας πληροφορήσει ο ίδιος, 

ήλθε στον Ουρανό από μόνος του, χωρίς να κληθεί. Χωρίς 

τη γήινη προετοιμασία, η παραμονή του εδώ θα διπλα-

σιαστεί. 

  Στο σημείο αυτό δαγκώθηκε, όμως ο Μάικ και η Σόφη 

δεν κατάλαβαν τίποτα. Συνέχισε. 

  -Το άτομο αυτό ενσπείρει αμφιβολίες στις ψυχές εδώ 

ως προς την αιωνιότητα της ύπαρξης, πράγμα που προ-

καλεί ανησυχία και διαταράσσει τη γαλήνια ευτυχία του 

Παραδείσου. Το Συμβούλιο των Ουρανών σκέφτεται σο-

βαρά να τον απομακρύνει από δω. Το ίδιο δεν κάνετε και 

εσείς στη γη; Όταν ένα πρόβατο αρρωστήσει, ο βοσκός το 

απομακρύνει από τη στάνη να μη μολυνθούν και τα άλλα 

πρόβατα. 

  -Και πού θα τον πάτε; ρώτησε η Σόφη. 



Μπάμπης Δερμιτζάκης 

 

90 

 

  Ο φύλακας άγγελος δεν απάντησε. Δεν ήταν προετοι-

μασμένος για μια τέτοια ερώτηση. Όλος αμηχανία έκανε 

μεταβολή και απομακρύνθηκε γρήγορα, λες και φοβόταν 

μήπως του επαναλάβει την ερώτηση. Καθώς απομακρυ-

νόταν, τους ξαναείπε σε τόνο μισοσυμβουλευτικό, μισο-

επιτακτικό.  

  -Μακριά απ’ αυτό το άτομο! 

  Ο Μάικ και η Σόφη κοίταξαν ο ένας τον άλλο αμήχανα. 

Πραγματικά ο Παράδεισος μοιάζει σε αρκετά πράγματα 

με τη γη.  

  Τον Αλέξη τον ξανασυνάντησαν στη βιβλιοθήκη της 

περιοχής το ίδιο απόγευμα. Τη στιγμή που τον αντιλήφ-

θηκαν, αυτός τραβούσε το βλέμμα από πάνω τους, προ-

σποιούμενος ότι δεν τους είδε, πράγμα που τους διευκό-

λυνε, γιατί μετά την προειδοποίηση του φύλακα αγγέλου 

δεν ένιωθαν και μεγάλη διάθεση να τον ξαναδούν. Καλό 

είναι να τα έχει κανείς καλά με τους Ουρανούς.  

  Ο Μάικ διάβαζε την Άννα Καρένινα και αναρωτιόταν 

αν ο σεβάσμιος γέρος με τη μακριά γενειάδα ήταν στην 

περιοχή τους. Τα ρώσικα, τότε που ήταν φοιτητής, στη 

διάρκεια της δικτατορίας, φιλοΚΚΕ, δεν πρόφτασε να τα 

μάθει καλά. Όταν μετά οργανώθηκε στο ΕΚΚΕ, σκέφτηκε 

προς στιγμήν να μάθει κινέζικα. Αγόρασε μια μέθοδο εκ-

μάθησης της κινέζικης γλώσσας, όμως δεν προχώρησε 

πέρα από το τρίτο μάθημα. Δύσκολη γλώσσα. Υπερνικώ-

ντας τις ιδεολογικές του προκαταλήψεις, συντήρησε κά-

πως τα ρώσικα που είχε μάθει. Μια συζήτηση με τον Λέ-

οντα Τολστόι, έστω και με τα φτωχά ρώσικα που ήξερε, 

θα ήταν πολύ ενδιαφέρουσα. 

  Η Σόφη διάβαζε την Iris Murdoch, μια μελέτη της για 

τον Σαρτρ. Από τότε που είχε κολλήσει στο φεμινιστικό 

κίνημα, όλο γυναίκες συγγραφείς τραβούσαν την προτί-



Το μυστικό των εξωγήινων 

91 

 

μησή της: Μαργκερίτ Γιουρσενάρ, Ιζαμπέλ Αλλιέντε, Σι-

μόν ντε Μπωβουάρ. Μόλις είχε τελειώσει τον «Καβάφη» 

της Σόνιας Ιλίνσκαγια και έπιασε την Iris Murdoch. 

  Με την άκρη του μολυβιού στο στόμα της, που το είχε 

πάντα μαζί της στη βιβλιοθήκη για να κρατάει σημειώ-

σεις, αναλογιζόταν τη ρήση του Σαρτρ στο «Ο υπαρξισμός 

είναι ανθρωπισμός». Στον άνθρωπο, η ύπαρξη προηγεί-

ται της ουσίας του. Μιλάει για την ουσία, σαν να είναι 

αυτή το πιο σημαντικό. Όμως είναι πράγματι έτσι; Το να 

είσαι, να υπάρχεις δηλαδή, δεν είναι απείρως σημαντικό-

τερο από το τι είσαι; 

  Και τι είναι η ουσία; Όταν σκεφτόμαστε την ουσία ενός 

ανθρώπου, δεν την αποτιμούμε ταυτόχρονα στη βάση 

ενός συστήματος αξιών, εν πολλοίς αμφιλεγόμενο, ένα 

από τα πολλά που υπάρχουν; Μήπως η ουσία του αν-

θρώπου είναι μια αξία χρήσης, στα χέρια του Θεού ή του 

Εωσφόρου; Η ουσία μας μόνο ενδιαφέρει τους άλλους, η 

ύπαρξή μας καθόλου. Το αφεντικό σου δε θα δώσει δε-

κάρα αν καθώς έρχεσαι στη δουλειά σου σε κόψει κα-

νένα αμάξι και αποδημήσεις εις Κύριον, όμως νοιάζεται 

και πολύ μάλιστα αν είσαι προκομμένος ή τεμπέλης στη 

δουλειά σου. 

  Ξαφνικά με την άκρη του ματιού της πιάνει ένα αδιό-

ρατο νεύμα προς το μέρος τους. Ο Αλέξης κοιτάζει τον 

Μάικ και του κάνει νόημα να τον ακολουθήσει. Ο Μάικ 

σηκώνεται και κατευθύνεται πίσω του. Τη Σόφη την κα-

ταλαμβάνει αμέσως μια νευρική ανησυχία. Δαγκώνει 

νευρικά την άκρη του μολυβιού. Της φάνηκε ότι πέρασε 

ένας αιώνας μέχρι να επιστρέψει ο Μάικ. Κάθεται δίπλα 

της σιωπηλός. Δεν τον κοιτάζει, αλλά περιμένει τι θα της 

πει.  

  -Κλείσαμε ραντεβού, της ψιθυρίζει σε λίγο. 



Μπάμπης Δερμιτζάκης 

 

92 

 

  Δεν του απαντάει. Νιώθει ανήσυχη και φοβισμένη, 

όπως θα ένιωθε η Εύα τη στιγμή που έπαιρνε το μήλο 

από τον όφη. Τι από τα δυο άραγε συμβαίνει: δεν έχουν 

ακολουθήσει μια συμβουλή, μια υπόδειξη, ή έχουν πα-

ραβιάσει μια διαταγή; Αν αποκαλυφθούν τους περιμένει 

μια απλή επίπληξη, ή τιμωρία; Και τι είδους τιμωρία; 

  Όμως ο πειρασμός, ο πειρασμός του όφη, ο πειρασμός 

του μήλου της γνώσης, είναι μεγάλος. Σίγουρα ο Αλέξης 

κάτι θα έχει να τους πει. Χθες περιορίστηκαν σε μια φι-

λοσοφική συζήτηση. Τώρα φάνηκε καθαρά ότι μ’ αυτήν 

ήθελε να προετοιμάσει το έδαφος της γνωριμίας τους, ή 

για να τους κάνει περισσότερες αποκαλύψεις, ή για να 

διατυπώσει και άλλες, πιο σοβαρές υποψίες. Η συνωμο-

τικότητα της επαφής, τα αποτρεπτικά λόγια του φύλακα 

αγγέλου, τους έκαναν να νιώσουν ότι κάτι σημαντικό θα 

τους αποκαλυφθεί. Επί τέλους, θα έβρισκαν ένα άτομο 

να εκφράσουν και αυτοί τις απορίες τους και τα ερωτη-

ματικά τους, που δεν τολμούσαν να τα εμπιστευτούν σε 

άλλον, πολύ περισσότερο στο φύλακα άγγελο. 

  Σύντομα λοιπόν θα μάθαιναν. 

 

12 

 

  Το ραντεβού δόθηκε για την άλλη μέρα το πρωί, σε μια 

απόμερη γωνιά του Παραδείσου. Ήταν μια βραχώδης πε-

ριοχή, που όλοι την απέφευγαν. Έμοιαζε να είναι ένα 

όριο. Πέρα απ’ αυτό το σημείο εκτεινόταν μια απέραντη 

έρημος. Κανενός δε θα περνούσε από το μυαλό να τη δι-

ασχίσει. 

  Φτάνοντας εκεί βρήκαν τον Αλέξη και μια κοπέλα, 

γύρω στα τριάντα, να τους περιμένουν. Ήταν η Σίλβια. 

Ήξερε τα ελληνικά αρκετά καλά. Τα είχε μάθει στον Πα-



Το μυστικό των εξωγήινων 

93 

 

ράδεισο, με τη βοήθεια του Αλέξη. Περνούσε την ώρα 

της σε μακρινούς, ρομαντικούς περιπάτους μέσα στην 

τροπική βλάστηση του Παραδείσου, είτε μόνη είτε με τον 

Αλέξη, καθώς και στη βιβλιοθήκη, όπου διάβαζε μετά 

μανίας τους κλασικούς. Διάβαζε και νεοέλληνες συγγρα-

φείς. Αυτός που θαύμαζε περισσότερο ήταν ο Νίκος Κα-

ζαντζάκης. Τα έβρισκε όμως λίγο δύσκολα με τη γλώσσα 

του, πολλές σπάνιες λέξεις, κρητικές. Ευτυχώς υπήρχε 

ένα λεξικό της κρητικής διαλέκτου στο οποίο κατέφευγε 

κάθε φορά που συναντούσε μια άγνωστη λέξη. 

  -Ο λόγος που σας κάλεσα, τους ανακοίνωσε ο Αλέξης, 

είναι για να σας προειδοποιήσω ότι μάλλον κινδυνεύετε. 

Δε σας το είπα στην πρώτη μας συνάντηση, ήθελα να 

γνωριστούμε πρώτα καλύτερα. Εξάλλου μόνο έτσι θα 

παίρνατε στα σοβαρά τις προειδοποιήσεις μου. Όμως 

φαίνεται ότι σας απαγόρευσαν κιόλας τις επαφές μαζί 

μου, αλλιώς θα με πλησιάζατε χθες κατευθείαν στη βι-

βλιοθήκη και δε θα κάνατε πως δε με είδατε. Έτσι, επειδή 

στο εξής οι συναντήσεις μας θα είναι δύσκολες, θεώρησα 

σκόπιμο να σας ενημερώσω. 

  Η Σόφη δεν πίστευε στα αυτιά της. 

  -Σοβαρά κινδυνεύουμε από αυτόν τον πανέμορφο φύ-

λακα άγγελο, ή από κανέναν άλλο φύλακα άγγελο της 

υπηρεσίας του σπιτιού; Μα τότε θα πρέπει να ενημερώ-

σουμε τον αρχάγγελο Γαβριήλ. Πιστεύω ότι Εκείνος θα 

τον καθοδηγήσει σωστά πώς να μας προστατέψει. Ώστε 

λοιπόν εισέδυσε μέσα στους κόλπους του Παραδείσου 

κάποιος υπηρέτης του διαβόλου μεταμφιεσμένος σε φύ-

λακα άγγελο; Από τις διηγήσεις της Αγίας Γραφής ξέρω 

ότι κάτι τέτοιο έχει ξαναγίνει στο παρελθόν. Όταν τα διά-

βαζα βέβαια αυτά δεν τα πίστευα.  

  Ο Αλέξης χαμογέλασε θλιμμένα. 



Μπάμπης Δερμιτζάκης 

 

94 

 

  -Δυστυχώς, για τον Ουρανό ξέρετε μόνο την εκδοχή 

που σας μαθαίνουν στη γη. Μάθετε λοιπόν ότι κινδυνεύ-

ετε από τους ίδιους τους φύλακες αγγέλους. 

  Η Σόφη τον κοίταξε γεμάτη έκπληξη και δυσπιστία.  

  -Και γιατί να πιστέψω τη δική σου εκδοχή; 

  -Ξέρω, προς το παρόν υπάρχουν μόνο ενδείξεις, που 

όμως όλες τους συγκλίνουν προς μια βεβαιότητα, που αν 

επαληθευτεί, είναι πραγματικά φοβερή. Για τους διαβό-

λους σου πιστεύω πως δεν υπάρχουν, πως τους χρησιμο-

ποιεί η θρησκεία όπως οι γονείς τους μπαμπούλες για τα 

μικρά παιδιά. Το ίδιο και την Κόλαση. Κόλαση πιστεύω 

ότι είναι ο ίδιος ο Παράδεισος μετά από κάμποσα χρόνια 

παραμονής στη μονότονη ευτυχία του, χωρίς τις γήινες, 

τις σαρκικές απολαύσεις. Αν μπορούσαμε να ξανααυτο-

κτονήσουμε εγώ και η Σίλβια θα το κάναμε. Όμως εδώ 

αυτό είναι αδύνατο. Στη γη είχαμε την ελευθερία να δια-

θέτουμε όπως θέλουμε το σαρκίον μας. Εδώ αυτήν την 

ελευθερία δεν την έχουμε. Έτσι πραγματικά δημιουργεί-

ται η εντύπωση ότι η ψυχή είναι αθάνατη, όμως εγώ έχω 

τις αμφιβολίες μου. Η Σίλβια - στράφηκε και την κοίταξε 

που είχε ριγμένο κάτω το βλέμμα της σκεπτική - προσπά-

θησε κάποτε να το σκάσει από τη μεριά της ερήμου. 

Περπατούσε μερόνυχτα. Ίσως κάπου να υπήρχε ένα 

τέρμα. Όμως δεν το έφτασε. Ένας ειδοποιημένος ιπτάμε-

νος δίσκος την ανακάλυψε και την έφερε πίσω.  

  -Και γιατί νομίζεις ότι κινδυνεύουμε; ρώτησε ο Μάικ. 

  -Να σου πω, κατά καιρούς τώρα τελευταία μας έρχο-

νται κάτι γήινοι επισκέπτες. Τώρα πώς το μαθαίνω; Αν 

και τους προειδοποιούν να μην αποκαλύψουν την ταυτό-

τητά τους, και παρά τις προφυλάξεις που παίρνουν, εγώ 

έχω τα μάτια μου δεκατέσσερα. Εσάς για παράδειγμα 

σας είχα υποψιαστεί από την αρχή. Έπειτα σας ξέφυγαν 



Το μυστικό των εξωγήινων 

95 

 

και κουβέντες, που προσποιήθηκα ότι δεν αντιλήφθηκα. 

Θέλησα να επαληθεύσω. Έτσι χθες βράδυ έστησα αυτί 

κάτω από την κρεβατοκάμαρά σας και... 

  Χαμογέλασε πονηρά χωρίς να ολοκληρώσει τη φράση 

του. 

  -Ελπίζω να μου συγχωρέσετε αυτή μου την αδιακρισία, 

συνέχισε. Όμως έπρεπε να ξέρω, γιατί αν πραγματικά 

ήσασταν άνθρωποι, όπως υποψιαζόμουν, θα έπρεπε να 

σας προειδοποιήσω έγκαιρα. 

  -Και γιατί πιστεύεις ότι κινδυνεύουμε; ρώτησε η Σόφη 

που της φαινόταν ασύλληπτο ότι οι φύλακες άγγελοι, 

πραγματικοί φύλακες άγγελοι στην υπηρεσία του Θεού, 

επιβουλεύονταν την ύπαρξή τους. 

  -Όλοι αυτοί οι γήινοι επισκέπτες που μας έρχονται 

κατά καιρούς, και μένουν όλοι στο θολωτό κτίριο, ξαφ-

νικά χάνονται χωρίς να αφήσουν ίχνη. Ρώτησα κάποτε 

ένα φύλακα άγγελο. Όχι πως περίμενα μια ειλικρινή 

απάντηση, απλώς ήθελα να δω την αντίδρασή του. Ε, 

λοιπόν, χλώμιασε, ήταν μια ερώτηση που δεν την περί-

μενε, και μου είπε να κοιτάζω τη δουλειά μου και να μην 

ανακατεύομαι εκεί που δε με σπέρνουνε. Εγώ έκανα με-

ταβολή να φύγω, είχα αυτό που ήθελα, την αντίδρασή 

του. Φάνηκε ολότελα αιφνιδιασμένος από την ερώτησή 

μου. Όμως αμέσως ανέκτησε την αυτοκυριαρχία του. 

«Πάντως, μια και ενδιαφέρεσαι, ζηλεύεις δε ζηλεύεις, οι 

επισκέπτες μας γύρισαν στη γη». «Πώς», λέω, «κάνατε 

εξαίρεση σ’ αυτούς και τους ξαναδώσατε τα σώματά τους 

πριν την κανονισμένη για όλους ώρα, τη Δευτέρα Παρου-

σία;». «Ποιο σώμα, αφού ήσαν με το σώμα τους». Δα-

γκώθηκε, και τότε κατάλαβα ότι οι κατά καιρούς ένοικοι 

του θολωτού κτιρίου ήσαν πραγματικοί άνθρωποι, με 

σάρκα και οστά. «Μετεμψυχώθηκαν», είπε με φωνή που 



Μπάμπης Δερμιτζάκης 

 

96 

 

δεν ήταν καθόλου πιστευτή. Εξάλλου οι ανοησίες του 

Πυθαγόρα για τη μετεμψύχωση δεν υπήρχαν στις διδα-

χές της θρησκείας μας. «Α!», έκανα με φωνή ειρωνική, 

«είπα κι εγώ». Αυτό όμως δεν ήταν καθόλου διπλωμα-

τικό εκ μέρους μου. Έπρεπε να κάνω ότι τον πιστεύω. 

Από τότε οι φύλακες άγγελοι με έχουν στα μαύρα κατά-

στιχα. Ξέρω εξάλλου ότι εμάς τους αυτόχειρες δε μας 

συμπαθούν καθόλου. Μεγάλη απείθεια να φύγουμε πριν 

μας φωνάξουν. 

  -Τι υποπτεύεσαι ότι μας κάνουν λοιπόν; 

  -Φυσικά και δε σας πηγαίνουν πίσω στη γη. Αυτό είναι 

σίγουρο. Μου το αποκάλυψε ένας εξωγήινος. Κατά και-

ρούς έρχονται στον Παράδεισο, στα ενδιάμεσα των απο-

στολών τους. Τους αφήνουν και κάνουν παρέα μαζί μας. 

Ο Παράδεισος είναι ένα φτηνό μέρος για διακοπές γι’ 

αυτά τα όντα, που έρχονται εξαντλημένα μετά από κάθε 

αποστολή τους. Όμως φαίνεται πως τα έχουν δασκαλε-

μένα να μην απαντάνε στις ερωτήσεις μας, παρά μόνο αν 

είναι ολότελα ανώδυνες. Η συμπάθειά μου απέναντί 

τους ήταν ειλικρινής, καθώς ένιωθα ότι μας συνέδεε μια 

κοινή μοίρα. Τους έκανα παρέα χωρίς να ενοχλούμαι από 

το όχι και τόσο ελκυστικό παρουσιαστικό τους, σε αντί-

θεση με πολλούς από εδώ. Έτσι κέρδισα τη συμπάθειά 

τους. Με ένα μάλιστα απ’ αυτούς γίναμε στενοί φίλοι. 

Κάθε φορά που ερχόταν στον Παράδεισο έτρεχε να με 

βρει. Όποτε όμως του έκανα κάποια ερώτηση, απ’ αυτές 

τις ανεπίτρεπτες, κατσούφιαζε στενοχωρημένος, και δεν 

μπορούσε να μου απαντήσει. Μια φορά όμως που, θέλο-

ντας να επαληθεύσω την απάντηση του φύλακα αγγέλου, 

ή μάλλον να επιβεβαιώσω την υποψία μου, τον ρώτησα 

αν πραγματικά οι γήινοι επισκέπτες επιστρέφουν στη γη, 

μου απάντησε «Αστειεύεσαι βέβαια».  



Το μυστικό των εξωγήινων 

97 

 

  Αυτά ήσαν και τα τελευταία του λόγια. Τον είδα αμέ-

σως να φέρνει τα χέρια του στο λαιμό, σαν να πνιγόταν, 

και την επόμενη στιγμή έπεσε κάτω νεκρός χωρίς να 

μπορέσω να του προσφέρω καμιά βοήθεια. 

  Ο Μάικ ήταν σίγουρος πια, πιο σίγουρος από τον 

Αλέξη. Το ανθρωπάκι είχε πεθάνει γιατί αποκάλυψε κάτι 

που δεν έπρεπε να αποκαλύψει, σύμφωνα με τον εσωτε-

ρικό του προγραμματισμό. Διηγήθηκε στον Αλέξη και στη 

Σίλβια την ιστορία της δικής τους πτήσης. 

  -Αχά! Ώστε λοιπόν είχα απόλυτο δίκιο. 

  -Και τώρα τι κάνουμε; είπε η Σόφη που, μετά την τε-

λευταία αποκάλυψη, ένιωθε ένα σύγκρυο στην πλάτη. 

  -Το να ξέρεις είναι πολλές φορές φρικτό. Όμως μόνο 

ξέροντας έχεις κάποια ευκαιρία, είπε η Σίλβια που μέχρι 

τότε παρακολουθούσε τη συζήτηση σιωπηλή.  

  -Συμφωνώ, απάντησε ο Μάικ, και σας είμαστε ιδιαί-

τερα ευγνώμονες που μας προειδοποιήσατε, με δικό σας 

κίνδυνο. Όμως τι να κάνουμε; 

  -Η μόνη λύση που σκέφτηκα, είπε ο Αλέξης, είναι να 

γυρίσετε γρήγορα στη γη. Οι εξωγήινοι με συμπαθούν. 

Θα τους το ζητήσω σαν χάρη. Όπως λες, ο προγραμματι-

σμός τους είναι να πεθαίνουν αν αποκαλύψουν κάτι. 

Όμως μπορεί και να μην πάθουν τίποτα, αν σας βάλουν 

σε ένα διαστημόπλοιο και σας μεταφέρουν στη γη χωρίς 

να ανταλλάξουν ούτε μια κουβέντα μαζί σας.  

  -Θαυμάσια ιδέα, είπε η Σόφη χοροπηδώντας από τη 

χαρά της. Μάικ, σωθήκαμε! 

  -Μη χαίρεσαι ακόμη, την προσγείωσε ο Μάικ. Οι εξω-

γήινοι λείπουν σε αποστολή, και δεν ξέρουμε αν θα προ-

λάβουν να επιστρέψουν πριν οι φύλακες άγγελοι μας 

πάρουν από εδώ. Επίσης δεν ξέρουμε αν θα δεχθούν. Σί-

γουρα θα αποφύγουν το θάνατο από τον εσωτερικό προ-



Μπάμπης Δερμιτζάκης 

 

98 

 

γραμματισμό τους αν δε μιλάμε και επικοινωνούμε μόνο 

με σημειώματα και δε μας φανερώσουν τίποτα το σημα-

ντικό, όμως ασφαλώς θα τιμωρηθούν αν αποκαλυφθούν.  

  -Και να ήταν μόνο αυτό, είπε η Σόφη που ο αρχικός της 

ενθουσιασμός μετατράπηκε γρήγορα σε απαισιοδοξία. 

Εντάξει, πάμε στη γη, το τέλος μας ποιο θα είναι; Θα γε-

ράσουμε, αν προλάβουμε να γεράσουμε και δεν πάμε 

από κανένα τροχαίο ή καμιά αρρώστια, και να ’μαστε 

πάλι εδώ, για πάντα αυτή τη φορά. 

  -Και λίγο το ’χεις; είπε η Σίλβια. Είστε νέοι, αγαπιόσα-

στε, θα ζήσετε στη γη την πιο μεγάλη ευτυχία που προ-

σφέρει η ζωή, τον έρωτα. Τα παιδιά που θα κάμετε ξέ-

ρετε τι μεγάλη χαρά θα σας προσφέρουν; Θα αντιμετω-

πίσετε δυσκολίες, απογοητεύσεις, δε λέω, όμως οι στιγ-

μές της ευτυχίας σας θα είναι πιο πολλές και θα αναπλη-

ρώσουν με το παραπάνω τις στιγμές της δυστυχίας σας. 

Αρκεί να αγαπιέστε. Ξεχάστε την αιώνια ευτυχία στους 

Ουρανούς. Την είδατε τι είναι. Πληκτικοί περίπατοι σε 

καταπράσινους κήπους. Η ευτυχία είναι εκεί κάτω, στη 

γη. 

  -Πόσο καιρό χάσαμε στη γη που θα μπορούσαμε να 

είμαστε ευτυχισμένοι, ε Μάικ; είπε η Σόφη σηκώνοντας 

το κεφάλι και κοιτάζοντάς τον. 

  -Πραγματικά, είπε ο Μάικ. Και ένιωσε ξαφνικά τύψεις 

που στη γη αφέθηκε να απομακρυνθεί τόσο από τη 

Σόφη.  

-Πώς τα καταφέρνουμε αλήθεια εκεί κάτω, πρόσθεσε 

αμέσως μετά, και αφήνουμε την ευτυχία να γλιστράει 

μέσα από τα χέρια μας.  

  -Είναι απλό, είπε η Σίλβια, επενδύουμε στο μέλλον. 

Όμως οι μετοχές, όταν έρχεται η ώρα να τις εξαργυρώ-

σουμε, διαπιστώνουμε ότι έχουν μηδαμινή αξία. Οι μετο-



Το μυστικό των εξωγήινων 

99 

 

χές που προσφέρουν οι θρησκείες και κάτι επαναστατι-

κές ιδεολογίες είναι κυριολεκτικά κουρελόχαρτα. Πόσες 

ζωές δε σπαταλήθηκαν σε μοναστήρια, ή σε αγώνες δή-

θεν απελευθερωτικούς που οδήγησαν σε ακόμη μεγαλύ-

τερη καταπίεση!  

  -Και πόσοι δε σπατάλησαν τη ζωή τους δουλεύοντας 

σαν σκυλιά για να απολαύσουν πλούσια γεράματα, και 

δεν πρόλαβαν, τους πρόλαβε το έμφραγμα, συμπλήρωσε 

ο Αλέξης. 

  Όμως ήταν καιρός να του δίνουν. Η απουσία τους τόση 

ώρα μπορούσε να κινήσει τις υποψίες. Συμφώνησαν να 

μην ξανασυναντηθούν μια και αυτό ήταν επικίνδυνο, 

παρά μόνο με την πρώτη άφιξη των εξωγήινων. Έσφιξαν 

τα χέρια και απομακρύνθηκαν ακολουθώντας χωριστά 

μονοπάτια. 

 

13 

 

 

  Ο Μάικ και η Σόφη κάθονταν σε αναμμένα κάρβουνα. 

Θα έρχονταν έγκαιρα οι εξωγήινοι ή δε θα προλάβαιναν; 

Και αν πάλι έρχονταν πριν τους πάρουν για το άγνωστο οι 

φύλακες άγγελοι, θα δέχονταν κάποιοι να τους μεταφέ-

ρουν στη γη; Και αν δε δέχονταν αλλά απεναντίας τους 

πρόδιδαν στους φύλακες αγγέλους, ποια θα ήταν η θέση 

τους; Δε θα επιτάχυναν μια μοιραία διαδικασία; Προη-

γουμένως νοσταλγούσαν τη γη, τώρα η φοβερή προο-

πτική έκανε τη νοσταλγία τους αυτή μια φοβερή λα-

χτάρα. Μπροστά στην περιποιητικότητα των φυλάκων 

αγγέλων, πάντα ήλπιζαν ότι μετά τη φιλοξενία που θα 

τους προσέφεραν θα τους μετέφεραν πάλι στη γη. Τώρα 

ήξεραν ότι αυτό δεν επρόκειτο να συμβεί.  



Μπάμπης Δερμιτζάκης 

 

100 

 

  Προσπαθούσαν να κρύψουν τη νευρικότητά τους για 

να μην υποπτευθούν τίποτα οι φύλακες άγγελοι. Στις συ-

ναντήσεις που είχαν μαζί τους προσποιούνταν ότι δε συ-

νέβαινε τίποτα, στην ήρεμη ευγένειά τους απαντούσαν 

όσο πιο πρόσχαρα μπορούσαν. Σίγουρα δεν είχαν υπο-

πτευθεί τίποτα. 

  Μπροστά στην αγωνία για τη μοίρα που τους περίμενε, 

ο Μάικ είχε ξεχάσει να ρωτήσει τον Αλέξη για τον Μιχαήλ 

Άγγελο και τον Μπετόβεν. Μήπως και αυτοί είχαν απο-

μακρυνθεί με όμοιο τρόπο; 

  Τον Αλέξη ήταν επικίνδυνο να τον ξαναδούν. Ο μόνος 

που θα μπορούσε να δώσει μια απάντηση στην απορία 

τους ήταν ο φύλακας άγγελός τους. Θα τους έλεγε όμως 

την αλήθεια; Ο Μάικ ήλπιζε, όμως, ότι από τον τόνο της 

φωνής του θα ήλεγχε την ειλικρίνεια της απάντησής του. 

Έτσι λοιπόν, ένα απόγευμα που κάθονταν στη βεράντα 

και ρέμβαζαν μαζί με τη Σόφη, παρατηρώντας τις ακτίνες 

του ουράνιου ήλιου να χάνονται πίσω από τις πανύψηλες 

κορφές των τροπικών δένδρων στον ορίζοντα, αποτόλ-

μησε την ερώτηση στο φύλακα άγγελο που ήλθε και κά-

θισε δίπλα τους, να απολαύσει μαζί τους το  ηλιοβασί-

λεμα. Συχνά κάθονταν μαζί και κουβέντιαζαν, όμως οι 

συζητήσεις τους ήταν εντελώς ανώδυνες. Πώς πέρασαν 

τη μέρα τους, αν τους άρεσε η χθεσινοβραδινή συναυλία, 

ή συζητούσαν για λογοτεχνία, πάνω στην οποία ο φύλα-

κας άγγελος φαινόταν πολύ ενημερωμένος. 

  -Αλήθεια, ρώτησε ο Μάικ το φύλακα άγγελο με το πιο 

αθώο ύφος ενώ η Σόφη, προειδοποιημένη, εξακολου-

θούσε να κοιτάζει τάχα αδιάφορα τον ήλιο που χανόταν 

στον ορίζοντα, τον Μιχαήλ Άγγελο που ζωγράφισε τις 

υπέροχες τοιχογραφίες σ’ αυτό το σπίτι, πώς και δεν τον 

είδαμε;   



Το μυστικό των εξωγήινων 

101 

 

  Ο φύλακας άγγελος χαμογέλασε, και δεν έδειξε καθό-

λου να τον παραξένεψε η ερώτηση. Ήταν προετοιμασμέ-

νος γι’ αυτήν, διότι ανάλογες ερωτήσεις του είχαν υπο-

βληθεί και στο παρελθόν. 

  -Αλήθεια, δεν αναρωτηθήκατε που όλοι εδώ στην πε-

ριοχή φοράνε περίπου τα ίδια ρούχα; Είδατε κανένα να 

φοράει ρούχα της Αναγέννησης, ή κάποιας άλλης εποχής; 

  -Πραγματικά, είπε ο Μάικ, νόμιζα όμως ότι εδώ στον 

Ουρανό οι άνθρωποι, δηλαδή οι ψυχές τους, ακολου-

θούν τις ενδυματολογικές εξελίξεις της γης. 

  -Συναντήσατε μήπως κανέναν άνθρωπο που να είχε 

ζήσει στη γη την εποχή του Μεσαίωνα ή της Αναγέννη-

σης; 

  -Είχαμε κάποιες συζητήσεις με μερικούς από τους κα-

τοίκους της περιοχής, όμως μας φάνηκε εντελώς συ-

μπτωματικό που όλοι είχαν γεννηθεί στον αιώνα μας, ή 

το πολύ στα τέλη του προηγούμενου αιώνα. 

  -Όλοι εδώ στην περιοχή το πολύ να έχουν ζήσει τα 

παιδικά τους χρόνια τον 19
ο
 αιώνα. Ελάχιστοι υπάρχουν 

που να έχουν ζήσει όλη τους τη ζωή σ’ αυτόν τον αιώνα, 

και όλοι τους αυτόχειρες. 

  -Αυτόχειρες είπες; Και γιατί ξέμειναν αυτοί; 

  -Εδώ στον Παράδεισο τα άτομα ζουν πάντα μια ζωή 

όσο πιο όμοια γίνεται μ’ αυτήν που ζούσαν στη γη, με τη 

διαφορά βέβαια ότι δεν έχουν το σώμα τους, και έτσι δεν 

έχουν σαρκικές ανάγκες. Όμως δε ζουν συνεχώς σ’ αυτήν 

την περιοχή. Μετά από κάποιο διάστημα μετακομίζουν 

αλλού για να αποσυμφορηθεί ο χώρος, που μπορούμε να 

πούμε ότι είναι κάτι σαν προθάλαμος του Παραδείσου, η 

περιοχή υποδοχής αυτών που μας έρχονται από τη γη. Οι 

συνθήκες όπως είπα είναι εντελώς όμοιες με της γης. 

Εκεί οι ψυχές των ανθρώπων υφίστανται μιαν εξέλιξη, 



Μπάμπης Δερμιτζάκης 

 

102 

 

ανάλογη με τη σωματική, τη φύση της οποίας είναι δύ-

σκολο να σας εξηγήσω. Οι αυτόχειρες δεν έχουν προλά-

βει να ολοκληρώσουν την εξέλιξή τους, η ψυχή τους έχει 

τοξινωθεί από την κατάσταση απελπισίας στην οποία 

βρίσκονταν πριν το απονενοημένο τους διάβημα, και οι 

τοξίνες για να απομακρυνθούν χρειάζονται πολλαπλάσιο 

χρόνο εδώ στον Παράδεισο από ό, τι θα χρειάζονταν στη 

γη, αν δεν είχαν αυτοκτονήσει. Αν και, πρέπει να πούμε, 

δεν τηρείται για όλους αυτούς η παραπάνω διαδικασία.   

  Ο ελαφρύς σαρκασμός στα τελευταία του λόγια, σκέ-

φτηκε ο Μάικ, σίγουρα έχει να κάνει με τον Αλέξη, για τη 

σχέση με τον οποίο ο φύλακας άγγελος τούς είχε προει-

δοποιήσει. 

  -Και μετά πού πηγαίνουν όλοι αυτοί; 

  -Μετακομίζουν σε άλλη περιοχή, άνθρωποι της ίδιας 

εποχής, ώστε να νιώθουν άνετα μεταξύ τους. Εσείς για 

παράδειγμα αισθάνεστε θαυμασμό για τους αρχαίους 

σας προγόνους, όμως μια συνάντηση μαζί τους θα προ-

καλούσε σοκ και σε σας και σ’ αυτούς. Άλλη νοοτροπία 

είχαν αυτοί, άλλα ιδανικά. Μετά νομίζω ότι θα σας ζή-

λευαν αν τους μιλούσατε για τα αεροπλάνα σας, τις τη-

λεοράσεις, και ένα σωρό άλλα αγαθά του τεχνολογικού 

πολιτισμού που είχατε στη γη. Και η ζήλια δεν είναι ένα 

συναίσθημα ευτυχίας που θα ταίριαζε στους Ουρανούς. 

Έτσι φροντίσαμε να μην υπάρχουν τέτοιες επαφές.  Γι’ 

αυτό, μετά την παραμονή τους σ’ αυτόν τον προθάλαμο, 

που θα τον παρομοίαζα με μια σκηνή θεάτρου που συνε-

χώς αλλάζουμε σκηνικά, οι κάτοικοι μετακομίζουν σιγά 

σιγά σε άλλες περιοχές του Παραδείσου, που αποτελούν 

προσομοίωση της εποχής τους και των περιοχών που 

ζούσαν στη γη. Θα μπορούσαμε να το χαρακτηρίσουμε 

σαν μετανάστευση.  



Το μυστικό των εξωγήινων 

103 

 

  Και πρόσθεσε χαμογελώντας. 

  -Ευτυχώς ο Παράδεισος είναι μια απέραντη περιοχή, 

ικανή να δεχτεί ανθρώπους από τη γη για ολόκληρες χι-

λιετίες - τι λέω, για ολόκληρη την αιωνιότητα. 

  Ώστε λοιπόν ο Μιχαήλ Άγγελος δεν ήταν ανάμεσά 

τους! Είχε μετακομίσει στην περιοχή της Αναγέννησης. 

Στην περιοχή του 19
ου

 αιώνα είχε μετακομίσει ασφαλώς 

και ο Μπετόβεν. Το δημιουργό της ενάτης συμφωνίας δε 

θα τον έβλεπαν ποτέ στα μάτια τους. 

  -Και εμείς λοιπόν κάποτε θα μετακομίσουμε, έτσι δεν 

είναι; 

  -Και βέβαια θα μετακομίσετε, είπε ο φύλακας άγγελος. 

  -Πότε όμως; 

  Μια αστραπή πέρασε από τα μάτια του φύλακα αγγέ-

λου, που έγινε αμέσως αντιληπτή από τον Μάικ. 

  -Στην περιοχή αυτή βρίσκονται τώρα άνθρωποι του 

20ού αιώνα. Θα μείνουν περίπου τόσα χρόνια, όσος είναι 

και ο μέσος όρος ζωής στη γη. Αυτοί που πέθαναν νέοι 

θα μείνουν περισσότερο, και αυτοί που πέθαναν γέροι 

θα μείνουν λιγότερο. Για σας που μας ήλθατε νωρίς, και 

μάλιστα ζωντανοί, η παραμονή σας θα κρατήσει για αρ-

κετές δεκαετίες ακόμη. 

  Η φωνή του δεν ήταν πειστική, πράγμα που μόνο ο 

Μάικ αντιλήφθηκε.  

  -Δηλαδή δε θα επιστρέψουμε ποτέ πια στη γη; αναφώ-

νησε η Σόφη με ένα τόνο έκπληξης στη φωνή της, ανά-

μεικτο με παράπονο. Όλο αυτόν τον καιρό ήθελε να πι-

στεύει, ακόμη και μετά τις προειδοποιήσεις του Αλέξη, 

ότι οι φιλόξενοι οικοδεσπότες τους θα τους έλεγαν μια 

μέρα «Αρκετά σας φιλοξενήσαμε, καιρός είναι πια να 

επιστρέψετε στη γη». Αυτοί θα τους ευχαριστούσαν 

θερμά για τη φιλοξενία, και θα επιβιβάζονταν στο δια-



Μπάμπης Δερμιτζάκης 

 

104 

 

στημόπλοιο για την επιστροφή. Το ότι βέβαια θα μπο-

ρούσαν να μαρτυρήσουν όλα όσα είχαν δει της είχε πε-

ράσει από το μυαλό, και σίγουρα θα περνούσε και από 

το μυαλό των φυλάκων αγγέλων, όμως ήταν έτοιμη να 

ορκισθεί αιώνια σιωπή, να δεχθεί οποιοδήποτε όρο, 

προκειμένου να τους πείσει να τους αφήσουν να επι-

στρέψουν στη γη.  

  -Τι να κάνετε στη γη; Αφού έτσι κι αλλιώς ο προορι-

σμός σας είναι εδώ, εδώ θα μας ξαναρχόσασταν. Και η 

επόμενη άφιξή σας δε θα γινόταν με διαστημόπλοιο, 

αλλά μέσω αγωγών πεδίου, όπως γίνεται με όλες τις ψυ-

χές που έχουν εγκαταλείψει το σώμα τους. Και οι αγωγοί 

αυτοί είναι αρκετά στενάχωροι, ακόμη και για μια ψυχή. 

Βλέπετε, δεν μπορούμε να σας διαθέσουμε την πολυτέ-

λεια μιας πιο άνετης άφιξης. Και έχετε σκεφτεί πώς θα 

εγκαταλείψετε το σώμα σας; Μπορεί βέβαια σχετικά 

ανώδυνα, από μια ανακοπή καρδιάς στον ύπνο σας, ίσως 

όμως και επώδυνα, μετά από έναν τραυματισμό, ή μετά 

από μια αρρώστια. Και ο θάνατος από γεράματα δεν εί-

ναι λιγότερο επώδυνος, αφού τα γεράματα είναι πολύ 

πιο βασανιστικά από μόνα τους. Φίλοι μου, σας διαβε-

βαιώ ότι ο καλύτερος τρόπος για να έλθει κανείς εδώ εί-

ναι ο τρόπος με τον οποίο ήλθατε. 

  H Σόφη δεν απάντησε. Όντως τα επιχειρήματα του φύ-

λακα αγγέλου ήσαν ισχυρά. Ο Μάικ βυθίστηκε σε μια κα-

τάσταση περισυλλογής. Όλα όσα του είπε ο φύλακας άγ-

γελος φαίνονταν λογικά, και είχαν μια συνέπεια. Μήπως 

ο Αλέξης τους είχε τρομοκρατήσει άδικα; Όμως εκείνη η 

λάμψη στα μάτια του φύλακα αγγέλου, όταν τον ρώτησε 

πότε μετακομίζουν, ο τόνος της φωνής του, τόνος φωνής 

ανθρώπου που προσπαθεί κάτι να κρύψει, τον έκαναν να 

αμφιβάλλει για την ειλικρίνεια των λεγομένων του. Όχι, 



Το μυστικό των εξωγήινων 

105 

 

προτιμούσε χίλιες φορές να επιστρέψει στη γη, κι ας ήταν 

η δεύτερη μετάβασή του στον Παράδεισο όσο ήθελε 

επώδυνη. Ακόμη κι αν όλα όσα τους είπε ο φύλακας άγ-

γελος ήσαν αλήθεια, ακόμη κι αν δεν επρόκειτο να τους 

πάρουν σύντομα για τον επόμενο προορισμό τους, πάλι 

τη γη προτιμούσε. 

  Ξαφνικά ένιωσε μια έντονη επιθυμία να δει τον Αλέξη. 

Ήθελε να συζητήσει μαζί του αυτά που τους είπε ο φύλα-

κας άγγελος. Μα πιο πολύ ήθελε να ξανασυζητήσουν το 

σχέδιο επιστροφής τους, τις προοπτικές επιτυχίας, λε-

πτομέρειες που έπρεπε να προσέξουν. Αυτήν τη στιγμή 

βέβαια αυτά ήσαν περιττά. Όμως το όνειρο της επιστρο-

φής ήθελε να το κάνει πιο απτό, πιο συγκεκριμένο, ώστε 

να φαντάζει στα μάτια του όσο γίνεται πιο υλοποιήσιμο. 

  Ο φύλακας άγγελος σηκώθηκε και τους καληνύχτισε. Η 

Σόφη τον συνόδεψε ως την πόρτα. Ο Μάικ χώθηκε βαθιά 

μέσα στην πολυθρόνα του. Η Σόφη επέστρεψε και κάθισε 

δίπλα του σιωπηλή. Το σκοτάδι πύκνωνε σιγά σιγά, σαν 

ομίχλη. Ο Μάικ άπλωσε το χέρι του και την αγκάλιασε. 

Αυτή έκλεισε τα μάτια της, και μια έκφραση γλυκιάς ευ-

χαρίστησης απλώθηκε στο πρόσωπό της. Ό,τι κι αν τους 

επεφύλασσε το μέλλον, αυτή βρισκόταν τώρα κουρνια-

σμένη στην αγκαλιά του κι ένιωθε ευτυχισμένη. Όμως τα 

μάτια του Μάικ ήσαν ανοικτά, και μέσα τους πλανιόταν 

μια σκιά.  

 

14 

 

  Το πρωί ήλθαν οι εξωγήινοι από ένα μακρινό ταξίδι, 

από κάποιο πλανήτη που απείχε πολύ περισσότερο από 

ό, τι η γη από τον Παράδεισο. Ο Μάικ και η Σόφη ένιω-

θαν πολύ χαρούμενοι. Επί τέλους, η μισή αγωνία τους 



Μπάμπης Δερμιτζάκης 

 

106 

 

είχε φύγει. Πρόλαβαν και ήλθαν οι εξωγήινοι πριν τους 

απομακρύνουν από την περιοχή. Έπρεπε να βρουν επει-

γόντως τον Αλέξη και τη Σίλβια. Ο μόνος χώρος όπου τους 

έβλεπαν, περιοριζόμενοι βέβαια να τους γνέφουν απλά 

ένα γεια με το κεφάλι τους από μακριά, ήταν η βιβλιο-

θήκη. Εκεί έτρεξαν. Βρήκαν τη Σίλβια, ο Μάικ δεν κρατή-

θηκε και την πλησίασε. Για τη Σίλβια δεν τους είχε δοθεί 

καμιά απαγόρευση, όμως ήξεραν ότι μια και ήταν φιλε-

νάδα του Αλέξη, την επαφή μαζί της δε θα την έβλεπαν 

με καλό μάτι. 

  Βγήκαν μαζί στην αυλή.  

  -Μην ανησυχείτε, τους είπε, ο Αλέξης τρέχει να βρει 

τους φίλους του να κανονίσουν τη μεταφορά σας. Μου 

είπε να σας κλείσω ραντεβού για αύριο εδώ, για να σας 

πει λεπτομέρειες για τον τρόπο της δραπέτευσής σας. Εν 

τω μεταξύ, εσείς προσπαθήστε να κρύψετε την ανυπομο-

νησία σας, για να μην υποπτευθούν τίποτα οι φύλακες 

άγγελοι. 

  Το μεσημέρι κατέβαλαν μεγάλες προσπάθειες για να 

είναι ο τόνος της φωνής τους ήρεμος όταν χαιρέτησαν το 

φύλακα άγγελό τους. Με κλειστά πατζούρια προσπάθη-

σαν να κατεβάσουν μερικές μπουκιές φαγητό. Μια ξαφ-

νική ανορεξία ίσως έβαζε σε υποψία τους φύλακες αγγέ-

λους, καθώς ήξεραν ότι καταβρόχθιζαν μέχρι και την τε-

λευταία μπουκιά το φαγητό τους. Δεν ήταν τόσο η πείνα, 

η ζωή στον Παράδεισο ήταν ξεκούραστη σαν διακοπές, 

ούτε η απόλαυση της γεύσης του φαγητού που τους 

έκανε φαγάδες. Ήταν κάτι το ψυχολογικό. Το να βάζουν 

κάτι μέσα τους που προερχόταν απ’ τη γη τους έδινε μια 

ξεχωριστή ευχαρίστηση. Ευτυχώς που οι μακρινοί περί-

πατοι που έκαναν καθημερινά δεν τους άφηναν να πά-

ρουν κιλά.  



Το μυστικό των εξωγήινων 

107 

 

  Το επόμενο πρωί έτρεξαν στη βιβλιοθήκη. Ούτε ο Αλέ-

ξης ούτε η Σίλβια ήσαν εκεί. Ένιωσαν να παγώνουν. Μή-

πως κάποιο ανθρωπάκι πρόδωσε το μυστικό της σχεδια-

ζόμενης δραπέτευσής τους; 

  Το απόγευμα με μεγάλη προσπάθεια έκρυψαν την 

ανησυχία τους από το φύλακα άγγελό τους. Ο Μάικ πα-

ρατηρούσε τη συμπεριφορά του προσπαθώντας να εντο-

πίσει κάτι το ασυνήθιστο σ’ αυτήν, μια ένδειξη ότι κάτι 

ήξερε. Όμως, αν πράγματι είχε κάτι μυριστεί, το έκρυβε 

πολύ καλά. Ο Μάικ κάποια στιγμή συνάντησε το εξετα-

στικό βλέμμα του φύλακα αγγέλου, ο οποίος, όπως είχε 

αντιληφθεί, τον παρατηρούσε επίμονα. Αποτράβηξε το 

βλέμμα του και πια δεν τον ξανακοίταξε.  

  Το επόμενο πρωί τους πήραν.  

  Ο φύλακας άγγελος ήλθε και τους ανακοίνωσε ότι 

προς το παρόν θα μεταφέρονταν σε μια άλλη πτέρυγα, 

όχι, προς θεού, δεν θα άλλαζαν περιοχή, αυτό θα αρ-

γούσε πολύ, ήταν μια απλή μετακόμιση ρουτίνας. 

  Παρόλο το καθησυχαστικό ύφος του φύλακα αγγέλου, 

ο Μάικ και η Σόφη ένιωθαν ανήσυχοι. Τίποτα δεν τους 

έβγαζε από το μυαλό ότι αυτή η ξαφνική μετακόμισή 

τους είχε να κάνει με τα σχέδιά τους για απόδραση.  

  Στη νέα πτέρυγα θα τους μετέφερε ένας ιπτάμενος δί-

σκος. Βρέθηκαν πάλι στο γνωστό δωματιάκι με τις οθό-

νες. Είχε την παγωμάρα ενός κελιού φυλακής. Στο 

βλέμμα των δύο εξωγήινων που τους συνόδευαν διέκρι-

ναν μια λάμψη συμπάθειας. Ή μήπως ήταν οίκτου; 

  Η νέα διαμονή τους δεν είχε την πολυτέλεια της πα-

λιάς. Ήταν ένα παραλληλεπίπεδο κτίριο, με τέσσερις 

ορόφους, όπου υπήρχαν μικρά διαμερίσματα των δύο 

δωματίων. Το διαμέρισμα του Μάικ και της Σόφης βρι-

σκόταν στον τρίτο όροφο, και έβλεπε δυτικά. Το κτίριο 



Μπάμπης Δερμιτζάκης 

 

108 

 

ήταν περιφραγμένο με ψηλά κάγκελα, και στην είσοδό 

του στεκόταν ένας φύλακας άγγελος φρουρός, με τη 

ρομφαία στο χέρι. 

  -Τι σημαίνουν όλα αυτά; ρώτησε ο Μάικ το φύλακα 

άγγελο που τους οδήγησε στο μικρό διαμερισματάκι 

τους. Ήταν πια πεπεισμένοι ότι ο χώρος αυτός ήταν κάτι 

σαν φυλακή του Παραδείσου. Το σχέδιο είχε αποκαλυφ-

θεί, πράγμα για το οποίο ήσαν τώρα περισσότερο από 

σίγουροι. Η παραμονή τους εδώ θα ήταν η τιμωρία τους 

για το σχέδιό τους να αποδράσουν. Όμως για πόσο καιρό 

τους είχαν τιμωρήσει να μείνουν σ’ αυτήν τη στενόχωρη 

διαμονή; Μήνες; Χρόνια; 

  Ούτε μήνες, ούτε χρόνια. Και η μεταφορά τους εκεί δεν 

είχε καμιά σχέση με το σχέδιό τους να δραπετεύσουν, 

που εξάλλου δεν είχε γίνει γνωστό. Ήταν μια μεταφορά 

προγραμματισμένη. Και όταν θα μάθαιναν το σκοπό της, 

το αίμα τους θα πάγωνε στις φλέβες τους. 

 

15 

 

  Ο φύλακας άγγελος, που εμφανίστηκε για να τους 

σερβίρει το φαγητό τους, κρατούσε ένα δίσκο με δυο με-

γάλα βαθιά πιάτα, ξέχειλα με γιαούρτι με μέλι. Όταν το 

βράδυ τους έφερε το ίδιο φαγητό, ο Μάικ δεν κρατήθηκε 

και ρώτησε αν αύριο θα τους έφερναν και πάλι γιαούρτι 

με μέλι.  

  -Το γιαούρτι με μέλι, του απάντησε ο φύλακας άγγε-

λος, είναι μια πλήρης τροφή που διαθέτει όλα τα θρε-

πτικά συστατικά και όλα τα ιχνοστοιχεία που χρειάζεται ο 

άνθρωπος για να ζήσει. Επί πλέον, όπως θα έχουν ήδη 

διαπιστώσει, είναι πολύ νόστιμο. Τις λίγες μέρες που θα 



Το μυστικό των εξωγήινων 

109 

 

κάνουν αυτήν την αποτοξινωτική δίαιτα, δεν πρόκειται 

καθόλου να το βαρεθούν.  

  -Γιατί αυτή η αποτοξινωτική δίαιτα; τόλμησε να ρωτή-

σει ο Μάικ.  

  -Τέτοιες είναι οι εντολές, περιορίστηκε να απαντήσει ο 

φύλακας άγγελος. 

  Το κτίριο είχε έναν ωραίο κήπο. Οι ένοικοι των διαμε-

ρισμάτων μπορούσαν να κάνουν εκεί τις βόλτες τους 

ελεύθερα, πρωί βράδυ. Τη νύχτα όμως απαγορευόταν η 

παραμονή σ’ αυτόν. 

  Ο Μάικ και η Σόφη απόλαυσαν το επόμενο πρωινό 

τους περπατώντας στον κήπο, χαζεύοντας τα ψαράκια 

της λιμνούλας με το σιντριβάνι, ή καθισμένοι στα ανα-

παυτικά παγκάκια που βρίσκονταν κάτω από πλατύ-

φυλλα δέντρα, που τους προστάτευαν από τον ήλιο. Με 

δυο τρεις ένοικους αντάλλαξαν μερικές κουβέντες, ούτε 

αυτοί ήξεραν πόσο θα έμεναν, όχι, δεν είχαν σχέδια από-

δρασης, ναι, δεν ήταν και τόσο δυσάρεστη η παραμονή 

τους εδώ, αν και σαφώς κατώτερη από την προηγούμενη, 

τους έλλειπαν οι συναυλίες, μπορούσαν όμως να ζητούν 

βιβλία από το φύλακα άγγελο από μια βιβλιοθήκη που 

ήταν το ίδιο ενημερωμένη με τη βιβλιοθήκη της περιοχής 

από όπου ήλθαν. Πάντως, τους καθησύχασαν, η παρα-

μονή εδώ είναι πολύ σύντομη, μια αποτοξινωτική θερα-

πεία για τον καθαρισμό των ψυχών, που συντελείται 

μέσω ενός ειδικού ενεργειακού πεδίου που καλύπτει το 

κτίριο και εξουδετερώνει ουδέτερες ή και αρνητικές προ-

σμείξεις που κουβαλούν οι ψυχές. Για τον Μάικ και τη 

Σόφη υπήρχε η πρόσθετη αποτοξινωτική αγωγή με το 

γιαούρτι και το μέλι, όμως δεν τους το είπαν, μια και εξα-

κολουθούσαν να θεωρούν συνετό να μην αποκαλύψουν 

ότι ήσαν άνθρωποι με σάρκα και οστά. 



Μπάμπης Δερμιτζάκης 

 

110 

 

  Χάζευαν το πέταγμα μιας πεταλούδας πάνω σε ένα 

λουλουδάκι, όταν έμειναν με ορθάνοικτο στόμα από την 

έκπληξη. Μπροστά τους εμφανίστηκε η Σίλβια. 

  -Σσσσσ! τους έκανε γρήγορα, κάνετε πως δε με ξέρετε, 

πως τώρα πρωτογνωριζόμαστε. 

  Έμεινε για λίγο όρθια, σαν μια κυρία που ζητάει κά-

ποια πληροφορία από ένα ζευγάρι που κάθεται σε ένα 

παγκάκι. Μετά, σαν να άλλαξε δήθεν γνώμη, αντί να συ-

νεχίσει τον περίπατό της, κάθισε δίπλα τους και άνοιξε 

ψιλοκουβέντα.  

  -Κινδυνεύετε, τους είπε μόλις κάθισε. Όσο για μένα, 

πρόσθεσε με ένα στωικό ύφος, είμαι χαμένη. 

  -Από τι κινδυνεύουμε, και γιατί είσαι χαμένη; ρώτησε ο 

Μάικ. 

  -Νομίζω ότι ο Αλέξης είχε τελικά δίκιο. Εδώ πρέπει να 

βρίσκεται ο τελικός προορισμός των ψυχών. Τι γίνεται 

μετά, δεν ξέρω. Μάλλον εδώ τις περιμένει ο δεύτερος, ο 

τελειωτικός θάνατος. Γιατί εδώ κι όχι αλλού, κι αυτό δεν 

το ξέρω. 

  -Και από πού τα συμπεραίνεις όλα αυτά; ρώτησε με 

τρεμάμενη φωνή η Σόφη. Το ’νιωθε τώρα ότι κινδύνευαν 

πραγματικά. 

  -Το πρωί που είχαμε δώσει ραντεβού, ήλθαν και μας 

πήραν. Φαντάζομαι ότι θα σας είπαν τα ίδια λόγια που 

είπαν και σε μας. Μια αλλαγή διαμονής στην ίδια περι-

οχή. Όμως ενώ σε μένα ο φύλακας άγγελος προσπα-

θούσε να είναι ευγενικός, στον Αλέξη φερόταν αρκετά 

βάναυσα. Το ότι ήταν υπό δυσμένεια το ξέραμε. Παρ’ ολ’ 

αυτά δε μας χώρισαν. Στον Παράδεισο, αν το αντιληφθή-

κατε, μένουν τα άτομα δυο δυο, ζευγάρια. Ποτέ δε μένει 

κανείς μόνος του. Η μοναξιά είναι κόλαση, και εδώ, όπως 

και να το κάνουμε, είναι ο Παράδεισος. Έτσι λοιπόν μας 



Το μυστικό των εξωγήινων 

111 

 

έφεραν εδώ. Σήμερα όμως ήλθαν δυο φύλακες άγγελοι 

και πήραν τον Αλέξη. Θα τον μετέφεραν αλλού, μας εί-

παν. «Σε άλλη διαμονή;» τους ρώτησα. Περιορίστηκαν να 

επαναλάβουν «αλλού». «Κι εγώ πότε θα τον ξαναδώ;», 

τους ρώτησα με δάκρυα στα μάτια. «Πολύ σύντομα», 

ήταν η απάντησή τους. Όταν τον πήραν έτρεξα στο πα-

ράθυρο. Οι φύλακες άγγελοι τον συνόδευσαν μέχρι το 

χαμηλό κτίριο, που βρίσκεται στο βάθος του κήπου. 

Μετά επέστρεψαν μόνοι τους. Ο Αλέξης έμεινε κάτω. 

  Η Σίλβια αναλύθηκε σε δάκρυα.  

  -Ήμασταν τόσο δυστυχισμένοι και οι δυο στη γη! Γι’ 

αυτό άλλωστε δώσαμε τέλος στη ζωή μας. Όταν με έφε-

ραν εδώ και μου είπαν ότι βρίσκομαι στον Παράδεισο, 

δεν πίστευα στ’ αυτιά μου. Μου φαινόταν ότι την κόλασή 

μου στη γη δεν μπορούσε να τη διαδεχθεί παρά η Κό-

λαση στον Ουρανό. Στον Παράδεισο! Φαντάζεστε τη 

χαρά μου. Όμως ξαφνικά ένιωσα έκπληξη. Ένας αυτόχει-

ρας, που έχει παραβεί μια ρητή εντολή του Θεού, στερη-

μένος από τη νεκρώσιμη ακολουθία, πώς είναι δυνατόν 

να πηγαίνει στον Παράδεισο; ρώτησα το φύλακα άγγελο. 

«Ώστε λοιπόν δεν το ήξερες;» μου λέει. «Οι ποιητές πάνε 

πάντα στον Παράδεισο». 

  Η ευτυχία μου δεν περιγράφεται όταν γνώρισα τον 

Αλέξη. Αυτό το μελαγχολικό ωραίο παιδί μίλησε κατευ-

θείαν στην καρδιά μου. Ερωτευθήκαμε τρελά ο ένας τον 

άλλο. Ο έρωτάς μας αυτός ήταν η αιτία να νοσταλγήσω 

τη γη, που τόσες πίκρες με είχε ποτίσει. Ήθελα τόσο να 

είχαμε τα σώματά μας, να ολοκληρώσουμε τον έρωτά 

μας. Όμως, καθώς δε νιώθαμε διέγερση, δε μας πολυπεί-

ραζε και έτσι. Η ψυχική και πνευματική επικοινωνία που 

είχαμε ήταν ίσως πιο σημαντική από τη σωματική επαφή.  

  Σταμάτησε για να σκουπίσει τα δάκρυά της. 



Μπάμπης Δερμιτζάκης 

 

112 

 

  -Και τώρα φοβάμαι ότι τον Αλέξη δε θα τον ξαναδώ, 

είπε ξεσπώντας σε λυγμούς.  

  Ο Μάικ και η Σόφη ένιωθαν εντελώς ανίκανοι να την 

παρηγορήσουν. Προσπάθησαν βέβαια να της πουν δυο 

λόγια παρηγορητικά, που όμως δεν έφεραν κανένα απο-

τέλεσμα.  

  Ο Μάικ πήρε τη θαρραλέα απόφαση. 

  -Μην ανησυχείς, θα προσπαθήσω να τον βρω. 

  -Πώς; τον ρώτησε σηκώνοντας όλο ελπίδα τα μάτια 

της. 

  -Θα πάω μέχρι το κτίριο αυτό όπου τον κρατάνε, και θα 

κοιτάξω να δω τι γίνεται εκεί μέσα. 

  Δεν είχε καλά καλά προφέρει τα λόγια αυτά και το είχε 

κιόλας μετανιώσει. Όμως ήταν αργά. Η Σίλβια του άρπαξε 

τα χέρια με μάτια που έλαμπαν από ευγνωμοσύνη. 

  Και να τον εύρισκε τι θα κατάφερνε; Να τον ελευθερώ-

σει; Να δραπετεύσει; Να πάει πού; Οι φύλακες άγγελοι 

θα τον εύρισκαν αργά ή γρήγορα, όπως βρήκαν και τη 

Σίλβια, τότε που το έσκασε. Το πεπρωμένο εδώ πάνω, για 

τις ψυχές, φαίνεται αναπόδραστο. 

  Όμως μια δεύτερη σκέψη τον έπεισε ότι πρέπει να 

αναλάβει το εγχείρημα. Αν το πεπρωμένο για τις ψυχές 

ήταν αναπόδραστο, δεν ίσχυε το ίδιο γι’ αυτόν και τη 

Σόφη, που βρίσκονταν μέσα στα γήινα σώματά τους. Γι’ 

αυτούς υπήρχε πάντα η δυνατότητα να επιστρέψουν στη 

γη, να ζήσουν τον έρωτά τους, πριν βυθιστούν κι αυτοί 

στο πεπρωμένο του Παραδείσου. Όμως το κλειδί αυτής 

της δυνατότητας το κρατούσε ο Αλέξης. Έπρεπε να τον 

βρει πάση θυσία, για να τον βοηθήσει να αποκτήσει 

επαφή με τους εξωγήινους. 

  -Αλήθεια, είχε ο Αλέξης καμιά επαφή με τους εξωγήι-

νους; ρώτησε ο Μάικ τη σημαντική ερώτηση, που μπρο-



Το μυστικό των εξωγήινων 

113 

 

στά στα δάκρυα της Σίλβιας είχε ξεχάσει να κάνει τόση 

ώρα. 

  -Ποπό! πώς το ξέχασα, συγχωρέστε με, από τότε που 

πήραν τον Αλέξη θόλωσε το μυαλό μου. Και βέβαια είχε 

επαφή μαζί τους. Δέχτηκαν τη μεταφορά σας. Στον Αλέξη 

δύσκολα θα χαλούσαν χατίρι. Με την πρώτη ευκαιρία θα 

σας μεταφέρουν στη γη. Για να μην προδοθείτε όμως, σε 

όλη τη διαδρομή θα πρέπει να κρατάτε το στόμα κλειστό. 

Το ίδιο και αυτοί. Δεν πρέπει να ανταλλάξουν καμιά λέξη 

μαζί σας, γιατί αλλιώς θα ενεργοποιηθεί το γονίδιο αυτο-

καταστροφής. Θα επικοινωνείτε με σημειώματα. Έχετε 

ήδη την εμπειρία του ταξιδιού σας εδώ, ώστε μπορεί να 

μη χρειαστεί ούτε μια φορά να επικοινωνήσετε μαζί 

τους. Θα μπείτε στο θάλαμο, θα σας σερβίρουν κανονικά 

φαγητό, και θα αποβιβαστείτε όταν φτάσετε στη γη. Την 

ξέρουν αρκετά καλά. Σε ένα σημείωμα θα τους γράψετε 

απλώς τον ακριβή τόπο από όπου σας πήραν οι σύντρο-

φοί τους, και θα σας αφήσουν εκεί. Αυτές είναι οι οδη-

γίες που μου είπε να σας δώσω ο Αλέξης.  

  Το ίδιο βράδυ, όταν σκοτείνιασε για καλά, ο Μάικ και η 

Σόφη γλίστρησαν έξω από το διαμερισματάκι τους. Ο μό-

νος φρουρός που ήξεραν ότι υπήρχε ήταν ο φύλακας άγ-

γελος της εισόδου. Στο χαμηλό όμως κτίριο που βρισκό-

ταν ο Αλέξης τι θα συναντούσαν άραγε; 

 

16 

 

  Μπροστά στην είσοδο του χαμηλού κτιρίου στεκόταν 

ένας φύλακας άγγελος φρουρός. Αυτό ήταν κάτι που 

έπρεπε να το περιμένει ο Μάικ. Το πρόβλημα που 

έμπαινε τώρα ήταν πώς να ξεφύγουν την προσοχή του 

και να μπουν μέσα. Να τον εξουδετερώσουν, ούτε λόγος 



Μπάμπης Δερμιτζάκης 

 

114 

 

να γίνεται. Ακόμη κι αν υπήρχε τρόπος, τον τρόπο αυτό ο 

Μάικ δεν τον ήξερε. Σίγουρα δεν ήταν να πάει αθόρυβα 

πίσω του και να του καταφέρει ένα κτύπημα δυνατό στον 

αυχένα. Ο φύλακας άγγελος, όπως και οι ψυχές, δεν είχε 

γήινο σώμα που να μπορείς να το συντρίψεις. Ήταν μια 

αύρα, ένα ενεργειακό πεδίο, που το μόνο όργανο που θα 

μπορούσε να του καταφέρει κάποιο κτύπημα ήταν μια 

ρομφαία. Μόνο που ο Μάικ δεν είχε καμιά διαθέσιμη. 

Εξάλλου δεν θα ήξερε να τη χειριστεί. Ο μόνος τρόπος 

λοιπόν ήταν να περιμένουν μήπως απομακρυνθεί για κα-

μιά του ανάγκη και να γλιστρήσουν κρυφά μέσα, ή να 

ψάξουν να βρουν κανένα ανοικτό παράθυρο. 

  Ήταν έτοιμοι να επιχειρήσουν τη δεύτερη λύση, το ψά-

ξιμο δηλαδή, όταν βλέπουν τη Σίλβια να πλησιάζει παρέα 

με ένα φύλακα άγγελο. Στάθηκαν να κρυφακούσουν. 

  -Ελπίζω να μη σας είδε κανένα μάτι, τους είπε ο άγγε-

λος φρουρός, γιατί αλλιώς την έχουμε άσκημα. Κάντε 

γρήγορα, γιατί δεν έχετε πολύ καιρό για χάσιμο. 

  -Σίλβια, ψιθύρισε ο Μάικ πλησιάζοντας με τη Σόφη. 

Κατάλαβαν ότι η επίσκεψη αυτή δεν ήταν από τις χωρίς 

επιστροφή επισκέψεις που πραγματοποιούν κατά και-

ρούς οι ένοικοι των διαμερισμάτων, συνοδεία των φυλά-

κων αγγέλων. Τα λόγια που είπε ο φρουρός τούς έκαναν 

να καταλάβουν ότι αυτοί οι δυο φύλακες άγγελοι ήσαν 

φίλοι και σύμμαχοί τους, ότι δεν έπρεπε να φοβούνται. 

 -Αλέξη! Σόφη! φώναξε με μια πνιχτή κραυγή χαράς η 

Σίλβια, και γυρνώντας στους φύλακες αγγέλους είπε: Εί-

ναι οι φίλοι μας που σας έλεγα. Παιδιά, φώναξε πάλι 

απευθυνόμενη σ’ αυτούς, ελάτε γρήγορα. 

  Ο Μάικ και η Σόφη γλίστρησαν σιωπηλοί πίσω τους 

στην είσοδο. Ο φύλακας άγγελος φρουρός έκλεισε την 



Το μυστικό των εξωγήινων 

115 

 

πόρτα γρήγορα, και στήθηκε πάλι ατάραχος στη θέση 

του. 

  Προχώρησαν σε ένα μικρό διάδρομο που τον φώτιζε 

ένα ασθενικό, παλλόμενο φως. Καθώς δεν υπήρχαν που-

θενά παράθυρα, συμπέραναν ότι αυτό το φως θα φώτιζε 

μέρα και νύχτα. Ανατρίχιασαν. Σίγουρα θα ήταν ο χειρό-

τερος τόπος διαμονής στον Παράδεισο, κάτι σαν πειθαρ-

χείο. Μόνο που δεν πήγαιναν εκεί για παραπτώματα, 

αλλά όλοι οι κάτοικοι του Παραδείσου περνούσαν διαδο-

χικά απ’ αυτόν. Κανείς μέχρι τότε δεν γύρισε ποτέ πίσω 

για να δώσει την παραμικρή πληροφορία για το πώς 

ήταν.  

  Στο βάθος του διαδρόμου ήταν μια μεγάλη αίθουσα. Σ’ 

αυτήν κατέληγαν πέντε ακόμη διάδρομοι. Σε αυτούς τους 

διαδρόμους, αριστερά και δεξιά, υπήρχαν μικρά σιδερό-

φρακτα κελιά, που μόλις χωρούσαν ένα κρεβάτι. Πλησί-

ασαν το πιο κοντινό κελί. Πάνω στο κρεβάτι ήταν ξαπλω-

μένο ένα άτομο, με κλειστά μάτια. Τα χέρια και τα πόδια 

του ήσαν κλεισμένα σε μικρές πλαστικές φούσκες, που 

κάθε μια τους συνδεόταν με ένα μικρό πλαστικό σωλήνα, 

που κατέληγε στον τοίχο πάνω από το  κεφάλι του ξα-

πλωμένου. Σίγουρα δεν είναι κρεβάτι αναψυχής, σκέ-

φτηκε ο Μάικ, κάποιο είδος βασανιστηρίου γίνεται σε 

αυτά τα άτομα.  

  Ξάφνου του πέρασε μια ιδέα από το μυαλό. Μήπως 

αυτός δεν ήταν ο Παράδεισος αλλά η Κόλαση; Μήπως 

τους είχαν πει ψέματα; Μήπως ο χώρος όπου τους είχαν 

μεταφέρει αρχικά ήταν ένα καθαρτήριο, που όμως αντί 

να έχει άνοδο προς τον Παράδεισο είχε κάθοδο προς την 

Κόλαση; 

  Αλλά πάλι του φαινόταν περίεργο. Αν είχαν σκοπό να 

βασανίσουν τις ψυχές γιατί περίμεναν τόσο πολύ; Δε θα 



Μπάμπης Δερμιτζάκης 

 

116 

 

μπορούσαν να ξεκινήσουν απ’ ευθείας με τα βασανιστή-

ρια; Όμως δε χωρούσε πια καμιά αμφιβολία ότι δεν 

επρόκειτο για τον Παράδεισο. Όσο το σκεφτόταν, τόσο 

πιο βέβαιο το ένοιωθε. Ελάχιστοι άνθρωποι στη γη, όταν 

τέλειωνε η ζωή τους, πληρούσαν τις προδιαγραφές του 

Ουρανού για να εισέλθουν στον Παράδεισο. Ποια εντολή 

υπάρχει που να μην την παρέβαιναν κατ’ εξακολούθηση; 

Και πόσες φορές δεν έχουν βρίσει όλοι τους τα θεία; 

Απερισκεψία μεγάλη. Υπάρχει μήπως στη γη κανένα 

αφεντικό που να ανέχτηκε ποτέ να τον βρίζουν οι δούλοι 

του ατιμωρητί; Γιατί θα έπρεπε να το ανεχθεί ο Θεός;  

  Σίγουρα εδώ που ήλθαν ήταν η Κόλαση, μόνο που για 

άγνωστους λόγους τούς γινόταν μια σταδιακή προσαρ-

μογή. Πρώτα οι πληκτικές απολαύσεις του δήθεν Παρα-

δείσου, στη συνέχεια τα μικρά διαμερισματάκια με μόνη 

απόλαυση τον περίπατο στον κήπο, και τώρα αυτά τα κε-

λιά.  

  Ο φύλακας άγγελος κατάλαβε την ψυχική τους ανα-

στάτωση. Τους έδειξε ένα πάγκο σε μια γωνιά και τους 

είπε να καθίσουν. Έπειτα κάθισε κι αυτός δίπλα τους. 

Πρώτα απευθύνθηκε στη Σίλβια.  

  -Σε είχα προειδοποιήσει ότι το θέαμα που θα αντίκρι-

ζες δε θα ήταν καθόλου ευχάριστο. Σου είπα ότι είναι 

αδύνατο να σώσεις τον αγαπημένο σου. Ξέρεις, όταν με 

είδες να διαβάζω την ποιητική σου συλλογή και αρπά-

χτηκες από την ευκαιρία να μου ζητήσεις αυτή τη χάρη, 

έκανες ολοφάνερα κατάχρηση του θαυμασμού που νιώ-

θουμε εμείς οι φύλακες άγγελοι, οι περισσότεροι τουλά-

χιστον, για τους ποιητές. Με συνέλαβες σε μια στιγμή 

αδυναμίας. Η ίδια η Σίλβια Πλέιτον μπροστά μου! Ποτέ 

δε μαθαίνουμε τα ονόματα των ενοίκων εδώ, οι αρχάγ-

γελοι είναι πολύ προνοητικοί για κάτι τέτοιο. Μια γνωρι-



Το μυστικό των εξωγήινων 

117 

 

μία με πρόσωπα σαν εσάς μπορεί να έχει απρόβλεπτες 

συνέπειες. Ήταν σύμπτωση πραγματικά διαβολική να με 

πετύχεις τη στιγμή που διάβαζα τη συλλογή σου. Ήταν 

και ο Αλέξης, πολύ λυπήθηκα για τον τραγικό του θά-

νατο, είχα διαβάσει τα ποιήματά του, ένιωσα κι εγώ την 

ίδια λαχτάρα με σένα να τον δω. Γι’ αυτό δέχτηκα να σε 

οδηγήσω σ’ αυτό το μέρος. Όμως πριν αρχίσουμε το ψά-

ξιμο, είπε στρεφόμενος στους άλλους δυο, θα πρέπει να 

σας κάνω εκείνες τις αποκαλύψεις που με επιμέλεια 

έχουν αποκρυφτεί τόσους αιώνες τώρα από τους θνη-

τούς. Η γνώση των θεϊκών μυστικών θα γέμιζε με αφό-

ρητο άγχος την ύπαρξή σας, πράγμα που δε θα εξυπηρε-

τούσε καθόλου. 

  Η Σόφη και ο Μάικ στράφηκαν όλο αδημονία να ακού-

σουν μια φοβερή, όσο και συναρπαστική αφήγηση. Η 

Σίλβια περιέφερε το βλέμμα της διαδοχικά στους έξι δια-

δρόμους. Στο βάθος κάποιου απ’ αυτούς κρυβόταν ο 

αγαπημένος της. Σε ποιον όμως; 

 

 

17 

 

  Ο φύλακας άγγελος άρχισε τη διήγησή του με χαμηλή, 

ήρεμη φωνή. 

  -Δε θα μπω σε λεπτομέρειες, γιατί όπως μας είπε και ο 

φύλακας άγγελος φρουρός, δεν πρέπει να καθυστερή-

σουμε. Ανασηκώθηκε στο κάθισμά του για να καθίσει πιο 

αναπαυτικά, τινάζοντας δυο φορές τις μικρές του φτε-

ρούγες. Ο χώρος αυτός που σας έχουμε μάθει να τον λέτε 

Παράδεισο, συνέχισε, είναι ένας χώρος προετοιμασίας 

και εξαγνισμού των ψυχών σας. Και οι εντολές που σας 

έχουν δοθεί στη γη, αλλά και όλες οι υποδείξεις που σας 



Μπάμπης Δερμιτζάκης 

 

118 

 

γίνονται, έχουν σαν στόχο κυρίως τον εξαγνισμό των ψυ-

χών σας, αλλά και τη συντήρηση της κοινωνικής συνοχής 

για τη διαφύλαξη του ανθρώπινου γένους. Ο σαρκικός 

έρωτας, για παράδειγμα, δεν ευνοεί καθόλου τον εξαγνι-

σμό της ψυχής, και γι’ αυτό, παρόλο που δεν τον έχουμε 

απαγορέψει γιατί δεν μπορεί να υπάρξει άλλος τρόπος 

για την αναπαραγωγή σας, τον αποθαρρύνουμε όσο 

μπορούμε.  

  -Και γιατί τόσο ενδιαφέρον για τον εξαγνισμό των ψυ-

χών μας; ρώτησε ο Μάικ. 

  -Μη βιάζεσαι, θα τα μάθετε όλα με τη σειρά. Πήρε μια 

βαθιά ανάσα. Η κοινωνία μας, συνέχισε, η κοινωνία των 

κυρίαρχων των Ουρανών, είναι περίπου σαν μια κυψέλη. 

Ο Θεός μάς δημιούργησε, και εμείς τον υπηρετούμε, άγ-

γελοι και αρχάγγελοι. Όμως, όπως και οι μέλισσες στη γη, 

χρειαζόμαστε κι εμείς μέλι για να ζήσουμε. Χωρίς το μέλι 

θα πεθάνουμε. 

  Το μυαλό του Μάικ φωτίσθηκε.  

  -Εμείς είμαστε το μέλι! φώναξε και τινάχτηκε έντρομος 

από τη θέση του.  

  -Ακριβώς! είπε θλιμμένα ο φύλακας άγγελος. Ξέρετε, 

υπάρχει ένα είδος μυρμηγκιών που τρέφουν στις υπό-

γειες στοές τους κάποιους μύκητες. Όταν αναπτυχθούν 

καλά και ωριμάσουν, τους τρώνε. Εσείς οι θνητοί είσαστε 

οι μύκητες των Ουρανών.  

  Η Σόφη και η Σίλβια είχαν γουρλώσει έντρομες τα μά-

τια τους. 

  -Δεν είναι δυνατόν! φώναξαν ταυτόχρονα και οι δυο. 

  -Δεν μπορώ να το πιστέψω, συνέχισε η Σόφη. Ο ουρά-

νιος πατέρας μας, που σ’ αυτόν προσευχόμασταν κάθε 

μέρα, που τον παρακαλούσαμε για τον άρτον ημών τον 



Το μυστικό των εξωγήινων 

119 

 

επιούσιον, μας ταΐζει λοιπόν όπως εκείνα τα μυρμήγκια 

τους μύκητες! 

  -Γιατί σοκάρεστε; είπε με ένα ελαφρά ειρωνικό χαμό-

γελο ο φύλακας άγγελος. Και εσείς ταΐζετε τα κοτόπουλά 

σας στα κοτέτσια σας, τα κατσικάκια στους στάβλους 

σας, τα οποία μάλιστα κάνουν χίλια δυο παιχνίδια με τα 

παιδιά σας, και όταν έλθει η ώρα τα σφάζετε. Αναρωτη-

θήκατε ποτέ πώς νιώθουν αυτά για σας όταν είναι με το 

λεπίδι στο λαιμό; 

  -Ώστε λοιπόν η γη είναι ένα απέραντο κοτέτσι, κι εμείς 

τα κοτόπουλα, που περιμένουμε πότε να μας σφάξουν, 

για να συντηρηθούν οι κτήτορες των Ουρανών! μονολό-

γησε με θλίψη ο Μάικ, αφού πέρασε η ψυχρολουσία της 

μεγάλης έκπληξης.  

  -Ή μια τεράστια στάνη, και εσείς είστε τα πρόβατα, 

είπε ο φύλακας άγγελος. Και ο Κύριος είναι ο καλός ποι-

μήν. Η ειρωνεία είναι ότι αυτή η εικόνα σάς προτάθηκε 

από τη θρησκεία ως μεταφορά, της οποίας όμως την 

έκταση δεν μπορούσατε να συλλάβετε. 

  -Όμως πώς γινόμαστε μέλι; ρώτησε με περιέργεια η 

Σίλβια, που δε νοιαζόταν και τόσο για την ύπαρξή της, 

αφού ως αυτόχειρας, και χωρίς μάλιστα να πιστεύει αυτά 

που νόμιζε για παραμύθια της θρησκείας περί άλλης 

ζωής, είχε θέσει η ίδια τέρμα στη ζωή της. 

  -Το μέλι των ουρανών είναι καθαρά ενεργειακής υφής. 

Η ενέργεια αυτή απορροφάται από τα χέρια και τα πόδια 

με τις φούσκες που είδατε. Οι ανεπιθύμητες προσμείξεις 

μένουν στο τέλος με τη μορφή ενός ινώδους σκελετού. 

Όταν η ψυχή είναι ακάθαρτη, ο σκελετός αυτός είναι βα-

ρύτερος, το ενεργειακό κέρδος λιγότερο. Γι’ αυτό μετά 

την παραμονή σας στη γη περνάτε κάποιο χρόνο στον 

Παράδεισο, για να καθαρίσετε περισσότερο, ώστε να 



Μπάμπης Δερμιτζάκης 

 

120 

 

αποκομίσουμε περισσότερη ενέργεια. Η παραμονή αυτή 

είναι μεγαλύτερη για τους αυτόχειρες, γιατί αυτοί μας 

ήλθαν απρόσκλητοι, και έτσι η ψυχή τους έχει περισσό-

τερες προσμείξεις.  

  -Και η ενέργεια αυτή γίνεται όλη τροφή σας; ρώτησε ο 

Μάικ. 

  -Φυσικά όχι. Ένα μεγάλο μέρος χρησιμοποιείται για 

άλλες χρήσεις. Πώς οι Εσκιμώοι αξιοποιούν σχεδόν εξο-

λοκλήρου μια πολική αρκούδα, από το κρέας της μέχρι το 

λίπος της και το δέρμα της; Ή πώς εσείς με το πετρέλαιο 

κάνετε διάφορα πράγματα, από βενζίνη μέχρι συνθετικές 

ίνες; Έτσι και η ενέργεια η δικιά σας, διαχωρίζεται σε 

διάφορα στοιχεία, τα οποία επεξεργαζόμαστε και χρησι-

μοποιούμε καταλλήλως, από τροφή δικιά μας μέχρι 

ενέργεια για την κίνηση των διαστημοπλοίων.  

  Σταμάτησε και τους κοίταξε που τον παρακολουθού-

σαν με ορθάνοικτα μάτια, γεμάτα περιέργεια και τρόμο.  

  -Υπάρχει κάποιος γενικός νόμος, συνέχισε, που λέει 

πως η οποιαδήποτε κίνηση, η οποιαδήποτε ενέργεια, έχει 

κάποιο στόχο, κάποιο όφελος γι’ αυτόν που την κάνει. 

Τελεολογία δε λέγεται αυτό; Γιατί θα σας τάιζαν οι Ουρα-

νοί τσάμπα, χωρίς κανένα όφελος; 

  -Εμείς πώς ταΐζουμε τα παιδιά μας; Τόσο καιρό λοιπόν 

μας παραμυθιάζατε λέγοντάς μας ότι είμαστε παιδιά του 

Θεού, κατ’ εικόνα και ομοίωσή του; φώναξε οργισμένα 

σχεδόν η Σόφη, που η διάψευση της αντίληψης που είχε 

για τον Θεό ήταν πιο παταγώδης από ότι του Μάικ για 

τους εξωγήινους.  

  -Εννοείς την εξωτερική εικόνα; Ναι και βέβαια μας 

μοιάζετε. Ο Θεός είναι όπως ο Δίας, πανέμορφος και πα-

ντοδύναμος. Οι αρχαίοι σας πρόγονοι τον συνέλαβαν πιο 

σωστά από ότι οι εβραίοι. Όμως τους ξεχάσατε, γι’ αυτό 



Το μυστικό των εξωγήινων 

121 

 

και βουλιάζετε στην παρακμή. Ο Θεός είναι ο πιο ωραίος 

απ’ όλους, εμείς λιγότερο ωραίοι, εσείς βέβαια σε σύ-

γκριση με μας είστε άσχημοι, όμως πολύ πιο ωραίοι από 

τα άλλα πρωτεύοντα. Πρέπει να σας πω ότι υπάρχει ένας 

παγκόσμιος νόμος, μια elanvital, μια ζωική δύναμη, που 

σπρώχνει προς την ομορφιά. Όλα τείνουν προς το ωραίο, 

όλα αγαπούν το ωραίο. Γιατί ένας άντρας αγαπάει μιαν 

ωραία γυναίκα, και μια γυναίκα έναν ωραίο άντρα; Μή-

πως διότι η τεκνοποίηση με έναν ωραίο σύντροφο εγγυά-

ται υγεία και μακροβιότητα για τους απογόνους του, 

όπως λένε μερικοί ανόητοι βιολόγοι; Καθόλου! Ο σύ-

ντροφος που εγγυάται υγεία για τους απογόνους είναι ο 

δυνατός σωματικά, ενώ συχνά η ομορφιά, ιδιαίτερα στις 

γυναίκες, είναι πολύ εύθραυστη. Η επιλογή του ωραίου 

συντρόφου είναι αφενός έκφραση της γενικότερης αγά-

πης που νιώθουμε για το ωραίο, και αφετέρου οι απόγο-

νοί μας, τα παιδιά που θα κάνουμε μαζί τους, θα είναι 

ωραιότερα από μας. Ξέρετε βέβαια από το Δαρβίνο ότι 

μέσω της διαδικασίας της σεξουαλικής επιλογής, κύριο 

κριτήριο της οποίας είναι η ομορφιά, φτάσατε, από έναν 

πρόγονο που έμοιαζε με πίθηκο, να αποκτήσετε την 

ομορφιά του homosapiens, που τόσο υπέροχα αποτύπω-

σαν στο μάρμαρο οι πρόγονοί σας.  

  -Τείνουμε λοιπόν προς τον Θεό; είπε η Σόφη, που του-

λάχιστον μια από τις διδαχές της θρησκείας φαινόταν να 

μη διαψεύδεται. 

  -Λάθος! Εσείς, εμείς και ο Θεός τείνουμε προς το 

ωραίο. Κάθε νέος θεός που διαδέχεται τον παλιό μετά 

από χιλιετηρίδες είναι πιο ωραίος από τον παλιό. Γιατί 

τρέφεται με όλο και πιο εκλεκτό μέλι - θέλω να πω, η 

ενεργειακή ποιότητα που του προσφέρουν όντα που γί-



Μπάμπης Δερμιτζάκης 

 

122 

 

νονται όλο και πιο ωραία, γίνεται και αυτή καλύτερη, σαν 

βασιλικός πολτός.  

  -Σε τι δεν του μοιάζουμε λοιπόν; ρώτησε η Σόφη. 

  -Μα στη δύναμη, στις ικανότητες! Το «Καθ’ εικόνα και 

καθ’ ομοίωση» αναφέρεται μόνο στην εξωτερική εμφά-

νιση. Κατά τα άλλα, διαφέρετε όσο η μέρα από τη νύχτα. 

  -Μα και ένας πατέρας διαφέρει από το παιδί του όσο η 

μέρα από τη νύχτα. Εκείνο είναι μικρό, αδύνατο και 

απροστάτευτο, εκείνος είναι μεγάλος και δυνατός. Παρ’ 

ολ’ αυτά του προσφέρει κάθε φροντίδα, εντελώς ανυ-

στερόβουλα. 

  -Σ’ αυτό διαφωνώ. Νομίζω ότι έχει κάποιο όφελος. 

Ποιος θα τον περιποιηθεί στα γεράματα, αν όχι το παιδί 

του; Χωρίς την υποστήριξη του παιδιού του, είναι ξοφλη-

μένος πριν την ώρα του. Σας το είπα και χωνέψτε το, 

κάθε τι που κάνει κανείς το κάνει γιατί έχει κάποιο όφε-

λος, δεν το κάνει για την ψυχή της γιαγιάς του. 

  -Και αυτοί που θυσιάστηκαν για την ελευθερία; 

  -Η ανταμοιβή της δόξας νομίζεις ότι είναι μικρό 

πράγμα; 

  -Εν τάξει, συμφώνησε ο Μάικ παρεμβαίνοντας στη συ-

ζήτηση, κερδίζουν τη δόξα, όμως και οι άλλοι κερδίζουν 

την ελευθερία τους. Ο πατέρας εξασφαλίζει τη γηροκό-

μηση, όμως και το παιδί εξασφαλίζει την ενηλικίωσή του. 

Εμείς τι εξασφαλίζουμε από τον παντοδύναμο δημιουργό 

μας; είπε και τα τελευταία του λόγια είχαν ένα ελαφρά 

ειρωνικό τόνο. 

  -Η απόλαυση της ζωής είναι μικρό πράγμα; Το κατσι-

κάκι, πριν γίνει γεμιστό, δεν έχει χαρεί τη ζωή του; Το 

έχετε δει πόσο ευτυχισμένο πηδάει εδώ κι εκεί; Ή μήπως 

θα θέλατε να καταντήσετε σαν τα γαϊδούρια, που καθώς 

έχουν γίνει περιττά, κοντεύουν να εξαφανισθούν; Θα θέ-



Το μυστικό των εξωγήινων 

123 

 

λατε να είχατε τη μοίρα τους, και να γινόσασταν περιττοί 

για τους Ουρανούς; 

  Τα τελευταία λόγια του φύλακα αγγέλου ειπώθηκαν με 

ένα θριαμβευτικό ύφος, ξέροντας ότι δεν μπορούσαν να 

διαφωνήσουν μ’ αυτό του το επιχείρημα. 

  -Ξέρετε, συνέχισε με ένα τόνο σαν μόλις να του πέρασε 

ένα νέο επιχείρημα από το μυαλό, ποια απάντηση δίνει η 

ανθρωπότητα στο δίλημμα του Άμλετ, «να ζει κανείς ή να 

μη ζει»; Εσείς οι Έλληνες την έχετε συνοψίσει θαυμάσια 

σε μια λαϊκή σας παροιμία: «Και με τα χίλια βάσανα, πάλι 

η ζωή γλυκιά ’ναι». Ακόμη και οι αυτόχειρες, που ήλθαν 

από μόνοι τους στον Παράδεισο, το μετάνιωσαν. Ή κάνω 

λάθος Σίλβια; είπε και την κοίταξε, κάνοντας ένα μορφα-

σμό όλο νόημα. 

  Η Σίλβια δεν απάντησε. Ο φύλακας άγγελος είχε δίκιο. 

Και ο Αλέξης το είχε μετανιώσει. 

  Ο Αλέξης! Γιατί τον Αλέξη τον πήραν πρόωρα; Επειδή 

τα είχε υποψιαστεί όλα αυτά; Η Σίλβια εξέφρασε τη 

σκέψη της. 

  -Πράγματι είχε αρχίσει να γίνεται επικίνδυνος για τους 

Ουρανούς. Αν συμμερίζονταν και άλλοι την αντίληψή του 

περί μη αιωνιότητας της ψυχής, θα ζούσαν μέσα σε ένα 

συνεχές άγχος για το πότε θα έλθει το τέλος της ύπαρξής 

τους, πράγμα που θα επιβράδυνε σημαντικά την πορεία 

εξαγνισμού τους, με κόστος μια φοβερή ενεργειακή 

απώλεια για τους ουρανούς. Έτσι δεν κάνετε και εσείς, 

στα οργανωμένα σφαγεία βέβαια, με τα βόδια; Τους δί-

νετε ηρεμιστικά, για να αμβλυνθεί το άγχος τους από την 

επερχόμενη σφαγή τους, την οποία υποψιάζονται, γιατί 

αλλιώς το κρέας τους είναι άνοστο. Έτσι λοιπόν αποφα-

σίστηκε η πρόωρη εξουδετέρωσή του. Απαράλλαχτα 



Μπάμπης Δερμιτζάκης 

 

124 

 

όπως κάνετε κι εσείς με ένα άρρωστο κοτόπουλο, για να 

προλάβετε μη μολύνει ολόκληρο το κοτέτσι. 

  -Ώστε λοιπόν αυτή τη στιγμή που μιλάμε ο Αλέξης μου 

βρίσκεται στα τελευταία της ύπαρξής του; ρώτησε η Σίλ-

βια και αναλύθηκε σε λυγμούς. 

  -Δε θα ήθελα να σε παρηγορήσω με ψέματα, είπε ο 

φύλακας άγγελος. 

  -Πού βρίσκεται; Θέλω να πάμε γρήγορα να τον βρω, 

είπε και σηκώθηκε ανυπόμονη. Μαζί της σηκώθηκαν η 

Σόφη και ο Μάικ. 

  -Πάντως μην ανησυχείς, θα προλάβεις να μιλήσεις μαζί 

του. Η ενεργειακή απόσυρση για τις ψυχές δεν είναι κα-

θόλου επώδυνη. Είναι σαν να κυριεύεσαι από μια γλυκιά 

νάρκη, που σε βυθίζει σιγά σιγά στα σκοτάδια της ανυ-

παρξίας. Πάμε να τον βρούμε. 

  Στα κελιά που κοίταζαν έβλεπαν σε άλλα λεπτότατους 

σκελετούς και σε άλλα άτομα που η «απενεργοποίησή» 

τους δεν είχε συντελεστεί ακόμη. Ξαπλωμένοι καθώς 

ήσαν, κοιτούσαν με απλανές βλέμμα το ταβάνι. Κάποιοι 

φαίνονταν σαν σκιές διάφανες, μέσα από τις οποίες δια-

κρινόταν κάτι σαν σκελετός. Αυτοί ήσαν με κλειστά μά-

τια, με μια νεκρική γαλήνη στα πρόσωπά τους. 

  Η Σίλβια ήταν γεμάτη αγωνία, να προλάβει τον Αλέξη 

με τις αισθήσεις του, πριν βυθιστεί στο χάος της ανυπαρ-

ξίας. Έτρεχε από το ένα κελί στο άλλο παρασέρνοντας 

κυριολεκτικά τους υπόλοιπους πίσω της, παρόλο που ο 

φύλακας άγγελος είπε ότι η διαδικασία αυτή κρατάει δυο 

εικοσιτετράωρα περίπου, και ότι τον Αλέξη θα τον εύρι-

σκαν σίγουρα με τις αισθήσεις του, και το να κερδίσουν 

πέντε λεπτά δεν ήταν και τόσο σημαντικό. Όμως η Σίλβια 

δεν ήθελε να ακούσει τίποτα. Έτρεχε σαν μανιασμένη 

από το ένα κελί στο άλλο. 



Το μυστικό των εξωγήινων 

125 

 

  Ξαφνικά ο Μάικ και η Σόφη πάγωσαν. Πάνω στο κρε-

βάτι ενός κελιού ήταν ξαπλωμένος ο Νίκος, ή μάλλον η 

σκιά του. Μέσα της φαινόταν ένας χοντρός σκελετός. Τα 

μάτια του ήταν κλειστά. Βρισκόταν στα τελευταία του. 

Όρμησαν στην καγκελόπορτα να την ανοίξουν. Ο φύλα-

κας άγγελος τους συγκράτησε. 

  -Δεν έχει πια νόημα, τους είπε μαλακά. Στο στάδιο που 

βρίσκεται είναι σίγουρο πως δε θα μπορέσει να επικοι-

νωνήσει μαζί μας. 

  -Μα γιατί τόσο γρήγορα; φώναξε με παράπονο σχεδόν 

ο Μάικ. 

  -Θα έκανε ίσως κάποιο βαρύ παράπτωμα, και θέλησαν 

να τον ξεφορτωθούν, αδιαφορώντας για την ενεργειακή 

απώλεια. 

  -Μήπως επειδή σκότωσε με την καραμπίνα τον εξω-

γήινο; 

  -Έκανε κάτι τέτοιο; αναφώνησε έκπληκτος ο φύλακας 

άγγελος. Σίγουρα αυτός είναι ο λόγος. 

  -Και η Νίκη; φώναξε η Σόφη, ενώ η Σίλβια τραβούσε 

ανυπόμονα το φύλακα άγγελο από το μπράτσο να προ-

χωρήσουν. 

  -Αυτή μάλλον θα βρίσκεται κάπου στον Παράδεισο, 

είπε ο φύλακας άγγελος. Αν είναι τυχερή, μπορεί να απο-

λαύσει την ύπαρξή της εδώ πάρα πολλά χρόνια ακόμη. 

Σοκαρισμένη καθώς θα είναι από την απώλεια του Νίκου, 

τον οποίο θα της είπαν ότι τον πήγαν σε άλλη περιοχή, 

θα της έχουν βρει μια προσωρινή συντρόφισσα. Αργό-

τερα, όταν θα το έχει πάρει για καλά απόφαση ότι τον 

Νίκο δεν πρόκειται να τον ξαναδεί, θα δεχτεί ίσως άλλο 

ταίρι. 

  Εν τω μεταξύ η Σίλβια που είχε προχωρήσει μπροστά 

τούς έκανε ανυπόμονα νόημα να την ακολουθήσουν. Συ-



Μπάμπης Δερμιτζάκης 

 

126 

 

νέχισαν πάλι να ψάχνουν τα κελιά. Ξαφνικά άφησε μια 

κραυγή στην οποία ήταν ανακατωμένη η χαρά, η έκπληξη 

και ο τρόμος. Ο Αλέξης ήταν μέσα σε ένα κελί, ξαπλωμέ-

νος στο νεκροκρέβατό του, με τις φούσκες στα χέρια και 

στα πόδια, κοιτάζοντας με απλανές βλέμμα το ταβάνι. Ο 

φύλακας άγγελος έβγαλε μια αρμαθιά κλειδιά από την 

τσέπη του και άνοιξε την πόρτα του κελιού. Η Σίλβια όρ-

μησε μέσα και έπεσε στην αγκαλιά του Αλέξη. 

  -Αγάπη μου, τι σου κάνανε! φώναξε με φωνή γεμάτη 

σπαραγμό. Ο Αλέξης κατέβασε το βλέμμα από το ταβάνι, 

την κοίταξε και χαμογέλασε.  

  -Αγάπη μου! ψιθύρισε, πώς μπόρεσες να φτάσεις μέ-

χρι εδώ; 

  -Ο φύλακας άγγελος, είπε και γύρισε πίσω το κεφάλι 

της προς το μέρος του, με μάτια γεμάτα ευγνωμοσύνη. Ο 

Αλέξης αναζήτησε με τα μάτια του το φύλακα άγγελο, 

σαν για να τον ευχαριστήσει. Αυτός προχώρησε μπροστά. 

  -Λυπάμαι Αλέξη που σε βρίσκω σ’ αυτήν την κατά-

σταση. Θα ήθελα να σε συναντούσα πιο πριν, όχι μόνο 

για να σου εκφράσω το θαυμασμό μου για την ποίησή 

σου, αλλά και για να συζητήσουμε πιο διεξοδικά πάνω σ’ 

αυτήν. Ξέρω ότι είσαι θαρραλέος, ότι μπορείς να υπομεί-

νεις το πεπρωμένο σου. Άλλωστε ήσουν ο μόνος από 

όσους ήλθαν τελευταία στον Παράδεισο που το είχες δι-

αισθανθεί. Η μετάβασή σου στην ανυπαρξία, όπως βλέ-

πεις, είναι ολότελα ανώδυνη, σε σχέση με το επώδυνο 

πήδημα που έκανες απ’ τη ζωή και το οποίο πίστευες 

επίσης ότι ήταν πήδημα που θα σε οδηγούσε στην ανυ-

παρξία.  

  Από τα μάτια της Σίλβια έτρεχαν κρουνοί τα δάκρυα, 

ενώ πότε πότε πνιγμένοι λυγμοί συγκλόνιζαν το στήθος 

της. 



Το μυστικό των εξωγήινων 

127 

 

  -Αγάπη  μου, αγάπη μου, τι σου κάνανε! μονολογούσε 

συνεχώς, και δε χόρταινε να χαϊδεύει τον Αλέξη στο μέ-

τωπο και στα μαλλιά, ενώ συνεχώς έσκυβε και τον φι-

λούσε στο στόμα.  

  Ο Αλέξης προσπάθησε να την αγκαλιάσει, όμως τα χέ-

ρια του ήσαν απλωμένα αριστερά και δεξιά, γερά προ-

σαρμοσμένα στις φούσκες, και δεν μπορούσε να τα ση-

κώσει. Προσπάθησε να ανασηκωθεί, όμως το σώμα του, 

από μια ανεξήγητη μαγνητική έλξη, ήταν κολλημένο στο 

νεκροκρέβατό του. Εγκατέλειψε την προσπάθεια να 

αγκαλιάσει και να φιλήσει με τη σειρά του τη Σίλβια και 

αφέθηκε στα δικά της χάδια, μέσα στη δική της αγκαλιά, 

σαν άρρωστο παιδί.  

  -Πρέπει να πηγαίνουμε, είπε ο φύλακας άγγελος μετά 

από μερικά λεπτά. Αλέξη, πρέπει να καταλάβεις, οι φίλοι 

σου κινδυνεύουν αν γίνουν αντιληπτοί. 

  Η Σίλβια άφησε μια κραυγή πληγωμένου ζώου.  

  -Όχι, ποτέ, βόγκηξε κι αγκάλιασε πιο σφικτά τον Αλέξη, 

λες και φοβόταν ότι κάποιος θα επιχειρούσε να την απο-

σπάσει με τη βία από πάνω του.  

  -Φύλακα άγγελε, ψιθύρισε ο Αλέξης, σε εξορκίζω, 

βοήθησε τους φίλους μου να επιστρέψουν στη γη. Οι 

εξωγήινοι του ιπτάμενου δίσκου Χ-22, που ήλθε πριν λί-

γες μέρες στον Παράδεισο, είναι φίλοι μου, τους το είπα, 

προθυμοποιήθηκαν να τους μεταφέρουν πίσω στη γη. 

Απλώς δε θα πρέπει να ανταλλάξουν ούτε μια λέξη μαζί 

τους, αλλά να συνεννοούνται με σημειώματα. Ήμουν 

έτοιμος να τους φέρω σε επαφή, όμως κατά διαβολική 

σύμπτωση με πήραν εκείνη την ημέρα. Είναι γλυκιά η 

ζωή, τώρα το ξέρω. Αυτοί ας μην τη στερηθούν τόσο 

πρόωρα. Λυπήσου τους.  

  Ο φύλακας άγγελος ήταν συγκινημένος.  



Μπάμπης Δερμιτζάκης 

 

128 

 

  -Μείνε ήσυχος! Ξέρω ένα μυστικό πέρασμα από το κτί-

ριο. Θα τους οδηγήσω απόψε κιόλας στους φίλους σου 

τους εξωγήινους. Είναι ένα μεγάλο ρίσκο για μένα, αν με 

ανακαλύψουν θα βρεθώ στη θέση σου. Όμως έχω κι εγώ 

το προνόμιο που έχει κάθε δημιούργημα: το προνόμιο 

της ελευθερίας, το προμηθεϊκό προνόμιο να απειθαρχώ 

στην εξουσία, έστω και με κίνδυνο της ζωής μου. Το ίδιο 

προνόμιο έχουν και οι εξωγήινοι που θα ρισκάρουν για 

τους φίλους σου. Το ίδιο προνόμιο έχετε εσείς οι άνθρω-

ποι, που συχνά δίνετε και τη ζωή σας για τα ιδανικά σας, 

είπε στρεφόμενος στον Μάικ και στη Σόφη. Όμως πρέπει 

να πηγαίνουμε, είπε κάνοντας μια κίνηση γεμάτη ανυπο-

μονησία. 

  -Και δε φοβάσαι μήπως αποκαλύψουμε στη γη τα μυ-

στικά που μας είπες; ρώτησε απερίσκεπτα ο Μάικ, ενώ η 

Σόφη του έκανε μια γκριμάτσα αποδοκιμασίας για την 

γκάφα του. 

  -Μην ανησυχείς, είπε ο φύλακας άγγελος που την 

αντιλήφθηκε. Στη γη δεν θα σας πιστέψουν. Υπάρχουν 

κάποιες αλήθειες που είναι πολύ οδυνηρές για να τις 

υπομείνει η ανθρώπινη ψυχή.  Έτσι προτιμούν την ανα-

κουφιστική πίστη στο μύθο, το μύθο που σας προπαγαν-

δίζουμε στους Ουρανούς μέσω των αγίων και των ιερω-

μένων σας, οι οποίοι ως ανταμοιβή απολαμβάνουν κά-

ποια προνόμια, και έχουν μεγαλύτερη παραμονή στον 

Παράδεισο. Και όταν έλθει η ώρα να αντλήσουμε την 

ενέργειά τους, είναι καθαρή ενέργεια, χωρίς προσμείξεις. 

  Ο Μάικ και η Σόφη έσκυψαν και φίλησαν τον Αλέξη 

στο μέτωπο και του έσφιξαν το μπράτσο. Ήταν τόσο σύ-

ντομη η γνωριμία τους, κι όμως ένιωθαν σαν να τους 

έδενε φιλία μιας ολόκληρης ζωής. Ο Αλέξης τους χαιρέ-



Το μυστικό των εξωγήινων 

129 

 

τησε με ένα θλιμμένο χαμόγελο.  Ενώ ετοιμάζονταν να 

βγουν από το κελί, η Σίλβια βόγκηξε. 

  -Εγώ θα μείνω εδώ. 

  -Πώς θα μείνεις εδώ; της είπε ο φύλακας άγγελος. Αν 

καθυστερήσουμε βάζεις σε κίνδυνο τους φίλους σου, που 

τόση προσπάθεια κατέβαλε ο Αλέξης για να τους σώσει. 

Πρέπει να έλθεις αμέσως τώρα μαζί μας. 

  -Πρέπει γλυκιά μου! της ψιθύρισε μαλακά ο Αλέξης. 

  -Και γιατί να φύγω; Αφού αύριο, μεθαύριο, το πολύ σε 

μια βδομάδα, θα βρίσκομαι, μπορεί σ’ αυτό το ίδιο κελί, 

σ’ αυτό το ίδιο κρεβάτι. Όχι Αλέξη! Θέλω να είμαι κοντά 

σου στις τελευταίες σου στιγμές. Τώρα που ξέρω τι με 

περιμένει, η αναμονή στο διαμερισματάκι μου πάνω θα 

είναι μια κόλαση. Θα νιώθω σαν μελλοθάνατος πριν την 

εκτέλεσή του. Μαζί σου θα νιώθω την υπέρτατη ευτυχία 

να σε κρατώ στην αγκαλιά μου, όσο λίγο κι αν διαρκέσει 

αυτό. Κι όταν εσύ χαθείς, θα παραμερίσω τα απομεινά-

ρια σου, θα στερεώσω τις φούσκες στα χέρια και στα πό-

δια μου, θα κλείσω τα μάτια μου, και ενώ η ενέργεια θα 

φεύγει από μέσα μου, θα αναπολώ τις τελευταίες στιγμές 

που περάσαμε μαζί. Πιο ευτυχισμένο πέρασμα στην ανυ-

παρξία δε θα έχει κάνει κανείς εδώ.  Στ’ αλήθεια, θέλεις 

να επιστρέψω στο κελί του μελλοθάνατου κι εσύ να μεί-

νεις μόνος σ’ αυτόν τον παγερό θάλαμο; 

  Ο Αλέξης δεν επέμεινε. Κατάλαβε ότι είχε δίκιο. Το ίδιο 

και ο Μάικ και η Σόφη, που την αγκάλιασαν αποχαιρετώ-

ντας τη σιωπηλά. Με σκυμμένο κεφάλι βγήκαν έξω από 

το κελί, αφού έσφιξαν το δεξί μπράτσο του Αλέξη, σε 

έναν ύστατο αποχαιρετισμό. Ο φύλακας άγγελος χάιδεψε 

απαλά στα μαλλιά τον Αλέξη και τη Σίλβια.  

  -Κι όσα δεν κάμαν τα κορμιά... ψιθύρισε, όμως τη 

φωνή του την έπνιξε ένας λυγμός. 



Μπάμπης Δερμιτζάκης 

 

130 

 

  -Να κάμου οι ψες (ψυχές) στον Άδη, ολοκλήρωσε το 

στίχο του Ερωτόκριτου με φωνή πνιγμένη από τους λυγ-

μούς η Σίλβια. Έπειτα έκρυψε το κεφάλι της μέσα στο 

στήθος του Αλέξη. 

  Ο φύλακας άγγελος βγήκε έξω κλείνοντας πίσω του την 

πόρτα βιαστικά, και μαζί με τον Μάικ και τη Σόφη, απο-

μακρύνθηκαν με γρήγορα βήματα.  

 

18 

 

    Το σχέδιο της δραπέτευσής τους δε συνάντησε κα-

νένα εμπόδιο. Σύντομα βρίσκονταν στον ιπτάμενο δίσκο 

που θα τους μετέφερε στη γη. Τα ανθρωπάκια, στο χαι-

ρετισμό τους απάντησαν με ένα νεύμα της κεφαλής. 

Ήταν προειδοποιημένοι. Δεν έπρεπε να ανταλλάξουν κα-

μιά λέξη με τους ταξιδιώτες τους, γιατί υπήρχε κίνδυνος 

να παρασυρθούν σε αποκαλύψεις.  

  Ο Μάικ και η Σόφη βρέθηκαν σε ένα δωμάτιο πανο-

μοιότυπο με εκείνο του ιπτάμενου δίσκου που τους με-

τέφερε στον Παράδεισο. Ένοιωθαν εξαντλημένοι, το κε-

φάλι τους βούιζε από χίλιες σκέψεις και χίλιες αγωνίες. 

Ξάπλωσαν στο κρεβάτι, ο ένας δίπλα στον άλλο, βυθι-

σμένοι σε βαθιά συλλογή. Μα είναι δυνατόν αυτός να εί-

ναι ο Παράδεισος; Μα τόσο πολύ λοιπόν είχαν εξαπατη-

θεί;  

  Ένας βαθύς ύπνος τους κυρίευσε ύστερα από λίγο. 

Ένας ύπνος χωρίς όνειρα. Ξύπνησαν μετά από ώρες, σχε-

δόν ταυτόχρονα, χωρίς να νοιώθουν την ξεκούραση που 

αισθάνεται κανείς μετά από έναν καλό ύπνο.  

  Ο Μάικ σηκώθηκε από το κρεβάτι για να πάει στην 

τουαλέτα, και πρόσεξε ένα χαρτί  πάνω στο τραπέζι. Δεν 

ένοιωσε έκπληξη. Είχαν προειδοποιηθεί ότι, για λόγους 



Το μυστικό των εξωγήινων 

131 

 

ασφάλειας των εξωγήινων, θα επικοινωνούσαν μαζί τους 

μόνο γραπτά. Το διάβασε μεγαλόφωνα για να ακούει και 

η Σόφη. Τα μάτια του γούρλωναν όλο και περισσότερο 

από έκπληξη καθώς προχωρούσε στην ανάγνωση, και σε 

κάποιο σημείο μάλιστα δεν μπόρεσε να συγκρατήσει μια 

κραυγή.  

  «Αυτά που θα σας πω θα σας εκπλήξουν, όμως νοιώθω 

την ανάγκη να σας τα αποκαλύψω. Έχετε ήδη διαπιστώ-

σει ότι εμείς, αν και προϊόντα βιοτεχνολογίας, διαθέ-

τουμε αισθήματα όπως κι εσείς οι άνθρωποι. Το ταξίδι 

αυτό της επιστροφής σας στη γη είναι μια απόδειξη. 

Πρέπει, όταν θα φτάσετε εκεί, το καλό που σας κάναμε 

να το ανταποδώσετε στους συνανθρώπους σας. Να τους 

προφυλάξετε. Όμως ας πάρουμε τα πράγματα με τη 

σειρά.  

  Ο φύλακας άγγελος σάς είπε πολλές αλήθειες, αλλά 

και ένα φρικτό ψέμα. Ο χώρος που επισκεφτήκατε δεν 

είναι ο Παράδεισος. Στην πραγματικότητα είναι η Κό-

λαση. Μπορεί να σας φαίνεται παράξενο, αλλά δεν πι-

στεύω εσείς, μορφωμένοι άνθρωποι, να είστε τόσο αφε-

λείς ώστε να πιστεύετε ότι στην Κόλαση υπάρχουν καζά-

νια γεμάτα καυτή πίσσα όπου ψήνονται οι αμαρτωλοί 

(Πίσσα δε λέτε την Κόλαση στην Κρήτη;) και όλα εκείνα 

τα φρικτά βασανιστήρια που ο Ιερώνυμος Μπος είχε τη 

διαστροφή να απεικονίσει στους πίνακές του. Αυτά τα 

διαδίδουν οι θρησκείες για να φοβίζουν τον κόσμο, για 

να μην κάνει αμαρτίες. Ναι, στην Κόλαση έρχονται πράγ-

ματι οι αμαρτωλοί, όμως η τιμωρία που υφίστανται είναι 

άλλου είδους: είναι η ανυπαρξία. Μόνο οι αγαθοί άν-

θρωποι πάνε στον Παράδεισο, μόνο γι’ αυτούς επιφυ-

λάσσεται η αιώνια ζωή. Για τους αμαρτωλούς η μετά-

βαση στην Κόλαση σημαίνει ένα και μόνο πράγμα: ότι η 



Μπάμπης Δερμιτζάκης 

 

132 

 

ύπαρξή τους κάποια στιγμή θα τερματιστεί. Τον τρόπο 

τον ξέρετε, τον είδατε με τα μάτια σας.  

  Οι ενεργειακές ανάγκες της Κόλασης καλύπτονται με 

τις ψυχές των αμαρτωλών. Ο Εωσφόρος όταν εξορίστηκε 

σ’ αυτή βρέθηκε σε πολύ δύσκολη θέση, γιατί η Κόλαση 

δε διέθετε ανανεώσιμες πηγές ενέργειας. Κάτι έπρεπε να 

σκαρφιστεί. Και γρήγορα του ήλθε μια καταπληκτική 

ιδέα: έστειλε τον όφη να πείσει την Εύα να φάει το μήλο, 

ελπίζοντας ότι και ο Αδάμ θα έτρωγε απ’ αυτό. Ήξερε την 

τιμωρία που τους περίμενε: ο Θεός θα τους έδιωχνε από 

τον Παράδεισο και θα τους έστελνε στη γη, και τότε θα 

ήταν πολύ εύκολο για τον Εωσφόρο να διαφθείρει τα 

παιδιά τους και τους απογόνους τους ώστε να οικειοποι-

ηθεί τις ψυχές τους, που για τον Θεό θα ήταν πια άχρη-

στες. Ο Κάιν είναι η πρώτη ανθρώπινη ψυχή που κατέ-

ληξε στην Κόλαση.  

  Ο Θεός, όπως κάθε καλός πατέρας, τιμωρεί τα παιδιά 

του αλλά εξακολουθεί να τα αγαπάει, και είναι πάντα 

έτοιμος να τα συγχωρήσει. Η πόρτα του Παραδείσου 

ήταν μόνιμα ανοικτή για τους ανθρώπους. Αλλά με 

όρους. Σ’ αυτόν θα γίνονταν δεκτοί μόνο οι καλοί άνθρω-

ποι. Και έκανε ό,τι μπορούσε για να τους βοηθήσει να γί-

νουν καλοί, ώστε να τους συγχωρεθεί το προπατορικό 

αμάρτημα. Έστειλε τις Δέκα Εντολές του για να τους απο-

τρέψει από το κακό. Όμως οι εντολές αυτές, αποτρεπτι-

κές στην πλειοψηφία τους, αποδείχτηκε ότι δεν ήταν αρ-

κετές, γι’ αυτό και αργότερα έστειλε το γιο του τον Ιησού 

να δώσει στους ανθρώπους προτρεπτικές εντολές, ανά-

μεσα στις οποίες είναι και αυτή η υπέρτατη: αγαπάτε αλ-

λήλους.  

  Μόνο οι ψυχές όσων ακολουθούν τις εντολές του πη-

γαίνουν στον Παράδεισο. Τις ψυχές των αμαρτωλών τις 



Το μυστικό των εξωγήινων 

133 

 

παίρνει ο Εωσφόρος. Και οι ψυχές αυτές του είναι απα-

ραίτητες γιατί, όπως σας είπα πιο πριν, στα έγκατα του 

Σύμπαντος όπου είχε κατρακυλήσει, στο σκοτεινό Άδη, 

τον «πικρόν και ακόρεστον» όπως τον ονομάζει ο ποιητής 

Ιωάννης Πικατόρος που είναι και πατριώτης σας, χρεια-

ζόταν ενέργεια για τη συντήρηση του υποχθόνιου βασι-

λείου του. Η κοσμική ακτινοβολία είναι ανεξάντλητη για 

τις ενεργειακές ανάγκες του Παραδείσου, σ’ αυτήν όμως 

ο Εωσφόρος δεν έχει πρόσβαση. Η μόνη ανανεώσιμη 

πηγή ενέργειας που διαθέτει είναι οι ψυχές των αμαρτω-

λών. Και είναι ανανεώσιμη γιατί τα καταφέρνει αρκετά 

καλά να διαφθείρει τους ανθρώπους, να τους κάνει κα-

κούς, ώστε εύκολα να πέφτουν στην αμαρτία. Για το 

σκοπό αυτό στέλνει στη γη στρατιές δαιμόνων, που 

έχουν σαν αποστολή τους να παρασύρουν τους ανθρώ-

πους στο κακό. Πώς; σπρώχνοντάς τους στην αμαρτία, 

κάνοντάς τους να παραβιάζουν κάθε αποτρεπτική εντολή 

της Παλαιάς Διαθήκης, με κύρια την «ου φονεύσεις», και 

να μην ακολουθούν τις παραινετικές εντολές του Ιησού, 

όπως μας είναι γνωστές από την Καινή Διαθήκη.  

Παρεμπιπτόντως, μια Αγγλίδα ηθολόγος και ανθρωπο-

λόγος που ασχολήθηκε με τους χιμπαντζήδες, η Jane 

Goodall, φάνηκε να ψυχανεμίστηκε τι είναι πραγματικά η 

Κόλαση. Σε ένα ποίημά της που το παραθέτει στο αυτο-

βιογραφικό της βιβλίο «Στα χνάρια της ελπίδας» γράφει:  

  «Τα σύνορα της ψυχής μου έσφιξαν το ’να τ’ άλλο 

  κι έγινα μηδέν. Κι έτσι, ως μηδέν, ορίστηκα 

  να υπάρχω ως την αιωνιότητα».  

  Ένα από τα αμαρτήματα που διαπράττουν οι άνθρωποι 

είναι και η αυτοκτονία. «Η αυτοκτονία είναι ασέβεια 

προς τον Θεόν» γράφει η Παλαιά Διαθήκη. Και ο απόστο-

λος Παύλος λέει σε μιαν επιστολή του: «Κανείς από μας 



Μπάμπης Δερμιτζάκης 

 

134 

 

δεν ζει για τον εαυτό του και κανείς δεν πεθαίνει για τον 

εαυτό τον, διότι, εάν ζούμε, ζούμε για τον Κύριο, και εάν 

πεθαίνουμε, πεθαίνουμε για τον Κύριο. Είτε λοιπόν 

ζούμε είτε πεθαίνουμε ανήκουμε στον Κύριο, στον 

όποιο ανήκει η ζωή μας» (Προς Ρωμαίους ιδ΄ 7-8). Κατα-

λάβατε τώρα γιατί ο Αλέξης και η Σίλβια βρέθηκαν στην 

Κόλαση; Ο Μπετόβεν, σαν μανιοκαταθλιπτικός, σίγουρα 

αυτοκτόνησε, και ο Γιάννης Χρήστου μάλλον σκόπιμα 

έριξε το αυτοκίνητό του στον γκρεμό. Οι καλλιτέχνες, οι 

λογοτέχνες, και γενικά οι άνθρωποι του πνεύματος δεν 

ήλθαν στην Κόλαση επειδή διέπραξαν αμαρτίες, αλλά 

επειδή αυτοκτόνησαν-τουλάχιστον οι περισσότεροι απ’ 

αυτούς. Για αρκετούς ξέρω σίγουρα ότι αυτοκτόνησαν, 

για άλλους μπορώ απλά να υποθέσω.  

  Τώρα που θα γυρίσετε στη γη δεν υπάρχει λόγος να 

αποκαλύψετε αυτά τα μυστικά. Εξάλλου ποιος θα σας πι-

στέψει; Μπορείτε όμως να εργαστείτε για να μειώσετε τα 

ποσοστά αυτοκτονιών. Όχι με το κήρυγμα, με την απειλή 

της τιμωρίας, γιατί όπως φάνηκε αυτό δεν είναι ιδιαίτερα 

αποτελεσματικό, αλλά με πράξεις, όπως π.χ. με ψυχολο-

γική υποστήριξη σε άτομα που υποφέρουν. Αυτά τα 

άτομα είναι επιρρεπή στην κατάθλιψη και συνακόλουθα 

στην αυτοκτονία. Εν τάξει, δεν είστε ειδικοί ψυχολόγοι, 

ούτε σας ζητώ να κάνετε στροφή στον επαγγελματικό σας 

προσανατολισμό. Αυτό όμως που μπορείτε να κάνετε εί-

ναι να σταθείτε κοντά σε εκείνους που υποφέρουν, ξεκι-

νώντας από τους φίλους σας. Ένας καλός λόγος σας σε 

έναν απελπισμένο μπορεί να είναι αυτός που θα τον απο-

τρέψει από το απονενοημένο διάβημα.  

  Ξέρω ότι αυτά που σας αποκάλυψα σας έχουν σοκάρει, 

όχι όμως περισσότερο από το σοκ που περάσατε πιο πριν. 

Ελπίζω να ακολουθήσετε τις συμβουλές μου όταν γυρί-



Το μυστικό των εξωγήινων 

135 

 

σετε στη γη. Η συμπαράσταση στους συνανθρώπους σας 

είναι καλή πράξη, και σας απομακρύνει από την πιθανό-

τητα να ξαναβρεθείτε στην Κόλαση, από όπου αυτή τη 

φορά δε θα μπορούσατε να επιστρέψετε στη γη».  

   Ναι, δεν ήταν μεγαλύτερο το σοκ, όμως μετά το προη-

γούμενο, αυτό εδώ δεν μπόρεσαν να το αντέξουν. Μόλις 

διάβασε τις τελευταίες γραμμές ο Μάικ σωριάστηκε 

αναίσθητος. Η Σόφη γεμάτη αγωνία έσκυψε πάνω του. 

Δεν πρόλαβε να αφουγκραστεί την καρδιά του, σωριά-

στηκε και αυτή αναίσθητη.  

 

 

ΕΠΙΛΟΓΟΣ 

 

  Ο ήλιος προχωρούσε σιγά σιγά προς το κρεβάτι, μπαί-

νοντας μέσα από το ανοικτό παράθυρο. Χάιδεψε το πόδι 

του κρεβατιού, ένα παλιό σιδερένιο που είχε κουβαλήσει 

ο Νίκος από το πατρικό του σπίτι στο εξοχικό τους. Οι γο-

νείς του σκέφτηκαν ότι ήταν καιρός να ανανεώσουν την 

κρεβατοκάμαρά τους. Έπειτα σκαρφάλωσε σιγά σιγά, και 

ανέβηκε πάνω στο κρεβάτι. Άρχισε να απλώνεται σαν 

ένας κουβάς νερό που χύνεται στο πάτωμα.  

  Ο Μάικ ένιωσε τον ήλιο στο πρόσωπό του και δυσανα-

σχέτησε. Γύρισε από το άλλο πλευρό και στριμώχτηκε 

πάνω στη Σόφη. Όμως κι εκεί τον κυνήγησε ο ήλιος. 

Άνοιξε τα μάτια του με κόπο. Ένιωθε εξαντλημένος, το 

κεφάλι του βούιζε, θα ήθελε να κοιμόταν κάμποσο 

ακόμη. Βλαστήμησε που ξέχασαν να κλείσουν τα παν-

τζούρια. Για μια στιγμή έκανε να σηκωθεί, να πάει να τα 

κλείσει, όμως αμέσως μετάνιωσε. Σκέφτηκε ότι μια και 

ξύπνησε δε θα μπορούσε να ξανακοιμηθεί, απλά θα 



Μπάμπης Δερμιτζάκης 

 

136 

 

στριφογύριζε στο κρεβάτι, και αυτό θα τον εκνεύριζε πε-

ρισσότερο. Καλύτερα θα ήταν να πιει ένα διπλό καφέ.  

  Η Σόφη δίπλα ροχάλιζε. Ο Μάικ ανακάθισε στο κρε-

βάτι. Έπειτα κάθισε στο πλάι και αναζήτησε με τα πέλ-

ματα των ποδιών του τις παντόφλες του. Τις βρήκε και τις 

φόρεσε. Κατόπιν πήγε στην τουαλέτα. Το κρύο νερό που 

έριξε στο πρόσωπό του τον έκανε να νιώσει λίγο καλύ-

τερα. Γύρισε στην κρεβατοκάμαρα και φόρεσε το σορτς 

και την μπλούζα του. Μετά πήγε στην κουζίνα. Άναψε το 

πετρογκάζ και έβαλε πάνω ένα μπρίκι με νερό να βράσει. 

Έψαξε μέσα στο ντουλάπι για τον καφέ και τη ζάχαρη. Τα 

βρήκε και τα ακούμπησε δίπλα.  

  «Τι νύχτα κι αυτή Θεέ μου, όλο εφιάλτες», συλλογί-

στηκε. «Κι όμως, ήσαν τόσο ζωντανοί, που έμοιαζαν με 

πραγματικότητα».  

  Το νερό άρχισε να βράζει, και ο Μάικ έριξε μέσα δυο 

κουταλάκια καφέ και ένα ζάχαρη. Σερβίριζε τον καφέ σ’ 

ένα φλιτζάνι, όταν ξαφνικά κτύπησε το τηλέφωνο. 

  -Ποιος είμαι εγώ; Εσύ ποιος είσαι. Ποιον θέλεις, τον 

Κώστα; Λάθος κάνεις, δεν υπάρχει εδώ κανένας Κώστας. 

Ναι, εδώ είναι το σπίτι του Νίκου του Νικολόπουλου. Εγώ 

τώρα ξύπνησα, δεν ξέρω πού είναι, θέλεις να τον φω-

νάξω; Ποιος είμαι εγώ; Ο Μάικ. Ναι, ο Μιχάλης ο Κωστά-

κης. Εμπρός, εμπρός... Τι διάβολο έγινε, κόπηκε η 

γραμμή. 

  Είπε ακόμη δυο φορές εμπρός και έκλεισε το τηλέ-

φωνο. «Τέλος πάντων, θα ξαναπάρει», σκέφτηκε. 

  Πήρε τον καφέ και κατευθύνθηκε στη βεράντα. Τον 

ακούμπησε στο τραπέζι και κάθισε αναπαυτικά στην 

πλαστική καρέκλα. Ήπιε μια ρουφηξιά και προσπάθησε 

να συμμαζέψει το μυαλό του. 



Το μυστικό των εξωγήινων 

137 

 

  Η Σόφη έκανε την εμφάνισή της, αγουροξυπνημένη, 

στην πόρτα. 

  -Μάικ, εδώ είσαι; 

  -Ναι αγάπη μου. Δε σου έφτιαξα καφέ γιατί είδα ότι 

ροχάλιζες και σκέφτηκα ότι θα αργούσες να ξυπνήσεις 

και θα είχε κρυώσει. 

-Νιώθω το κεφάλι μου να βουίζει, καλύτερα να τον 

έφτιαχνες, θα τον έπινα κι ας ήταν και κρύος. Αλήθεια, ο 

Νίκος και η Νίκη πού είναι; 

  -Ξέρω γω; Ή θα κοιμούνται ή θα έχουν πάει στην πα-

ραλία. 

  -Ξέρεις τι ώρα είναι; 

  Ο Μάικ είχε αφήσει το ρολόι του στο κομοδίνο, δίπλα 

στο κρεβάτι. Όταν κοιμόταν ήθελε να νιώθει εντελώς 

άνετος, και το έβγαζε κάθε βράδυ. 

  -Δεν ξέρω, αλλά θα πρέπει να είναι κοντά μεσημέρι. Ο 

ήλιος είναι ψηλά. Παρακοιμηθήκαμε σήμερα. 

  Η Σόφη έκανε να καθίσει δίπλα του, όμως άλλαξε 

γνώμη και κατευθύνθηκε στην τουαλέτα, να ρίξει λίγο 

νερό στο πρόσωπό της, να συνέλθει.  

Καθώς γύριζε στη βεράντα, είδε να καταφτάνει από μα-

κριά ένα περιπολικό. Το κοίταξε με απορία. Σταμάτησε 

μπροστά στην αυλή του σπιτιού. Δυο αστυνομικοί κατέ-

βηκαν από μέσα. Άνοιξαν την αυλόπορτα και κατευθύν-

θηκαν προς τα σκαλιά της βεράντας. «Το Νίκο και τη Νίκη 

θα θέλουν», σκέφτηκε ο Μάικ. 

  -Γεια σας, είπε ο ένας τους μόλις πάτησαν το πόδι στη 

βεράντα. 

  -Γεια, επανέλαβε μηχανικά ο Μάικ. 

  -Εσείς είστε ο Μιχάλης Κωστάκης; 

  -Ναι, εγώ είμαι, είπε ο Μάικ ατάραχα, χωρίς να σηκω-

θεί από την καρέκλα.  



Μπάμπης Δερμιτζάκης 

 

138 

 

  -Συλλαμβάνεστε για το φόνο του Νίκου Νικολόπουλου 

και της Νίκης Νικολοπούλου, είπε και έβγαλε το υπηρε-

σιακό του περίστροφο. Ο Μάικ πετάχτηκε πάνω εμβρό-

ντητος. Ο άλλος αστυνομικός έβγαλε ένα ζευγάρι χειρο-

πέδες και με μια επιδέξια κίνηση τις πέρασε στα χέρια 

του. Αυτός, σαστισμένος καθώς ήταν, δεν έκανε καμιά κί-

νηση να αντιδράσει. 

  -Και εσείς κατηγορείστε για συνένοχος, είπε φορώντας 

ένα δεύτερο ζευγάρι χειροπέδες στα χέρια της Σόφης, 

που παρακολουθούσε εμβρόντητη τη σκηνή. 

  Τους έσπρωξαν μαλακά προς τα σκαλιά της βεράντας. 

  -Καλά λένε πως ο δολοφόνος επιστρέφει πάντα στον 

τόπο του εγκλήματος. Ευτυχώς που ο αδελφός του Νικο-

λόπουλου έπαιρνε κάθε μέρα τηλέφωνο, πιστεύοντας ότι 

κάποια στιγμή θα το σηκώνατε. Ενημέρωσε κατ’ ευθείαν 

το αστυνομικό τμήμα της περιοχής, και αυτοί εμάς, που 

έτυχε να περνάμε δίπλα. Αλήθεια, με ποιο τρόπο τους 

κεραυνοβολήσατε; Φαίνεται σαν να πέρασε από το σώμα 

τους ρεύμα χιλιάδων βολτ. 

  «Ο ιπτάμενος δίσκος! Οι εξωγήινοι! Ο Παράδεισος, οι 

φύλακες άγγελοι, ο Αλέξης, η Σίλβια». Σαν αστραπή πέ-

ρασε ταυτόχρονα από το μυαλό του Μάικ και της Σόφης 

ο χθεσινοβραδινός εφιάλτης. Την ίδια στιγμή οι δυο 

αστυνομικοί τους έσπρωξαν να καθίσουν στα πίσω καθί-

σματα που περιπολικού. Μετά ο ένας κάθισε στη θέση 

του οδηγού και ο άλλος δίπλα του.  

  Το περιπολικό έκανε μια γρήγορη μανούβρα και οι ρό-

δες στρίγκλισαν. Έπειτα όρμησε μπροστά στον εξοχικό 

χωματόδρομο, αφήνοντας πίσω του ένα σύννεφο σκόνης. 

 

Τέλος 



 

139 

 

 

 

  Η ιστορία είναι φανταστική, αν και ορισμένα πρόσωπα 

είναι πραγματικά. Όμως δεν είναι πραγματικά όλα όσα 

τους αποδίδονται. Για παράδειγμα ο Γιάννης Χρήστου δεν 

αυτοκτόνησε, ούτε έριξε το αυτοκίνητό του σε χαράδρα. 

 



 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



 

 

 

 

Βιογραφικό 

 

  Ο Μπάμπης Δερμιτζάκης γεννήθηκε στην Ιεράπετρα 

της Κρήτης το 1950. Σπούδασε αγγλική φιλολογία (1972) 

και φιλοσοφία (1976). Για μια δεκαετία εργάστηκε ως 

καθηγητής αγγλικών, και από το 1982 ως φιλόλογος στη 

μέση εκπαίδευση. Το 1993 πήρε τρία χρόνια εκπαιδευ-

τική άδεια για εκπόνηση διδακτορικής διατριβής με θέμα 

τις αφηγηματικές τεχνικές την οποία υποστήριξε το 1996. 

Από το 2011 είναι συνταξιούχος. Έχει εκδώσει δώδεκα 

βιβλία, έχει γράψει πολλά άρθρα και μελέτες και έχει 

συμμετάσχει σε συνέδρια στην Ελλάδα και το εξωτερικό. 

Ασχολείται επίσης με τη βιβλιοκριτική και παράλληλα 

γράφει για ταινίες. Ξέρει οκτώ ξένες γλώσσες και έχει 

μεταφράσει 10 βιβλία από αγγλικά, γαλλικά και γερμα-

νικά. Για την πλήρη εργογραφία του μπορείτε να επισκε-

φτείτε το blog του και τις ιστοσελίδες του. 

http://www.babisdermitzakis.eu  

http://www.babisdermitzakis.gr  

http://hdermi.blogspot.com 

 

 

 

 

 

 

 

 

 



 

 

Έργα του συγγραφέα 

 

1. Παραψυχολογία, μύθος ή πραγματικότητα, Αθήνα 

1981,   

β΄ έκδοση 1991, Θυμάρι, σελ. 167.  

2. Η αναγκαιότητα του μύθου, Αθήνα 1987, Θυμάρι, 

σελ. 151.  

3.Περιβάλλον διατροφή και ποιότητα ζωής, Αθήνα 1988,  

β΄ έκδοση 1992,  Θυμάρι, σελ. 255.  

4. Οικολογία και δημοκρατία, Αθήνα 1989, Θυμάρι, 

σελ.110.  

5. Η Λαϊκότητα της Κρητικής Λογοτεχνίας, Αθήνα 1990, 

Δωρικός, σελ. 143.  

6. Το Χωριό μου: Από την αυτοκατανάλωση στην αγορά, 

Αθήνα 1995, Θυμάρι, σελ. 139  

7. Ο Χορός της βροχής, οικολογικά παραμύθια και 

διηγήματα. Αθήνα 1988, Τοπική Επικοινωνία,  σελ. 96.  

8. Αφηγηματικές Τεχνικές: Ελληνική πεζογραφία και 

δραματουργία. Αθήνα 2000,  

Gutenberg, σειρά: Το μυστικό και το Παράδειγμα, σελ. 

400.  

9. Εισαγωγή στο θέατρο της Ιαπωνίας και της Κίνας, 

Αθήνα 2010, ΑΛΔΕ, σελ. 167. 

10. Το Φραγκιό, Αθήνα 2011, ΑΛΔΕ, σελ. 55 

11. Πες της το με μια μαντινιάδα, Αθήνα 2012, ΑΛΔΕ, 

σελ. 60 

12. Εύθυμες κατωχωρίτικες και άλλες ιστορίες, 

Ιεράπετρα 2013, Ιεράπετρα 21
ος

 αιών, σελ. 132 



 

 

 



 

 

 

 

ΤΟ ΒΙΒΛΙΟ 

«Το µυστικό των εξωγήινων »  

Του 

Μπάµπη ∆ερµιτζάκη  

ΤΥΠΩΘΗΚΕ το 2014 

ΣΕ 1000 ΑΝΤΙΤΥΠΑ ΣΤΗΝ  

ΑΘΗΝΑ ΣΤΟ  

ΤΥΠΟΓΡΑΦΕΙΟ  

ΒΙΒΛΙΟΤΕΧΝΙΑ 

ΓΙΑ ΛΟΓΑΡΙΑΣΜΟ ΤΩΝ 

ΕΚ∆ΟΣΕΩΝ 

ΑΛ∆Ε 

 


