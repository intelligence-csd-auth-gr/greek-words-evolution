









































ÖÉËÉÐÐÉÍÅÆÅÓ ÏÉÊÉÁÊÅÓ ÂÏÇÈÏÉ ÓÅ ÅËËÇÍÉÊÁ ÍÏÉÊÏÊÕÑÉÁ


 
ΚΕΝΤΡΟ ΕΡΕΥΝΩΝ ΓΙΑ ΘΕΜΑΤΑ ΙΣΟΤΗΤΑΣ (Κ.Ε.Θ.Ι.) 

 
 
 
 
 
 
 
 
 
 

 
«O ∆ΙΑΣΥΣΧΕΤΙΣΜΟΣ ΕΜΜΙΣΘΗΣ ΟΙΚΙΑΚΗΣ ΕΡΓΑΣΙΑΣ ΚΑΙ 

ΦΙΛΙΠΠΙΝΕΖΩΝ ΜΕΤΑΝΑΣΤΡΙΩΝ ΣΤΗΝ ΑΘΗΝΑ» 
 
 
 
 
 
 
 
 
 

Πηνελόπη Τοπάλη 
(Υποψήφια ∆ιδάκτωρ του Τµήµατος Κοινωνικής Ανθρωπολογίας, 

Πανεπιστήµιο Αιγαίου) 
 
 
 
 
 
 
 
 
 
 
 
 
 
 
 
 
 
 
 
 
 
 

Οκτώβριος 2001 
 
 
 
 
 
 
 



ΠΕΡΙΕΧΟΜΕΝΑ 
 
Κεφάλαιο Πρώτο  
1.1. Η έµµισθη οικιακή εργασία ως πεδίο κοινωνικής ανάλυσης 3 
1.2. Μεθοδολογία  4 
1.3. Τα βασικά χαρακτηριστικά της οικιακής εργασίας: ρευστότητα και 

απροσδιοριστία  
 

7 

Κεφάλαιο ∆εύτερο  
2. Το ελληνικό συµπεριέχον 13 
2.1. Οι Φιλιππινέζες οικιακές βοηθοί µέσα από τον ελληνικό Τύπο 14 
2.2. Οι Φιλιππινέζες οικιακές βοηθοί µέσα από λόγους και πρακτικές των 

εργοδοτριών τους 
23 

2.3. Η ιδανική «αόρατη» οικιακή βοηθός  25 
2.4. Ο «επαγγελµατισµός» ως απόλυτη αποδοχή του ακαθόριστου 

χαρακτήρα της εργασιακής σχέσης 
28 

2.5. Εργοδότης, ο µεγάλος απών: λόγος και πρακτική σε διάσταση 
 

30 

Κεφάλαιο Τρίτο  
3. Το φιλιππινέζικο συµπεριέχον 33 
3.1. Η φιλιππινέζικη µετανάστευση 33 
3.2. Η οργάνωση της κοινωνικής ζωής των Φιλιππινέζων στην Αθήνα  35 
3.2.1. Φιλιππινέζικοι σύλλογοι στην Αθήνα  35 
3.2.2. Εκκλησίες 37 
3.2.3. Boarding houses 39 
3.3. ∆ύο παρατηρήσεις πάνω στο λόγο των Φιλιππινέζων οικιακών βοηθών 40 
3.3.1. «Φωνές» και «ευαισθησία»: ∆ύο λόγοι για την εθνική ταυτότητα µέσα 

από την εµπειρία της οικιακής εργασίας 
40 

3.3.2. Ma’am και Sir: επιβολή εξουσίας ή αντιστροφή εξουσίας;  
 

44 

Κεφάλαιο Τέταρτο  
4. Λίγα λόγια για τις Αλβανίδες οικιακές βοηθούς στην Αθήνα 
 

48 

Γενική Βιβλιογραφία  54 
 
 
 
 
 
 
 
 
 
 
 
 
 
 
 
 
 
 
 
 
 
 

 2 



Ο ∆ΙΑΣΥΣΧΕΤΙΣΜΟΣ ΕΜΜΙΣΘΗΣ ΟΙΚΙΑΚΗΣ ΕΡΓΑΣΙΑΣ ΚΑΙ ΦΙΛΙΠΠΙΝΕΖΩΝ 
ΜΕΤΑΝΑΣΤΡΙΩΝ ΣΤΗΝ ΑΘΗΝΑ 

 
Domestic service: the employment of hired workers by 
private households for the performance of tasks such as 
housecleaning, cooking, childcare, gardening, and personal 
service. It also includes the performance of similar tasks for 
hire in public institutions and businesses, including hotels 
and boarding houses (Encyclopedia Britannica). 

 
H εργασία µπορεί να οριστεί µόνο σε σχέση µε τις ιδιαίτερες 
κοινωνικές σχέσεις µέσα στις οποίες εγγράφεται. Για 
συγκεκριµένους ανθρώπους, σε συγκεκριµένες συνθήκες και 
κοινωνικές σχέσεις µπορεί να περιγράψει κανείς αν 
εργάζονται ή παίζουν. Η λέξη «εργασία» δεν µπορεί να 
οριστεί έξω από το πλαίσιό της (Pahl 1984: 128) 

 

ΚΕΦΑΛΑΙΟ ΠΡΩΤΟ 
1.1 Η ΕΜΜΙΣΘΗ ΟΙΚΙΑΚΗ ΕΡΓΑΣΙΑ ΩΣ ΠΕ∆ΙΟ ΚΟΙΝΩΝΙΚΗΣ ΑΝΑΛΥΣΗΣ 

 

Η έµµισθη οικιακή εργασία αποτελεί έναν ερευνητικό τοµέα που έχει 

απασχολήσει ελάχιστα τους κοινωνικούς επιστήµονες τόσο στην Ελλάδα (βλ. 

Λαζαρίδου 1995), όπου εµφανίζονται µόνο αποσπασµατικές αναφορές πάνω στο 

θέµα, όσο και διεθνώς όπου η πλειοψηφία των ερευνών είναι κοινωνιολογική1. 

Επιστήµονες που έχουν ασχοληθεί µε την οικιακή εργασία (Cock 1980, Chaney και 

Castro 1989, Kothari 1996), τονίζουν το βιβλιογραφικό κενό που παρατηρείται 

παρότι πρόκειται για «έναν τοµέα απασχόλησης που για δύο ή και περισσότερους 

αιώνες αποτέλεσε τη µόνη και µεγαλύτερη οδό έµµισθης απασχόλησης για τις 

γυναίκες […]» (Hansen 1989:4). Σε θεωρητικό επίπεδο, η µελέτη της οικιακής 

εργασίας παρουσιάζει ιδιαίτερο ενδιαφέρον λόγω των ιδιαιτεροτήτων που την 

καθιστούν ιδανικό περιβάλλον για την παρατήρηση της αλληλοδιαπλοκής φύλου, 

συγγένειας, κοινωνικής τάξης και εθνοτικής ταυτότητας. Πρόκειται για εργασία µε 

έντονη έµφυλη διαφοροποίηση (εργασία γυναικών και εργασιακή σχέση που 

θεωρείται πως αναπτύσσεται κυρίως ανάµεσα σε γυναίκες), και εργασία που 

λαµβάνει χώρα στον ιδιωτικό χώρο του σπιτιού, δηλαδή σε έναν χώρο και τοµέα 

που συνδέεται άµεσα µε τον οικογενειακό και συχνά συνδέεται µε τη φροντίδα των 

παιδιών. Επιπλέον, πρόκειται για εργασιακή σχέση την οποία χαρακτηρίζει έντονη 

ταξική ανισότητα (εργασία από ανθρώπους µε χαµηλό status και χαµηλές 

αποδοχές για ανθρώπους µεσοαστικών ή µεγαλοαστικών στρωµάτων). Τέλος, 

πρόκειται για εργασία την οποία επιτελούν συνήθως οµάδες εσωτερικών ή 

                                                           
1 Μέχρι σήµερα, έχω εντοπίσει δύο µόνο ανθρωπολογικές µελέτες πάνω στην οικιακή εργασία. Της 
Hansen (1989), που αποτελεί µία προσπάθεια ανάδειξης των µετασχηµατισµών του επαγγέλµατος σε 
ένα ιστορικό πλαίσιο, καθώς και των παραγόντων που διαµόρφωσαν αυτούς τους µετασχηµατισµούς, 
και της Constable (1997), που θέτει το ζήτηµα της χρήσης της σεξουαλικότητας στο σχηµατισµό 
σχέσεων εξουσίας µεταξύ εργοδοτών και οικιακών βοηθών.  
 

 3 



εξωτερικών µεταναστών και συνεπώς για εργασιακή σχέση µεταξύ ανθρώπων 

διαφορετικής εθνοτικής/εθνικής ταυτότητας.   

Η παρούσα µελέτη στοχεύει σε µία ανθρωπολογική προσέγγιση πάνω στο 

ζήτηµα της οικιακής εργασία µε έµφαση στο παράδειγµα των Φιλιππινέζων 

οικιακών βοηθών στην Ελλάδα. Συγκεκριµένα στοχεύει στην περιγραφή των 

λόγων που διατυπώνονται στη ελληνικό συµπεριέχον για τις Φιλιππινέζες οικιακές 

βοηθούς, λόγων που ταυτοχρόνως διαµορφώνουν το περιεχόµενο της έµµισθης 

οικιακής εργασίας γενικότερα. Επίσης, στοχεύει στην ανάδειξη των λόγων αλλά και 

πρακτικών των ελληνίδων εργοδοτριών και των Φιλιππινέζων οικιακών βοηθών 

στο πλαίσιο της εργασιακής τους σχέσης.  

 

1.2 ΜΕΘΟ∆ΟΛΟΓΙΑ 

 

Μία ενασχόληση µε τα παραπάνω θέµατα είναι εµφανές ότι επιτυγχάνεται 

καλύτερα σε έναν αστεακό χώρο και ιδιαίτερα στην Αθήνα, δεδοµένου ότι ο 

µεγαλύτερος αριθµός Φιλιππινέζων µεταναστών ζει και οργανώνει τη ζωή του σε 

αυτή την πόλη. Πρόκειται λοιπόν για αστεακή ανθρωπολογία, έναν σηµαντικό 

κλάδο για την Ελλάδα όπου το µεγάλο µέρος της ανθρωπολογικής έρευνας έχει 

διεξαχθεί σε χωριά, κωµοπόλεις, ή γειτονιές2, υπακούοντας, όχι πάντα ρητά, στην 

παραδοχή ότι η γεωγραφική οροθέτηση αποτελεί de facto όχι απλώς παράγοντα, 

αλλά κυρίαρχο παράγοντα διαµόρφωσης τρόπου σκέψης και κοινωνικών σχέσεων. 

Το χωριό, τόσο ως γεωγραφική όσο και ως συµβολική κοινότητα έχει αποτελέσει 

για πολλές γενιές ανθρωπολόγων την πρώτη επιλογή3, στη βάση της πεποίθησης 

ότι µία τέτοια θεώρηση παρουσίαζε σηµαντικά πλεονεκτήµατα. Μία έρευνα σε 

αστεακό χώρο, προσφέρεται ίσως πολύ λιγότερο για τη δηµιουργία “κοµψών” 

µοντέλων (οµόκεντρων, γραµµικών, γενικά συµµετρικών), πιο εύκολα 

κατασκευάσιµων στο χωριό, όπου δίνεται συχνά η ψευδαίσθηση ενός µεγαλύτερου 

ελέγχου του “υλικού”, από την πλευρά του µελετητή. Επίσης, µεθοδολογικά και 

λόγω παράδοσης, δεν προσφέρονται στον αστεακό χώρο πολλές “συνταγές” 

επιτέλεσης επιτόπιας έρευνας που να ξεφεύγουν από µία απλή µετάθεση της 

µεθόδου που ακολουθείται σε ένα χωριό. Η επιλογή µεθοδολογίας, απετέλεσε µία 

από τις σηµαντικότερες προκλήσεις αυτής της έρευνας. 

                                                           
2 Αποτελείται από µελέτες που λαµβάνουν χώρα και αφορούν στην πλειοψηφία τους τον αγροτικό 
χώρο. Παράδειγµα αποτελεί η δουλειά του Campbell σε ορεινό Σαρακατσάνικο χωριό, της du Boulay 
στο γεωργικό Αµπέλι, της Friedl στα Βασιλικά, της Handman σε χωριό του Πηλίου, του Danforth στην 
Αγία Ελένη, του Herzfeld σε χωριό της Κρήτης, της Dubish σε χωριό της Τήνου, του Παπαταξιάρχη σε 
χωριό της Μυτιλήνης, του Λοϊζου σε χωριό της Κύπρου, της Hirschon σε προσφυγική γειτονιά του 
Πειραιά. 
3 Αν δεν παρουσίαζε τη στερεότυπη µορφή του γινόταν µία προσπάθεια αναπαραγωγής του χωριού στο 
αστεακό πλαίσιο. 

 4 



Στην περίπτωση των Φιλιππινέζων οικιακών βοηθών, το πρόβληµα ταύτισης 

της γεωγραφικής και της πολιτισµικής οµαδοποίησης των Φιλιππινέζων, είναι 

εµφανές. Άλλες κατοικούν µονίµως στα σπίτια των εργοδοτών τους που βρίσκονται 

σκορπισµένα σε διάφορες περιοχές της Αθήνας (κυρίως στα βόρεια προάστια), 

άλλες στα σπίτια τους που δε φαίνονται συγκεντρωµένα σε µία µόνο γειτονιά. Το 

σε ποιες περιοχές της Αθήνας υπάρχει µεγαλύτερη συγκέντρωση, ήταν µεν µία 

σηµαντική πληροφορία αλλά ήταν προφανές ότι η έρευνα αυτή δεν µπορούσε να 

έχει ως γνώµονα τη γεωγραφική γειτνίαση. Έτσι µία κατηγοριοποίηση που κάνουν 

οι ανθρωπολόγοι συχνά αβασάνιστα, δεχόµενοι σχεδόν αξιωµατικά ότι η 

γεωγραφική συγκέντρωση αποτελεί πάντα καθοριστικό παράγοντα όχι µόνο των 

κοινωνικών σχέσεων αλλά και της διαµόρφωσης συλλογικών ταυτοτήτων και 

ταυτοτήτων υποκειµένων, δεν µπορούσε να γίνει στην µελέτη αυτή. Το πεδίο 

ορίστηκε όχι µε όρους περιοχής, αλλά ως πεδίο σχέσεων που είναι σηµαντικές για 

τους ανθρώπους που εµπλέκονται στη µελέτη (Hastrup και Olwig: 1997). 

Συγκεκριµένα, τη βάση απετέλεσε η κατηγοριοποίηση που θέτει ο τίτλος: οικιακοί 

βοηθοί από τις Φιλιππίνες. Το χώρο υπέδειξαν τα ίδια τα υποκείµενα. Πρόκειται για 

τα σωµατεία τους (KASAPI κ.α.), το σχολείο, τις καθολικές εκκλησίες όπου 

επίσηµα και συλλογικά οργανώνονται ως µεταναστευτική οµάδα προκειµένου να 

επιτύχουν κάποιους στόχους. Επίσης, ο χώρος αυτός περιλαµβάνει τα σπίτια 

(boarding houses) όπου τις Κυριακές άνθρωποι από τις Φιλιππίνες συναντώνται για 

να συζητήσουν στη γλώσσα τους και να ανταλλάξουν κοινές εµπειρίες ως οικιακές 

βοηθοί, τα σπίτια όπου κάποιες/οι διαµένουν (εκτός εργασιακού περιβάλλοντος), 

όπως βέβαια και τις κατοικίες των εργοδοτών όπου συχνά ζουν όλο ή µέρος του 

24ωρου. 

Όλοι οι παραπάνω χώροι αποτέλεσαν πεδία συνάντησης µου µε τις 

µετανάστριες από τις Φιλιππίνες. Κάποιοι όµως από τους χώρους αυτούς, 

αποδείχθηκαν περισσότερο προνοµιακοί τόσο σε διαφορετικές- χρονικά- φάσεις 

της έρευνας, όσο και όσον αφορά τους στόχους της. Σε ένα πρώτο επίπεδο, η 

επιδίωξη διαµόρφωσης µιας εικόνας για το τι αποτελεί κυρίαρχο λόγο, επιτεύχθηκε 

µε επιτόπια έρευνα στο σχολείο, το σωµατείο Kasapi και τα άλλα σωµατεία, και τις 

εκκλησίες. Μέσα από τη µελέτη αυτών των περισσότερο θεσµοθετηµένων χώρων, 

προέκυψαν σηµαντικά συµπεράσµατα για τα κυρίαρχα µοντέλα µεταξύ των οποίων 

κινούνται τα υποκείµενα. Η έρευνα περιέλαβε τη δοµηµένη αρχικά συνοµιλία µε 

επίσηµους εκπροσώπους της οργανωµένης Φιλιππινέζικης ζωής, όπως τα βασικά 

στελέχη του Kasapi, τις δασκάλες του σχολείου, ιερείς εκκλησιών κ.α. Επίσης, 

περιέλαβε τη γνωριµία µε όσο το δυνατόν περισσότερους ανθρώπους συµµετείχαν 

στα συλλογικά αυτά όργανα και τη συλλογή στοιχείων µε τη µορφή άτυπων 

συζητήσεων. 

 5 



Σε µία δεύτερη φάση, επιδιώχθηκε η συµµετοχή (δεδοµένης πλέον της 

πρόσβασης) στα σπίτια όπου συγκεντρώνονται σε µέρες αργίας οι Φιλιππινέζες 

οικιακές βοηθοί (boarding houses), καθώς και επισκέψεις στα σπίτια όπου κάποιες 

από αυτές κατοικούν (όχι σπίτια εργοδοτών). Εδώ εφαρµόστηκε η µέθοδος της 

παρατήρησης µε επαναλαµβανόµενες επισκέψεις επικεντρωµένες στην καταγραφή 

της διακόσµησης, και στον τρόπο ντυσίµατος, αλλά πραγµατοποιήθηκαν και 

ανοικτές συνεντεύξεις. Σκοπός της δεύτερης αυτής φάσης ήταν αφενός η 

διαµόρφωση µίας εικόνας για τη συγκρότηση του οικιακού χώρου και των σχέσεων 

που διαµορφώνονται στα πλαίσιά του (έµφυλων, συγγενικών), αφετέρου η 

συλλογή εθνογραφικών δεδοµένων για το πώς οργανώνεται η ζωή στα εκτός 

εργασίας πλαίσια. Στις Κυριακάτικες συναντήσεις, αναζητήθηκαν οι λόγοι (τόσο σε 

λεκτικό όσο και σε πρακτικό επίπεδο) µέσω των οποίων διαµορφώθηκαν 

συλλογικές ταυτότητες (“εθνοτικές”, “φυλετικές”, πολιτισµικές, ταξικές). Το 

ενδιαφέρον επικεντρώθηκε επίσης στο ρόλο της οικιακής εργασίας στη 

συγκρότηση των παραπάνω µοντέλων (µε αναφορές σε αυτή σε λεκτικό επίπεδο), 

στην εννοιολόγησή της, και τέλος στη χρήση της στη διαπραγµάτευση των 

σχέσεων εργοδότη-εργαζόµενου (ανέκδοτα ή αφηγήσεις που αφορούν τους 

εργοδότες). 

Σε ένα τρίτο και σηµαντικότερο επίπεδο, έγινε µία προσπάθεια εισαγωγής 

στο διαπολιτισµικό πεδίο συνάντησης Ελλήνων εργοδοτών και Φιλιππινέζων 

εργαζοµένων, τον οικιακό χώρο των πρώτων και οικιακό/εργασιακό χώρο των 

δεύτερων. Εδώ, προτιµήθηκε η περίπτωση δύο Φιλιππινέζων που ζουν σε σπίτια 

εργοδοτών. Την επιλογή αυτή στήριξε η ύπαρξη µίας συνεχούς διαπολιτισµικής 

επαφής, που επέτρεψε την καλύτερη παρατήρηση της πληθώρας τρόπων δράσης 

των υποκειµένων, και η δυνατότητα έµφασης στην κατηγορία της συγγένειας που 

διαφορετικά ήταν πολύ δύσκολο να επιτευχθεί. Επίσης, στην τρίτη αυτή φάση, 

έγινε το πέρασµα από τα θεσµοθετηµένα σχήµατα της πρώτης φάσης και τα άτυπα 

αλλά συλλογικά της δεύτερης, στο υποκείµενο. Οι µέθοδοι που εφαρµόστηκαν 

ήταν κυρίως η συµµετοχική παρατήρηση, αλλά και η συλλογή ιστοριών ζωής και η 

διαµόρφωση µίας πολύ προσωπικής σχέσης που επέτρεψε τη διαπίστωση των 

τοµών των υπαρχόντων λόγων µε τα προσωπικά βιώµατα του υποκειµένου και τη 

συνακόλουθη εννοιολόγηση της δράσης του. Μία τέτοιου είδους προσέγγιση, 

θεωρώ πως συνέβαλε στον εµπλουτισµό δεδοµένων που αφορούν τις πρακτικές 

των εργαζοµένων στον οικιακό τοµέα, και την άµεση λεκτική τους επικοινωνία µε  

 

 6 



τις εργοδότριες4. Η δυσκολία εγκατάστασής µου σε σπίτι εργοδότη, 

αντιµετωπίστηκε µε την εύρεση πρόθυµου εργοδότη µέσω φιλικών µου δικτύων. 

Επίσης µέσω φιλικών δικτύων πραγµατοποιήθηκε η επαφή και οι δοµηµένες 

συνεντεύξεις µε 25 εργοδότριες (αριθµός ίσος µε αυτόν των βασικών Φιλιππινέζων 

πληροφορητριών µου).  

Η επικοινωνία µε τις Φιλιππινέζες πληροφορήτριες έγινε σε όλες τις φάσεις 

της έρευνας στα αγγλικά και όχι στα tagalog, ενώ µε τις Ελληνίδες στα ελληνικά. 

Στις Φιλιππίνες, µεγάλο µέρος του πληθυσµού µιλάει δύο µε τρεις γλώσσες: 

tagalog, αγγλικά και τη διάλεκτο της περιοχής (όταν αυτή δεν είναι η tagalog)5. Η 

σύντοµή µου επαφή µε Φιλιππινέζες στην Αθήνα οδήγησε στην παρατήρηση ότι τα 

αγγλικά είναι η γλώσσα επαφής µε τους “ξένους”, ενώ µεταξύ τους οι άνθρωποι 

συνεννοούνται στην τοπική διάλεκτο αν είναι από την ίδια περιοχή, διαφορετικά µε 

tagalog (ή taglish, κατά κάποιους πληροφορητές). Παρά την προσπάθεια 

αποµάκρυνσης µου από την κατηγορία της “ξένης” και µάλιστα της ιθαγενούς 

(στην περιοχή που κατοικούν µετανάστες) “ξένης”, η ατελής γνώση των tagalog 

(που απέκτησα µε τη βοήθεια Φιλιππινέζας διδάσκουσα) αποτέλεσε τον 

καθοριστικό παράγοντα επιλογής της αγγλικής γλώσσας ως γλώσσας επικοινωνίας 

µε τις πληροφορήτριές µου.  

Τα αποτελέσµατα της παρούσας έρευνας προέκυψαν µέσα από επιτόπια 

έρευνα που διενεργήθηκε στην Αθήνα από τον Οκτώβριο µέχρι τον Μάιο του 2001.  

 

1.3 ΤΑ ΒΑΣΙΚΑ ΧΑΡΑΚΤΗΡΙΣΤΙΚΑ ΤΗΣ ΟΙΚΙΑΚΗΣ ΕΡΓΑΣΙΑΣ: ΡΕΥΣΤΟΤΗΤΑ 

ΚΑΙ ΑΠΡΟΣ∆ΙΟΡΙΣΤΙΑ.  

 

H έµµισθη οικιακή εργασία είναι µία δραστηριότητα που θεωρείται πως έχει 

παντού χαµηλό status (Chaney και Castro 1989: 3)6. Οι εργοδότες είναι συνήθως 

µέλη της µεσαίας ή ανώτερης τάξης, ενώ οι εργαζόµενοι, µέλη της κατώτερης 

τάξης (Gogna 1989:83) και των κατωτέρων στρωµάτων της µεσαίας τάξης. 

                                                           
4 Μόνο η κοινωνιολογική µελέτη της Rollins (1985) περιελάµβανε δεδοµένα που είχαν συλλεγεί από την 
ίδια στον εργασιακό χώρο. Όµως η ερευνήτρια απέκρυψε από τις εργοδότριές της την επίσηµη 
εργασιακή της ταυτότητα και υιοθέτησε προσωρινά την ταυτότητα της οικιακής βοηθού, προκειµένου 
να συγκεντρώσει “µη διαµεσολαβηµένα” στοιχεία, κάτι που δεν θα εφαρµοστεί εδώ. Προτιµάται η σε 
ένα βαθµό συνειδητή, βιωµένη και σε ένα βαθµό ειλικρινής διαµεσολάβηση της παρατηρήτριας ως 
ανθρωπολόγου, παρά η προσωρινή και έτσι λιγότερο διαπραγµατεύσιµη διαµεσολάβησή της ως οικιακής 
βοηθού.  
5Κατά την περίοδο της Ισπανικής κατοχής των Φιλιππίνων (1571-1896), τα Ισπανικά δε 
χρησιµοποιούνταν σε µεγάλη κλίµακα καθώς οι Ισπανοί µοναχοί αποφάσισαν από την αρχή, να 
προσηλυτίσουν στις πολλές τοπικές γλώσσες των Φιλιππίνων. Αντίθετα, η Αµερικανική κατοχή (1898-
1946) συνοδεύτηκε από την καθολική εφαρµογή της αγγλικής γλώσσας στην πρωτοβάθµια εκπαίδευση 
της χώρας (Cannell 1999: 5). 
6 To χαµηλό αυτό status µπορεί εκτός από τους ερευνητές, να διαπιστώνουν και οι ίδιοι οι εργαζόµενοι 
(Giles 1992: 73). Το περιεχόµενο όµως της έννοιας του status µεταβάλλεται σε διαφορετικά 
συµφραζόµενα, καθώς πρόκειται για µία “πολύ υποκειµενική έννοια” (Giles 1992: 76), και έτσι το 
χαµηλό status της οικιακής εργασίας αντιµετωπίζεται στην παρούσα έρευνα όχι ως καθολικό και 
αδιαµφισβήτητο αλλά υπό συνεχή διαπραγµάτευση από τα ίδια τα υποκείµενα.  
 

 7 



Ιστορικά, εξαίρεση έχουν αποτελέσει οι λευκές γκουβερνάντες κατά τον 19ο 

αιώνα, που και πληρώνονταν πολύ καλύτερα από τις µαύρες βοηθούς, και 

απολάµβαναν ένα µεσο-αστικό status7 (Bakan και Stasiulis 1995: 318). Γενικά, η 

έµµισθη οικιακή εργασία φαίνεται να κινείται σε “άτυπα” πλαίσια8 ακολουθώντας 

την πορεία της άµισθης οικιακής εργασίας, που παρά τις όποιες προσπάθειες έχει 

αποτύχει στο να καθιερωθεί ως εργασία. Στο πλαίσιο αυτό, δεν καταγράφεται ή 

καταγράφεται ελάχιστα από τις κυβερνήσεις αλλά και από τις στατιστικές των 

κοινωνικών επιστηµόνων (Romero 1992). Η µη καταγραφή της σχετίζεται άµεσα 

µε τη µη αναγνώρισή της ως εργασία, καθώς δε φέρει τα χαρακτηριστικά εκείνα 

που ορίζει ένας κυρίαρχος (καπιταλιστικός) λόγος: «…κάτι που οι άνθρωποι 

βγαίνουν έξω να κάνουν για ένα σταθερό αριθµό ωρών κάθε µέρα…[Κάτι που] έχει 

να κάνει µε την παραγωγή αγαθών … ή µε τη διαχείριση τους ή τις οικονοµικές 

δραστηριότητες που συνδέονται µε µία τέτοια παραγωγή…» (Delphy και Leonard 

1992: 20). Κατά συνέπεια, αποτελεί εργασία χωρίς επιδόµατα, χωρίς ασφάλεια, 

συχνά επικυρωµένη από µία «άτυπη εργασιακή σύµβαση που γίνεται µεταξύ δύο 

ανθρώπων» και κατά την οποία η χρηµατική συναλλαγή δεν καταγράφεται από 

επίσηµες κρατικές υπηρεσίες (Rollins 1985: 57, Delphy και Leonard 1992: 10, 

Giles 1992: 72, Πετρονώτη 1998: 209). Οι περισσότερες έρευνες που έχουν γίνει 

πάνω στην έµµισθη οικιακή εργασία επικεντρώνονται στο ότι πρόκειται για σχέση 

ταξικής ανισότητας, στις κακές συνθήκες εργασίας, τις χαµηλές αποδοχές, στην 

εκµετάλλευση που συνοδεύει µία «µαύρη εργασία»9. Η ταξική ανισότητα µεταξύ 

εργοδότη και εργαζοµένου, συντηρείται από µία αποικιοκρατική κληρονοµιά, µία 

ανάπτυξη που στηρίζεται σε εξαρτηµένες οικονοµίες, και µία πολυεθνική κυριαρχία 

που δηµιουργεί ανεργία και χαµηλό βιοτικό επίπεδο. Σε ένα άλλο επίπεδο, η σχέση 

αυτή ανα-παράγεται10 µέσα από τις µεταφορές του φύλου, της συγγένειας, της 

πολιτισµικής ταυτότητας. Η έµµισθη οικιακή εργασία βρίσκεται στο τελευταίο 

σκαλοπάτι της εργασιακής κλίµακας γιατί είναι εργασία γυναικών, εργασία 

µεταναστών/ “ξένων”. Το χαµηλό της status αποδίδεται στα πλαίσια ενός 

                                                           
7 Η κοινωνική τάξη των οικιακών βοηθών (συχνά µεταναστριών) δεν αποτελούσε, ούτε αποτελεί 
σταθερή παράµετρο. Κατά τον 19ο αιώνα, οι Βρετανίδες που ταξίδευαν στην Νότιο Αφρική για να 
εργαστούν ως οικιακές βοηθοί, ανήκαν –όσο ζούσαν στη χώρα τους- στην εργατική αλλά και στην 
µεσαία τάξη. Η µετανάστευση στη Νότιο Αφρική, σήµαινε για τις γυναίκες της εργατικής τάξης ανοδική 
κοινωνική κινητικότητα, µέσω της βελτίωσης της οικονοµικής τους κατάστασης, της σύναψης γάµου, 
και  της αναγνώρισής τους ως φυλετικά ανώτερων από τους µαύρους βοηθούς. Για τις γυναίκες της 
µεσαίας τάξης, σήµαινε αποφυγή της απόλυτης και τραυµατικής πτώσης τους στην κατώτερη τάξη. Στη 
νέα χώρα η πτώση ήταν πιο ήπια και το status σαφώς ανώτερο από αυτό της πλειοψηφίας των 
µεταναστριών (λόγω εκπαίδευσης και πολιτισµικής/φυλετικής προέλευσης) (Swaisland 1993).  
8 Όπως ορίζεται από τους  Ν. Βαϊου και Κ. Χατζηµιχάλη (1997). 
9 Εδώ εντάσσεται η µελέτη της Cock (1980), των Chaney και Castro (1989), του Αlcid (1989), των  
Heyzer, Lycklama κ.α. (1992).  
10 Η παύλα στο όρο ανα-παραγωγή, χρησιµοποιείται µε την σηµασία που της δίνει η Hollway 
προκειµένου να υπερπηδήσει το εµπόδιο της απουσίας κοινωνικής αλλαγής. ∆ηλώνει ότι κάθε 
καθηµερινή πρακτική είναι µία παραγωγή, της οποίας τον νόηµα µπορεί να συµβάλει στην διατήρηση 
µίας διαφοράς (ταξικής, έµφυλης, πολιτισµικής) ή στην τροποποίησή της. 
 

 8 



κυρίαρχου λόγου στο ότι αποτελεί γυναικεία εργασία που επιτελείται χωρίς να 

χρειάζεται ειδίκευση, λόγω των “φυσικών” γυναικείων προσόντων, µίας “φυσικής” 

σχέσης των γυναικών µε ό,τι αφορά το σπίτι.  

 

Στην παρούσα έρευνα, οι ιστορίες ζωής και συνεντεύξεις που συνελέγησαν 

από Φιλιππινέζες οικιακές βοηθούς και οι συνεντεύξεις µε εργοδότριες, 

αναδεικνύουν το ρευστό περιεχόµενο και τον άτυπο χαρακτήρα της οικιακής 

εργασίας, όσον αφορά τις χρηµατικές της απολαβές, το ωράριο, τα καθήκοντα που 

απαιτούνται. Ειδικά στην περίπτωση των εσωτερικών οικιακών βοηθών στην οποία 

και επικεντρώθηκε η έρευνα αυτή (λόγω της ιδιόµορφης συγκέντρωσης των 

Φιλιππινέζων οικιακών βοηθών σε αυτόν τύπο απασχόλησης), παρατηρείται µία 

µεγάλη ποικιλοµορφία και απόκλιση από όλα εκείνα τα σηµεία που συγκροτούν τα 

τυπικά χαρακτηριστικά της εργασίας, ποικιλοµορφία την οποία οι εργοδότριες (και 

λιγότερο οι οικιακές βοηθοί), ανεξάρτητα από κοινωνική θέση, µόρφωση, και 

πολιτική τοποθέτηση, αντιµετωπίζουν και ανα-παράγουν χωρίς ιδιαίτερη 

αµφισβήτηση (όταν, σπάνια, διατυπώνονται ρητά από τις εργοδότριες κάποιες 

αντιρρήσεις για τον εξουσιαστικό της χαρακτήρα, αυτές δεν επιβεβαιώνονται και 

πρακτικά).  

Η σύναψη συµβολαίου µεταξύ Φιλιππινέζας οικιακής βοηθού και 

εργοδότριας κρίνεται απαραίτητη µόνο για την απόκτηση άδειας εισόδου της 

οικιακής βοηθού στη χώρα11. Η πλειοψηφία των οικιακών βοηθών (70%) ήρθε στη 

χώρα µε συµβόλαιο, αλλά ποτέ δεν το ανανέωσε. Το συµβόλαιο αυτό, είχε κατά 

γενική οµολογία (των εργοδοτριών και των οικιακών βοηθών) εικονικό 

χαρακτήρα, καθώς αυτά που ανέγραφε ουδέποτε τηρήθηκαν (προς µεγάλη 

έκπληξη και απογοήτευση κάποιων Φιλιππινέζων οικιακών βοηθών), ούτε όσον 

αφορά τον µισθό, ούτε τις ώρες εργασίας ή τα καθήκοντα. Η ερώτηση αν η 

συµφωνία µεταξύ των εµπλεκοµένων µερών ήταν έγγραφη, προκαλούσε σχεδόν 

πάντοτε το αµήχανο γέλιο των εργοδοτριών που, προφανώς, θεωρούσαν το 

συµβόλαιο απολύτως ανάρµοστο σε µία τέτοιου είδους άτυπη, σχεδόν εκ φύσεως, 

                                                           
11 Σε αντίθεση µε άλλες δυτικές χώρες όπου η πρόσληψη οικιακών βοηθών γίνεται συνήθως µέσα από 
γραφεία εύρεσης εργασίας, στην Ελλάδα κυριαρχεί η πρόσληψη µέσα από συγγενικά ή φιλικά δίκτυα. 
Οι Φιλιππινέζες πληροφορήτριες από τις οποίες προέκυψε το υλικό της έρευνας αυτής, ήρθαν στην 
Ελλάδα είτε µε απευθείας συνεννόηση µε τον εργοδότη µέσα από δικά τους συγγενικά δίκτυα, είτε µέσα 
από γραφεία εύρεσης εργασίες στις Φιλιππίνες. Μετά την είσοδό τους, όµως, στην χώρα και σε κάθε 
αλλαγή εργοδότη που έκαναν στη συνέχεια, απέφευγαν σταθερά τη χρήση γραφείων εύρεσης εργασίας 
τα οποία (από την προηγούµενη εµπειρία τους στις Φιλιππίνες) αντιµετώπιζαν µε καχυποψία και φόβο 
και προτιµούσαν την χρήση των συγγενικών και φιλικών δικτύων τους.  
 
 
 
 
 
 
 

 9 



εργασιακή συναλλαγή. Η αντίδραση των Φιλιππινέζων οικιακών βοηθών, από την 

άλλη, ένα σκυθρωπό πρόσωπο και ένα κοφτό και κατηγορηµατικό «no», 

φανέρωνε µια δυσαρέσκειά για την απουσία νοµικής κάλυψης και πιθανότατα µία 

διαφορετική αντίληψη για το επάγγελµά της οικιακής βοηθού. 

Οι αµοιβές των εσωτερικών Φιλιππινέζων οικιακών βοηθών τη δεκαετία του 

’90 κυµαίνονταν στις 50.000-120.000 (όταν οι Ελληνίδες οικιακές βοηθοί που 

δούλευαν 6ωρο έπαιρναν τον ίδιο πάνω-κάτω µισθό). Σήµερα, οι Φιλιππινέζες 

οικιακές βοηθοί πληρώνονται από 170.000 µέχρι 250.000 δραχµές για µία εργασία 

που διαφέρει τροµακτικά τόσο στο ωράριο όσο και στα καθήκοντα που απαιτεί (ο 

µισθός δίνεται συνήθως σε δραχµές, αλλά σε κάποιες µεµονωµένες περιπτώσεις σε 

δολάρια). Η διαφοροποίηση αυτή δεν παρατηρείται µόνο από σπίτι σε σπίτι, αλλά 

συνήθως και από χρόνο σε χρόνο οπότε η οικιακή βοηθός διαπιστώνει ότι οι 

αρµοδιότητές της αυξάνονται ραγδαία, και δυσανάλογα µε τον µισθό της. 

Χαρακτηριστική είναι η περίπτωση οικιακής βοηθού που προσελήφθη για µερική 

απασχόληση για τη φύλαξη νεαρού παιδιού. Σε σύντοµο χρονικό διάστηµα, και µε 

την πλήρη συγκατάθεσή της άρχισε να εργάζεται ως εσωτερική µε τον όρο να 

κάνει και κάποιες ελαφριές δουλειές στο σπίτι. Λόγω ασθένειας της εργοδότριας, η 

οικιακή βοηθός ανέλαβε σταδιακά όλες τις εργασίες του σπιτιού, συν το µαγείρεµα, 

ενώ τον τρίτο χρόνο της, βρέθηκε να αναλαµβάνει και τα καθήκοντα του εργοδότη 

της (ψώνια, καθαριστήριο). Ταυτοχρόνως φρόντιζε νυχθηµερόν την άρρωστη 

εργοδότριά της, και την ηλικιωµένη µητέρα αυτής όταν επισκέπτονταν το σπίτι. Σε 

µία πενταετία, η οικιακή βοηθός από τις Φιλιππίνες βρέθηκε να εκτελεί καθήκοντα 

που αναλογούσαν σε τρεις τουλάχιστον εργαζόµενες γυναίκες: καθαρίστρια, 

µαγείρισσα, νταντά, αποκλειστική νοσοκόµα. Ο µισθός της συγκεκριµένης οικιακής 

βοηθού, ουδέποτε παρουσίασε αύξηση µεγαλύτερη από τις 5.000 το χρόνο που 

είχε προφορικά συµφωνηθεί. Το φαινόµενο της επέκτασης των καθηκόντων της 

εσωτερικής οικιακής βοηθού είναι συνηθισµένο και σχεδόν συνυφασµένο µε τον 

χαρακτήρα της οικιακής εργασίας όπως διαµορφώνεται στο ελληνικό πλαίσιο. Όλες 

οι Φιλιππινέζες οικιακές βοηθοί µε τις οποίες συνοµίλησα είχαν να αφηγηθούν 

ιστορίες εργοδοτριών που σταδιακά τους ανέθεσαν καθήκοντα πέρα από τα 

αρχικώς συµφωνηθέντα. Άλλοτε, η οικιακή βοηθός όφειλε να επισκέπτεται το 

γραφείο του εργοδότη της και να λειτουργεί ως γραµµατέας τις ηµέρες που εκείνος 

έλειπε, άλλοτε αναγκαζόταν να καθαρίζει το κατάστηµα της εργοδότριας, ή το 

εξοχικό της, ή το σπίτι συγγενικών της προσώπων, ή φίλων (όπου καλύτερη 

περίπτωση η εργασία θεωρούνταν ως αναγκαστική υπερωρία). Στις εργασίες που 

επιβάλλονταν σταδιακά στις οικιακές βοηθούς πρέπει να αναφερθεί ο καθαρισµός 

πισίνων, η βόλτα και περιποίηση οικιακών ζώων, και το κουβάληµα των 

αντικειµένων αγοράς της εργοδότριας κατά τη βόλτα της στα µαγαζιά. Η πιο 

 10



συνηθισµένη περίπτωση επέκτασης των καθηκόντων παρουσιαζόταν κατά τις 

καλοκαιρινές διακοπές, όταν πολλές Φιλιππινέζες οικιακές βοηθοί µεταφέρονταν 

στην εξοχική κατοικία των εργοδοτών και φρόντιζαν την καθαριότητα, τη φύλαξη 

παιδιών, και το µαγείρεµα. Στην περίπτωση των εσωτερικών Φιλιππινέζων 

οικιακών βοηθών, οι περισσότερες εργοδότριες αναλάµβαναν από ένα σηµείο και 

πέρα την ασφάλιση της υπαλλήλου τους, αν και παρουσίαζαν σοβαρές 

καθυστερήσεις, αµέλεια, ακόµα και άρνηση για την προετοιµασία των απαραίτητων 

δικαιολογητικών για την έκδοση λευκής και πράσινης κάρτας. 

 

Όσον αφορά στο ωράριο των εσωτερικών οικιακών βοηθών, χαρακτηρίζεται 

από πλήρη ρευστότητα τόσο κατά την αρχική συµφωνία όσο και στη συνέχεια. Η 

ρευστότητα του ωραρίου δείχνει να είναι σύµφυτη µε τον χαρακτήρα της 

εσωτερικής οικιακής εργασίας και βασικό κριτήριο διάκρισης της από την εξωτερική 

(άλλα κριτήρια είναι η διαµονή της οικιακής βοηθού στο σπίτι και, συχνά, το 

εκτεταµένο εύρος των καθηκόντων της). Οι Φιλιππινέζες οικιακές βοηθοί ανέφεραν 

στο σύνολό τους το ρευστό ωράριο ως έναν από τους βασικούς παράγοντες 

αποφυγής της εσωτερικής εργασίας, ενώ ως άλλοι παράγοντες αναφέρθηκαν ο 

φόρτος εργασίας, και οι χαµηλές αποδοχές. Το ωράριο των πληροφορητών παρότι 

παρουσίαζε µεγάλη ποικιλοµορφία ήταν στις περισσότερες περιπτώσεις 

εξαντλητικό. Σε αρκετές περιπτώσεις η οικιακή βοηθός έπρεπε να ξυπνάει στις 

6.00 προκειµένου να αρχίσει την προετοιµασία των πρωινών της οικογένειας 

(πρώτο πρωινό στις 7.00 για το παιδί, δεύτερο στις 7.30 για τον εργοδότη, και 

τρίτο στις 8.30 για την εργοδότρια), στη συνέχεια να καθαρίσει το σπίτι, να 

µαγειρέψει, να ετοιµάσει το τραπέζι, να σερβίρει (γύρω στις 14.00-15.00), να 

καθαρίσει το τραπέζι, να πλύνει τα πιάτα. Το µεσηµέρι συνήθως υπήρχε ένα δίωρο 

διάλειµµα για να φάει η ίδια και να ξεκουραστεί στο δωµάτιό της. Στη συνέχεια 

άρχιζε το πλύσιµο των ρούχων, το σιδέρωµα και οι όποιες άλλες εργασίες. Το 

βράδυ, πολλές φορές οι οικιακές βοηθοί έπρεπε να προετοιµάζουν δείπνα, ή πάρτι 

και να µένουν ξάγρυπνες µέχρι αργά τη νύχτα, µετά την αποχώρηση των 

καλεσµένων (3.00-4.00 το πρωί)12. Έχουν αναφερθεί περιπτώσεις όπου η οικιακή 

βοηθός δεν είχε στη διάθεσή της ούτε τον απαραίτητο χρόνο να κάνει το µπάνιο 

της, καθώς οι κλήσεις της από τον εργοδότη ήταν συνεχείς, ενώ άλλοτε, ιδιαίτερα 

σε περιπτώσεις που ο εργοδότης ήταν άρρωστος, όφειλε να κοιµάται στο πλάι του 

και να ξυπνάει πολλές φορές κατά τη διάρκεια της νύχτας για να τον φροντίσει. 

                                                           
12 Ανάλογα εξαντλητικά ωράρια εργασίας περιγράφονται στο φιλµ Brown Women, Blonde Babies της 
Mari Bote όπως αναφέρει η Grace Chang (2000).  
 
 
 
 

 11



Για την πλειοψηφία των εργοδοτών, εσωτερική οικιακή βοηθός σηµαίνει 

εργαζόµενη είτε 10-18 ώρες το 24ωρο, ή εργαζόµενη διαθέσιµη 24 ώρες το 

24ωρο. Χαρακτηριστική είναι η απάντηση εργοδότη όταν ρωτήθηκε ποιο ήταν το 

ωράριο των τριών οικιακών βοηθών που είχε απασχολήσει κατά καιρούς: 

Η πρώτη είπαµε, ήταν εσωτερική, για τη δεύτερη και την τρίτη δε θυµάµαι 

ωράριο….να υπολογίζετε 9.00-18.00 ή 9.00-19.00, αρκετές ώρες, δηλαδή 

πάνω από 8ωρο, αλλά όχι πολύ πάνω, 8-9 ώρες, εκεί.   

Η έλλειψη µνήµης του ωραρίου της εσωτερικής οικιακής βοηθού από τις 

περισσότερες εργοδότριες, και η δυσκολία παροχής από µέρους τους µιας σαφούς 

απάντησης, αναδεικνύει µία συγκεκριµένη και χαρακτηριστική πτυχή της οικιακής 

εργασίας, αυτή του ασύµβατου της φύσης της µε την ύπαρξη ωραρίου. Η οικιακή 

εργασία που επιτελείται σε σπίτι όπου διαµένει η εργαζόµενη, είναι µία εργασία 

ασαφής, χωρίς όρια, άτυπη, χωρίς προσωπικό χώρο και χρόνο. Η οικιακή βοηθός 

βυθίζεται στους ρυθµούς των µελών της οικογένειας µε την οποία ζει, και 

διασπάται για την εξυπηρέτηση των πολλαπλών αναγκών τους. Μέσα σ’ αυτό το 

πλαίσιο, επινοεί τρόπους και στρατηγικές διατήρησης µιας κανονικότητας όσον 

αφορά την εργασία της, και ορισµού της προσωπικότητάς και σωµατικότητάς της 

σε έναν χώρο και χρόνο που φαίνεται να ελέγχεται αποκλειστικά από άλλους.      

 

 

 

 

 

 

 

 

 

 

 

 

 

 

 

 

 

 

 

 

 12



ΚΕΦΑΛΑΙΟ ∆ΕΥΤΕΡΟ 

2. ΤΟ ΕΛΛΗΝΙΚO ΣΥΜΠΕΡΙΕΧΟΝ 

 

Η έµµισθη οικιακή εργασία είναι σε πολλά µέρη του κόσµου 

«φυλετικοποιηµένη» (Glavanis 1995), αποτελεί δηλαδή εργασία που προορίζεται 

για οµάδες διαφορετικής πολιτισµικής ταυτότητας. «[Σ]την Ινδία, τη Νότιο Αφρική, 

και τις Ηνωµένες Πολιτείες […] µία φυλετικά ή εθνοτικά υποτελής οµάδα 

“γκετοποιείται” στο επάγγελµα» (Rollins 1985: 57), στη Γαλλία το ένα τρίτο των 

εργαζόµενων µεταναστριών δούλευαν ως οικιακές βοηθοί (Βεντούρα 1993: 236), 

στην Πορτογαλία στον τοµέα της οικιακής εργασίας απασχολείται το µεγαλύτερο 

ποσοστό (22%) µόνιµων µεταναστών (Ψηµµένος 1995: 47)13, ενώ το ίδιο ισχύει 

και για τους Πορτογάλους µετανάστες στο Λονδίνο (Giles 1992: 70). Στην 

Ευρώπη, στις δεκαετίες του 1980 και 1990 παρατηρείται µία επικράτηση των 

γυναικών στη µετανάστευση, ενώ ειδικότερα στην περίπτωση της Ελλάδας «ο 

τύπος εργασίας παροχή προσωπικών υπηρεσιών που είναι τώρα διαθέσιµος […] 

προσελκύει εργαζόµενες γυναίκες µετανάστριες […]» (Πετρινιώτη 1993: 62). 

Πολλές µελέτες πάνω στην οικιακή εργασία επικεντρώνονται σε οµάδες πολιτισµικά 

άλλων µεταναστών και συνήθως λαµβάνουν χώρα σε οικονοµικά ισχυρά κράτη14. 

H Hansen αναφέρει πως κατά την αποικιακή περίοδο στη Ζάµπια, η φυλή ήταν το 

χαρακτηριστικό εκείνο που χρησιµοποιούνταν για να ορίσει τη διαφορά και την 

ιεραρχία µεταξύ εργαζοµένων και εργοδοτών, ενώ η Πετρονώτη αναφέρει κάτι 

ανάλογο για την περίπτωση των Ερυθραίων µεταναστών στην Αθήνα (Πετρονώτη 

1998: 215-216). Ο ρατσισµός αποτελεί ακόµα στοιχείο έντασης (Πετρονώτη 1998: 

213,243) και αναφέρεται από οργανώσεις και συνδικάτα οικιακών βοηθών ως ένα 

από τα βασικά σηµεία πάλης γι’ αυτές (Chaney και Castro, 1989: 7). Στη ∆ύση, 

ένας κυρίαρχος λόγος, έχοντας συνδέσει τον µη-∆υτικό “ξένο” µε κάτι κατώτερο, 

τον θεωρεί τον πλέον κατάλληλο για οικιακή εργασία: εργασία χωρίς status, χωρίς 

κίνητρα, χωρίς ασφάλεια, χωρίς αναγνώριση. Από την άλλη, ο κυρίαρχος αυτός 

λόγος παρουσιάζει διαφοροποιήσεις. Ο “ξένος” δεν είναι ένας. Η ταξική και 

θρησκευτική ταυτότητα µπορεί να τον διαφοροποιεί έντονα. Στην Ιταλία, την 

Ελλάδα, και τον Καναδά, η παρουσία στην οικιακή οµάδα οικιακών βοηθών που 

προέρχονται από τις Φιλιππίνες, χρησιµοποιείται για την κοινωνική αναβάθµισή 

της, κάτι που δεν συµβαίνει όταν οι οικιακές βοηθοί προέρχονται από τη Σοµαλία, 

                                                           
 13 Ο Ψηµµένος αναφέρει ακόµα την οικιακή εργασία σε σπίτια της Αθηναϊκής µεσαίας τάξης, ως έναν 
από τους τέσσερις κλάδους στους οποίους απασχολείται η πλειοψηφία των Αλβανών µεταναστών (του 
δείγµατός του) στην Ελλάδα (Ψηµµένος 1995: 162).   
14 Έτσι η µελέτη της Glenn (1986) αφορά Γιαπωνέζες-Αµερικανίδες στις Η.Π.Α., της Colen (1989) 
γυναίκες από τις ∆υτικές Ινδίες στη Νέα Υόρκη, της Constable (1997) Φιλιππινέζες στο Hong Kong, της 
Chell (1997) Σοµαλές και Φιλιππινέζες στην Ιταλία κ.α. Στις µη οικονοµικά ανεπτυγµένες χώρες, όπως 
χώρες της Λατινικής Αµερικής και της Αφρικής, η οικιακή εργασία στελεχώνεται συχνά από εσωτερικές 
µετανάστριες (Cock, 1980, Gogna 1989, Mohammed 1989). 

 13



την Αλβανία ή τις ∆υτικές Ινδίες (Chill 1997, Iosifides 1997, Bakan και Stasiulis 

1995).  

Ο λόγος που παρουσιάζει ως “καλύτερες”, γυναίκες µίας συγκεκριµένης 

εθνικής οµάδας, συχνά επιβάλλεται και µε τη βοήθεια των γραφείων 

στρατολόγησης, των µέσων δηλαδή διάχυσης πληροφοριών για τις οικιακές 

βοηθούς. Στον Καναδά, τα γραφεία αυτά προβάλλουν τις Φιλιππινέζες ως 

περισσότερο “επαγγελµατίες” από τις οικιακές βοηθούς από την Καραϊβική (Bakan 

και Stasiulis, 1995), ενώ στην Ιταλία οι τελευταίες τοποθετούνται κάτω από τις 

Σοµαλές (Chell,1997)15. Η αντίσταση των εργαζοµένων στις παρούσες συνθήκες 

εργασίας τους (µέσα από συλλογικές στρατηγικές), προκαλεί συχνά στους 

εργοδότες µία επανεννοιολόγηση και επαν-ιεράρχηση της πολιτισµικής τους 

ταυτότητας16.  

Αλλού, το κράτος είναι ο ρυθµιστής του κυρίαρχου µοντέλου για την 

οικιακή βοηθό. Στη Μαλαισία, ο “θρησκευτικός” νόµος, µέσω του Υπουργείου 

Εξωτερικών, όριζε τις Ινδονήσιες ως οικιακές βοηθούς κατάλληλες για 

Μουσουλµάνες Μαλαίσιες, ενώ τις Φιλιππινέζες ως κατάλληλες για µη 

Μουσουλµάνες. Στη  περίπτωση της Ελλάδας, θα αναζητηθεί το περιεχόµενο αυτής 

της σχεδόν αδιαµφισβήτητης ταξικής και πολιτισµικής ιεράρχησης, µέσα από δύο 

βασικά µέσα διαµόρφωσης εικόνων, του Τύπου και των ίδιων των εργοδοτριών. 

 

2.1 ΟΙ ΦΙΛΙΠΠΙΝΕΖΕΣ ΟΙΚΙΑΚΕΣ ΒΟΗΘΟΙ ΜΕΣΑ ΑΠΟ ΤΟΝ ΕΛΛΗΝΙΚΟ 

ΤΥΠΟ  

 

Στο ελληνικό συµπεριέχον, οι κυρίαρχοι λόγοι για τις Φιλιππινέζες οικιακές 

βοηθούς συγκροτούνται κυρίως µέσα από λόγους στους οποίους οι γυναίκες αυτές 

αποτελούν µεταφορά για να οριστούν άλλες κατηγορίες, συνήθως η εθνοτική 

ταυτότητα και η τάξη. Στην ανάλυση που θα επιχειρήσω ακολουθώ τον ισχυρισµό 

της McClintock ότι η φυλή (και η εθνική και εθνοτική ταυτότητα), το φύλο, και η 

τάξη υπάρχουν τόσο µέσα όσο και µέσω της σχέσης της µιας µε την άλλη µε 

αντιφατικούς συχνά, και αλληλοσυγκρουόµενους τρόπους και µε αυτή την έννοια 

αποτελούν συναρθρωµένες κατηγορίες (McClintock 1995: 5). 

 

                                                                                                                                                                      
 
15 Αυτές οι “φυλετικές” ή “εθνοτικές” διακρίσεις που χρησιµοποιούνται για να διαµορφώσουν σχέσεις 
εξουσίας µεταξύ εργαζοµένων και εργοδοτών διαµορφώνουν ταυτόχρονα ιεραρχήσεις µεταξύ των ίδιων 
των εργαζοµένων (Chin 1998: 140).  
16 Έτσι για παράδειγµα, οι Φιλιππινέζες στον Καναδά, από τη στιγµή που άρχισαν να συνδικαλίζονται 
µετατράπηκαν από ολιγαρκείς και οικονόµες, σε «άπληστες» γυναίκες που εκµεταλλεύονται εγωιστικά 
το Καναδέζικο σύστηµα για τους µετανάστες µόνο και µόνο για το χρήµα (Bakan και Stasiulis 1995: 
323). 
 
 

 14



Η κυρίαρχη ρητορική για τις Φιλιππινέζες οικιακές βοηθούς συγκροτείται 

στην Ελλάδα τόσο από τα µέσα ενηµέρωσης, όσο και από τους ίδιους τους 

εργοδότες. Παρότι, στον ελληνικό τύπο υπάρχει µία εµφανής έλλειψη άρθρων 

αναφορικά µε τις Φιλιππινέζες οικιακές βοηθούς, αλλά και τις οικιακές βοηθούς 

γενικότερα, υπάρχει συχνή αναφορά στις Φιλιππινέζες οικιακές βοηθούς σε µία 

πληθώρα άρθρων αναφορικά µε τελείως διαφορετικά ζητήµατα. Μέσα από τη 

µεταφορά της Φιλιππινέζας οικιακής βοηθού ορίζονται τόσο τα χαρακτηριστικά 

ατόµων όσο και οµάδων ανθρώπων (Αµερικανών, Ευρωπαίων, Ελλήνων), έχουµε 

δηλαδή στην περίπτωση αυτή την µεταφορά και εσωτερίκευση µίας εξωτερικής 

“απειλής” (η ξένη Φιλιππινέζα εργαζόµενη) σε άτοµα και οµάδες που βρίσκονται 

εντός της κοινότητας (των Ελλήνων), αλλά και τη µεταφορά και εσωτερίκευσή της 

σε άλλες οµάδες εκτός της κοινότητας (Αµερικάνους, Ευρωπαίους).  

 

Αρκετά συχνά, ο όρος «Φιλιππινέζα» ή «Φιλιππινέζες» συναντάται στην 

ρητορική των πολιτικών προσώπων της Ελλάδας, όπου η νοηµατοδότησή του 

ποικίλει. Ο όρος που δηλώνει την εθνική ταυτότητα των µεταναστριών, 

χρησιµοποιείται ως µεταφορά για την οικιακή βοηθό, ενώ συνακόλουθα αυτή 

χρησιµοποιείται ως µεταφορά για την παθητικότητα, την υποτέλεια, την δειλία. Ο 

βουλευτής Β. Κεδίκογλου ασκώντας κριτική στην κυβέρνηση για το θέµα της 

Ιονικής Τράπεζας το 1998, αναφέρει ότι «ήταν µεγάλο λάθος που άφησαν απ’ έξω 

το διεθνές τραπεζικό σύστηµα και δεν υπήρχε εκτίµηση µεγάλης ξένης εταιρείας 

για την Ιονική, όταν ακόµη και για µια Φιλιππινέζα υπάρχει συστατική επιστολή για 

να προσληφθεί»17. Εδώ ο όρος παραπέµπει εµφανώς στην επαγγελµατική ιδιότητα 

της γυναίκας από τις Φιλιππίνες, µια ιδιότητα που τοποθετείται στο χαµηλότερο 

σκαλοπάτι στο αξιακό σύστηµα της κοινωνίας. Στο λόγο που παρουσιάζει τους 

Έλληνες ουραγούς των “δυτικών” κρατών συναντάται συχνά η µεταφορά της 

Φιλιππινέζας γυναίκας, που µε τη σειρά της αποτελεί µεταφορά της γυναίκας 

οικιακής βοηθού. Στο ελληνικό πολιτισµικό πλαίσιο, η γυναίκα –γενικότερα- 

συναντάται ως µεταφορά για την Ελλάδα όπως φανερώνεται µέσα από δύο 

παραδείγµατα απεικονίσεων/λόγων ήδη από τα χρόνια της ελληνικής 

επανάστασης. Από τη µια, εµφανίζεται το µοντέλο της δοξαστικής Ελλάδας µέσα 

από την απεικόνιση της Ελλάδας ως νεαρής κοπέλας σε πίνακα του Μανιάτη 

αγωνιστή Παναγιώτη Ζωγράφου κάτω από την επίβλεψη και τις οδηγίες του 

στρατηγού Μακρυγιάννη στο χρονικό διάστηµα 1836-1839 (Σταµέλος 1993:129). 

Από την άλλη κυριαρχεί ο λόγος της αξιοθρήνητης, φτωχικής, µίζερης Ελλάδας 

που συµπυκνώνεται στον ειρωνικό όρο «Ψωροκώσταινα», από το όνοµα µιας 

ζητιάνας που ζούσε στο Ναύπλιο επί Καποδίστρια (Ελληνικό Λεξικό: 868). Σε άλλες 

                                                           
17 Τα Νέα, 26-8-1998, Σελ: Ν50.  

 15



αφηγήσεις χρησιµοποιείται η µεταφορά της οικιακής βοηθού για να περιγραφεί η 

υποτίµηση της λόγιας προς την λαϊκή λογοτεχνία και τη δηµοτική γλώσσα. Ο 

Αδαµάντιος Κοραής (1748-1833) σχολιάζοντας τη γλώσσα του Ερωτόκριτου την 

χαρακτηρίζει την «άσχηµη υπηρέτρια» των ελληνικών γραµµάτων. Σήµερα, η 

χρήση µεταφορών που περιλαµβάνουν τη γυναίκα ή τη γυναίκα/υπηρέτρια για να 

προβληθεί η αντίθεση του κλασικού λαµπρού παρελθόντος µε το αµφίβολο 

ελληνικό παρόν και µέλλον, είναι συχνή όπως βεβαιώνουν οι δηλώσεις πολιτικών 

και άλλων δηµοσίων προσώπων στον Τύπο. Ο Π. Κρητικός, Α’ Αντιπρόεδρος της 

Βουλής αντιπαραθέτει το αρχαιοελληνικό µεγαλείο µε τη µελλοντική υποτελή θέση 

της Ελλάδας αντικαθιστώντας το παλιότερο “Ψωροκώσταινα” µε το “Φιλιππινέζα”: 

«Είναι κρίµα οι απόγονοι του Αριστοτέλη, του Πλάτωνα και του Κοραή να είναι 

αύριο οι Φιλιππινέζες της Ευρώπης»18.  Αλλού, οι Ευρωπαίοι “εργοδότες” των 

Ελλήνων “Φιλιππινέζων” είναι οι “Φιλιππινέζες” των ανώτερων από αυτούς 

οικονοµικά Αµερικάνων* στην τηλεοπτική εκποµπή της ΝΕΤ Τελική Ευθεία 

συζητώντας για το µάθηµα που έδωσε η Αµερική στην Ευρώπη λένε: «Κάνατε το 

ευρώ; Παρά ταύτα είσαστε οι Φιλιππινέζες [της Αµερικής]!»19, ενώ υποψήφιος 

ευρωβουλευτής της Πολιτικής Άνοιξης δηλώνει: «η Ευρώπη έχει µετατραπεί –

επιτρέψτε µου τον όρο- σε “Φιλιππινέζα” της κυρίας Ολµπράϊτ»20. Το ίδιο µοτίβο 

επαναλαµβάνεται και αλλού: «Αρχιεπίσκοποι, επίσκοποι, “µιντιάδες”, και τόσοι 

“εκλεκτοί του λαού” έχουν πείσει τον κοσµάκη ότι οι Αµερικάνοι είναι γενικώς 

“δολοφόνοι των λαών”, ότι οι Ευρωπαίοι είναι γενικώς “Φιλιππινέζες”, ότι οι λαοί 

ετοιµάζονται….»21, ενώ σε άλλο άρθρο είναι οι ηγέτες της ΟΝΕ που «όταν δεν είναι 

οι Φιλιππινέζες των Αµερικανών, εµπορεύονται όπλα µε τους πλέον ….»22. Στον 

αντίποδα αυτών των δηλώσεων βρίσκεται η ανάδειξη της προηγµένης πολιτισµικά 

∆ύσης που επιβεβαιώνεται από την λογοτεχνική της παραγωγή (Σαίξπηρ), την 

εποχή που η Ελλάδα ήταν κοµµάτι της οθωµανικής αυτοκρατορίας «µιλάµε για 

πριν από τέσσερις αιώνες “και” όταν […] στην Ελλάδα είχαµε µετατραπεί σε 

φιλιππινέζες του τελευταίου φαντάρου της οθωµανικής αυτοκρατορίας»23.    

 

Οι Φιλιππινέζες οικιακές βοηθοί χρησιµοποιούνται όµως και ως µεταφορά 

για να οριστεί η παθητικότητα και δειλία συγκεκριµένων ατόµων (ανδρών) ή 

επαγγελµατικών οµάδων, και υποκαθιστούν σε κάποια συµφραζόµενα τους 

παλαιότερους όρους “γυναίκα” ή “γυναικούλα” ή “κότα” (µεταφορά κατεξοχήν για 

γυναίκες) που χρησιµοποιούνταν µε παρόµοιο τρόπο. Ο “πραγµατικός” άντρας δεν 

                                                           
18 εφ. Τα Νέα, 20.3.1999.  
19 εφ. Τα Νέα, 3.4.1999. 
20 εφ. Τα Νέα, 7.6.1999.  
21 εφ. Το Βήµα, 25.4.1999.  
22 εφ. Το Βήµα, 28.3.1999.  
23 εφ. Τα Νέα, 5.3.1999.  

 16



ορίζεται πια σε αντιπαραβολή µε τη γυναίκα ή την ασήµαντη γυναίκα, αλλά µε την 

ξένη γυναίκα που εργάζεται ως οικιακή βοηθός, και ακόµα περισσότερο µε την εξ 

ανατολών ερχόµενη γυναίκα που εργάζεται ως οικιακή βοηθός δηµιουργώντας ένα 

αντιθετικό ζεύγος που λειτουργεί κατ’ αναλογία µε το ντόπιος/ξένος, 

αφέντης/δούλα, ∆ύση/Ανατολή, πρόοδος/στασιµότητα. Στο χώρο του 

επαγγελµατικού ποδοσφαίρου, ενός χώρου αναφοράς της ανδρικής mucho 

ταυτότητας, ο χαρακτηρισµός κάποιου ως «Φιλιππινέζα» προκαλεί έντονες 

αντιδράσεις όπως φανερώνουν τα παρεπόµενα της δήλωσης του προέδρου της 

ΑΕΚ προς τα µέλη της ΕΠΟ: «Αποδείχθηκε δυστυχώς ότι οι σύµβουλοι της ΕΠΟ 

είναι Φιλιππινέζες. Ντροπή τους για την απόφαση …»24, ενώ σε άλλη περίπτωση το 

πάγωµα καθαίρεσης του µέλους της ΕΠΑΕ Βίκτωρα Μ., περιγράφεται από άλλο 

µέλος ως πράξη δειλίας και υποχώρησης σε άνωθεν πιέσεις µε τη δήλωση: “Είστε 

Φιλιππινέζες του Βίκτωρα”25. Στον αθλητικό επίσης χώρο, εµφανίζεται και η 

δήλωση του προπονητή Γ. Ιωαννίδη που αποκαλεί τον πιλότο αεροσκάφους 

“Φιλιππινέζα” µετά την άρνησή του να παραβεί τους κανόνες αεροµεταφοράς: 

«πρώτη φορά βλέπω πιλότο….Φιλιππινέζα»26 φέρεται να είπε ο διάσηµος 

προπονητής. Ο προσβλητικός χαρακτηρισµός «Φιλιππινέζα» έχει ένα ευρύ πεδίο 

εφαρµογής, έξω από τον ανδροκρατούµενο αθλητικό χώρο και τον χώρο των 

αεροµεταφορών, και χρησιµοποιείται στην κόντρα καλλιτεχνών µε τις γκαλερί 

καθώς σε άρθρο αναφέρεται ότι «οι καλλιτέχνες συµπεριφέρονται σαν τις 

Φιλιππινέζες [ενώ] οι γκαλερίστες εκµεταλλεύονται και εκβιάζουν τους 

ζωγράφους»27. Τέλος, εµφανίζεται η µεταφορά της Φιλιππινέζας οικιακής βοηθού 

µε έµφαση όχι στα χαρακτηριστικά που η ίδια φέρει λόγω θέσης ή χαρακτήρα, σ’ 

αυτό δηλαδή που φέρεται να είναι, αλλά στις σχέσεις που διαµορφώνει και 

συγκεκριµένα στην απόλυτα ιεραρχική της σχέση µε την εργοδότρια. Έτσι, 

αναφορικά µε τη συνεδρίαση της διυπουργικής επιτροπής για τους Ολυµπιακούς 

αγώνες σχολιάζεται η αρχική συµπεριφορά της Γ. Αγγελοπούλου ως ανάλογη 

αυτής που έχει προς τις Φιλιππινέζες οικιακές της βοηθούς: «Η αλαζονεία της 

φίλης µου της Γιάννας, που αντιµετώπιζε τους υπουργούς όπως και τις 

…Φιλιππινέζες της, είχε εξανεµισθεί […]. Να δούµε αν η Γιάννα θα αποδεχθεί αυτό 

το νέο ρόλο της ως πειθήνια … “νοικοκυρούλα”»28. Εδώ πέρα από την απόλυτη 

σχέση εξουσίας που υπονοεί η σχέση εργοδότριας και Φιλιππινέζας οικιακής 

βοηθού, δηµιουργείται και η εικόνα της πειθήνιας γυναίκας-«νοικοκυρούλας» ως 

αποτέλεσµα της µη άσκησης εξουσίας στην οικιακή της βοηθό. Η Ελληνίδα γυναίκα 

                                                           
24 εφ. Τα Νέα, 18.2.1999.  
25 εφ. Ελευθεροτυπία, 19.5.2001.  
26 εφ. Τα Νέα, 27.12.1999.  
27 εφ. Τα Νέα, 20.3.1999.  
28 εφ. Η Καθηµερινή, 18.10.2000.  
 

 17



της ανώτερης τάξης εκδηλώνει τον δυναµισµό και αποδεικνύει την αξία της, πριν 

απ’ όλα στο σπίτι της και µε συνοµιλητή την οικιακή της βοηθό που είναι (στην 

συγκεκριµένη κοινωνική τάξη) συνήθως Φιλιππινέζα.  

 

Η συχνή χρήση της Φιλιππινέζας οικιακής βοηθού ως µεταφοράς για να 

δηλωθεί η υποτέλεια, η υποτακτικότητα, η παθητικότητα, η δειλία, εµφανίζεται 

παράλληλα µε αναφορές σε Φιλιππινέζες προκειµένου να περιγραφεί το νέο 

πολυπολιτισµικό αστικό τοπίο της Αθήνας όπως διαµορφώνεται τα τελευταία 20 

χρόνια. Έτσι, τυπική εικόνα πάρκου της πόλης περιλαµβάνει γέροντες 

συνταξιούχους, γριούλες, µαµάδες µε τα παιδιά τους, Φιλιππινέζες νταντάδες και 

άστεγους Αλβανούς και Κούρδους29, η δε καλοκαιρινή Αθήνα του Αυγούστου είναι 

η Αθήνα των µεταναστών: «Άφησαν (ή ξέχασαν;) πίσω τους… Αλβανούς εργάτες, 

οικιακές Φιλιππινέζες, χειµωνιάτικες τύψεις και οσµές από µια Ελλάδα που έβαλε 

στο Χρηµατιστήριο όλες της τις αξίες»30.  

 

Η κυρίαρχη, όµως, συχνή χρήση του όρου Φιλιππινέζα στον ελληνικό τύπο 

παραπέµπει στην Φιλιππινέζα οικιακή βοηθό ως σύµβολο status για ανθρώπους 

από τα ανώτερα ή µεσαία κοινωνικά στρώµατα της Ελλάδας. Σε κείµενο για το 

∆ιονύση Σαββόπουλο στην εφηµερίδα Τα Νέα, η αρθρογράφος επιχειρεί να πείσει 

τον αναγνώστη για τη δηµιουργικότητα του καλλιτέχνη αλλά και τις εντυπωσιακές 

δυνατότητες του να ξεφύγει από στεγανά και να αυτοσχεδιάσει, λέγοντας µεταξύ 

άλλων: «Θα σηκωθεί να χορέψει τσικ-του-τσικ µε τη Φιλιππινέζα του, θα κεράσει 

σφηνάκια το κοινό, θα σχολιάσει µουσικά την ίδια του τη ‘Συννεφούλα’[....]». 

Εδώ, η γεφύρωση της απόστασης εργοδότη και εργαζόµενης µέσα από έναν χορό, 

σηµατοδοτεί την προοδευτική υπέρβαση ορίων, την πλήρη ανατροπή, την 

ελευθερία (του εργοδότη, βέβαια, που αναδεικνύεται ως το µόνο ενεργητικό 

µέλος). Από την άλλη, ο εργοδότης είναι µέρος της ελληνικής ελίτ, έχει συνεπώς 

οικιακή βοηθό από τις Φιλιππίνες η δε εκθείαση του προοδευτισµού και της 

δύναµης υπέρβασής του σχεδόν υπονοµεύεται (ή µήπως συνυπάρχει µε 

φυσικότητα;) µε το κτητικό «Φιλιππινέζα του» που καθιστά τον εργοδότη 

ιδιοκτήτη της υπαλλήλου του, παραπέµποντας σε µία σχέση δούλου/αφέντη που 

συχνά συναντάται στη βιβλιογραφία για την οικιακή εργασία. Συνέντευξη του 

Μαρκ Μαζάουερ στην ίδια εφηµερίδα τελειώνει λέγοντας «Πώς δεν είστε εύπορη 

χώρα; Αφού σχεδόν κάθε νοικοκυριό έχει και την Φιλιππινέζα του!»31, ενώ σε 

άλλο άρθρο «η άρχουσα τάξη […] [π]λήττει στις πρύµνες των θαλαµηγών της, 

επιδίδεται στην µπιρίµπα, περιφρονεί τη Φιλιππινέζα της, έχει αναµµένη συνεχώς 

                                                           
29 εφ. Τα Νέα, 30.3.2001.  
30 εφ. Τα Νέα, 12.8.1997. 
31 εφ. Τα Νέα, 19-09-1998, Σελ. P04.  

 18



την τηλεόραση»32. Η αναφορά στη Φιλιππινέζα οικιακή βοηθό, όχι ενός ατόµου, 

µιας οικογένειας, αλλά «της άρχουσας τάξης» διαµορφώνει έναν λόγο µέσα από 

τον οποίο παγιώνεται η «Φιλιππινέζα» ως απόλυτο σύµβολο των ανώτερων 

κοινωνικά ελληνικών τάξεων. Παράλληλα µε τον λόγο που συνδέει την ύπαρξη 

οικιακών βοηθών από τις Φιλιππίνες µε ανώτερα κοινωνικά στρώµατα, εµφανίζεται 

ο λόγος που θεωρεί την Φιλιππινέζα µετανάστρια σύµβολο της χαµηλού status 

οµάδας των πρόσφατα πλουτισθέντων Ελλήνων, των αποκαλούµενων 

“νεόπλουτων”. Το πασχαλινό τοπίο των οµάδων αυτών τοποθετείται «στη Μύκονο, 

που ανακάλυψαν προσφάτως ή στην πολυτελή βίλα τους που έκτισαν, επίσης, 

προσφάτως. Και επειδή δεν είναι ρατσιστές έχουν προσλάβει Αλβανούς να 

γυρίζουν τις σούβλες, Φιλιππινέζες να σερβίρουν, και Ταϊλανδούς στην κουζίνα. 

Έθνικ κατάσταση….»33.   

 

Τέλος, άλλες αναφορές του όρου «Φιλιππινέζα» γίνονται στις περιγραφές 

των νέων σχέσεων που διαµορφώνονται µεταξύ γονέων και παιδιών που 

µεγαλώνουν ή ενδέχεται να µεγαλώσουν µε νταντάδες. Έτσι, σε άρθρο που 

σχολιάζει την απουσία µνήµης του µεταναστευτικού παρελθόντος του ελληνικού 

λαού, αναφέρεται πως «[α]ν δεν σας θυµίζουν κάτι αυτές οι ιστορίες είναι γιατί 

φροντίσαµε και τις ξεχάσαµε γρήγορα. ∆εν τις διηγηθήκαµε στα παιδιά µας, αυτά 

που µεγάλωσαν µε µπέιµπι σίτερ Φιλιππινέζα και παραδουλεύτρα Αλβανίδα»34. Η 

Φιλιππινέζα νταντά γίνεται µαζί µε την ολιγωρία των γονέων, ο λόγος απώλειας 

µίας µορφής ιστορικής µνήµης ενώ ο συγγραφέας στην προσπάθειά του να 

προτείνει µία λύση στο πρόβληµα του ρατσισµού µέσα από τη γνώση του 

παρελθόντος, υιοθετεί έναν επίσης ρατσιστικό λόγο καθώς µε έναν έµµεσο, 

ασυνείδητο πιθανώς τρόπο καθιστά υπεύθυνους τους αλλοδαπούς για τον 

ρατσισµό που τους ασκείται. Στο πεδίο της ιστορικής µνήµης αλλά από µία 

διαφορετική σκοπιά τοποθετούνται και οι δηλώσεις του Αρχιεπισκόπου Αθηνών κ. 

Χριστοδούλου, στις οποίες οι Φιλιππινέζες οικιακές βοηθοί είναι υπεύθυνες για την 

απώλεια της Ελληνορθόδοξης αγωγής στα Ελληνόπουλα: «Τα παιδιά µας τα 

µεγαλώνουν Φιλιππινέζες!» και «πρέπει να φτιάξουµε εµείς βρεφοκοµεία και 

παιδικούς σταθµούς να αναλαµβάνουν τα παιδιά των Ελλήνων και όχι αλλόθρησκοι 

ξένοι…»35. Αλλού, οι ρατσιστικοί τόνοι κατεβαίνουν:«Η Εκκλησία θα πρέπει να 

δηµιουργήσει βρεφονηπιακούς σταθµούς, ώστε τα εργαζόµενα ζευγάρια να 

αφήνουν σε σωστά χέρια τα παιδιά τους. Γιατί στις περιπτώσεις εκείνες που δεν 

υπάρχει κάποιος συγγενής να τα προσέχει, οι οικογένειες αυτές αναγκάζονται να 

                                                           
32 εφ. Τα Νέα, 12.08.2000.  
33 εφ. Ελευθεροτυπία, 13.04.2001.  
34 εφ. Τα Νέα, 23-04-1997, Σελ. Ν06.   
35 εφ. Η Καθηµερινή, 05.04.2001. 

 19



προσλαµβάνουν Φιλιππινέζες και Πολωνέζες, οι οποίες δεν µπορούν να τους 

δώσουν την αγωγή που απαιτείται»36. Το µοντέλο οικογένειας που προβάλλεται 

είναι ένα µοντέλο στο οποίο η σχέση µητέρας ή γονιών παιδιού δεν αναφέρεται 

καν, και υποκαθίσταται µε ασφάλεια από τη σχέση συγγενικών προσώπων και 

παιδιών. Η µόνη άλλη αποδεκτή σχέση στο πλαίσιο της οικογένειας είναι η σχέση 

της εκκλησίας µε τα παιδιά (υπονοείται εδώ η ύπαρξη µιας µορφής πλασµατικής 

συγγένειας µεταξύ τους, που είναι κυρίαρχη στον Ορθόδοξο λόγο), καθώς 

αποτελεί εγγύηση της µη απώλειας της Ελληνορθόδοξης ταυτότητας. Επίσης, 

ενδιαφέρον σηµείο της δήλωσης του Αρχιεπισκόπου είναι η αναφορά σε δύο 

συγκεκριµένες εθνοτικές οµάδες, των Φιλιππινέζων, που αποτελούν σύµβολο 

ανώτερων κοινωνικά και µεσαίων -σε κάποιες περιπτώσεις- στρωµάτων, και των 

Πολωνέζων που αντιπροσωπεύουν µεσαίες και χαµηλότερες κοινωνικές τάξεις 

(µαζί µε τις Αλβανίδες, τις Βουλγάρες κ.α.). Με τον τρόπο αυτό πετυχαίνει να 

απευθυνθεί στο σύνολο σχεδόν του πληθυσµού που απασχολεί οικιακές βοηθούς, 

µέσα από την εθνική ταυτότητα/ σύµβολο των ίδιων των οικιακών βοηθών. Άλλο 

άρθρο που σχολιάζει υπόθεση δικαστικής διαµάχης διάσηµου ζεύγους για το 

ζήτηµα της κηδεµονίας των παιδιών, τελειώνει µε τη ρήση του συνηγόρου της 

µητέρας: «Ποια Φιλιππινέζα και ποιος µπράβος µπορεί να τα καταφέρει καλύτερα; 

[από τη µητέρα;]»37, επιβεβαιώνοντας για άλλη µια φορά την σύνδεση των 

υψηλών κοινωνικά στρωµάτων µε την ύπαρξη οικιακής βοηθού/νταντάς από τις 

Φιλιππίνες, και την απόλυτη ταύτιση της ιδιότητας της νταντάς µε την 

Φιλιππινέζικη εθνική ταυτότητα. Επίσης, παραπέµπει στην παραδοσιακή αντίληψη 

για την ελληνική οικογένεια που θέλει την µητέρα, ή έστω συγγενικά πρόσωπα, τα 

µοναδικά άτοµα κατάλληλα για την ανατροφή των παιδιών.  

 

H σύνδεση της Φιλιππινέζικης εθνικής ταυτότητας µε την ταυτότητα της 

οικιακής βοηθού, δείχνει να αναιρείται σε κείµενα των εφηµερίδων σε δύο µόνο 

περιπτώσεις: όταν γίνεται αναφορά στην πολιτική κατάσταση των Φιλιππίνων (εδώ 

ο όρος Φιλιππινέζα δεν αναφέρεται ποτέ, και κυριαρχούν οι όροι Φιλιππίνες και 

Φιλιππινέζοι) και στην περίπτωση µιας εγκληµατικής πράξης. Αναφέροµαι στο 

παράδειγµα ενός εγκλήµατος που συντελέστηκε το καλοκαίρι του 1998 µε θύτη 

µια γυναίκα από τις Φιλιππίνες και θύµα ένα βρέφος από τις Φιλιππίνες. Στην 

περιγραφή αυτής της «εσωτερικής υπόθεσης» σε δύο άρθρα της εφηµερίδας Τα 

Νέα, και στη σελίδα ‘ΚΟΙΝΩΝΙΑ’, εντοπίζονται πολλά ενδιαφέροντα σηµεία. Στο 

πρώτο άρθρο που γράφεται λίγο µετά το έγκληµα, ο ίδιος ο τίτλος «Σκότωσε το 

µωρό φίλης της γιατί έκλαιγε...» παραπέµπει σε µία ιστορία που δεν προσδιορίζει 

                                                           
36 εφ. Η Καθηµερινή, 30.03.2001. 
37 Τα Νέα, 07-08-1997, Σελ. Ν11.  

 20



εθνοτικά τους συµµετέχοντες καθώς τα βασικά της χαρακτηριστικά –φόνος 

βρέφους, φόνος από φιλικό πρόσωπο, φόνος από γυναίκα- φαίνεται να 

υπερσκελίζουν εθνοτικές διαφορές. Το µοναδικό σηµείο όπου διακρίνεται η 

εθνοτική ταυτότητα είναι εκεί που αναφέρονται και όλα τα προσωπικά στοιχεία, 

όνοµα, υπηκοότητα, ηλικία, διεύθυνση: «η Φιλιππινέζα Εύα Γκαµπαγιάν, 33 ετών, 

συνήθιζε, όταν έλειπε από την Αθήνα να αφήνει για φύλαξη τα παιδιά της στο σπίτι 

της φίλης της και συµπατριώτισσάς της Μαλκίν Μάρβας, 31 ετών, η οποία διαµένει 

στη λεωφόρο Κηφισίας 10, στους Αµπελοκήπους». Περιέργως για την 

συγκεκριµένη εθνική κατηγορία (Φιλιππινέζες), τόσο η επαγγελµατική ταυτότητα 

του θύτη όσο και του θύµατος απουσιάζουν εντελώς. Η µητέρα που χάνει το παιδί 

της και η δολοφόνος βρέφους, µέσω διαφορετικών οδών, έχουν πλέον αποκοπεί 

και ταυτόχρονα ανυψωθεί από τη θέση που τους επιφυλάσσει η κοινωνία 

υποδοχής, µια θέση που ορίζεται απόλυτα από την άκρως υποτιµητική ιδιότητα της 

οικιακής βοηθού. 

Όλη η υπόλοιπη αφήγηση επικεντρώνεται τόσο στο απεχθές του φόνου 

αυτού καθεαυτού (κακώσεις, κλάµα µωρού, κλπ.), όσο και στα συναισθήµατα 

ασφάλειας και στη συνέχεια απόλυτης προδοσίας που βίωσε η µητέρα του 

βρέφους. Τρία χρόνια αργότερα, σε άρθρο της ίδιας εφηµερίδας µε τίτλο «Την 

δίκασαν επιεικώς γιατί οι µάρτυρες κατηγορίας απουσίαζαν» παρουσιάζεται ένα 

τελείως διαφορετικό τοπίο, και οµολογουµένως αρκετά συγκεχυµένο. Καταρχήν, η 

θύτης έχει άλλο όνοµα. Είναι πλέον η Μαρίνα Μαλκίντ που έχει επώνυµο το 

προηγούµενο µικρό της όνοµα (ή κάτι τέτοιο), και µικρό όνοµα ένα νέο όνοµα. Το 

Μάρβας, το προηγούµενο επώνυµο έχει εξαφανιστεί τελείως, υπακούοντας 

πιθανότατα σε µία τάση υποτίµησης της αξίας και της σηµασίας που φέρουν τα 

ονόµατα στο ελληνικό συµφραζόµενο (και ειδικά στον Τύπο) ειδικά όταν αυτά δεν 

είναι ελληνικά. Η ηλικία της µεγαλώνει κατά ένα χρόνο (από 31 γίνεται 32 ετών), 

ενώ το ίδιο το συµβάν αναφέρεται αρχικά να έχει γίνει το 2000 και στη συνέχεια 

το 1998 (πραγµατική ηµεροµηνία). Η εθνοτική ταυτότητα αναφέρεται σε δύο µόνο 

σηµεία και είναι σαφώς υποβιβασµένη. Η επαγγελµατική ταυτότητα παραµένει 

άγνωστη. Υπάρχει όµως και κάτι πέρα από τη διαπίστωση ότι συγκεκριµένα 

γεγονότα (που αποτελούν ισχυρά ταµπού για την κοινωνία) φαίνεται να αναιρούν 

σχεδόν απόλυτα φυλετικές, εθνοτικές και ταξικές (επαγγελµατικές) 

διαφοροποιήσεις και ιεραρχήσεις. Αναφέροµαι στην εικόνα που προβάλλεται (όχι 

µε έµφαση οµολογουµένως) για την Φιλιππινέζικη κοινότητα µέσα από την 

περιγραφή αυτού του εγκλήµατος. Πιο συγκεκριµένα, στο γεγονός της πλήρους 

απουσίας τόσο της µητέρας όσο και άλλων µελών της Φιλιππινέζικης κοινότητας 

στη δίκη της Μαλκίντ ή Μάρβας. Πρόκειται για µια ιδιόµορφη δίκη η οποία 

διαπερνάται από µία «σιωπή», καθώς απουσιάζουν µάρτυρες κατηγορίας, µάρτυρες 

 21



υπεράσπισης και η ίδια η θύτης «δε φαίν[εται] διατεθειµένη να µιλήσει». Η 

περιγραφή της σκηνής αυτής διαµορφώνει κάποιες εντυπώσεις αναφορικά µε τη 

σχέση της Φιλιππινέζικης «κοινότητας» µε το ελληνικό δικαστικό σύστηµα, και 

ίσως και την ευρύτερη ελληνική κοινωνία. Η πολλάκις διαπιστωµένη 

«κλειστότητα» πολλών υποοµάδων της µεταναστευτικής αυτής οµάδας, και η 

επιλογή επίλυσης των προβληµάτων τους στο εσωτερικό της χωρίς καµιά ανάµειξη 

από την κοινωνία υποδοχής, επιβεβαιώνεται µέσα από αυτή τη στάση. Επίσης 

µορφοποιεί περισσότερο διακριτά ένα µοτίβο [pattern] που διαφαίνεται και στις 

σχέσεις εργοδοτών και οικιακών βοηθών: την αντιµετώπιση από την µεριά των 

Φιλιππινέζων οικιακών βοηθών των µεγάλων προβληµάτων που προκύπτουν µε 

τους εργοδότες µέσα από τη σιωπή και την σιωπηλή απόσυρση-αποχώρηση, και 

όχι µέσα από µια κατά πρόσωπο λεκτική αντιπαράθεση.   

 

To 1998, µέρος του Τύπου ασχολείται µε το ζήτηµα συγκεκριµένων 

ληµµάτων του λεξικού Μπαµπινιώτη που θεωρούνται πως θίγουν είτε εθνοτικές 

οµάδες (Πόντιοι), είτε οµάδες φιλάθλων (ΠΑΟΚ), είτε τέλος εθνικές οµάδες 

(Φιλιππινέζοι). Το λήµµα «Φιλιππινέζα» του λεξικού, όπου ο κ. Μπαµπινιώτης 

αναφέρει τη χρήση του όρου ως µεταφοράς για τις οικιακές βοηθούς, αλλά και για 

άτοµα που επιτελούν ασήµαντες εργασίες, πυροδοτεί αντιδράσεις από την πλευρά 

της Φιλιππινέζικης πρεσβείας. O Φιλιππινέζος πρεσβευτής Ν. Μπαζίλιο προβαίνει σε 

διάβηµα στο ελληνικό Υπουργείο Εξωτερικών υποστηρίζοντας ότι ο παραπάνω 

χαρακτηρισµός αποτελεί «προσβολή της αξιοπρέπειας» των γυναικών της χώρας 

του που για την κυβέρνηση της Μανίλας θεωρούνται «σύγχρονες ηρωίδες» αφού 

µε τα εµβάσµατά τους, που ξεπέρασαν τα 7 δισ. δολάρια το 1997, ενισχύουν την 

οικονοµία της χώρας. Ο πρεσβευτής τονίζει ακόµα πως οι «γυναίκες µας [στις 

Φιλιππίνες…] έχουν καταλάβει τα σηµαντικότερα αξιώµατα, στην προεδρία της 

χώρας, στο Κογκρέσο, στον επιχειρηµατικό κόσµο και στην παιδεία, επιτεύγµατα 

ίσως πολύ πιο σηµαντικά από εκείνα του συντάκτη του Λεξικού»38.  

Η αντίδραση των Φιλιππινέζικων διπλωµατικών κύκλων, πυροδοτεί µε τη 

σειρά της αντιδράσεις στο εσωτερικό των Φιλιππινέζων οµάδων οι οποίες φαίνεται 

πως δε συνιστούν ένα συµπαγές σώµα όπως περιγράφεται από τους όρους 

«Φιλιππινέζοι», «Φιλιππινέζες», ή «Φιλιππινέζικη κοινότητα». Έντονα αντιδρά ο 

πρόεδρος του Φιλιππινέζικου συλλόγου KASAPI-HELLAS ο οποίος µε αφορµή το 

λήµµα του λεξικού Μπαµπινιώτη δηλώνει πως η Φιλιππινέζα γυναίκα ως συνώνυµο 

της οικιακής βοηθού στην Ελλάδα αποτελεί µία πραγµατικότητα, και τοποθετεί το 

πρόβληµα στην ίδια την Φιλιππινέζικη µετανάστευση και στην ανεργία που µαστίζει 

τις Φιλιππίνες και όχι στο είδος εργασίας που ασκούν οι µετανάστριες στην Ελλάδα 

                                                           
38 εφ. Τα Νέα, 06.08.1998.   

 22



και σε άλλα µέρη του κόσµου. Η µόνη ένσταση επί του ορισµού του λήµµατος είναι 

στο ότι η οικιακή εργασία αναφέρεται ως “non-essential task”, ένα δηλαδή µη 

ουσιαστικό έργο, ενώ κατά τη γνώµη του είναι απολύτως σηµαντικό καθώς οι 

επιχειρηµατίες και τα µέλη του ελληνικού Κοινοβουλίου µόνο µε τη βοήθεια των 

Φιλιππινέζων οικιακών βοηθών µπορούν να επιδοθούν απερίσπαστοι στο έργο 

τους39. Οι δύο επίσηµοι εκφραστές πολιτικής άποψης στην Ελλάδα για λογαριασµό 

των Φιλιππινέζων µεταναστριών, η Φιλιππινέζικη πρεσβεία από τη µία, και το 

KASAPI από την άλλη, φαίνεται να εκφράζουν µέσα από τις παραπάνω δηλώσεις 

µία διαφορετική αντίληψη για την οικιακή εργασία και για τους σκοπούς και τις 

επιδιώξεις των ατόµων που την επιτελούν. Η πρεσβεία αποδέχεται το χαµηλό 

status της οικιακής εργασίας και προβάλλει την εργασία των Φιλιππινέζων 

µεταναστριών ως πράξη θυσίας προς την πατρίδα τους (µέσω της ενίσχυσης της 

οικονοµίας της), ενώ το KASAPI προβάλλει µία θετική εικόνα της θέσης της 

οικιακής βοηθού ως θέση «εµπιστοσύνης, σεβασµού, και υπευθυνότητας», την 

απόφαση για µετανάστευση µία προσωπική απόφαση που απορρέει από την 

οικονοµική αναγκαιότητα και όχι ηρωική πράξη, και µεταθέτει το βάρος της 

συζήτησης από τις επιτυχηµένες υψηλόβαθµες γυναίκες στις Φιλιππίνες στους 

επιτυχηµένους υψηλόβαθµους άντρες στην Ελλάδα που επιβιώνουν ως τέτοιοι 

µέσα από την εργασία των Φιλιππινέζων γυναικών. ∆ύο Φιλιππινέζοι επίσηµοι 

λόγοι για την οικιακή εργασία, δύο λόγοι για τις γυναίκες µετανάστριες, 

εκφρασµένοι όµως µέσα από τις κεφαλές των θεσµών της διπλωµατίας και του 

συνδικαλισµού που είναι και στις δύο περιπτώσεις άντρες. 

 

2.2. ΟΙ ΦΙΛΙΠΠΙΝΕΖΕΣ ΟΙΚΙΑΚΕΣ ΒΟΗΘΟΙ ΜΕΣΑ ΑΠΟ ΛΟΓΟΥΣ ΚΑΙ 

ΠΡΑΚΤΙΚΕΣ ΤΩΝ ΕΡΓΟ∆ΟΤΡΙΩΝ ΤΟΥΣ 

 

Η έµµισθη οικιακή εργασία λαµβάνει χώρα στα πλαίσια της οικιακής 

οµάδας. Η εργαζόµενη εγκαθίσταται για όλη την ηµέρα ή µέρος της στον οικιακό 

χώρο της εργοδότριάς της, και συναναστρέφεται τα µέλη της οικιακής της οµάδας. 

Πολύ συχνά, στα καθήκοντά της περιλαµβάνεται η φύλαξη και ανατροφή των 

παιδιών. Είναι λοιπόν τοποθετηµένη στο σηµείο εκείνο στο οποίο διαµορφώνονται 

και πραγµατώνονται, σε ένα µεγάλο βαθµό, οι συγγενειακές σχέσεις και 

αντιλήψεις. Παρότι δεν έχει µελετηθεί συστηµατικά η χρήση της συγγένειας στις 

σχέσεις µεταξύ εργαζόµενου και εργοδότη, υπάρχουν αναφορές που µαρτυρούν 

ότι οι λόγοι που συνδέονται µε τη συγγένεια, αποτελούν πλαίσια διαπραγµάτευσης 

της σχέσης τους. Η Colen, µελετώντας γυναίκες από τις ∆υτικές Ινδίες που 

εργάζονται ως οικιακές βοηθοί στη Νέα Υόρκη, παρατηρεί την επιλεκτική χρήση 

                                                           
39 http://home.pi.net~/`butal000/C-Filipineza.html 

 23

http://home.pi.net~/


του ιδιώµατος της συγγένειας από τους εργοδότες, προκειµένου να πείσουν τις 

οικιακές τους βοηθούς να επιτελέσουν κάποια καθήκοντα. Πρόκειται για 

περιστάσεις κατά τις οποίες η οικιακή βοηθός αναφέρεται ρητά από την εργοδότρια 

ως µέλος της οικογένειας. Αλλού, το πολιτισµικό υπόβαθρο των ξένων οικιακών 

βοηθών το οποίο αφορά τις συγγενειακές σχέσεις, κρίνεται από τις εργοδότριες ως 

πιο αποδεκτό από το γηγενές, που έχει αποστερηθεί το ηθικό περιεχόµενο που 

έφερε στο παρελθόν, µε αποτέλεσµα οι ξένες οικιακές βοηθοί να αναλαµβάνουν το 

ρόλο της επαναφοράς των οικογενειακών ιδεωδών (Πετρονώτη 1998)40. 

∆εδοµένου ότι η οικιακή εργασία λαµβάνει χώρα στο πλαίσιο της οικιακής οµάδας, 

είναι αναµενόµενο (αλλά και προς µελέτη), όχι µόνο οι εργοδότες να 

χρησιµοποιούν κατά βούληση το ιδίωµα της συγγένειας, αλλά και οι εργαζόµενοι41. 

Οι συγγενειακές σχέσεις που µπορεί να αναπτύσσονται, µόνιµες ή παροδικές, 

µεταξύ εργαζόµενης και µελών της οικιακής οµάδας, συµβάλλουν ταυτόχρονα 

στην αναπαραγωγή ενός ηγεµονικού µοντέλου και στη διαµόρφωση εναλλακτικών 

λόγων πάνω σε ένα κυρίαρχο µοντέλο. Συγκεκριµένα, η συνεχής παρουσία 

οικιακού βοηθού στο σπίτι, δηλ. µη µέλους της οικογένειας, σηµαίνει αποµάκρυνση 

από την κυρίαρχα επιθυµητή ταύτιση οικιακής οµάδας και οικογένειας. Ακόµα, στο 

πλαίσιο της οικιακής οµάδας δηµιουργείται µία ασυµµετρία µεταξύ του λόγου µε 

τον οποίο αυτή συνδέεται, λόγου που παραπέµπει σε συµπερίληψη, και του 

εργασιακού λόγου που παραπέµπει σε ιεράρχηση. Αυτή η ασυµµετρία φαίνεται να 

επιλύεται µε τη χρήση του ιδιώµατος της συγγένειας. Κατά συνέπεια, η 

ενσωµάτωση της εργαζόµενης στην οικογένεια σηµατοδοτεί από τη µία την ανα-

παραγωγή ενός κυρίαρχου µοντέλου (ταύτιση οικογένειας µε οικιακή οµάδα), και 

ταυτόχρονα υπερβαίνει το βασικό χαρακτηριστικό της ∆υτικής αντίληψης για τη 

συγγένεια, την αναγωγή στη βιολογία και την αναπαραγωγή.  

 

Μέσα από τον λόγο των Ελλήνων εργοδοτριών για τις Φιλιππινέζες οικιακές 

βοηθούς τους, διαµορφώνεται ένα σύνολο σηµασιοδοτήσεων όχι µόνο των ίδιων 

των Φιλιππινέζων οικιακών βοηθών, αλλά της έµµισθης οικιακής εργασίας 

γενικότερα, της οικιακότητας, της συγγένειας, και της εθνικής ταυτότητας. Οι 

αφηγήσεις που συνελέγησαν, αποτέλεσµα άτυπων συζητήσεων όσο και 

                                                           
40 «Οι Ερυθραίες αγαπούν την οικογένεια, σέβονται τους γονείς και τους ηλικιωµένους, δεν χάλασαν 
όπως εµείς που τους παρατάµε και κοιτάµε να περάσουµε καλά […]» αναφέρει Ελληνίδα εργοδότρια 
Ερυθραίας οικιακής βοηθού (Πετρονώτη 1998: 203).   
41 Η Πετρονώτη κάνει λόγο για αµοιβαία επίκληση πλασµατικών δεσµών συγγένειας από εργοδότριες 
(“µαµάδες”) και εργαζόµενες (“παιδιά”) µε σκοπό τη διατήρηση ή διαπραγµάτευση µίας σχέσης 
οικονοµικής και κοινωνικής ανισότητας (Πετρονώτη 1998: 208). Επίσης αναφέρει την πρακτική κατά 
την οποία οι εργοδότριες λειτουργούν ως κηδεµόνες  για την εγγραφή των παιδιών των οικιακών 
βοηθών σε σχολεία ή τεχνικά λύκεια (ο.π.:209). Οι επικλήσεις και οι πρακτικές αυτές, δεν περιορίζονται 
στον τοµέα της οικιακής εργασίας, στις γυναικείες σχέσεις και στον οικιακό χώρο. Ανάλογα περιστατικά 
περιγράφονται και για τους Αλβανούς µετανάστες που µετατρέπονται σε «ψυχογιούς» από τους 
εργοδότες τους (Ψηµµένος 1995: 185, 187).  
 

 24



ηµιδοµηµένων συνεντεύξεων, αναφέρονται σε εσωτερικές οικιακές βοηθούς και 

προέρχονται από 25 γυναίκες µεσοαστικών και µεγαλοαστικών τάξεων. Οι 

συνεντεύξεις µε άντρες εργοδότες ήταν ελάχιστες (3). Ο µικρός αυτός αριθµός δεν 

ήταν αποτέλεσµα δικής µου θεωρητικής και µεθοδολογικής επιλογής, αλλά 

επιλογής των ίδιων των υποκειµένων που θεώρησαν πως είναι οι γυναίκες των 

οικογενειών οι πλέον κατάλληλες να µιλήσουν για τη σχέση µε την οικιακή βοηθό 

και την οικιακή εργασία γενικότερα. Ενώ, όµως, σε ένα επίπεδο αυτή η επιλογή 

επιβεβαίωσε τον κυρίαρχο, από κοινωνικές επιστηµόνισσες, ισχυρισµό ότι η οικιακή 

εργασία είναι µία σχέση εξουσίας µεταξύ γυναικών, το ίδιο το περιεχόµενο των 

συνεντεύξεων ανέδειξε µία κάπως διαφορετική εικόνα όπως θα φανεί αργότερα 

στο κείµενο.  

 

2.2.1. H ιδανική “αόρατη” οικιακή βοηθός 

 

Όπως προκύπτει από τον λόγο της πλειοψηφίας των εργοδοτριών, ένα από 

τα βασικά χαρακτηριστικά των Φιλιππινέζων οικιακών βοηθών που τις 

διαφοροποιεί από άλλες οικιακές βοηθούς και ταυτοχρόνως τις καθιστά ιδανικές 

για την εργασία τους είναι η “διακριτικότητά” τους. Η άψογα επιτελεσµένη οικιακή 

εργασία, όπως αναδεικνύεται µέσα από τους λόγους των εργοδοτριών, δεν φάνηκε 

να είναι η εργασία που έχει ως προϊόν ένα αψεγάδιαστο σπίτι (καθαρό και σε 

τάξη), αλλά κατά πρώτον, η εργασία που συντελείται στα πλαίσια του οικιακού 

χώρου χωρίς να απειλεί το τοπίο του, την εικόνα του χώρου και το σύνολο των 

σχέσεων που διαµορφώνεται στο εσωτερικό του. Σ’ αυτό το πλαίσιο, οι 

Φιλιππινέζες οικιακές βοηθοί που περιγράφονται ως “ήσυχες”, “ευγενικές”, σχεδόν 

“αόρατες”, είναι απόλυτα συµβατές µε το µοντέλο των εργοδοτριών τους. 

Χαρακτηριστική είναι η αφήγηση εργοδότριας: 

Ήταν πάρα πολύ ευγενικές, δηλαδή µε την έννοια ότι δεν έπιαναν χώρο. 

Ήταν πολύ διακριτικές, σα να µην είχες άνθρωπο στο σπίτι. Και οι τρεις. Και 

µου ‘κανε εντύπωση ιδίως η πρώτη, παρόλο που το σπίτι είναι σχετικά 

µικρό42, κατόρθωνε να εξαφανίζεται. Όταν εκείνη έκρινε ότι κάτι τέτοιο 

πρέπει να γίνει.       

 

Άλλη εργοδότρια δηλώνει την πλήρη συνείδηση των οικιακών βοηθών από 

τις Φιλιππίνες τόσο των καθηκόντων όσο και των ορίων τους στον οικιακό χώρο: 

[…] είναι το αυτονόητο µε τις κοπέλες από τις Φιλιππίνες ώστε δε 

χρειάστηκε εγώ τουλάχιστο να παρατηρήσω τίποτα το ιδιαίτερο, να πω 

                                                           
42 Πρόκειται για σπίτι µε δύο υπνοδωµάτια, σαλόνι, κουζίνα, µπάνιο, στο οποίο η οικιακή βοηθός δεν 
είχε τον προσωπικό της χώρο, αλλά κοιµόταν στο σαλόνι µετά την αποχώρηση των εργοδοτών της από 
αυτό. 

 25



κάντο αυτό ή κάνε εκείνο ή ουφ, παράτα µε. Από µόνες τους έβλεπαν, 

αισθάνονταν, κι έπρατταν. ∆εν ήταν κάτι….πως το λένε, µια σχέση αγοράς-

πώλησης. ∆εν ήταν ένα τέτοιο πράγµα, προσφέρω και µε πληρώνεις. Είναι 

σα να ‘ναι, ….είµαι εδώ, ζούµε µαζί και ξέρω τα όριά µου. Ότι δε θα µπω 

στα πόδια σου. Και δεν έµπαινε στα πόδια µου.[…] Ήταν παράλληλες οι 

ζωές ολονών εδώ µέσα.   

 

Η “διακριτικότητα” των Φιλιππινέζων οικιακών βοηθών αποδίδεται από το 

σύνολο των εργοδοτριών τους, στην ανατολίτικη κουλτούρα της “ευγένειας” η 

οποία, κατά κανόνα, τις καθιστά το τέλειο υπηρετικό προσωπικό. Οι Φιλιππινέζες, 

εντάσσονται από τις ελληνίδες εργοδότριές τους στον πολιτισµικό χώρο της Άπω 

Ανατολής όχι µέσα από έναν λόγο φυλής (αναφορά σε σωµατότυπους και 

χαρακτηριστικά προσώπου), αλλά µέσα από έναν λόγο που κάνει αναφορά σε 

πολιτισµικά ορισµένες συµπεριφορές. 

Αυτό το φαινόµενο της βιωµένης ευγένειας το οποίο είναι πάρα πολύ 

σηµαντικό και το είδαµε σε όλες, αυτό πρέπει να είναι χαρακτηριστικό 

φιλιππινέζικο, αν δεν είναι γενικότερα ανατολικό. Οι Κινέζοι έχουν 

ένα…αυτό µε την ευγένεια, και οι Ιάπωνες. Πολύ. 

 

Στα πλαίσια της ελληνικής οικιακότητας που ιδιαίτερα στην περίπτωση 

µεσοαστικών στρωµάτων ορίζεται από την ύπαρξη στο σπίτι συγγενικών 

προσώπων (συνήθως της πυρηνικής οικογένειας), η παρουσία “ξένου ανθρώπου” 

αποτελεί απειλή, δυσαρµονία, σύγχυση. Ο µοναδικός τρόπος υπέρβασης αυτής της 

σύγχυσης είναι, ειδικά σε στιγµές της οικογένειας που αποτελούν ορόσηµο για τον 

ορισµό της και τον ορισµό της οικιακότητας (η στιγµή που η οικογένεια µαζεύεται 

και µοιράζεται τις εµπειρίες της ηµέρας, στιγµές συζήτησης σοβαρών 

οικογενειακών ζητηµάτων, καυγάδες), η εθελούσια µη παρουσία του δυνάµει 

απειλητικού µη συγγενικού προσώπου.  

Ήταν µια αρχόντισσα. Οι τρόποι της, πώς να σας το πω, είχαµε να µάθουµε 

από τους τρόπους της[…]. ∆εν ήθελε να παραβιάζει την οικογενειακή 

στιγµή.   

 

Άλλος εργοδότης αναφέρει: 

 

Η παρουσία τους ήταν τόσο διακριτική, που ήταν σα να µην υπάρχουν. 

Εγώ, το θεωρώ αυτό το πιο σπουδαίο πράγµα για έναν ξένο άνθρωπο µες 

στο σπίτι.  

 

 26



Άλλοι εργοδότες επιλέγουν ως µέθοδο αντιµετώπισης της παρουσίας του 

“ξένου” την ενσωµάτωσή του στην οικογένεια, τουλάχιστον σε λεκτικό επίπεδο µε 

χρήση του συγγενειακού ιδιώµατος: 

∆εν είµαστε άνθρωποι που τους αρέσουν οι αποστάσεις. Από τη στιγµή που 

είναι κάποιος στο σπίτι σου, και είσαι µαζί του τόσες ώρες την ηµέρα, ακόµα 

κι αν λείπεις… είσαι υπό την ίδια στέγη, εγώ δεν µπορώ να τον νιώθω ξένο. 

∆ε νιώθω άνετα δηλαδή. Πιο πολύ είναι λοιπόν δική µου διάθεση να τον 

εντάξω στην οικογένειά µου αυτό τον άνθρωπο.  

 

Το συγγενειακό ιδίωµα που χρησιµοποιεί το σύνολο των ελληνίδων 

εργοδοτριών είναι το ιδίωµα της “κόρης”, και η επιθυµητή σχέση µε την οποία 

γίνεται µία προσπάθεια να ταυτιστεί η εργασιακή σχέση, είναι η σχέση 

µητέρας/κόρης. Η σχέση αυτή αποκτά ένα νέο περιεχόµενο, καθώς φαίνεται να 

αντλεί από ένα παραδοσιακό µεν, µη κυρίαρχο όµως σήµερα, µοντέλο 

συγγενειακής σχέσης, αυτό της µονόδροµης ανιδιοτελούς φροντίδας από την 

πλευρά της οικιακής βοηθού, που ως κόρη οφείλει υπακοή και προσφορά στους 

γονείς της όσο είναι ανύπαντρη και κατοικεί στον οικιακό τους χώρο.  Η 

εξουσιαστική σχέση που διαµορφώνει η αναφορά αυτού του συγγενειακού 

ιδιώµατος από την πλευρά των εργοδοτριών, δε γίνεται εύκολα δεκτή από την 

πλευρά των Φιλιππινέζων οικιακών βοηθών, και βρίσκεται σε µία συνεχή 

διαδικασία αµφισβήτησης και διαπραγµάτευσης.   

Σε περιπτώσεις απουσίας οικογένειας στον οικιακό εργασιακό χώρο, η 

διακριτικότητα των Φιλιππινέζων οικιακών βοηθών, από βασικό τους προτέρηµα 

γίνεται µεγάλο πρόβληµα.  

∆ε µιλάει. Κάνει ήσυχα-ήσυχα τις δουλειές, ούτε που την καταλαβαίνεις. 

Είναι σα να µην έχω άνθρωπο στο σπίτι. Ούτε µια κουβέντα δεν της 

παίρνεις …∆εν είναι συντροφιά.     

 

Η συγκεκριµένη εργοδότρια, γυναίκα µεγάλης ηλικίας που ζει µόνη της, 

βίωνε ως αποκλεισµό την στάση της οικιακής της βοηθού και προσπαθούσε να µε 

συµβουλευτεί για να πετύχει κάποια επικοινωνία. Ο τρόπος µε τον οποίο ορίζει την 

οικιακότητα δεδοµένης της απουσίας οικογένειας, είναι τελείως διαφορετικός. Η 

οικιακή βοηθός, σε αυτό το πλαίσιο δεν απειλεί καµία σχέση, ούτε έχει αφήσει τα 

περιθώρια για χρήση του οποιουδήποτε συγγενειακού ιδιώµατος, είναι όµως για 

την εργοδότρια η µοναδική ελπίδα σχέσης στον οικιακό χώρο. Σ΄ αυτό το πλαίσιο 

µία πιθανότατα επιθυµητή πριν από µερικά χρόνια σχέση αποφυγής της 

εργοδότριας µαζί της, έχει πλέον µετατραπεί σε επιθυµία µιας σχέσης οικειότητας 

µαζί της.    

 27



Το ίδιο φαινόµενο εµφανίζεται όταν σε στιγµές κρίσης (αρρώστια, θάνατος) 

η οικογένεια αποδεικνύεται ανεπαρκής, και η οικιακή βοηθός έρχεται να την 

υποκαταστήσει. Είναι η στιγµή που η οικιακή βοηθός, µέσα από την πρακτική της 

ανιδιοτελούς προσφοράς της, ανακηρύσσεται µέλος της οικογένειας, και παίρνει 

συνήθως τον τίτλο της “κόρης”. Πληροφορήτρια ανέφερε τη “θυσία” της οικιακής 

της βοηθού κατά την µακροχρόνια ασθένειά της, όταν όλα τα µέλη της οικογένειάς 

της (σύζυγος, παιδί) αποδείχθηκαν ανίκανα να τη στηρίξουν. Έτσι, 

Περνώντας τα χρόνια έλεγα και ξανάλεγα ότι… «είσαι η κόρη µου». You are 

my daughter και you are my daughter, ας πούµε. Και γέλαγε. Το 

ευχαριστιόταν πολύ. Είχα σκεφτεί, και το ‘χα πει και του άντρα µου, εάν 

ήταν η νοµοθεσία τέτοια και τα οικονοµικά µας κατάλληλα, ήθελα να την 

υιοθετήσω.   

 

2.2.2 Ο “επαγγελµατισµός” ως απόλυτη αποδοχή του ακαθόριστου 

χαρακτήρα της εργασιακής σχέσης.  

 

Ο “επαγγελµατισµός” των Φιλιππινέζων οικιακών βοηθών, είναι το αµέσως 

επόµενο “εθνικό” χαρακτηριστικό τους και παραδόξως δε συνδέεται και πάλι µε τα 

αποτελέσµατα της εργασίας τους όπως αυτή αποτυπώνεται στον χώρο του σπιτιού, 

αλλά µε τον τρόπο επιτέλεσής της. Έτσι, ως “επαγγελµατισµός” φαίνεται να 

ορίζεται σε άλλες περιπτώσεις η µη ρητή αµφισβήτηση του status της οικιακής 

εργασίας, και η πρακτική αποδοχή του απροσδιόριστου της φύσης της, ενώ σε 

άλλες η διατήρηση ισορροπιών και αποστάσεων από τα µέλη της οικογένειας, και η 

αποφυγή της απόδοσης συγγενειακών τίτλων. Μία εργοδότρια που ανήκει στην 

πρώτη κατηγορία, περιγράφει: 

Κι ο άντρας µου έλεγε πάντοτε, και σ’ αυτό δεν είχε κάνει λάθος έχει 

απόλυτη συνείδηση του επαγγέλµατος που κάνει. Είναι επαγγελµατίας σ’ 

αυτό που κάνει. ∆εν έχει κόµπλεξ µ’ αυτό που κάνει. Η Ελληνίδα […] δεν το 

κάνει µε την καρδιά της και βγάζει ένα φοβερό κόµπλεξ. Ενώ τα κορίτσια 

αυτά δεν έχουν κανένα κόµπλεξ. Απολύτως! […] Θέλω να πω δεν υπάρχει 

ντροπή, ξέρω γω, να µαζέψει τα σκουπίδια, να… να κάνει κάποιες δουλειές 

που δεν θεωρούνται και τόσο κοµψές. Είναι µες στη δουλειά τους, αυτό 

είναι, δεν χρειάζεται να της το πεις. Είναι δεδοµένο. [.…]. Η Ελληνίδα το 

θεωρούσε υποτιµητικό. ∆ηλαδή, δεν έβγαινε καθόλου απ’ το δρόµο της.    

 

Το απροσδιόριστο των ορίων της οικιακής εργασίας, και η αποδοχή των 

πολλαπλών όψεών της αποτελεί κριτήριο ικανότητας της οικιακής βοηθού. Μέσα 

από τον λόγο των εργοδοτριών, αναδεικνύεται ένα ιδιόµορφο πρότυπο οικιακής 

 28



βοηθού που διακρίνεται από “επαγγελµατισµό”: είναι εκείνη που έχει την ευελιξία 

και προθυµία να µεταπηδά από ειδικότητα σε ειδικότητα, ανάλογα µε τις ανάγκες 

της οικογένειας που την έχει προσλάβει (συνήθως από νταντά σε καθαρίστρια, 

µαγείρισσα, και τέλος σε αποκλειστική νοσοκόµα). Στο ερώτηµα που τέθηκε σε 

όλες τις εργοδότριας σχετικά µε το ποιες ακριβώς εργασίες απαιτούνται από την 

οικιακή βοηθό, η απάντηση ήταν σχεδόν πάντα η ίδια: «τα πάντα» ή «ό,τι έχει να 

κάνει µε το σπίτι», «όλα…». Η δε αµηχανία που τη συνόδευε, δήλωνε και µία 

απορία σχετικά µε τη γυναικεία υπόσταση της ερευνήτριας καθώς η ερώτησή της 

δήλωνε άγνοια βασικών γνώσεων γύρω από οικιακά ζητήµατα.  

Το σηµείο διάκρισης της Ελληνίδας ή άλλης αλλοδαπής οικιακής βοηθού, 

και της Φιλιππινέζας, είναι –όπως φαίνεται και από την παραπάνω αφήγηση- η 

αδιαµαρτύρητη ή µη αποδοχή της κατάστασης την οποία βιώνουν. Οι οικιακές 

βοηθοί χωρίζονται σε δύο κατηγορίες, και ιεραρχούνται µε βάση αυτό το κριτήριο: 

από τη µία υπάρχουν ελληνίδες οικιακές βοηθοί, συνήθως µιας κάποιας ηλικίας 

(45-55 ετών) και µε οικογένεια, αλλά και µη Φιλιππινέζες αλλοδαπές οικιακές 

βοηθοί, οι οποίες εκφράζουν ρητά µία απαξίωση προς το επάγγελµα που κάνουν 

και ένα παράπονο για την κοινωνική θέση στην οποία άδικα το επάγγελµα αυτό 

τους καταδικάζει. Από την άλλη, είναι οι Φιλιππινέζες οικιακές βοηθοί, πολύ 

νεώτερες (25-40 ετών) και κατά κανόνα χωρίς οικογένεια στην Ελλάδα, οι οποίες 

–κατά τις εργοδότριες- εκφράζουν µε τη σιωπή τους µία αποδοχή και εκτίµηση 

τόσο του επαγγέλµατός τους όσο και της θέσης τους στην οικογένεια και την 

κοινωνία υποδοχής γενικότερα, ή αν το διατυπώσουµε διαφορετικά, της σχέσης 

εξουσίας που καθορίζεται µέσα από την εθνική και επαγγελµατική τους ταυτότητα.     

Είχαν µια βιωµένη ευγένεια, όχι επίπλαστη και αυτό δεν µπορείτε να 

φανταστείτε τι δώρο είναι, ένας άνθρωπος να µην ακουµπάει το πρόβληµά 

του ή τον ίδιο του τον εαυτό κάπου αλλού. Και στις δύο κυρίες που είναι 

από την Αφρική δεν το ‘χουµε δει αυτό… δηλαδή ακουµπάνε όποτε δεν 

αντέχουν, δηλαδή ανθρώπινα, έλεγαν πως ήταν δασκάλες µουσικής, ή 

µηχανικοί, ή αρχιτέκτονες, ή δασκάλες, και να πως τα ‘φερε η ζωή. Αλλά 

όταν έβλεπες τις κοπέλες από τις Φιλιππίνες να µη το θέτουν καν, να µη 

φαντάζεσαι ότι µπορεί να συµβαίνει κάτι τέτοιο, να έχουν δηλαδή µια 

φυσική ταπεινότητα και µια φυσική ευγένεια, να µην προσπαθούν να µπουν 

σε ρόλο, να είναι όλα αυτονόητα κανονικά, όπως είναι… 

 

Ο λόγος αυτός, που επαναλαµβάνεται σε πλήθος αφηγήσεων, µέσα από µια 

αντίληψη του τι είναι φυσικό (το µη διαχειρίσιµο, αυτό που δεν υπόκειται σε 

διαπραγµατεύσεις) και βιωµένο, έρχεται να νοµιµοποιήσει την κυρίαρχη αντίληψη 

για την οικιακή εργασία, και εµµέσως µια αντίληψη για τις γυναίκες των 

 29



κατωτέρων κοινωνικών στρωµάτων. Η οικιακή εργασία δεν απαιτεί, ή δεν πρέπει 

να απαιτεί µία ρητή διαχείριση από τα υποκείµενα που την επιτελούν, και γίνεται 

αποδεκτή όχι ως µία επαγγελµατική και κοινωνική ταυτότητα υπό διαπραγµάτευση, 

αλλά ως µία φυσική θέση στην οποία µπορεί να βρεθεί η οποιαδήποτε γυναίκα. Η 

οικιακή εργασία, µέσα από αυτό τον λόγο, φυσικοποιείται και παγιώνεται 

απαγορεύοντας στα εµπλεκόµενα σ’ αυτήν υποκείµενα όχι µόνο τη διαφυγή, αλλά 

και τάσεις διαφυγής από αυτήν.  

 

2.2.3. Εργοδότης, ο µεγάλος απών: λόγος και πρακτική σε διάσταση 

 

Όλοι οι µελετητές της οικιακής εργασίας εντοπίζουν την έντονη κατά φύλο 

εξειδίκευση43 και τη σύνδεση της οικιακής εργασίας µε τις γυναίκες στις Η.Π.Α., 

τον Καναδά, την Ευρώπη και τη Λατινική Αµερική. Αντίθετα σε χώρες της Αφρικής 

(Rollins 1985, Hansen 1989), στην αστεακή Ινδία (Rollins 1985:42, Kothari 

1996:6) και σε κάποιες αραβικές χώρες (Rollins 1985), η πλειοψηφία των οικιακών 

βοηθών ήταν και είναι άντρες. Επίσης όλες συµφωνούν στο ότι οι εργοδότες των 

οικιακών βοηθών είναι συχνά οι γυναίκες των οικιακών οµάδων στις οποίες 

εισέρχονται, έτσι θεωρείται µία σχέση µεταξύ γυναικών, της οικιακής βοηθού και 

της εργοδότριας, και µάλιστα µια εξουσιαστική σχέση µεταξύ των δύο µε την 

εργοδότρια να προσπαθεί να αποκτήσει εξουσία στον µοναδικό τοµέα που η 

ανδροκρατούµενη κοινωνία της αφήνει κενό, στον οικιακό χώρο. Οι συζητήσεις µε 

Ελληνίδες εργοδότριες και Φιλιππινέζες οικιακές βοηθούς οδηγούν σε µία λιγότερο 

συµπαγή εικόνα. Στο σηµείο αυτό θα περιοριστούµε στη συµµετοχή των 

εργοδοτών στην υπόθεση της οικιακής εργασίας, και όχι των συζύγων των 

οικιακών βοηθών, όπου αυτοί υπάρχουν. Στις ελληνικές οικιακές οµάδες, 

εµφανίζεται µία µεγάλη οµοφωνία µεταξύ εργοδοτριών και των συζύγων τους για 

το ποιος σχετίζεται περισσότερο µε την οικιακή βοηθό, και ποιος την έχει 

«αναλάβει». Η δουλειά της επιτήρησης της οικιακής βοηθού, είναι ξεκάθαρα µία 

γυναικεία εργασία. Επίσης, υπάρχει µια γενική συµφωνία για το ότι οι σύζυγοι 

έχουν περιορισµένη συµµετοχή στα του οίκου, τα οποία άλλωστε δεν τους 

ενδιαφέρουν. Ο λόγος αυτός της «αδιαφορίας» και «άγνοιας» των ανδρών για ότι 

αφορά τον οικιακό χώρο, σε επίπεδο πράξης δεν επιβεβαιώνεται. Όσον αφορά τις 

σχέσεις της οικιακής βοηθού µε την οικιακή οµάδα καθώς και τα καθήκοντα που η 

                                                           
43 Έτσι η Cock (1980) στη Νότιο Αφρική, η Rollins (1985) και η Glenn (1986) στις Η.Π.Α., οι Bakan και 
Stasiulis (1995) στον Καναδά, µελέτες που παρουσιάζονται στο συλλογικό τόµο των Chaney και Castro 
(1989) στην Καραϊβική και τη Λατινική Αµερική, η Giles (1992) στη Μεγάλη Βρετανία, η Constable 
(1997) στο Hong Kong, η Chin (1998) στην Μαλαισία, η Kothari (1996) στην αγροτική Ινδία, η Chell 
(1997) στην Ιταλία, ο Iosifides (1997) στην Ελλάδα, µελετούν ή περιλαµβάνουν στη µελέτη τους 
γυναίκες οικιακές βοηθούς, δεδοµένης της αριθµητικής τους κυριαρχίας στο επάγγελµα.  
 
 

 30



πρώτη επιτελεί, φαίνεται  να καθορίζονται σε µεγάλο βαθµό από την σχέση της µε 

τον εργοδότη και τις απόψεις του για την εργασία της. Η σχέση αυτή δεν 

περιλαµβάνει την κατά πρόσωπο διαπραγµάτευση, αλλά διαµορφώνεται µέσα από 

τον καθρέφτη που λέγεται εργοδότρια. Ο σύζυγος δεν επεµβαίνει άµεσα σε ότι 

αφορά την οικιακή βοηθό και τις οικιακές εργασίες, αλλά εµµέσως, δι’ 

αντιπροσώπου: «πες της [της οικιακής βοηθού]» να καθαρίσει καλά τα ……», «πες 

της να πάει να δώσει….». Η σύζυγος, από τη µεριά της δε δοµεί µια διµερή σχέση 

µεταξύ της ιδίας και της οικιακής βοηθού, αλλά λειτουργεί ως «διαµεσολαβητής» 

µεταξύ οικογένειας και οικιακής βοηθού, µεταξύ του «µέσα» και ενός ιδιόµορφου 

«έξω»: 

Εγώ µπαίνω στη µέση, σα µάνα να προστατέψω το παιδί, απέναντι στο 

µπαµπά το βίαιο ας πούµε, τον απότοµο, το χοντροκοµµένο ας πούµε σε 

µερικά πράγµατα, και εκείνες θα έρθουν σε µένα να µου πούνε το 

παράπονό τους, ή το φόβο τους για µια ζηµιά που κάνανε, για κάτι ξέρω 

γω, να µου πουν ότι «αχ, πώς θα το πούµε στον κύριο Χ;», αυτό το 

πράγµα. Σταθερά. Εγώ της λέω, της είπα σήµερα, λέω Κ. της λέω θα σου 

πω κάτι, µην στενοχωρεθείς απλά δεν µπορώ να µην στο πω, έγινε αυτό το 

πράγµα «Αχ!!!, λέει, θα τα ξέχασα!», «εντάξει δεν έγινε τίποτα», «θα το 

είδε ο κυρ Χ!..», «ναι, το είδε, κι είπε αυτό, αλλά εντάξει», «πω! Πω!», λέω 

«δεν πάθανε τίποτα τα πουλιά απλώς στο λέω να το ξέρεις». Ή ξέρω γω 

µου λέει «πώς ήταν το φαί; Καλό ήτανε;», «ε, καλό ήτανε. Ξέρω γω ήτανε 

λίγο αλµυρό, κάπως έτσι, να πούµε, ήτανε λίγο αλµυρό αυτή τη φορά, ίσως 

επειδή την προηγούµενη φορά που σου είπα πως ήταν ανάλατο….», εγώ 

πάντοτε γελάω, της λέω εντάξει ας πούµε, και τι έγινε; «Τι έγινε, µου λέει, 

φώναζε ο κύριος Χ; Πω, πω!!! Θα φώναζε ο κύριος Χ», «έλα µωρέ, δεν 

φώναζε, έλα µην κάνεις έτσι». Τον φοβάται.  

 

Όταν ο εργοδότης αναλαµβάνει κάτι απέναντι στην οικιακή βοηθό (π.χ. την 

προετοιµασία των δικαιολογητικών για την πράσινη κάρτα), είναι συχνά η 

εργοδότρια αυτή που πάλι συνοµιλεί µαζί του για το θέµα και όχι η ίδια η 

ενδιαφερόµενη. Στην παρακάτω περίπτωση φαίνεται να είναι στον ένα πόλο ο 

εργοδότης και στον άλλο εργοδότρια και οικιακή βοηθός µαζί, σε µία προσπάθεια 

της πρώτης να τον πείσει να εξυπηρετήσει τα συµφέροντα της δεύτερης. Η 

εργοδότρια λειτουργεί εδώ ως εκπρόσωπος της οικιακής βοηθού και όχι του 

συζύγου της, ενώ το «µέσα» και το «έξω» αλλάζει περιεχόµενο: 

Πρέπει να µας άκουγε τα βράδια που τσακωνόµασταν, κι οπωσδήποτε µας 

άκουγε στο τέλος που τσακωνόµασταν για την πράσινη κάρτα. Γιατί 

ερχόταν την άλλη µέρα, της έλεγα «βρε Κ., ξέρεις τώρα ποια είναι η 

 31



κατάσταση, ο Χ. θα το φροντίσει αλλά αργεί γιατί περιµένει να δει τι θα 

γίνει µε τον τάδε νόµο, ξέρω γω», εεµ ότι θα το κάνει θα το κάνει, δεν είναι 

ότι… απλώς θα το κάνει µε τους ρυθµούς του. Αλλά του ‘πα πάλι κι αυτός 

έλεγε «ουου…κι αυτά», θα µας άκουγε. Κι ίσως δεν ήθελε να προσθέσει 

στις εντάσεις µας.  

 

Εδώ η εργοδότρια αποδίδει την τραυµατική για την ίδια ξαφνική 

αποχώρηση της οικιακής της βοηθού στην στάση του άντρα της: 

 

Αυτό δε [τους τσακωµούς του ζευγαριού για τις δουλειές του σπιτιού], είναι 

σίγουρα κάτι, το οποίο η Κ. το ‘βλεπε, έβλεπε γενικώς τη στάση του, έτσι; 

Την πείραζε πάρα πολύ. ∆εν αποκλείεται κιόλας η Κ. να έφυγε γι’ αυτό το 

λόγο. 

 

Και από κει που η εργοδότρια λειτουργεί ως διαµεσολαβητής µεταξύ 

εργοδότη και οικιακής βοηθού, η οικιακή βοηθός µετατρέπεται σε καθρέφτη της 

σχέσης του ζευγαριού, και η αποχώρησή της σε µεταφορά για την επίλυση των 

προβληµάτων της εργοδότριας µε το σύζυγό της:   

[Μ]πορεί κατά κάποια άλλη ψυχαναλυτική ερµηνεία να ήθελε [η οικιακή 

βοηθός] …φεύγοντας να πει ότι αυτό έπρεπε να κάνω κι εγώ. Έξοδος. 

Exodus. Κι όµως µπορεί, κι αυτό το’ χω σκεφτεί. 

 

 

 

 

 

 

 

 

 

 

 

 

 

 

 

 

 

 32



ΚΕΦΑΛΑΙΟ ΤΡΙΤΟ 

3.  ΤΟ ΦΙΛΙΠΠΙΝΕΖΙΚΟ ΣΥΜΠΕΡΙΕΧΟΝ 

3.1 Η ΦΙΛΙΠΠΙΝΕΖΙΚΗ ΜΕΤΑΝΑΣΤΕΥΣΗ 

 

Από το 1974 µέχρι σήµερα ο αριθµός των Φιλιππινέζων µεταναστών σ’ όλο 

τον κόσµο έχει αυξηθεί από 19.000 σε 6.000.000. Οι χώρες συγκέντρωσής τους 

είναι η Σαουδική Αραβία (500,000), η Ιταλία (200,000), το Hong Kong (145,000), 

η Ταϊβάν (130,000), η Ιαπωνία (120,000), η Μαλαισία (100,000), οι Η.Π.Α. (2.5 

εκ.), και ο Καναδάς (165,000). Σύµφωνα µε στατιστικές οργανώσεων των 

Φιλιππινέζων στην Ευρώπη, ο αριθµός των Φιλιππινέζων που ζουν στην Ευρώπη 

ξεπερνάει τις 500 χιλιάδες. Από αυτούς το 85%, δηλαδή πάνω από 400.000 είναι 

γυναίκες ηλικίας 24-39 ετών και µορφωµένες44. Επίσης οι περισσότερες 

µετανάστριες είναι ανύπαντρες (80%), ενώ άλλες είναι παντρεµένες (18%) ή σε 

διάσταση και σε µονογονεϊκές οικογένειες (2%) (White Paper: The Overseas 

Employment Program, 1995: 34).   

 Στην Ελλάδα και σε σύνολο 350.000-500.000 µεταναστών (Ρυλµόν, 1993), 

ο Φιλιππινέζικος πληθυσµός υπολογίζεται κατά προσέγγιση σε πάνω από 40 

χιλιάδες (60,000 δίνουν τα στοιχεία του POEA), το 90% των οποίων είναι 

γυναίκες45. Το 95% των γυναικών αυτών απασχολούνται βασικά µε οικιακές 

εργασίες, επιβεβαιώνοντας την ύπαρξη µιας πολιτισµικής κατανοµής της εργασίας 

(Cultural division of labour) στην Ελλάδα. Η πλειοψηφία τους ζει στην Αθήνα και 

τα προάστια, αλλά λίγες ζουν και στη Θεσσαλονίκη, την Πάτρα και τα µεγάλα 

νησιά όπως Κέρκυρα, Ρόδο και Κρήτη (Valencia: 1995). Στη Αθήνα, ένας 

σηµαντικός αριθµός Φιλιππινέζων κατοικεί στην περιοχή των Αµπελοκήπων και 

στην Κυψέλη (στοιχεία του KASAPI-HELLAS). 

 Οι Φιλιππίνες είναι µια χώρα µε παράδοση στην «εξαγωγή» γυναικείας 

εργασίας και µάλιστα οικιακής εργασίας σε χώρες του «ανεπτυγµένου» κόσµου. Σε 

πολλές χώρες του κόσµου η εθνική ιδιότητα των ανθρώπων από τις Φιλιππίνες 

ταυτίζεται µε την εργασία της οικιακής βοηθού. Στο Hong Kong όπου πάνω από το 

85% των οικιακών βοηθών προέρχεται από τις Φιλιππίνες η εθνική Φιλιππινέζικη 

ταυτότητα και η οικιακή εργασία αποτελούν συνώνυµα κάτι που ισχύει και στην 

Ελλάδα. Το ερώτηµα του γιατί η Φιλιππινέζικη µετανάστευση είναι µία κατεξοχήν 

γυναικεία µετανάστευση και γιατί έχει η συγκεκριµένη οµάδα έχει ταυτιστεί σε 

τέτοιο βαθµό µε την οικιακή εργασία, είναι δύσκολο να απαντηθεί. Η είσοδος των 

γυναικών από ανεπτυγµένες χώρες στην εργασία, και η συµπλήρωση της θέσης 

                                                           
44 Στοιχεία του Philippine Overseas Employment Administration (POEA).  
45 Στοιχεία του KASAPI HELLAS. Η Πετρινιώτη αναφέρει την ύπαρξη 15.000 µη κανονικών Φιλιππινέζων 
µεταναστών στην Ελλάδα στις αρχές του 1990.  
 

 33



τους στο σπίτι από γυναίκες υπανάπτυκτων χωρών δεν αρκεί για να ερµηνεύσει 

την µονοπώληση από την πλευρά της οικιακής εργασίας των Φιλιππινέζων 

γυναικών. Καθοριστική σηµασία έχει η ιστορική και οικονοµική πορεία των 

Φιλιππίνων. Οι Φιλιππίνες, µετά από 400 χρόνια Ισπανικής κατοχής (1565-1989), 

και τρία χρόνια αγώνα για την ανεξαρτησία  τους έζησαν την εµπειρία της 

Αµερικανικής κατοχής από το 1901 µέχρι το 1941. Ακολούθησε το ‘41-45 η 

Ιαπωνική κατοχή, ενώ η ∆ηµοκρατία των Φιλιππίνων λειτούργησε για 20 µόλις 

χρόνια, από το ‘46 µέχρι το ’65. Η δικτατορία του Μάρκος από το ‘65-’86 

συνέβαλλε αποφασιστικά στην εξάντληση της ήδη καταπονηµένης οικονοµίας, ενώ 

το τωρινό δηµοκρατικό καθεστώς που επανδρώθηκε µε ανθρώπους που κατείχαν 

κορυφαία αξιώµατα κατά την περίοδο της δικτατορίας (ή συγγενείς τους), 

εξακολουθεί να αδυνατεί να δηµιουργήσει τους απαραίτητους όρους για µία 

ανόρθωση της οικονοµίας. Έτσι, η αποικιακή κληρονοµιά των Φιλιππίνων (40% 

του ΑΕΠ καταβάλλεται στην Παγκόσµια Τράπεζα και τις ΗΠΑ για την εξόφληση 

δανείων) µαζί µε τους υψηλούς ρυθµούς πληθυσµιακής αύξησης  (2.7% το 1980) 

οδήγησαν στη δηµιουργία µιας µεγάλης πηγής µεταναστευτικού εργατικού 

δυναµικού. «Η µετά το 1974 Φιλιππινέζικη κυβέρνηση διαµόρφωσε µια πολιτική 

ανάπτυξης του γυναικείου εργατικού δυναµικού στο εξωτερικό, στο πλαίσιο µιας 

πολιτικής καταπολέµησης της ανεργίας στο εσωτερικό (Chell 1997, Gender 

Selective Migration:Somalian and Filipina Women in Rome, Southern Europe and 

the New Immigrations, R. King & R. Black), αλλά και µε σκοπό την ανεύρεση νέων 

πόρων µέσω των εµβασµάτων των µεταναστών. Από το 1975 και µετά (µε 

εξαίρεση την κάµψη του 1983-1984) το ποσό που εισέρχεται στη χώρα µέσω 

εµβασµάτων παρουσιάζει µία αυξητική πορεία, και το 1995 έφτασε τα $4.93 δις. 

χωρίς να υπολογίζονται σε αυτά εµβάσµατα που εισέρχονταν ανεπίσηµα ή εκτός 

τραπεζών. Στα µέσα της δεκαετίας του 1990 δύο εκατοµµύρια νοικοκυριά ή το 

16% του συνόλου των νοικοκυριών της χώρας εξαρτώνταν από τα εµβάσµατα για 

τουλάχιστον το 30% του ετήσιου εισοδήµατός τους46.  

 

 

 

 

 

 

 

                                                                                                                                                                      
 
46 Στοιχεία της Bango Sentral ng Pilipinas και του National Statistics Office.  

 34



3.2. Η ΟΡΓΑΝΩΣΗ ΤΗΣ ΚΟΙΝΩΝΙΚΗΣ ΖΩΗΣ ΤΩΝ ΦΙΛΙΠΠΙΝΕΖΩΝ ΣΤΗΝ 

ΑΘΗΝΑ 

 

Η κοινωνική ζωή των Φιλιππινέζων µεταναστριών και µεταναστών στην 

Αθήνα οργανώνεται γύρω από τρεις κεντρικούς πόλους, είτε παράλληλα, είτε 

διαµορφώνοντας σχέσεις αποκλεισµού: τις Φιλιππινέζικες εκκλησίες, τα boarding 

houses, και τους συλλόγους.  

 

3.2.1. Φιλιππινέζικοι σύλλογοι στην Αθήνα 

 

Οι Φιλιππινέζες µετανάστριες που ζουν στην Ελλάδα και στις οποίες συχνά 

αποδίδονται χαρακτηριστικά παθητικότητας, εσωστρέφειας και µη κοινωνικότητας 

από τα µέλη της κοινωνίας υποδοχής, έχουν ιδρύσει 58 συλλόγους σύµφωνα µε 

στοιχεία της Φιλιππινέζικης πρεσβείας. Οι σύλλογοι αυτοί κατατάσσονται σε τρεις 

κατηγορίες: είναι θρησκευτικοί, τοπικοί, και λίγοι αθλητικοί. Ο µεγαλύτερος 

Φιλιππινέζικος σύλλογος, και ένας από τους µεγαλύτερους και καλύτερα 

οργανωµένους συλλόγους µεταναστών στην Αθήνα, είναι το KASAPI-HELLAS, 

σύλλογος που έχει ως σκοπό του την εξυπηρέτηση των συµφερόντων των 

Φιλιππινέζων µεταναστών εργαζοµένων. Ιδρύθηκε το 1989 από τον Joe και την 

Debby Valencia και απέκτησε από την αρχή επαφές µε δηµόσια πρόσωπα του 

ελληνικού χώρου που συνέβαλλαν στην προώθηση και ανάπτυξή του (τον τότε 

δήµαρχο ∆. Μπέη, την δήµαρχο Ζωγράφου Φ. Σακελλαρίδου, τον πρόεδρο της 

ΓΕΝΟΠ-∆ΕΗ, δικηγόρους, κοινωνιολόγους κ.α.). Ο λόγος συνεργασίας Ελλήνων 

παραγόντων µε ένα Φιλιππινέζικο σύλλογο, κάθε άλλο παρά αυτονόητος, 

περιγράφεται από τον ίδιο τον πρόεδρο του KASAPI-HELLAS ως εξής:     

[O]ur presence here in Greece as migrants reminds of the Greek people of 

their past […]. Some years ago, the Greek people also had to leave for 

other countries, to leave their families in Greece and work in other 

countries like in Canada, …even here in Europe like Germany, Switzerland, 

Sweden, Belgium, Holland, in order to have a better…., to improve their 

economic conditions. So, they said we would like to help you because you 

remind us of our past … there were times when we were migrants in 

Germany, that we needed solidarity and help of the German people, even 

in Canada… So, this is it….  

 

Η βοήθεια της κοινωνίας υποδοχής προς µια νέα µεταναστευτική οµάδα δεν 

στηρίζεται σε κάποια ηθική αρχή βοήθειας του ανθρώπου προς τον άνθρωπο, 

ανεξαρτήτως φύλου, θρησκείας, φυλής και εθνικότητας αλλά στη µνήµη της 

 35



µετανάστευσης που δηµιουργεί τη µοναδική, όπως φαίνεται, συνθήκη οµοιότητας 

και άρα συνεργασίας. Η αναγνώριση του Άλλου υπάρχει µόνο µέσα από τη 

βιωµένη ή ιστορικά καταγεγραµµένη εµπειρία που ο Έλληνας µοιράζεται µαζί του.   

Σήµερα, το KASAPI-HELLAS συνεργάζεται µε διάφορα συνδικάτα (ο χώρος 

στέγασης του συνδικάτου των οικοδόµων παραχωρείται για µία σειρά εορταστικών 

εκδηλώσεων του KASAPI), φορείς της τοπικής αυτοδιοίκησης, µέλη της ΓΣΕΕ, του 

Εργατικού Κέντρου Αθηνών (όπου ο σύλλογος διατηρεί δικό του γραφείο), καθώς 

και υπουργούς (συµµετοχή παιδιών από τις Φιλιππίνες σε εορταστικές εκδηλώσεις 

του Υπουργείου Εργασίας, καθώς και την Πρωτοχρονιά µπροστά στον Πρόεδρο της 

∆ηµοκρατίας). Βασική συνεισφορά του συλλόγου στα µέλη του είναι η βοήθεια που 

προσφέρει στο θέµα της νοµιµοποίησης των Φιλιππινέζων µεταναστριών και τις 

συναλλαγές τους µε την ελληνική γραφειοκρατία και τις διωκτικές αρχές. Ο 

πρόεδρος του KASAPI, αναφέρει πολλές περιπτώσεις Φιλιππινέζων που 

συνελήφθησαν γιατί δεν έφεραν επάνω τους τα κατάλληλα έγγραφα και θα 

κρατούνταν επί µέρες αν το σωµατείο, µέσω και των γνωριµιών του µε έλληνες 

παράγοντες, δεν έκανε τις απαραίτητες ενέργειες για την απελευθέρωσή τους. Η 

συµπεριφορά των υπαλλήλων των ελληνικών δηµοσίων υπηρεσιών αποτελεί 

επίσης συχνά ένα ανυπέρβλητο συχνά εµπόδιο για τις Φιλιππινέζες οικιακές 

βοηθούς. Οι βασικοί λόγοι της δυσκολίας επικοινωνίας µεταξύ των εµπλεκοµένων 

µερών συνίσταται στην µη καλή γνώση της ελληνικής γλώσσας από τις 

Φιλιππινέζες οικιακές βοηθούς, τη µη γνώση της αγγλικής γλώσσας από τους 

δηµόσιους υπαλλήλους που εξυπηρετούν µετανάστες, τη µη γνώση του συχνά 

συγκεχυµένου τρόπου λειτουργίας των δηµοσίων υπηρεσιών, καθώς και την 

γενική απροθυµία των υπαλλήλων να εξυπηρετήσουν (στα γραφεία του ΟΑΕ∆ για 

την έκδοση πιστοποιητικών ή πράσινης κάρτας εµφανίζονται έντονα φαινόµενα 

ρατσισµού τόσο από τους φύλακες που µιλούν προσβλητικά, χειρονοµούν και 

σπρώχνουν τους µετανάστες, όσο και από υπαλλήλους που στις χαµηλόφωνες 

διαµαρτυρίες των µεταναστών απαντούν µε ηχηρές δηλώσεις του τύπου «αν δεν 

τους αρέσει το πως δουλεύουµε ας πάνε από κει που ήρθαν»).  Επίσης το KASAPI 

είναι υπεύθυνο για την ίδρυση του σχολείου Munting Nayon που στεγάζεται στον 

ίδιο χώρο µε τον σύλλογο και λειτουργεί και ως παιδικός σταθµός. Εκεί, παιδιά από 

τις Φιλιππίνες, αλλά και την Αλβανία, τη Νιγηρία, την Ερυθραία που δεν έχουν τα 

απαραίτητα δικαιολογητικά για να εγγραφούν σε ελληνικό σχολείο, και οι γονείς 

των οποίων εξυπηρετούνται από το γεγονός ότι τα παιδιά µπορούν να 

απασχοληθούν από τις 8.00 το πρωί µέχρι τις 20.00 το βράδυ, παρακολουθούν τις 

τρεις πρώτες τάξεις του δηµοτικού και µαθαίνουν Tagalog (την επίσηµη γλώσσα 

των Φιλιππίνων) και ελληνικά, ενώ τα βασικά µαθήµατα γίνονται στα αγγλικά. Το 

σχολείο δεν αποτελεί µόνο έναν χώρο διδασκαλίας για τα παιδιά, αλλά και 

 36



σηµαντικό κοινωνικό των γονιών, όπου συζητούν περιµένοντας τα παιδιά τους, και 

συµµετέχουν στο πλήθος εκδηλώσεων (µε αφορµή εθνικές και θρησκευτικές 

γιορτές, αλλά και βραβεύσεις) που διοργανώνονται. Η οργάνωση αυτών των 

γιορτών (π.χ. απόκριες) απαιτεί συχνά και τη συµµετοχή των ίδιων των γονιών οι 

οποίοι αναλαµβάνοντας εργασίες όπως η κατασκευή κοστουµιών, η διακόσµηση, 

και η εκµάθηση χορών λαµβάνουν µέρος σε µία διαδικασία που ενισχύει την 

συλλογική Φιλιππινέζικη ταυτότητα, συχνά ανεξάρτητα από θρησκευτικές 

πεποιθήσεις, και πολιτικές και προσωπικές διαφορές. Το µέρος των πρακτικών που 

επαναλαµβάνεται σε όλες τις συλλογικές Φιλιππινέζικες δραστηριότητες, και µε 

αυτό τον τρόπο αναδεικνύεται σε ακρογωνιαίο λίθο της Φιλιππινέζικης 

κοινωνικότητας, είναι η κοινή κατανάλωση από κοινού µαγειρεµένου φαγητού, και 

το άκουσµα τραγουδιών που εκτελούνται είτε από το σύνολο των συµµετεχόντων 

είτε από µέρος τους. Στο πλαίσιο του σχολείου, η κοινωνικότητα διαµορφώνεται 

και από την συµπερίληψη στο πρόγραµµα διαγωνισµών για την ανάδειξη του πιο 

καλοντυµένου, ή πιο ευγενικού, ή καλύτερου στην απαγγελία κ.α. παιδιού. Η 

ύπαρξη διαγωνισµών αποτελεί κεντρικό σηµείο των σχολικών εκδηλώσεων, και 

επιτελείται πάντοτε τόσο από την πλευρά των διδασκόντων και γονέων, όσο και 

από την πλευρά των παιδιών µε κάποια επισηµότητα. Έτσι, το ντύσιµο είναι 

προσεγµένο, υπάρχει συγκεκριµένο και καλά οργανωµένο πρόγραµµα, και η 

επιτροπή των κριτών απαρτίζεται είτε από εξέχοντα µέλη της Φιλιππινέζικης 

κοινότητας (π.χ. τον ιερέα, κάποιαν επιτυχηµένη επιχειρηµατία), είτε από λιγότερο 

επιτυχηµένα µέλη του κοντινού ελληνικού περιβάλλοντος (π.χ. ανθρωπολόγο που 

διεξάγει επιτόπια έρευνα σε οµάδες Φιλιππινέζων). Η συµµετοχή των “ξένων” 

Ελλήνων στη θέση των κριτών δείχνει µία αποδοχή του υψηλού τους status, που 

όµως εκδηλώνεται µόνο σε περιστάσεις τις οποίες χαρακτηρίζει κάποια 

επισηµότητα, και επίσης σε διοργανώσεις του KASAPI ενός συλλόγου που εκφράζει 

ρητά την πολιτική της προσέγγισης µε την κοινωνία υποδοχής προκειµένου να 

εξυπηρετηθούν τα Φιλιππινέζικα συµφέροντα. Σε άτυπες εκδηλώσεις, ή σε 

επίσηµες εκδηλώσεις άλλων φορέων, η παρουσία ελλήνων είναι από σπάνια έως 

µηδενική.  

 

3.2.2. Εκκλησίες  

 

Η πιο σηµαντική µορφή κοινωνικής οργάνωσης των Φιλιππινέζων στην 

Ελλάδα, και αυτή που έχει περάσει εντελώς απαρατήρητη από τα µέλη της 

κοινωνίας υποδοχής είναι οι εκκλησίες. Οι Φιλιππινέζες µετανάστριες που 

χαρακτηρίζονται από τις ελληνίδες εργοδότριές τους «θρήσκες» και µπαίνουν όλες 

στη γενική κατηγορία των καθολικών ανήκουν σε πλήθος διαφορετικών θρησκειών 

 37



και ακόµα µεγαλύτερο πλήθος εκκλησιών και οµάδων που συγκροτούνται στο 

πλαίσιο µιας θρησκείας. Η θρησκευτική ταυτότητα των Φιλιππινέζων, ακολουθεί το 

µοντέλο της κατακερµατισµένης, ή “chop sui”  όπως τη χαρακτήρισε ένας 

πληροφορητής, εθνικής τους ταυτότητας. H θρησκευτική ταυτότητα δεν είναι ένα 

ζήτηµα αλήθειας, ή ουσίας αλλά ζήτηµα συνθηκών, περιστάσεων, χαρακτήρα.  

We have the same faith but different personalities. Pilipino people choose 

their religious group according to their personality, character.      

 

Η ύπαρξη της πολλαπλότητας θρησκευτικών οµάδων δεν είναι φαινόµενο 

που απορρέει από τη µεταναστευτική διαδικασία όπως φανερώνει πλήθος 

µαρτυριών πληροφορητών που πιστοποιούν την ύπαρξη της παραπάνω 

πολλαπλότητας και στις Φιλιππίνες, και µε µεγαλύτερη µάλιστα ένταση. Οι 

µεγαλύτερες θρησκευτικές οµάδες είναι η Iglesia ni Christo (Φιλιππινέζικη 

θρησκευτική σέκτα µε προτεσταντικά στοιχεία, πολέµιος του καθολικισµού, µε 

ιδιαίτερα αυστηρό τελετουργικό και κανόνες ), οι Born Again (οµάδα µε υποοµάδες 

στο εσωτερικό της), οι Μάρτυρες του Ιεχωβά, και πλήθος θρησκευτικών 

υποοµάδων της Καθολικής Εκκλησίας όπως οι Couples for Christ (που έχει ως 

σκοπό την ενδυνάµωση των δεσµών της οικογένειας), η Jesus Christ the King 

Fellowship Organization (Καθολική εκκλησία στην Κυψέλη), η πολυπληθής οµάδα 

El Shaddai (ακολουθεί τα δόγµατα του καθολικισµού αλλά έχει εντελώς 

διαφορετικό τελετουργικό, Καθολική εκκλησία στον Πειραιά), κ.α. Οι Φιλιππινέζες 

µετανάστριες µπορεί να θεωρούνται µέλη µιας θρησκευτικής οµάδας αλλά να 

παρακολουθούν ή να συµµετέχουν περιστασιακά ή σε µόνιµη βάση σε πολλές 

άλλες. Έτσι, µεταξύ των διαφόρων αυτών οµάδων δε διαµορφώνονται σχέσεις 

αποκλεισµού αλλά συµπερίληψης, η δε αντίληψη της θρησκείας δεν έχει στοιχεία 

αποκλειστικότητας και εγγενούς αλήθειας, αλλά ρευστότητας και αµφισβήτησης 

(µε εξαίρεση την Iglesia ni Christo, την πιο κλειστή και εσωστρεφή Φιλιππινέζικη 

θρησκευτική οµάδα). Όσον αφορά τις Καθολικές εκκλησίες, οι Φιλιππινέζες 

µετανάστριες επιδιώκουν την παρακολούθηση της λειτουργίας εκείνης που τελείται 

από Φιλιππινέζους ιερείς σε συγκεκριµένες ώρες, κάθε Κυριακή, και αποφεύγουν 

τη λειτουργία που προορίζεται για τους Έλληνες και όπου συχνά έχουν 

παρουσιαστεί ρατσιστικές συµπεριφορές εναντίον τους είτε από πιστούς είτε από 

τους Έλληνες ιερείς της Καθολικής εκκλησίας. Όταν δε βρίσκονται εκτός Αθηνών, 

συχνά σε νησιά µε τους εργοδότες, δε διστάζουν να παρευρεθούν στην Ορθόδοξη 

λειτουργία, καθώς αυτό δεν έρχεται σε σύγκρουση µε την ρευστή όπως 

προαναφέρθηκε αντίληψη της θρησκείας που φέρουν («we are all Christans, 

aren’t we?”). Ο κύριος λόγος αποφυγής της Ορθόδοξης εκκλησίας, είναι η 

 38



παρουσία εκεί Ελλήνων που µπορεί να τις αντιµετωπίσουν προσβλητικά, και 

λιγότερο το ανοίκειο του Ορθόδοξου τελετουργικού. 

 

3.2.3.  Boarding Houses 

 

Ένας σηµαντικός χώρος όπου επιτελείται η Φιλιππινέζικη κοινωνικότητα, 

είναι τα λεγόµενα boarding houses, τα σπίτια που νοικιάζουν µαζί 3-6 ή ακόµα και 

8 Φιλιππινέζες (κάποιες φορές περιλαµβάνει και ζευγάρια) και όπου κάποιες από 

αυτές κατοικούν µόνιµα (αν δε δουλεύουν ως εσωτερικές οικιακές βοηθοί) και 

κάποιες µόνο τα Σαββατοκύριακα, στα ρεπό τους. Τα boarding houses βρίσκονται 

συχνά στην Κυψέλη, ή τους Αµπελόκηπους, και  είναι πολλές φορές υπόγεια µε 

δύο ή τρία δωµάτια όπου κατοικούν 4-6 άτοµα (δύο άτοµα σε κάθε δωµάτιο), τα 

ενοίκιά τους δε κυµαίνονται από 60.000 µέχρι 80-000. Οι Φιλιππινέζες οικιακές 

βοηθοί, όπως και άλλοι µετανάστες για διαχωρίζονται κοινωνικά στην αθηναϊκή 

χωρική διάταξη από τους Έλληνες τόσο από την περιοχή στην οποία ζουν 

(οριζόντια), αλλά από τον όροφο στον οποίο βρίσκεται το διαµέρισµά τους 

(κάθετα). Έτσι, ακόµα και σε περιοχές υψηλών κοινωνικών στρωµάτων, όπως η 

πλατεία Μαβίλη, µεγάλο µέρος των υπογείων διαµερισµάτων καταλαµβάνεται από 

Φιλιππινέζους και άλλους µετανάστες, ενώ στους παραπάνω ορόφους κατοικούν οι 

ενδεχόµενοι εργοδότες τους, διπλωµάτες, καλλιτέχνες, δικηγόροι κ.α. Στο ενοίκιο 

του σπιτιού, και στους λογαριασµούς οι Φιλιππινέζες που το κατοικούν 

συµµετέχουν αναλογικά µε τον χρόνο παραµονής τους. Οι χώροι του σπιτιού 

προορισµένοι για συγκεκριµένες λειτουργίες που καθορίζονται από τα ελληνικά 

πολιτισµικά δεδοµένα και ανάλογα µε τα τετραγωνικά τους (ο µεγαλύτερος χώρος 

είναι το σαλόνι, ο αµέσως µικρότερος το καθηµερινό δωµάτιο ή living-room ή 

υπνοδωµάτιο, ενώ ο επόµενος το υπνοδωµάτιο) ανασηµασιοδοτούνται και 

αποκτούν άλλες λειτουργίες που καθορίζουν οι Φιλιππινέζες κάτοικοί τους. Το χωλ, 

ο χώρος υποδοχής του τυπικού ελληνικού σπιτιού, µετατρέπεται συνήθως από τις 

Φιλιππινέζες ενοικιάστριες σε σαλόνι του σπιτιού, µε έναν καναπέ, ένα τραπεζάκι, 

και πλήθος φωτογραφιών των ιδίων σε εκδροµές και θρησκευτικές εκδηλώσεις, και 

των αγαπηµένων τους στις Φιλιππίνες, όλα τοποθετηµένα µε έµφαση στη 

συµµετρία και την καθαριότητα, ενώ τα υπόλοιπα δωµάτια µετατρέπονται σε 

υπνοδωµάτια. Ο µικροσκοπικός χώρος του νέου σαλονιού είναι ο χώρος 

συγκέντρωσης των Φιλιππινέζων µεταναστριών όταν έχουν τα ρεπό τους 

(συνήθως τα Σαββατοκύριακα), αλλά και ο χώρος υποδοχής των ξένων. Εκεί 

κάθονται µε άνεση 5-6 Φιλιππινέζες, παίζουν µε τα παιδιά τους, τρώνε ή 

 39



κουβεντιάζουν µεγαλόφωνα, γελούν ηχηρά47 ή παρακολουθούν τηλεόραση. Η 

Φιλιππινέζικη κοινωνικότητα και συντροφικότητα, η Φιλιππινέζικη συγγένεια και 

φιλία συγκροτείται µέσα από την από κοινού αγορά των υλικών που απαιτούνται 

για την προετοιµασία του φαγητού που θα καταναλωθεί, την από κοινού 

προετοιµασία του, και την σε κοινό χώρο και ταυτόχρονη κατανάλωσή του. Το 

φαγητό αποτελεί σύµβολο της Φιλιππινέζικης κοινωνικότητας και ετοιµάζεται σε 

µεγάλες πάντα ποσότητες για πάρτι, εβδοµαδιαίες συγκεντρώσεις θρησκευτικών 

οµάδων, καθώς και για τις συγκεντρώσεις του Σαββατοκύριακου στα boarding 

houses.         

 

3.3 ∆ΥΟ ΠΑΡΑΤΗΡΗΣΕΙΣ ΠΑΝΩ ΣΤΟΝ ΛΟΓΟ ΤΩΝ ΦΙΛΙΠΠΙΝΕΖΩΝ 

ΟΙΚΙΑΚΩΝ ΒΟΗΘΩΝ 

 

3.3.1. “Φωνές” και “ευαισθησία”: ∆ύο λόγοι για την εθνική ταυτότητα 

µέσα από την εµπειρία της οικιακής εργασίας 

 

Στο Φιλιππινέζικο λόγο κυριαρχεί µία τάση αποφυγής γενικεύσεων, και 

µοντέλων που αποδίδουν σε οµάδες ανθρώπων αναλλοίωτα χαρακτηριστικά. Στο 

πλαίσιο αυτό εθνικές αφηγήσεις τόσο για τους Έλληνες όσο και για τους 

Φιλιππινέζους είναι απούσες στο σύνολο των συνεντεύξεων που διεξήχθησαν, και 

µόνο αποσπασµατικά εµφανίζονται στοιχεία για το τι συνιστά την Φιλιππινέζικη 

συλλογική ταυτότητα καθώς και περιγραφές που ταυτίζουν τους Έλληνες µε 

συγκεκριµένες συµπεριφορές. Η έλλειψη µιας εθνικής αφήγησης, ειδικά σε οµάδες 

µεταναστών στις οποίες συχνά οι εθνικές αφηγήσεις κατέχουν κυρίαρχη θέση, 

συνδέεται µε την -µέχρι πρόσφατα- απουσία συγκροτηµένου και συµπαγούς 

εθνικού λόγου στην χώρα προέλευσης, τις Φιλιππίνες. Στατιστικές έρευνες στις 

Φιλιππίνες δείχνουν πως σε διαφορετικές περιοχές των Φιλιππίνων εµφανίζεται 

στις αρχές της δεκαετίας του ’80 (1982) πολύ ασθενής ταύτιση των ανθρώπων µε 

το έθνος, ενώ το 1986 και το 1989 παρουσιάζεται µια δραµατική αλλαγή, η 

εκτεταµένη χρήση πατριωτικών ή επαναστατικών σλόγκαν, και η απόλυτη ταύτιση 

µε το έθνος (Ileto 1998: 248). Η συγκρότηση µιας εθνικής αφήγησης στις 

Φιλιππίνες φαίνεται να παράγει αποτελέσµατα την τελευταία µόλις δεκαετία και 

ιδιαίτερα στους νέους που δέχονται ισχυρές επιρροές µέσα από τα σχολικά 

                                                           
47 Ενώ η παρουσία των Φιλιππινέζων στα σπίτια των εργοδοτριών τους περιγράφεται συχνά από τους 
ίδιους τους εργοδότες ως διακριτική και αθόρυβη, µε αποτέλεσµα να θεωρούνται οι ιδανικές οικιακές 
βοηθοί, στα boarding houses οι Φιλιππινέζες γυναίκες αλλάζουν ριζικά τόσο τον τόνο της φωνής τους 
(προς τα πάνω) όσο και τη σωµατικότητά τους (έντονη κίνηση και ελεύθερη) και βρίσκονται ξαφνικά 
στον αντίποδα του προτύπου το οποίο αποτελούν για τις εργοδότριές τους.   
 
 
 

 40



συγγράµµατα. Οι Φιλιππινέζες οικιακές βοηθοί, λοιπόν, οι οποίες ζουν στην Ελλάδα 

µία ή και δύο δεκαετίες απέχουν χρονικά και χωρικά από αυτές τις ριπές εθνικού 

λόγου και συµµετέχουν µόνο αποσπασµατικά στην ανα-παραγωγή του. ∆ύο είναι 

τα βασικά και επαναλαµβανόµενα ρητορικά µοτίβα τα οποία συνοδεύονται από 

αναφορές στη γενική κατηγορία “Φιλιππινέζοι” και “Έλληνες”, και µε αυτή την 

έννοια συνιστούν τους κυρίαρχους λόγους για συλλογικές ταυτότητες από τις 

Φιλιππινέζες οικιακές βοηθούς. Πρόκειται για τον λόγο της 

“ευαισθησίας/εσωστρέφειας” και τον λόγο των “φωνών/εξωστρέφειας” που 

αναδεικνύεται µέσα από πλήθος αφηγήσεων, όπως της παρακάτω από 

πληροφορήτρια που εξιστορεί τις πρώτες της εντυπώσεις από την Ελλάδα: 

From the moment I arrived I was so scared, big people, white people, you 

know, they scream easily, this is the first impression I got. They scream, 

but they are loving people. They just scream and in just one second they 

are back to normal. Not like us. We are very sensitive. We keep things 

inside. We will never, you know, speak out. This is different from them 

[Greeks], you know. They are…they see something wrong and they will 

immediately tell you. But on the other hand this is good. Because we, we 

keep it inside and it doesn’t leave the feeling go freely.  

 

Mια δεύτερη Φιλιππινέζα οικιακή βοηθός, παντρεµένη στο παρελθόν µε 

Έλληνα, αφηγείται: 

 

We, we are very sensitive. We are not used to shouting, we didn’t have 

shouting in our house. We, if another person shouts at us, we feel very 

very bad. We feel very very sorry. And we are not like Greeks. Greeks, 

they shout and after a minute they forget. We don’t. If you shout at me, 

tomorrow or after a week I will forgive you. Not like Greeks. We are 

sensitive. […] That’s our character. We don’t want shouting. We don’t 

want shouting. We don’t want shouting.      

 

Oι παραπάνω αφηγήσεις καθώς και πλήθος άλλων παρέχουν τις µοναδικές 

στιγµές συγκρότησης ενός λόγου που κάνει αναφορά σε συλλογικότητες (“we”), ή 

µε µία ευρεία έννοια του όρου, σε εθνικά χαρακτηριστικά. Τα χαρακτηριστικά 

αυτά, στην περίπτωση των Ελληνίδων εργοδοτριών αναφέρονται σε τρόπους 

συµπεριφοράς (οι Ελληνίδες κάνουν κάτι, φωνάζουν), ενώ στην περίπτωση των 

Φιλιππινέζων σε τρόπους αισθαντικότητας (οι Φιλιππινέζες αισθάνονται κάπως, 

είναι). Οι παραπάνω αφηγήσεις διαµορφώνουν δύο αντιπαρατιθέµενες 

συλλογικότητες, τις “Ελληνίδες/ες” από τη µία, και τις “Φιλιππινέζες/ους”, από την 

 41



άλλη. Στις συλλογικότητες αυτές αποδίδονται χαρακτηριστικά είτε άµεσα, µε 

απευθείας απόδοση χαρακτηρισµών, είτε έµµεσα µε χαρακτηρισµό της 

αντιπαρατιθέµενης συλλογικότητας. Έτσι, οι Φιλιππινέζες αυτοχαρακτηρίζονται 

“κλειστές”, και ενώ δεν χαρακτηρίζουν απευθείας τους Έλληνες “ανοικτούς”, τους 

αποδίδουν ένα τέτοιο στοιχείο έχοντας τοποθετήσει τις κατηγορίες του “Έλληνα” 

και του “Φιλιππινέζου” σε ένα αντιθετικό ζεύγος µε χρήση των “while”, “but” κ.α. 

Από την άλλη, ενώ αφηγούνται µε ένταση ότι οι «Ελληνίδες φωνάζουν»,  απλώς 

και πάντα υπονοούν ότι οι “Φιλιππινέζες σιωπούν”. “Ελληνίδες” και “Φιλιππινέζες” 

αντίστοιχα “ξεχνούν” και “θυµούνται”, ενώ οι “Φιλιππινέζες” είναι κατά κύριο λόγο 

“ευαίσθητες” και οι “Eλληνίδες” µόνο εµµέσως “αναίσθητες”. 

 

“Ελληνίδες”              “Φιλιππινέζες” 

Ανοιχτές                             “Κλειστές” 

“Φωνάζουν”                      Σιωπούν 

“Ξεχνούν”                 “Θυµούνται” 

Αναίσθητες                “Ευαίσθητες” 

  

Εδώ, θα πρέπει ίσως να αναφερθεί ότι το µοναδικό χαρακτηριστικό ή δυϊκό 

ζεύγος από τον παραπάνω πίνακα, το οποίο συναντάται και σε αφηγήσεις 

εργοδοτριών είναι το ότι οι “Φιλιππινέζες” είναι “κλειστές”. Tα υπόλοιπα 

χαρακτηριστικά και οι κατηγορίες ουδέποτε έχουν προκύψει σε αφηγήσεις 

Ελληνίδων για τις ίδιες και τις οικιακές τους βοηθούς, ενώ δεν υπάρχει καν η 

αντίληψη της ύπαρξής τους στον κόσµο των Φιλιππινέζων. Η παραπάνω 

κατηγοριοποίηση, στα πλαίσια ενός κυρίαρχου δυτικού λόγου, θα µπορούσε να 

θεωρηθεί ότι υπακούει ή συνδέεται και µε ένα άλλο κυρίαρχο ζεύγος, αυτό του 

“ενεργητικού”/ “παθητικού”. Η κατηγοριοποίηση όµως αυτή, δεδοµένου ότι 

ουδέποτε προέκυψε από τις αφηγήσεις των πληροφορητριών, ούτε και φαίνεται να 

υπολανθάνει στις πολλαπλές πολιτισµικές ρητορικές και πρακτικές τους, δεν 

µπορεί να περιληφθεί στα πλαίσια µιας emic προσέγγισης. 

Στο λόγο των Φιλιππινέζων οικιακών βοηθών που επιτελείται στο ελληνικό 

πλαίσιο, εντύπωση προκαλεί η απουσία αναφορών σε όλα εκείνα τα 

χαρακτηριστικά που συνδέονται µε το έθνος, και µια εθνική ταυτότητα, στο αίµα, 

σε προγόνους, σε ιστορία, σε τόπο. Εξίσου εντυπωσιακά απούσες για τη δυτική 

ερευνήτρια είναι περιγραφές της πατρίδας µε αναφορές στο χώµα της, στον ήλιο, 

τη θάλασσα, στο κλίµα, σε µνηµεία, ή στο σπίτι, καθώς είναι τα πεδία σχέσεων 

εκείνα που διαµορφώνουν το τοπίο του υποκειµένου και πιο συγκεκριµένα τα 

πεδία σχέσεων που διαµορφώνονται µε άξονα την οικογένεια (γονείς Φιλιππινέζων 

οικιακών βοηθών και αδέρφια/Φιλιππινέζες οικιακές βοηθοί/παιδιά). Σε όλες τις 

 42



αφηγήσεις η νοσταλγία για την πατρίδα περιγράφεται ως νοσταλγία των 

συγγενικών προσώπων.  

I miss my children. I haven’s seen them for three hears now. And also my 

parents, my brothers and sisters, my friends. That’s what I miss most.   

 

Ένας σηµαντικός αριθµός Φιλιππινέζων που εργάζονται στην Ελλάδα, έχει 

παιδιά στις Φιλιππίνες (ή παιδιά στις Φιλιππίνες και στην Ελλάδα) και σε κάποιες 

περιπτώσεις και σύζυγο. Ο σύζυγος, σπάνια αναδύεται ως αγαπηµένο πρόσωπο 

προς το οποίο δηµιουργούνται αισθήµατα νοσταλγίας και κάποια αίσθηση 

υποχρέωσης. Αντίθετα, οι γονείς και τα παιδιά, και δευτερευόντως τα αδέρφια, 

συνιστούν τους αδιαµφισβήτητους πόλους ενδιαφέροντος και φροντίδας. Συχνά, 

τα παιδιά κατοικούν µε τους γονείς της συζύγου (άλλες φορές του συζύγου) που 

έχουν αναλάβει την ανατροφή τους για όλο το χρονικό διάστηµα απουσίας της 

µητέρας. Το χρονικό αυτό διάστηµα για τις Φιλιππινέζες που ζουν στην Ελλάδα 

σήµερα, είναι δύσκολο να προσδιοριστεί καθώς δεν υπάρχουν στατιστικά στοιχεία 

που να δείχνουν τις όποιες µετακινήσεις τους που συνήθως επεκτείνονται και 

εκτός των ορίων της χώρας (για παράδειγµα υπάρχουν περιπτώσεις 

µετανάστευσης στο Hong Kong για λίγα χρόνια, στη συνέχεια στην Ελλάδα, στη Μ. 

Βρετανία, και τέλος στις Η.Π.Α. και τον Καναδά που αναφέρεται συχνά ως ο 

κατεξοχήν επιθυµητός προορισµός). Στην έρευνα που διενήργησα ο µέσος όρος 

παραµονής των πληροφορητριών στην Ελλάδα ήταν τα 10-15 χρόνια. Στο χρονικό 

αυτό διάστηµα τα παιδιά που είναι στις Φιλιππίνες µεγαλώνουν µε την οικονοµική 

βοήθεια της µητέρας (µέσω εµβασµάτων) η οποία σε όλες τις περιπτώσεις έχει ως 

σκοπό της ζωής της την απόκτηση των χρηµατικών εκείνων ποσών που θα 

επιτρέψουν την εισαγωγή των παιδιών σε κάποιο πανεπιστηµιακό ίδρυµα και την 

απόκτηση κάποιου πανεπιστηµιακού τίτλου σπουδών. Ο στόχος αυτός είναι 

απόρροια περισσότερο της συµβολικής αξίας της πανεπιστηµιακής µόρφωσης στο 

Φιλιππινέζικο πλαίσιο, παρά των υλικών απολαβών στις οποίες µπορεί στην πράξη 

να οδηγήσει. Σηµαντικά χρηµατικά ποσά διατίθενται επίσης, στους γονείς που 

φροντίζουν τα παιδιά, στον σύζυγο (όταν υπάρχει και δεν είναι σε διάσταση), και 

στα αδέρφια. Οι Φιλιππινέζες οικιακές βοηθοί αποτελούν για τις –συνήθως 

εκτεταµένες- οικογένειές τους στις Φιλιππίνες την βασική πηγή εισοδήµατος για 

όλο το χρονικό διάστηµα διαµονής τους στο εξωτερικό. Πρόκειται για ένα καθήκον 

πολιτισµικά κυρίαρχο, το οποίο τις οδηγεί σε έναν συνεχή αγώνα για απόκτηση 

χρηµάτων και µε οποιοδήποτε προσωπικό κόστος. Από την άλλη, αντλούν σε 

συµβολικό επίπεδο από την κυρίαρχη θέση που κατέχουν στην οικογένεια ως οι 

µοναδικοί bread-winners και συµβάλλουν στον κυρίαρχο λόγο της “ηρωίδας 

µετανάστριας” που στηρίζει τόσο την οικονοµία της χώρας της (µε τα εµβάσµατα 

 43



που στέλνει) όσο και στην κοινωνική ανέλιξη και ευηµερία των µελών της 

οικογένειάς τους και κυρίως των παιδιών τους. Στις Φιλιππίνες, κατά την περίοδο 

διακυβέρνησης τόσο του F. Ramos όσο και της C. Aquino (Chang 2000: 136), 

έγινε µία προσπάθεια ένωσης των χιλιάδων Φιλιππινέζων µεταναστών µέσα από 

την ανάδειξή τους ως νέων ηρώων της µητέρας-πατρίδας, που συµβάλλουν στην 

πρόοδό της µε την αποστολή των δολαρίων στις οικογένειές τους. Η ευκαιρία 

ενσωµάτωσης των µεταναστών στο πάνθεον των µαρτύρων-πατριωτών δόθηκε 

από την περίπτωση της Flor Conteplacion, µιας Φιλιππινέζας οικιακής βοηθού που 

καταδικάστηκε σε θάνατο και εκτελέστηκε στη Σιγκαπούρη για το θάνατο µιας 

άλλης Φιλιππινέζας οικιακής βοηθού και του σιγκαπουριανού παιδιού που είχε στη 

φύλαξή της. Η σωρός της εκτέθηκε στις Φιλιππίνες σε δηµόσιο προσκύνηµα και 

µέσα από την εµπειρία του συλλογικού πένθους, εντάχθηκε ως µάρτυρας στην 

εθνική αφήγηση (Ileto 1998: 247-248).  

 

3.3.2 Ma’am και Sir: Επιβολή εξουσίας ή αντιστροφή εξουσίας;  

 

Μεταξύ εργοδότριας και οικιακής βοηθού αναπτύσσεται µια σχέση που στη 

βιβλιογραφία περιγράφεται ως σχέση εξουσίας, εννοώντας µονόπλευρης εξουσίας 

από την πλευρά της εργοδότριας. Η εργοδότρια θεωρείται πως βρίσκεται σε µια 

συνεχή διαδικασία απροκάλυπτης επιβολής εξουσίας και η οικιακή βοηθός σε µια 

διαρκή διαδικασία έµµεσης αντίστασης (public και hidden transcript κατά Scott). 

Το µοντέλο αυτό παρουσιάζει κάποια προβλήµατα στην εφαρµογή του καθώς 

συχνά αφαιρεί από τις πρακτικές και τους λόγους των υποκειµένων (τόσο 

εργοδοτριών όσο και οικιακών βοηθών) τα πολλαπλά συµφραζόµενα µέσα στα 

οποία αποκτούν νόηµα. Καταρχήν και ιδωµένα µέσα από µία συντηρητική 

ανθρωπολογική προσέγγιση, τα υποκείµενα συµµετέχουν σε δύο πολιτισµικές 

οµάδες που κυρίαρχα θεωρούνται διαφορετικές (οι οικιακές βοηθοί είναι 

µετανάστριες). Κατά δεύτερον συµµετέχουν σε πολλαπλές πολιτισµικές οµάδες 

όπως αυτές ορίζονται από τις θρησκευτικές, συγγενειακές, οικονοµικές, εθνοτικές, 

γλωσσικές, κατά φύλο και άλλες επιλογές και παραδόσεις. Οι πρακτικές και οι 

λόγοι των οικιακών βοηθών δεν έρχονται απλά να «απαντήσουν» στην επιβολή 

εξουσίας των εργοδοτριών, αλλά έρχονται να διαπραγµατευτούν προσπάθειες 

επιβολής εξουσίας που προέρχεται και από άλλες πηγές, ή δεν απαντούν αλλά 

διαµορφώνουν οι ίδιες εξουσιαστικές στρατηγικές τόσο ως προς τις εργοδότριες 

όσο και ως προς άλλα υποκείµενα. Κάτι αντίστοιχο ισχύει και για τις εργοδότριες.  

Μία πρακτική που έχει ερµηνευτεί από το σύνολο σχεδόν των κοινωνικών 

επιστηµόνων ως ένας διαδεδοµένος τρόπος επιβολής εξουσίας των εργοδοτριών 

στις οικιακές βοηθούς, είναι η προσφώνηση των εργοδοτριών ως “Ma’am” (και των 

 44



αντρών “Sir”), τη στιγµή που οι οικιακές βοηθοί προσφωνούνται µε το µικρό τους 

όνοµα (Chin 1998: 131). H επαφή µου µε Φιλιππινέζες οικιακές βοηθούς στην 

Ελλάδα, οδηγεί σε κάπως διαφορετικά συµπεράσµατα. Οι Φιλιππινέζες οικιακές 

βοηθοί (10-15 χρόνια πλέον στην Ελλάδα) επιλέγουν να αποκαλούν σχεδόν 

οποιονδήποτε µη Φιλιππινέζο, Ευρωπαίο ή Αµερικάνο “Sir” ή “Ma’am”. Εδώ µπορεί 

να γίνει η υπόθεση ότι η κουλτούρα της µετανάστευσης στην οποία συµµετέχουν 

τα τελευταία 25 χρόνια και µέσα στην οποία διαµορφώνουν αξίες και χαράζουν 

όρια, έχει ταυτίσει τον οποιονδήποτε µη Φιλιππινέζο µε δυνάµει εργοδότη και του 

αποδίδει συγκεκριµένους χαρακτηρισµούς. Οι τελευταίοι έχουν αναφορές στο 

µακράς διάρκειας αποικιακό καθεστώς των Φιλιππίνων, και πιθανότατα σχετίζονται 

και µε τις επαφές της πλειοψηφίας των µεταναστριών µε γραφεία στρατολόγησης 

οικιακών βοηθών στις Φιλιππίνες που προτείνουν και εκπαιδεύουν τις υποψήφιες 

σε πολύ συγκεκριµένες συµπεριφορές. Σ’ αυτό το πλαίσιο, η Ελληνίδα, η 

Αµερικανίδα, η Βρετανίδα εργοδότρια γίνεται αυτόνοµα “Ma’am” ενώ η Πακιστανή, 

Νηγηριανή ή Αλβανίδα αποκαλείται µε το µικρό της όνοµα ή τίποτα. Το “Ma’am” 

φαίνεται να βρίσκεται στην πρώτη θέση από πλευράς συχνότητας χρήσης. 

Ακολουθεί το «κυρία», “κύριε»  το οποίο έχει συνδεθεί έντονα µε τους εργοδότες, 

και τέλος το µικρό όνοµα. Το Mrs…, Mr. … χρησιµοποιείται  από τις Φιλιππινέζες 

µόνο για πρόσωπα κάποιου status στο εσωτερικό της φιλιππινέζικης κοινότητας, το 

κύριος/κυρία µε επίθετο, χρησιµοποιείται όχι ως προσφώνηση αλλά ως επανάληψη 

προσφώνησης κάποιου άλλου, ενώ το κύριος/κυρία και µικρό όνοµα έχει 

αναφερθεί µόνο από µία Φιλιππινέζα πληροφορήτρια ως τρόπος προσφώνησης της 

εργοδότριάς της. Εργοδότρια πληροφορήτριας αναφέρει πως ήταν επιλογή της 

οικιακής της βοηθού η προσφώνηση Ma’am.     

- Εσείς ήσασταν η ma’am. O σύζυγός σας ήταν ο; 

- Ήταν ο sir (γέλια, το λέει µε ύφος). Κι όχι  sir µόνο, αλλά ήταν ο Sir Π. Τον 

είχε κάνει λόρδο. Ναι. Sir Π. 

- Κι ο Λ. [o γιος της] ήταν; 

- Ο Λ. ήταν ο Λ. Εγώ ήµουνα η ma’am. Και µάλιστα στην αρχή νόµιζα ότι το 

ma’am εννοούσε madame. Στη συνέχεια όµως και αφού έφυγε, παρατήρησα 

σε κάποιες κάρτες που µου είχε αφήσει ότι το έγραφε mam. Μαµά.  

 

Εδώ, όπου πρόκειται για µία περίπτωση µεσοαστικής οικογένειας, είναι η 

εργοδότρια αυτή που αποδέχεται τους όρους προσφώνησης της οικιακής βοηθού 

και όχι το αντίθετο. Αυτοί οι όροι ερµηνεύονται στο δικό της συµφραζόµενο ως 

κάτι θετικό, ως ανύψωση του status της οικογένειας, αλλά και µε κάποια ειρωνεία 

που πιθανότατα απαλύνει ιδεολογικές αντιφάσεις (κάποιο αριστερό παρελθόν) που 

προκύπτουν από τη χρήση τέτοιων όρων µέσα στην οικιακή οµάδα. Επιπλέον, η 

 45



πληροφορήτρια επιλεκτικά χρησιµοποιεί ειρωνεία όταν αναφέρεται στην περίπτωση 

του συζύγου, πρακτική που πιθανότατα αποσκοπεί στην διαπραγµάτευση των 

σχέσεων εξουσίας µεταξύ του ζευγαριού. Όσον αφορά την αυστηρή ιεραρχική 

εργασιακή σχέση που διαµορφώνει η χρήση του όρου ma’am, η εργοδότρια 

έρχεται στη συνέχεια να την αµφισβητήσει και µάλιστα ως ένα σηµείο να την 

αντιστρέψει, µε την υπόθεση της χρήση του όρου mam (αντί ma’am) από την 

οικιακή βοηθό, ενός συγγενειακού όρου που παραπέµπει σε ανιδιοτέλεια, 

οικειότητα και ιδεολογικά αποδεκτή ιεραρχία.   

Αν γίνει δεκτή η αντίληψη περί εξουσιαστικών πρακτικών των εργοδοτριών, 

και έµµεσων ανταπαντήσεων από την πλευρά των οικιακών βοηθών, η περίπτωση 

των Φιλιππινέζων οικιακών βοηθών παρουσιάζει ένα παράδοξο: τα υποκείµενα 

θέτουν τις απαρχές της υποτέλειάς τους, µε άλλα λόγια εισηγούνται µια σχέση 

εξουσίας όπου κατέχουν τη χειρότερη θέση. Πώς ερµηνεύεται αυτή η στάση χωρίς 

να υπεισέλθουν πολιτικά και θεωρητικά επικίνδυνες προσεγγίσεις ενσωµάτωσης 

των εξουσιαστικών πρακτικών από τα ίδια τα υποκείµενα, και αναπαραγωγής τους; 

Η απάντηση πέρα από ιστορικούς λόγους που προαναφέρθηκαν (και χρήζουν 

περαιτέρω ανάλυσης), περιλαµβάνει δύο βασικά σηµεία: πρώτον, την πρωτοβουλία 

στην κίνηση, και, δεύτερον, την απόσταση που συνεπάγεται αυτή η κίνηση. Οι 

Φιλιππινέζες οικιακές βοηθοί από την πρώτη συνάντησή τους, και τα πρώτα λεπτά 

της συνάντησής τους, µε Ελληνίδες εργοδότριες υιοθετούν αυτό τον τρόπο 

προσφώνησης τους, και έτσι έχουν το πλεονέκτηµα ότι αφαιρούν από τις 

εργοδότριες το προνόµιο να τις υποδείξουν έναν τρόπο προσφώνησης και συνεπώς 

να ασκήσουν εξουσία. Με άλλα λόγια, µε την πρωτοβουλία της χρήσης των όρων 

Ma’am και Sir πετυχαίνουν την αντιστροφή της άσκησης εξουσίας από τους 

εργοδότες, εξουσίας που συγκροτείται όχι µόνο µε αναφορά στο περιεχόµενο των 

όρων αυτών καθαυτών, αλλά και µέσα από την ρητή υπόδειξή τους προς τις 

εργαζόµενες. Όταν δε πρόκειται για µεσοαστικές οµάδες εργοδοτριών, η απότοµη 

αλλαγή του status που συνεπάγεται η χρήση των παραπάνω όρων, οδηγεί σε µία 

προσπάθεια διαπραγµάτευσης αυτής της αλλαγής από τη µεριά των εργοδοτριών 

(όπως έδειξαν τα λόγια της εργοδότριας παραπάνω) και όχι των οικιακών βοηθών. 

Επιπρόσθετα, πρέπει να τονιστεί το πλεονέκτηµα της απόστασης που δηµιουργεί 

µια τέτοια προσφώνηση. Η επίγνωση των αρνητικών επιδράσεων της οικειότητας 

που µπορεί να αναπτυχθεί µε την επιτέλεση εργασίας στον οικιακό χώρο (γνώση 

που αποκτάται από τις Φιλιππινέζες οικιακές βοηθούς είτε λόγω προσωπικής 

εµπειρίας, είτε µέσα από περιγραφές οικείων προσώπων), και την οποία συνήθως 

έρχονται να ενισχύσουν προσπάθειες των εργοδοτριών να εντάξουν τις οικιακές 

βοηθούς τους στο συγγενειακό περιβάλλον, οδηγεί τις δεύτερες σε πρακτικές που 

διαµορφώνουν κάποια απόσταση µεταξύ των ίδιων και των εργοδοτών τους. 

 46



Προκειµένου να διαµορφωθούν κάποια όρια, επιστρατεύονται µηχανισµοί όπως ο 

παραπάνω. Τέλος, η χρήση των όρων Ma’am και Sir, αποτελεί έκφραση αποδοχής 

των κωδίκων εργασίας όπως αυτοί εµφανίζονται στο Φιλιππινέζικο συµφραζόµενο, 

και έτσι αποδίδει έναν χαρακτήρα επαγγελµατισµού στις οικιακές βοηθούς. Με τον 

τρόπο αυτό οι Φιλιππινέζες οικιακές βοηθοί αναβαθµίζουν την οικιακή εργασία σε 

επάγγελµα και συνακόλουθα προσπαθούν να θέσουν κάποιους κανόνες στην 

επιτέλεσή της, κάποια όρια τα οποία οι εργοδότες µε δυσκολία αποδέχονται.      

Εδώ, θα πρέπει να σηµειωθεί η σηµασία χρήσης της αγγλικής γλώσσας 

τόσο από τις Ελληνίδες εργοδότριες όσο και από τις Φιλιππινέζες οικιακές βοηθούς. 

Οι Φιλιππινέζες µετανάστριες ανήκουν σε µία από τις λίγες οµάδων µεταναστών 

που δεν µαθαίνουν, ή µαθαίνουν ελάχιστα τη γλώσσα της κοινωνίας υποδοχής 

παρά την µακρά παραµονή τους σε αυτήν. Στις Φιλιππίνες, µεγάλο µέρος του 

πληθυσµού µιλάει δύο µε τρεις γλώσσες: tagalog, αγγλικά και τη διάλεκτο της 

περιοχής (όταν αυτή δεν είναι η tagalog)48. H χρήση της αγγλικής γλώσσας τόσο 

στο Φιλιππινέζικο όσο και στο ελληνικό συµπεριέχον, αποτελεί σύµβολο υψηλής 

κοινωνικής τάξης και αυξάνει το γόητρο49. Πολύ συχνά οι Φιλιππινέζες οικιακές 

βοηθοί παραπονιούνται ότι δεν µπορούν να µάθουν ελληνικά γιατί οι εργοδότριες 

επιµένουν να τους µιλάνε στα αγγλικά, αλλά ταυτοχρόνως αντλούν σε συµβολικό 

επίπεδο από τη χρήση της γλώσσας σε καθηµερινή βάση καθώς τις αναβαθµίζει 

κοινωνικά και τις διαφοροποιεί από τις υπόλοιπες οικιακές βοηθούς.  

 

 

 

 

 

 

 

 

 

 

 

 

                                                           
48Κατά την περίοδο της Ισπανικής κατοχής των Φιλιππίνων (1571-1896), τα Ισπανικά δε 
χρησιµοποιούνταν σε µεγάλη κλίµακα καθώς οι Ισπανοί µοναχοί αποφάσισαν από την αρχή, να 
προσηλυτίσουν στις πολλές τοπικές γλώσσες των Φιλιππίνων. Αντίθετα, η Αµερικανική κατοχή (1898-
1946) συνοδεύτηκε από την καθολική εφαρµογή της αγγλικής γλώσσας στην πρωτοβάθµια εκπαίδευση 
της χώρας (Cannell 1999: 5). 
49 Ο πρώην πρόεδρος των Φιλιππίνων J. Estrada µιλούσε πάντα tagalog, γεγονός που τον αποµάκρυνε 
έντονα από τις οµάδες των διανοούµενων αλλά προωθούσε την ταύτισή του µε ήρωες που 
προέρχονταν από χαµηλά στρώµατα (Bonifacio) και µε τα στρώµατα αυτά.  

 47



ΚΕΦΑΛΑΙΟ ΤΕΤΑΡΤΟ 

4. ΛΙΓΑ ΛΟΓΙΑ ΓΙΑ ΤΙΣ ΑΛΒΑΝΙ∆ΕΣ ΟΙΚΙΑΚΕΣ ΒΟΗΘΟΥΣ ΣΤΗΝ ΑΘΗΝΑ 

 
Σύµφωνα µε στοιχεία που προκύπτουν µέσα από τις αιτήσεις για την 

απόκτηση πράσινης κάρτας, η µετανάστευση γυναικών στην Ελλάδα ανέρχεται στο 

26% του συνόλου των αλλοδαπών, ενώ από αυτές την πρώτη θέση κατέχουν οι 

Αλβανίδες µε ποσοστό 43,7% (ακολουθούν οι Βουλγάρες µε ποσοστό 15%)50. Ο 

αριθµός των Αλβανών µεταναστών, αντρών και γυναικών, στην Ελλάδα 

υπολογιζόταν στις αρχές τις δεκαετίας του ’90 στις 500.000 γεγονός που τους 

καθιστά την µεγαλύτερη µεταναστευτική οµάδα στη χώρα (Ψηµµένος 1995: 91). 

Σύµφωνα µε την έρευνα του Ι. Ψηµµένου που διενεργήθηκε στην Αθήνα51, 

κάποιοι από αυτούς απασχολούνται ως οικιακές βοηθοί και σε καθαρισµό κτιρίων 

(ν=138 στο δείγµα του), κάποιοι στις µεταφορές (ν=10) και κάποιοι σε οικοδοµές 

(ν=118) (Ψηµµένος 1995: 175).  

Παρά το µεγάλο αριθµό των Αλβανίδων µεταναστριών, εµφανίζονται µόνο 

αποσπασµατικά στον ελληνικό Τύπο καθώς οι άντρες Αλβανοί µονοπωλούν το 

ενδιαφέρον των συζητήσεων που αφορούν όχι µόνο τη γειτονική χώρα, αλλά 

γενικότερα το ζήτηµα της µετανάστευσης, των “ξένων”, και της εγκληµατικότητας. 

Έτσι, σε έναν τεράστιο αριθµό άρθρων όπου αναφέρονται ή ασχολούνται µε τους 

Αλβανούς µετανάστες, µόνο ένας µικρός αριθµός κάνει αναφορές στη θέση των 

γυναικών από την Αλβανία στην Ελλάδα. Συγκεκριµένα, από έρευνα σε τέσσερις 

εφηµερίδες τα τελευταία 2-4 χρόνια, υπάρχουν 2.552 αναφορές σε Αλβανούς 

µετανάστες και µόνο 36 αναφορές σε Αλβανίδες µετανάστριες, ποσοστό 1,4 τοις 

εκατό. Τα αποτελέσµατα αυτά φανερώνουν την κυριαρχία ενός λόγου που καθιστά 

την µετανάστευση αλλά και την πολιτική µία ανδρική υπόθεση, και ταυτόχρονα 

δίνει µία απολύτως «ανδρική» χροιά στον ρατσιστικό λόγο που αναπτύσσεται στα 

πλαίσια του ελληνικού χώρου. Στην πλειοψηφία των άρθρων (στα 20 από τα 36 

άρθρα) για Αλβανίδες µετανάστριες τονίζεται –όπως και στην περίπτωση των 

αντρών- η συµµετοχή σε εγκληµατικές πράξεις. Ενώ όµως οι Αλβανοί µετανάστες 

παρουσιάζονται µονίµως ως οι δράστες του συνόλου σχεδόν των εγκληµατικών 

ενεργειών που µαστίζουν τη χώρα, για τις Αλβανίδες µετανάστριες επιφυλάσσεται 

η εικόνα του θύµατος, της παθητικής ή αναγκαστικής συµµετοχής σε εγκληµατικές 

πράξεις (συνήθως πορνεία) στις οποίες τις ωθούν οι σύντροφοι, συγγενείς ή απλώς 

συµπατριώτες τους. Ο ρατσισµός που αναπτύσσεται στα πλαίσια της ελληνικής 

κοινωνίας είναι ένας ρατσισµός εµφανώς έµφυλος. Η απολύτως αρνητική εικόνα 

                                                           
50 Τα Νέα, 24-05-2000, σελ. Ν18.  
51 H Αθήνα είναι ο τόπος συγκέντρωσης του 80% του µεταναστευτικού πληθυσµού στην Ελλάδα 
(Iosifides 1997: 29). 
 

 48



του “βρώµικου, κλέφτη, επικίνδυνου και εξαθλιωµένου” Αλβανού52, αφορά 

αποκλειστικά και µόνο τον άντρα Αλβανό µετανάστη και δε µεταφέρεται στην 

γυναίκα από την ίδια χώρα η οποία είτε µένει ασχολίαστη, είτε τοποθετείται σε 

ρόλο θύµατος, είτε –σε επίπεδο καθηµερινού λόγου ελληνίδων εργοδοτριών- 

σχολιάζεται συχνά αρνητικά, κάποιες φορές και θετικά, ως υποκείµενο όµως και 

όχι ως συλλογικότητα, ανάλογα µε την εµπειρία της εργοδότριας και την επιρροή 

της από τον κυρίαρχο λόγο που αφορά τους άντρες Αλβανούς. Είναι 

χαρακτηριστικό ότι η “βρωµία”, ένα από βασικά συστατικά του ρατσιστικού λόγου 

που αφορά τους Αλβανούς µετανάστες, δεν αναφέρεται ποτέ και δεν 

αποδεικνύεται και εµπράκτως όπως φανερώνει η απασχόληση των Αλβανίδων 

οικιακών βοηθών στον κατεξοχήν “καθαρό και αµόλυντο” χώρο των Ελλήνων, το 

χώρο του σπιτιού. Η ρητορική της “βρωµιάς” των Αλβανών αντρών 

αντιπαρατίθεται σε µία πρακτική της “καθαρότητας” των Αλβανίδων γυναικών, 

διαµορφώνοντας έναν λόγο για την Αλβανίδα µετανάστρια που απασχολείται σε 

σπίτι ή σε συνεργείο καθαρισµού, µε ριζικά διαφορετικό περιεχόµενο από αυτό του 

άντρα Αλβανού που δουλεύει σε οικοδοµές ή γεωργικές εργασίες.  

Η Αλβανίδα µετανάστρια δεν εµφανίζεται ποτέ µόνη σε άρθρα εφηµερίδων 

που θίγουν το ζήτηµα της οικιακής εργασίας (µόνο 6 άρθρα κάνουν αναφορά σε 

αυτό το θέµα), αλλά πάντα µαζί µε γυναίκες άλλων εθνοτήτων που απασχολούνται 

στον οικιακό τοµέα. Είναι οι “[ο]ι έµπιστες Βορειοηπειρώτισσες, οι Αλβανίδες ή 

ασιατικής καταγωγής οικιακές βοηθοί[…]”53 αυτές που ξέρουν καλά το ελληνικό 

σπίτι, και αλλού είναι το ελληνικό σπίτι εκείνο που «“γνώρισε” […] όλες τις φυλές 

του κόσµου –Ελληνίδες, Βουλγάρες, Ρωσίδες, Πολωνές, Αλβανίδες»54. Σε αντίθεση 

µε τον άντρα Αλβανό που σχεδόν πάντα διαχωρίζεται από τον Βούλγαρο, Πολωνό 

ή Ρώσο µετανάστη αποτελώντας έναν συµπαγή και «ανόθευτο» ρατσιστικό στόχο, 

η Αλβανίδα µετανάστρια οικιακή βοηθός συµµετέχει σε µία διευρυµένη κοινότητα 

γυναικών από τις «Ανατολικές Χώρες» η οποία αποτελεί αντικείµενο σχολιασµού 

(συνήθως ρατσιστικού) µόνο όταν συνδέεται µε την πορνεία.     

Πέρα όµως από τον λόγο που διαµορφώνεται µέσα από τον Τύπο για τις 

Αλβανίδες οικιακές βοηθούς, ένας άλλος λόγος, αρκετά αποσπασµατικός 

                                                           
52 Όπως προκύπτει από έρευνα του ∆ηµοκρίτειου Πανεπιστηµίου της Θράκης που παρουσιάζεται στην 
εφηµερίδα Τα Νέα, 12-01-1997.  
53 Τα Νέα, 10-10-2001, σελ. P08.  
54 Τα Νέα, 24-04-1999, σελ. Ν70. Στο σηµείο αυτό θα πρέπει να παρατηρήσουµε τον διαφορετικό 
περιεχόµενο που αποδίδεται στην έννοια του σπιτιού µέσα από τις παραπάνω αφηγήσεις. Το ελληνικό 
σπίτι αποτελεί άλλοτε έναν χώρο εξερεύνησης και φροντίδας για τις οικιακές βοηθούς, και άλλοτε έναν 
ζωντανό αυτοτελή οργανισµό που “βιώνει” την παρουσία ξένων είτε θετικά (όταν καθαρίζεται καλά και 
δε γίνονται ζηµιές στο εσωτερικό του), είτε αρνητικά (όταν υφίσταται την απροσεξία, προχειρότητα και 
αδιαφορία των υπεύθυνων για αυτό). 
 
 
 
 
 

 49



διαµορφώνεται µέσα από τις αφηγήσεις εργοδοτριών Αλβανίδων οικιακών βοηθών. 

Στην έρευνα αυτή θα παρουσιαστούν θραύσµατα µόνο αυτού του 

αποσπασµατικού, όπως προαναφέρθηκε, λόγου όπως προέκυψε από τις 10 ηµι-

δοµηµένες συνεντεύξεις µε Ελληνίδες εργοδότριες. Πρόκειται για γυναίκες που 

ανήκουν σε µεσοαστικά και µικροαστικά κοινωνικά στρώµατα, στην πλειοψηφία 

τους ανύπαντρες (οι 7 στις 10) µε ηλικίες από 30-45 ετών. Οι αφηγήσεις των 

εργοδοτριών αυτών παρουσιάζουν µία έντονη διαφορά από εκείνες των γυναικών 

που απασχολούν Φιλιπινέζες οικιακές βοηθούς: την απουσία ενός λόγου που να 

κάνει ιδιαίτερη αναφορά στην εθνοτική ταυτότητα των οικιακών τους βοηθών, στο 

σύνολο των Αλβανίδων γυναικών, ή Αλβανών µεταναστών. Ο λόγος αυτός, 

παρέµεινε πάντα στις συζητήσεις ένας λόγος είτε για το συγκεκριµένο υποκείµενο, 

είτε για τις γυναίκες από τις Ανατολικές χώρες και έτσι τοποθετήθηκε εµµέσως από 

τις πληροφορήτριες στους αντίποδες του κυρίαρχου ελληνικού ρατσιστικού λόγου 

για τους άντρες Αλβανούς µετανάστες (στα πλαίσια του οποίου επιχειρούνται 

γενικεύσεις προς την κατεύθυνση της «Αλβανικής ράτσας ή φυλής» µε την 

παραµικρή αφορµή). Ένας λόγος αυτής της επιλογής φαίνεται να είναι η πολύ 

προσωπική σχέση που αναπτύσσεται σε πολύ σύντοµο χρονικό διάστηµα µεταξύ 

εργοδότριας και οικιακής βοηθού, σχέση την οποία «επιβάλλει» η ίδια η οικιακή 

βοηθός και την οποία η εργοδότρια είτε την αντιµετωπίσει θετικά, είτε αρνητικά, 

καλείται πάντως να την διαχειριστεί µέσα από την αφήγησή της µε την χρήση ενός 

πολύ υποκειµενικού λόγου. Οι Αλβανίδες οικιακές βοηθοί περιγράφονται από τις 

εργοδότριές τους ως πολύ «ανοιχτές σε συζητήσεις», «πολύ φιλικές», ενώ άλλοτε 

«υπερβολικά ανοιχτές ή φιλικές». Από πολύ νωρίς στην εργασιακή σχέση 

επιδιώκουν να πίνουν καφέ µε τις εργοδότριες, να τρώνε µαζί, να συζητούν για 

προσωπικά προβλήµατα. Σε αντίθεση µε τις Φιλιππινέζες οικιακές βοηθούς για τις 

οποίες διαµορφώνεται ένας λόγος που δίνει έµφαση περισσότερο σε εθνοτικά ή 

πολιτισµικά χαρακτηριστικά της συµπεριφοράς, τα οποία συνήθως κρίνονται 

θετικά, ο λόγος για τις Αλβανίδες οικιακές βοηθούς δίνει έµφαση στον τρόπο 

επιτέλεσης της οικιακής εργασίας, και κρίνεται συχνά αρνητικά. Το µεγαλύτερο 

µέρος των αφηγήσεων που προέκυψαν µέσα από τις συνεντεύξεις, αφορά 

ζητήµατα επιτέλεσης της εργασίας, όπως το ότι «δεν καθαρίζει ποτέ τις γωνίες. 

Ενώ της το’ χω πει χίλιες φορές αυτή κάνει το δικό της», «δεν τινάζει το χαλί…», 

και «είπαµε τόσες φορές, Χ. να παίρνεις οινόπνευµα και να καθαρίζεις τις 

ηλεκτρικές συσκευές. Τίποτα. Όσες φορές και να το πω τίποτα». Παρότι οι 

εργοδότριες φαίνεται να αποκοµίζουν σε σύντοµο χρονικό διάστηµα πλήθος 

στοιχείων για την οικογενειακή και ψυχολογική κατάσταση των οικιακών τους 

βοηθών (γεγονός σπάνιο για τις εργοδότριες Φιλιππινέζων οικιακών βοηθών), και 

αναπτύσσουν µια φιλική, «γυναικεία» σχέση µαζί τους µέσα από συζητήσεις που 

 50



αφορούν συχνά τους άντρες, στην αφήγησή τους υποβιβάζουν φανερά αυτά τα 

γεγονότα και ενίοτε τα αποδίδουν σε µία «στρατηγική» των οικιακών βοηθών για 

να αποφεύγουν την εργασία. Οι Αλβανίδες οικιακές βοηθοί αναδεικνύονται ως 

ιδιαίτερα ενεργητικές και ευέλικτες στη διαχείριση των εργασιακών τους θεµάτων 

(µιλούν πολύ, διατυπώνουν ρητά και δυναµικά τις απαιτήσεις τους, αντιστέκονται 

στην επιβολή από µέρους των εργοδοτριών επιπλέον καθηκόντων), σε αντίθεση µε 

τις Φιλιππινέζες για τις οποίες προβάλλεται µία εικόνα παθητικής, άρα άψογης, 

οικιακής βοηθού. Στο πλαίσιο της οικιακής εργασίας οι ελληνίδες εργοδότριες 

φαίνεται να ταλαντεύονται µεταξύ ενός «οικείου» και «οικιακού» µοντέλου 

οικιακής βοηθού/φίλης/γυναίκας, ενός «εξωτικού» και «επαγγελµατικού» 

µοντέλου οικιακής βοηθού/ υπαλλήλου, και ενός «εξωτικού» αλλά 

«αποικιοκρατικού» µοντέλου οικιακής βοηθού/ υπηρέτριας/δούλας. Η πολιτισµική, 

γεωγραφική, αλλά και γλωσσική εγγύτητα µε τις Αλβανίδες οικιακές βοηθούς55 

φαίνεται να δηµιουργεί στις περισσότερες εργοδότριες µία οικειότητα στα πλαίσια 

του σπιτιού που απειλεί το τυπικό περιεχόµενο της εργασιακής σχέσης, και 

λιγότερο τα ίδια τα όρια της οικιακής οµάδας. Αυτό οφείλεται, ίσως, στο ότι οι 

Αλβανίδες µετανάστριες είναι σπάνια εσωτερικές και συνήθως εργάζονται στα 

ελληνικά σπίτια για συγκεκριµένο αριθµό ωρών κάθε µέρα (4-6 ώρες), γεγονός 

που εξασφαλίζει από µόνο του την αίσθηση συνοχής της οικογένειας ή 

αποκλειστικότητας του οικιακού χώρου. Οι µισθοί τους κυµαίνονται από 8.000-

10.000 δραχµές το 6ωρο ενώ τα καθήκοντά τους περιλαµβάνουν πολύ συχνά το 

καθάρισµα τους σπιτιού, ενώ άλλοτε την φύλαξη παιδιών ή ηλικιωµένων.  

 

Οι περιπτώσεις των Φιλιππινέζων, των Αλβανίδων αλλά και γενικότερα των 

γυναικών µεταναστριών στην Ελλάδα συνιστούν ένα σηµαντικό πεδίο για τους 

κοινωνικούς ερευνητές που θέλουν να ασχοληθούν µε τον ελληνικό χώρο. 

Πρώτον, διότι οι γυναίκες µετανάστριες αποτελούν ένα µεγάλο αριθµητικά κοµµάτι 

των µεταναστών που δέχεται τις τελευταίες δύο δεκαετίες η χώρα, και δεύτερον 

διότι η εµπειρία τους σε εργασιακά, κοινωνικά, θρησκευτικά, και συγγενειακά 

πλαίσια αλλάζει ριζικά το ελληνικό αστεακό τοπίο τόσο όσον αφορά κυρίαρχες 

δοµές του (ίδρυση νέων εκκλησιών, νέου τύπου εργασιακή απασχόληση, νέου 

τύπου οικογενειακές σχέσεις, κυριαρχία ρατσιστικών λόγων, κ.α.), όσο και όσον 

αφορά την προσωπική βιωµατική εµπειρία των Ελλήνων/Ελληνίδων και τις µεταξύ 

τους σχέσεις. Επιπλέον, η έµµισθη οικιακή εργασία ως η κατεξοχήν καθιερωµένη 

απασχόληση των γυναικών µεταναστριών, αποτελεί ένα σηµαντικό πεδίο έρευνας 

γιατί συνδέεται άµεσα µε τις ζωές αυτών των γυναικών, αλλά και µε τις ζωές των 

                                                           
55 Σε όλες τις περιπτώσεις που µελέτησα η συνεννόηση µεταξύ εργοδοτριών και οικιακών βοηθών 
γινόταν στην ελληνική γλώσσα την οποία η Αλβανίδες µετανάστριες γνώριζαν από αρκετά έως πολύ 
καλά. 

 51



ελληνίδων γυναικών (αλλά και αντρών) ανεξάρτητα από κοινωνική τάξη, ηλικία, 

µόρφωση. Τέλος, η έµµισθη οικιακή εργασία στην σύγχρονη Ελλάδα, έχει καταστεί 

αναπόσπαστο κοµµάτι του ελληνικού οικιακού χώρου, του νοικοκυριού, και 

συνεπώς συµµετέχει ενεργά στη διαµόρφωση των οικογενειακών και 

συγγενειακών σχέσεων που αποτελούσαν –µέχρι πρότινος, τουλάχιστον, όπως 

φανερώνει η ελληνική εθνογραφία- τον ακρογωνιαίο λίθο της οργάνωσης της 

κοινωνικής ζωής.       

Η κοινωνική έρευνα στην Ελλάδα, έχει τα τελευταία χρόνια ασχοληθεί 

επισταµένως µε το ζήτηµα της µετανάστευσης στο εσωτερικό της. Παρόλα αυτά 

παρατηρείται ένα σηµαντικό κενό στον τοµέα της γυναικείας µετανάστευσης, αλλά 

και της οικιακής εργασίας (η οποία έχει αποτελέσει και στο παρελθόν σηµαντικό 

κοµµάτι της ελληνικής πραγµατικότητας, για παράδειγµα κατά τις δεκαετίας του 

’50 και ΄60, αλλά δεν έχει µελετηθεί επαρκώς από ιστορικούς επιστήµονες). 

Επιπλέον, όσον αφορά τη διεθνή κοινωνική έρευνα, η έµφαση στην άµισθη οικιακή 

εργασία που αποτέλεσε απόρροια της επίδρασης του φεµινιστικού λόγου στην 

κοινωνική ανάλυση και την καθιέρωση της φεµινιστικής κοινωνικής θεωρίας, δεν 

είχε τα ίδια αποτελέσµατα και στην περίπτωση της έµµισθης οικιακής εργασίας που 

έµεινε σχετικά αφανής. Επιπλέον, οι σχετικά περιορισµένες σε αριθµό µελέτες των 

µεταναστριών οικιακών βοηθών επικεντρώθηκαν στην πλειοψηφία τους σε µία 

προσέγγιση της οικιακής εργασίας µέσα από το πρίσµα της δυτικής επιστηµόνισσας 

και συχνά εργοδότριας, και όχι των πολιτισµικού πολλαπλού των 

πρωταγωνιστριών οικιακών βοηθών.  

Η παρούσα έρευνα αποτελεί µία πρώτη προσπάθεια ενασχόλησης µε τη 

γυναικεία µετανάστευση και την οικιακή εργασία, µέσα από την προσέγγιση των 

Φιλιππινέζων και –σε µικρότερο βαθµό- των Αλβανίδων οικιακών βοηθών. 

Χρησιµοποιώντας µία ανθρωπολογική προσέγγιση επιχείρησε να παρουσιάσει µία 

πρώτη εικόνα του σύµπαντος που περιβάλλει τις Φιλιππινέζες οικιακές βοηθούς, 

αλλά και του πλαισίου το οποίο συγκροτεί η έµµισθη οικιακή εργασία όπως 

διαµορφώνεται από τους κυρίαρχους λόγους της κοινωνίας υποδοχής, αλλά και 

των εναλλακτικών προσωπικών λόγων και πρακτικών των υποκειµένων που 

εµπλέκονται στην εργασιακή αυτή σχέση. Ανοιχτά παραµένουν ζητήµατα που 

σχετίζονται µε την εµπειρία της οικιακής εργασίας από άλλες πολιτισµικές οµάδες 

(π.χ. Αλβανίδες, Πολωνέζες) αλλά και από ελληνίδες οικιακές βοηθούς. Τέλος, 

ζητήµατα που σχετίζονται µε την εµπειρία της οικιακής εργασίας από εργοδότριες 

διαφορετικών κοινωνικών στρωµάτων αλλά και τη συγκρότηση των στρωµάτων 

αυτών µέσα από την έµµισθη οικιακή εργασία (έτσι, για παράδειγµα, θα µπορούσε 

να υπάρξει µία πρώτη προσέγγιση των γυναικών των ανωτέρων κοινωνικών 

στρωµάτων στην Ελλάδα που δεν έχουν αποτελέσει ποτέ αντικείµενο κοινωνικής 

 52



µελέτης). Η έρευνα αυτή φιλοδοξεί να θέσει ένα πρώτο πλαίσιο και έναυσµα για 

την περαιτέρω µελέτη των παραπάνω θεµάτων που θα συµπληρώσει ένα 

σηµαντικό κενό στον ακόµα  ανδροκρατούµενο, όσον αφορά τις αντιλήψεις του 

και όχι ίσως το φύλο των ατόµων που το συγκροτούν, κόσµο της κοινωνικής 

επιστήµης στην Ελλάδα. 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 53



ΓΕΝΙΚΗ ΒΙΒΛΙΟΓΡΑΦΙΑ 

ΕΛΛΗΝΙΚΗ ΒΙΒΛΙΟΓΡΑΦΙΑ  

 
Valencia, Depy. 1995. «Η κατάσταση των Φιλιππινέζων γυναικών στην Ελλάδα». 

Στο Εθνικισµός, Ρατσισµός, Κοινωνικό Φύλο (Ευρωπαϊκό Φόρουµ Αριστερών 

Φεµινιστριών, Ελληνικό Τµήµα, ∆ιήµερη Συνάντηση Γυναικών, 11-12 Νοεµβρίου 

1994). Θεσσαλονίκη: Παρατηρητής.  

 

Βαϊου, Ν. Και Μ. Στρατηγάκη (επιµ.). 1989. «Η εργασία των γυναικών. Ανάµεσα 

σε δύο κόσµους», Σύγχρονα Θέµατα, τεύχος αφιέρωµα, τ.40: 15-23.  

 

Βαϊου, Ν. και Κ. Χατζηµιχάλης. 1997. Με τη ραπτοµηχανή στην κουζίνα και τους 

Πολωνούς στους αγρούς: Πόλεις, περιφέρειες και άτυπη εργασία. Αθήνα: Εξάντας.  

 

Βεντούρα, Λίνα. 1993. Μετανάστευση γυναικών: γέννηση και εξέλιξη του 

επιστηµονικού ενδιαφέροντος. ∆ίνη 6: 230-240. 

 

Γκέφου-Μαδιανού, ∆ήµητρα. 1993. Ανθρωπολογία οίκοι: Για µια κριτική της 

«γηγενούς ανθρωπολογίας». ∆ιαβάζω, Αφιέρωµα «Κοινωνική Ανθρωπολογία» 

(επιµ. Ε. Παπαταξιάρχης): 44-51. 

 

Glavanis, P. 1995. Οι «Νέοι Είλωτες» στην Ευρωπαϊκή Ένωση: Η «Μουσουλµανική 

Φωνή» ως απάντηση σε τύπο και διαδικασίες κοινωνικού αποκλεισµού. 

Μετανάστευση από τα Βαλκάνια: Κοινωνικός αποκλεισµός στην Αθήνα, Ιορδάνης 

Ψηµµένος. Αθήνα: Glory Book- Παπαζήσης. 

 

Λαζαρίδου, Γαβριέλλα. 1995. «Μετανάστριες στην Ελλάδα- Οικιακές βοηθοί από 

Φιλιππίνες και Αλβανία- Μία επιτόπια µελέτη». Στο Εθνικισµός, Ρατσισµός, 

Κοινωνικό Φύλο (Ευρωπαϊκό Φόρουµ Αριστερών Φεµινιστριών, Ελληνικό Τµήµα, 

∆ιήµερη Συνάντηση Γυναικών, 11-12 Νοεµβρίου 1994). Θεσσαλονίκη: 

Παρατηρητής.  

 

Λιάκος, Α. 1998. Αντινοµίες στην Ανάλυση του Ρατσισµού. Στο Έξι Κείµενα για το 

Ρατσισµό, Κίνηση Πολιτών κατά του Ρατσισµού. Αθήνα: Παρασκήνιο.  

 

Μουσούρου, Λ.Μ. 1991. Μετανάστευση και µεταναστευτική πολιτική στην Ελλάδα 

και την Ευρώπη. Αθήνα: Gutenberg. 

 

 54



Παπαταξιάρχης, Ευθύµιος.1990. Σχέσεις και σύµβολα της εντοπιότητας σε µία 

Αιγαιακή κοινωνία. κοινότητα και κοινωνία: Ο Κ. Καραβίδας και η προβληµατική 

των κοινωνικών επιστηµών. Αθήνα: Παπαζήσης. 

 

                                           1992. Εισαγωγή. Ταυτότητες και φύλο στη 

σύγχρονη Ελλάδα, (επιµ.) Ευθύµιος Παπαταξιάρχης και Θεόδωρος Παραδέλλης. 

Αθήνα: Καστανιώτης. 

 

1996. Περί της πολιτισµικής κατασκευής της Ταυτότητας. Τοπικά Β’: 197-216. 

Αθήνα: Ε.Μ.Ε.Α. Νήσος.  

 

Πετρινιώτη, Ξανθή. 1993. Η µετανάστευση προς την Ελλάδα. Αθήνα: Οδυσσέας. 

 

Πετρονώτη, Μαρίνα. 1998. Το πορτραίτο µιας διαπολιτισµικής σχέσης: 

κρυσταλλώσεις, ρήγµατα, ανασκευές. Αθήνα: UNESCO/ΕΚΚΕ. 

 

Ρυλµόν, Π. 1993. Αλλοδαποί εργαζόµενοι και αγορά εργασίας στην Ελλάδα. 

Αθήνα: ΙΝΕ/ΓΣΕΕ- µελέτες.  

 

Ψηµµένος, Ιορδάνης. 1995. Μετανάστευση από τα Βαλκάνια: κοινωνικός 

αποκλεισµός στην Αθήνα. Αθήνα: Glory Book- Παπαζήσης. 

     

 

 

 

 

 

 

 

 

 

 

 

 

 

 

 

 

 55



ΞΕΝΗ ΒΙΒΛΙΟΓΡΑΦΙΑ  

 

Alcid, Mary Lou. 1989. The Recruitment Process and Work Conditions of Filipina 

Domestic Helpers in Hong Kong, Singapore and Saudi Arabia. Trade in Domestic 

Helpers: Causes, Mechanisms and Consequences. Kuala Lumpur: Asian and 

Pacific Development Centre. 

 

Atkinson, Jane Monning και Shelly Errington. 1990. Preface. Power and 

Difference: Gender in Island Southeast Asia, (επιµ.) Jane Monning Atkinson και 

Shelly Errington. Stanford: Stanford University Press. 

 

Bakan, A.B. και D.K. Stasiulis. 1995. Making the Match: Domestic Agencies and 

the Racialization of Women’s Household Work. Signs 20(3): 303-335. 

 

Banks, Marcus. 1996. Ethnicity: Anthropological Constructions. London: 

Routledge. 

 

Campbell, J.K. 1964. Honor, Family and Patronage: A Study of Institutions and 

Moral Values in a Greek Mountain Community. London: Tavistock Publications. 

 

Cannell, Fenella. 1999. Power and Intimacy in the Christian Philippines. 

Cambridge: Cambridge University Press. 

 

Carino, Benjamin V. 1990 (1987). The Philippines and Southeast Asia: Historical 

Roots and Contemporary Linkages. Pacific Bridges: The New Immigration from 

Asia and the Pacific Islands, (επιµ.) James T. Fawcett και Benjamin V. Carino. 

New York: Center for Migration Studies. 

 

Carsten, Janet. 1997. The Heat of the Hearth: The Process of Kinship in a Malay 

Fishing Community. Oxford: Clarendon Press. 

 

Chaney, Elsa M. and Mary Garcia Castro. 1989. Introduction. Muchachas No 

More: Household Workers in Latin America and the Carribean, (επιµ.) Elsa M. 

Chaney και Mary Garcia Castro. Philadelphia: Temple University Press. 

 

Chang, Grace. 2000. Disposable Domestics: Immigrant Women Workers in the 

Global Economy. Cambridge: South End Press.  

 

 56



Chell, Victoria. 1997. Gender- Selective Migration: Somalian and Filipina Women 

in Rome. Southern Europe and the New Immigrations, (επιµ.) Russell King και 

Richard Black. Brighton: Sussex Academic Press. 

 

Chin, Christine B.N.1998. In Service and Servitude: Foreign Female Domestic 

Workers and the Malaysian “Modernity” Project. New York: Columbia University 

Press. 

 

Cock, Jacklyn. 1980. Maids and Madams: A Study in the Politics of Exploitation. 

Johannesburg: Ravan Press. 

 

Colen, Shelly. 1989. “Just a Little Respect”: West Indian Domestic Workers in 

New York City. Muchachas No More: Household Workers in Latin America and the 

Carribean, (επιµ.) Elsa M. Chaney και Mary Garcia Castro. Philadelphia: Temple 

University Press. 

 

Constable, Nicole. 1997 (a). Sexuality and Discipline among Filipina Domestic 

Workers in Hong Kong. American Ethnologist 24(3): 539-558. 

 

        1997 (b). Maid to Order in Hong Kong: Stories of Filipina 

Workers. Ithaca: Cornell University. 

 

Delphy, Christine και Diana Leonard. 1992. Familiar Exploitation: A New Analysis 

of Marriage in Contemporary Western Societies. Cambridge: Polity Press.  

 

du Boulay, Juliet. 1974. Portrait of a Greek Mountain Village. Oxford: Clarendon 

Press. 

 

      1983. The Meaning of Dowry: Changing Values in Rural Greece.   

Journal of Modern Greek Studies 1: 243-270. 

 

Duarte, Isis. 1989. Household Workers in the Dominican Republic: A Question for 

the Feminist Movement. Muchachas No More: Household Workers in Latin 

America and the Caribbean, (επιµ.) Elsa M. Chaney και  Amery Garcia Castro. 

Philadelphia: Temple University Press..  

 

 57



Dubish, Jill. 1986. Culture Enters through the Kitchen: Women, Food and Social 

Boundaries in Rural Greece. Gender and Power in Rural Greece, (επιµ.) Jill 

Dubish. Princeton: Princeton University Press. 

 

Errington, Shelly. 1990. Recasting Sex, Gender, and Power: A Theoretical and 

Regional Overview. Power and Difference: Gender in Island Southeast Asia, 

(επιµ.) J.M. Atkinson και S. Errington. Stanford: Stanford University Press. 

 

Friedl, Ernestine. 1962. Vasilika: A Village in Modern Greece. New York: Holt, 

Rinehart and Winston. 

 

       1986. The Position of Women: Appearance and Reality. Gender 

and Power in Rural Greece, (επιµ.) Jill Dubish. Princeton: Princeton University 

Press.  

 

Giles, Wenona. 1992. Gender Inequality and Resistance: The Case of Portuguese 

Women in London. Anthropological Quarterly 65(2): 67-79. 

 

Glenn, Evelyn Nakano. 1986. Issei, Nisei, War Bride: Three Generations of 

Japanese American Women in Domestic Service. Philadelphia: Temple University 

Press.  

 

Gogna, Monica. 1989. Domestic Workers in Buenos Aires. Muchachas No More: 

Household Workers in Latin America and the Carribean, (επιµ.) Elsa M. Chaney 

και Mary Garcia Castro. Philadelphia: Temple University Press. 

 

Hansen, Karen Tranberg. 1989. Distant Companions: Servants and Employers in 

Zambia, 1900-1985. Ithaca: Cornell University Press. 

 

Hastrup, Kirsten. 1998. Ιθαγενής Ανθρωπολογία: Μία Αντίφαση στους Όρους; 

Ανθρωπολογική Θεωρία και Εθνογραφία: Σύγχρονες Τάσεις, (επιµ.) ∆ήµητρα 

Γκέφου-Μαδιανού. Αθήνα: Ελληνικά Γράµµατα. 

 

Hastrup Kirsten και Karen Fog Olwig. 1997. Introduction. Citing Culture: The 

Shifting Anthropological Object, (επιµ.) Karen Fog Olwig και Kirsten Hastrup. 

London and New York: Routledge. 

 

 58



Heyzer, Noeleen και Vivienne Wee. Domestic Workers in Transient Overseas 

Employment: Who Benefits, Who Profits? The Trade in Domestic Workers: 

Causes, Mechanisms and Consequences of International Migration, (επιµ.) 

Noeleen Heyzer, Geertje Lycklama a Nijeholt και Nedra Weerakoon. Kuala 

Lumpur: Asian and Pacific Development Centre και London: Zed Books Ltd.  

     

Ηirschon, Renee. 1981. Essential Objects and the Sacred: Interior and Exterior 

Space 

In an Urban Greek Locality. Women and Space: Ground Rules and Social Maps, 

(επιµ.) Ardener S. London: Croom Helm. 

 

Ileto, Reynaldo C. 1998. Filipinos and their Revolution: Event, Discourse, and 

Historiography. Manila, Philippines: Ateneo de Manila University Press.  

 

Iosifides, Theodoros. 1997. Immigrants in the Athens Labour Market: A 

Comparative Study of Albanians, Egyptians and Filipinos. Southern Europe and 

the New Immigrations, (επιµ.) Russell King και Richard Black. Brighton: Sussex 

Academic Press. 

  

Karim, Wazir Jahan. 1995 (a). Introduction: Genderising Anthropology in 

Southeast Asia. ‘Male’ and ‘Female’ in Developing Southeast Asia, (επιµ.) Wazir 

Jahan Karim. Oxford: Berg Publishers. 

 

                                   1995 (b). Bilateralism and Gender in Southeast Asia. 

‘Male’ and ‘Female’ in Developing Southeast Asia, (επιµ.) Wazir Jahan Karim. 

Oxford: Berg Publishers. 

 

King, Russell, Anthony Fielding και Richard Black. 1997. The International 

Migration Turnaround in Southern Europe. Southern Europe and the New 

Immigrations, (επιµ.) Russell King. Brighton: Sussex Academic Press. 

 

Kothari, Uma. 1996. Women’s Paid Domestic Work and Rural Transformation in 

South Gujarat, India. Discussion Paper 46. Institute for the Development Policy 

and Management. University of Manchester. 

 

Loizos, Peter και Evthimios Papataxiarchis. 1991. Gender and Kinship in Marriage 

and Alternative Contexts. Contested Identities: Gender and Kinship in Modern 

 59



Greece, (επιµ.) Peter Loizos και Evthimios Papataxiarchis. Princeton: Princeton 

University Press. 

 

Lycklama a Nijeholt, Geerje. 1992. The Changing International Division of Labour 

and Domestic Workers: A Macro Overview. The Trade in Domestic Workers: 

Causes, Mechanisms and Consequences of International Migration, (επιµ.) 

Noeleen Heyzer, Geerje Lycklama a Nijeholt και Nedra Weerakoon. Kuala Lumpur: 

Asian and Pacific Development Centre και London: Zed Books Ltd. 

 

MacKintosh, Maureen M. 1988. Domestic Labour and the Household. On Work, 

(επιµ.) R.E. Pahl. Oxford: Blackwell. 

 

McClintock, Anne. 1995. Imperial Leather: Race, Gender and Sexuality in the 

Colonial Contest. New York: Routledge. 

 

Medel-Anonueva, Carolyn, La Rainne Abad-Sarmiento και Teresita Olivero-Vistro. 

1989. Filipina Domestic Workers in Hong Kong and Singapore. Trade in Domestic 

Helpers: Causes, Mechanisms and Consequences. Kuala Lumpur: Asian and 

Pacific Development Centre. 

 

Mohammed, Patricia. 1989. Domestic Workers in the Caribbean. Muchachas No 

More: Household Workers in Latin America and the Caribbean, (επιµ.) Elsa M. 

Chaney και Mary Garcia Castro. Philadelphia: Temple University Press. 

 

Pahl, R. 1984. Divisions of Labour. Oxford: Basil Blackwell.  

 

Papataxiarchis, Evthimios.1991. Friends of the Heart: Male Commensal Solidarity, 

Gender, and Kinship in Aegean Greece. Contested Identities: Gender and Kinship 

in Modern Greece, (επιµ.) Peter Loizos και Evthimios Papataxiarchis. Princeton: 

Princeton University Press. 

 

                                             1994. Emotions et Strategies d’Autonomie en 

Grece Egeenne. Terrain 22: 5-20.   

 

                                             1995. Male Mobility and Matrifocality in the 

Aegean Basin. Brothers and Others: Essays in Honour of John Peristiany, (επιµ.) 

Stathis Damianakos, Marie-Elisabeth Handman, Julian Pitt-Rivers, Georges Ravis-

Giordani. Αθήνα: Ε.Κ.Κ.Ε. 

 60



 61

 

Rollins, Judith. 1985. Between Women: Domestics and their Employers. 

Philadelphia: Temple University Press. 

 

Romero, Mary. 1992. Maid in the U.S.A. New York: Routledge. 

 

Swaisland, Cecillie. 1993. Female Migration and Social Mobility: British Female 

Domestic Servants to South Africa- 1860-1914. Migrant Women: Crossing 

Boundaries and Changing Identities, (επιµ.) Gina Buijs. Oxford: Berg Publishers. 

 

Wallman, Sandra. 1979. Introduction. Social Anthropology of Work, (επιµ.) 

Sandra Wallman. London: Academic Press. 

 

 


	Κεφάλαιο Πρώτο
	1.1. Η έµµισθη οικιακή εργασία ως πεδίο κοινωνικής ανάλυσης
	1.2. Μεθοδολογία
	1.3. Τα βασικά χαρακτηριστικά της οικιακής εργασίας: ρευστότητα και απροσδιοριστία

	Κεφάλαιο Δεύτερο
	2. Το ελληνικό συµπεριέχον
	2.1. Οι Φιλιππινέζες οικιακές βοηθοί µέσα από τον ελληνικό Τύπο
	2.2. Οι Φιλιππινέζες οικιακές βοηθοί µέσα από λόγους και πρακτικές των εργοδοτριών τους 23
	2.3. Η ιδανική «αόρατη» οικιακή βοηθός
	2.4. Ο «επαγγελµατισµός» ως απόλυτη αποδοχή του ακαθόριστου χαρακτήρα της εργασιακής σχέσης
	2.5. Εργοδότης, ο µεγάλος απών: λόγος και πρακτική σε διάσταση

	Κεφάλαιο Τρίτο
	3. Το φιλιππινέζικο συµπεριέχον
	3.1. Η φιλιππινέζικη µετανάστευση
	3.2. Η οργάνωση της κοινωνικής ζωής των Φιλιππινέζων στην Αθήνα
	3.2.1. Φιλιππινέζικοι σύλλογοι στην Αθήνα
	3.2.2. Εκκλησίες
	3.2.3. Boarding houses

	3.3. Δύο παρατηρήσεις πάνω στο λόγο των Φιλιππινέζων οικιακών βοηθών
	3.3.1. «Φωνές» και «ευαισθησία»: Δύο λόγοι για την εθνική ταυτότητα µέσα από την εµπειρία της οικιακής εργασίας
	3.3.2. Ma’am και Sir: επιβολή εξουσίας ή αντιστροφή εξουσίας;


	Κεφάλαιο Τέταρτο
	4. Λίγα λόγια για τις Αλβανίδες οικιακές βοηθούς στην Αθήνα

	Γενική Βιβλιογραφία

