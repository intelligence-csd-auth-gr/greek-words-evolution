














































                           Φ Ι Λ Ο Σ Ο Π Ο Ι Η Μ Α Τ Α   ( 2 ) 
                            ΣΑΡΑ ΝΤΟΠΟΥΛΟΣ  ΣΑΡΑΝΤΗΣ 
 

 

 
                                          κάποιες στιγμές 

 

 

Η παρούσα συλλογή φιλοσοποιημάτων, άρχισε να δημιουργείται τέλος 
της δεκαετίας του ΄70 με αρχές της δεκαετίας του ΄80 σε διάφορες 
περιοχές της Ελλάδος. Δεν είχε εκδοθεί ή δημοσιευθεί ποτέ έως σήμερα. 
Παραμένει όμως πάντα επίκαιρη και διαχρονική!  

 

 

 

    ΕΛΛΑΔΑ  2015 

 

 

 

 



    ΚΑΠΟΙΕΣ ΣΤΙΓΜΕΣ 
 

                      Είναι κάποιες στιγμές 
                      που το μυαλό θολώνει  

 στη θάλασσα των πιεστικών καταστάσεων 
 της  προσπάθειας διάσωσης 
 
 Είναι κάποιες στιγμές 
 εξαντλημένης υπομονής 
που μοιάζει με τεράστια άβυσσο 
ανάμεσα στο  όνειρο 
και τον πιο κοινό στόχο 
που αρνείται να πραγματοποιηθεί 
τότε που η ζωή και ο θάνατος 
παίζουν το παιγνίδι τους 
 
Η απεραντοσύνη του σύμπαντος 
και η σχετικότητα των πραγμάτων 
βλέπουν γελοία τη σκέψη, νοοτροπία, 
και συμπεριφορά στην επικοινωνία μας 
 
Τότε που η ανθρώπινη ύπαρξη  
φτάνει στο ζενίθ και στο ναδίρ της αξία της, 
πράγματι αυτές οι στιγμές  
είναι κάποιες για τη σκέψη όλων μας 
 
 
 

 
 
    

 

 

 

 

 -2- 

                



 

 ΔΙΕΡΓΑΣΙΕΣ 

                   Μέσα στη ρουτίνα  
λειτουργίας της καθημερινότητας 
κάθε γνωστικότητα της λειτουργίας μας  
έχει εξαφανιστεί 
 
Συγκρούονται λογική, αισθήματα, 
επιθυμίες, συνήθειες, 
διαταγές κι επιταγές 
σε μια ξέφρενη εσωτερικά 
δημιουργούμενη κατάσταση 
 
Η σχετικότητα των εννοιών  
δεν αφήνει περιθώρια  
για αποσαφήνιση 
των οριακών πλαισίων μιας έννοιας 
 
Αλλοτρίωση και αποξένωση 
απ΄ αυτό που λέγεται ζωή 
στη φυσικότητα  
της λειτουργικής της κατάσταση 
 
Κάποιες τέτοιες στιγμές  
στοχάζομαι ολόκληρο το είναι μου 
και συλλογιέμαι τις ανθρώπινες στιγμές 
ελεύθερης συνειδησιακής κατάστασης, 
απέραντης, άπειρης και ακαταμάχητης 
στην αιωνιότητα 
και σε κάθε είδους απάνθρωπο 
σύστημα καταπίεσης 

 

 

 

 

  

 -3- 



ΛΑΒΥΡΙΝΘΟΣ 

Άνθρωπε ξύπνα απ΄ τον λήθαργο, 
η γήϊνη ανθρώπινη μορφή ύπαρξης 
με τα δημιουργικά πολιτισμικά στοιχεία  
σου ανήκει 
 
Το νεκρό τοπίο θα ταίριαζε καλύτερα 
σε κάποια μορφή έκφρασης 
απρόσωπη κι αντίθετη, 
της ανθρωπίνης φύσης 
με τα θεϊκά στοιχεία 
 
Άφησε τα φτερά της νόησης  ν΄ ανοίξουν 
γίνε ο Δαίδαλος κι ο Ίκαρος της Ελευθερίας . 
κοίταξε την μικρότητα του κόσμου που ζούμε 
και δούλεψε συνετά για να ξεφύγεις 
απ΄ το λαβύρινθο που σ΄ έχουν ρίξει! 
 
Στο διάβα σου να΄ σαι σίγουρος  
την Αριάδνη θα συναντήσεις 
το νήμα να σου δώσει 
να βγείς απ΄ τον λαβύρινθο του νου σου 
κόβοντας και το γόρδιο δεσμό  
των γήϊνων οριακών πλαισίων της συνείδησής σου  
 
Το πέταγμα μέσ΄ τη ζωή 
στη φυσικότητα της έκφρασής της, 
που ακούραστη στο χρόνο δέχεται 
τις αντιθετικές καταστάσεις λειτουργικότητά της, 
ψάχνοντας να βρει τα σημεία ισορροπίας 
της νιρβανικής της κατάστασης 
 
Οι Μίνωες με τους Μινώταυρους θα προσπαθήσουν 
να σ΄ εξοντώσουν γιατί θέλεις τη ζωή,  
να πετάξεις, να ζεις ελεύθερος με  
σταθερή απόφαση, 
ακούγοντας του Δαίδαλου τις εμπειρίες 
και αποφεύγοντας του Ίκαρου τα λάθη 
 
 
        -4- 



 
Ο  λαβύρινθος πλέον θα ΄ναι παρελθόν 
τώρα θα ζεις πια στο παρόν  
΄΄κατ΄ εικόνα και καθ΄ ομοίωσιν΄΄ 
έτσι ώστε τους λαβύρινθους  ν΄ αποφεύγεις 
σε καινούργιους να μην πέσεις 
στο μέλλον, στη σκέψη σου, 
στο διάβα της ζωής σου. 
 
 
 
 
 
 
 
 
 
 

ΑΔΙΕΞΟΔΟ 
 

Δυσκολεύεσαι να ζήσεις  
το νοιώθεις καθημερινά 
και να΄ χεις το νου σου πιο ψηλά 
σ΄ απασχολούν θέλεις δε θέλεις τα κοινά 
 
Σ΄ αδιέξοδο σε φέρανε  
και σου την ξαναφέραν 
κανένας δε σε νοιάζεται 
αν ζήσεις παραπέρα 
 
Κι αν υπάρχουν λίγοι άνθρωποι 
και σου δίνουνε βοήθεια  
είναι μονάχα για να ζείς   
σα σώμα, σα συνήθεια 
  

 
 

 
   

         -5- 



 

    Τ΄ ΑΛΑΤΙ ΤΗΣ ΖΩΗΣ 

 

Τι μπορώ να κάνω μόνος 
όταν νοιώθω σα λιοντάρι  
κλεισμένο σε σιδερόφρακτο κλουβί 
αλυσοδεμένος δούλος 
του συστήματος και των θεσμών; 
Κι όταν βλέπω  
οι σύγχρονοι δούλοι να πληθαίνουν 
 
Ανθρωπάκια ξυπνείστε! 
Η τωρινή πρόσκαιρη εξουσία 
που σας δίνουν, 
για χρήση αναλώσιμους σας θέλουν 
να δέσετε και άλλους, 
φτιάχνοντας μεγαλύτερες  
στον εαυτό σας αλυσίδες 
 
Γλοιώδεις τύποι 
΄΄γυμνοσάλιαγκες των καιρών΄΄ 
αφήνετε τα βρώμικα ίχνη σας  
όπου κι αν πάτε. 
Η ελεύθερη σκέψη των Ανθρώπων όμως, 
δεν θα σας αφήσει να ξεφύγετε 
 
Αυτό το αλάτι της ζωής  
επάνω σας θα πέσει 
αφυπνίζοντας και καθαρίζοντας 
τις συνειδήσεις όλων, 
θυμίζοντας πάλι ξανά  
τη μοίρα των ανθρώπων 

 

 

 

 

     -6- 



   ΤΟ ΚΑΤΙ Ν΄ ΑΓΑΝΑΚΤΕΙΣ 

 

Περιμένοντας το κάτι που θ΄ αλλάξει τη ζωή σου, 
υπομένοντας το κάτι που δε ζεις, 
αφήνεις θες δε θες το χρόνο να γυρίζει, 
περνάει η ζωή κάνοντας τα ίδια κάθε μέρα 
κι εσύ αγανακτείς 
 
Κι ήρθε το κάτι που άλλαξε τη ζωή σου 
και ζεις το κάτι που περίμενες καιρό, 
το χρόνο θες δε θες αφήνεις να γυρίζει, 
περνάει η ζωή κάνοντας τα ίδια κάθε μέρα 
κι εσύ αγανακτείς 
 
Έφυγες απ΄ το κάτι που άλλαξε τη ζωή σου, 
δε ζεις πλέον το κάτι που περίμενες καιρό, 
ο χρόνος θες δε θες γυρίζει χωρίς εσένα, 
πέρασε η ζωή κάνοντας τα ίδια κάθε μέρα, 
κι εσύ δε μπορείς πια ν΄ αγανακτείς   
 

 
 
  ΣΥΓΧΡΟΝΗ ΦΙΛΙΑ 
 

Φιλία δεν υπάρχει 
τη σήμερον ημέρα 
συμφέρον μόνον είναι 
η πρώτη αρετή 
 
Το χρήμα παντού και πάντα  
Μετράει στη ζωή 
Μ΄ αυτό ζυγίζουν όλα 
Φίλοι κι εχθροί 
 
   -7- 
 
 



  
ΜΟΝΑΔ(Χ)ΙΚΟΤΗΤΑ 

 
Μέσα απ΄ όλες αυτές 
τις καταστάσεις τις πιεστικές, 
η μοναξιά και η συζήτηση με τον εαυτό μου 
είναι που με σώζει   
 
Η αλλοτρίωση και αποξένωση 
πρόσθετα κομμάτια πάνω μας 
χάνονται τούτη την ιερή στιγμή, 
την ώρα της μοναξιάς 
 
Ευθύς για λίγες ώρες 
χάνονται τα πάντα γύρω μου. 
Ναι, είμαι μόνος μου! 
Χαίρομαι, ατενίζοντας στοχαστικά τη φύση, 
βλέποντας βαθυστόχαστα το παρελθόν, 
το μέλλον, το παρόν που ζω τούτη τη στιγμή  
 
Σ΄ αυτούς που η ψυχή τους 
πονάει και υποφέρει 
απ΄ τη μέρα που θα βγούν 
απ΄ τη μητρική νιρβάνα 
 
Σ΄ αυτούς που αναζητούν τον Άνθρωπο 
και οι διεφθαρμένοι της εξουσίας 
τους βάζουν στο περιθώριο 
και φωνάζουν γραφικούς 
 
Πράγματι η ώρα της μοναξιάς τους  
είναι ώρα Ύψιστης επικοινωνίας τους. 
Είναι η μοναδικότητα της ύπαρξής μας 
που δίνει τόση μοναχικότητα; 

 
 

 

 

 

     -8- 



 ΜΕΤΕΝΣΑΡΚΩΣΗ 

 Σ΄ αυτό τον κόσμο, τον απόκοσμο, 
 που οι πνευματικές σπίθες των ψυχών 

παίρνουν μορφή στο φθαρτό το σώμα, 
λάθος υπολογίζεται η ανθρώπινη αξία  
 
Νομίζουν η συσσώρευση  
του πλούτου και χρημάτων 
αρκεί για ΄΄τα προς το ζείν΄΄, 
δίχως να τους απασχολεί 
η φτώχεια της ψυχής τους, 
μ΄ ακόμα δεν περάσανε 
 απ΄ τη μεγάλη κρίση 
να κρίνει την ψυχή τους! 
 
Σήμερα ζει, αύριο πεθαίνει, 
μέσ΄ τη γη η σάρκα λιωμένη 
και η ψυχή κάπου ψηλά  
σε άλλο σώμα να μπει προσμένει, 
μα τυραννιέται περιμένοντας; 
 
Δεν υπάρχει λόγος να φοβάσαι. 

δε νομίζω ότι πέθανες. 

δεν μου  ΄θεσες τα όρια  
θανάτου και ζωής. 

εσύ τώρα ξέρεις ότι ζείς! 
Κάποια μέρα πάλι θα σε δω  
δίχως να σε γνωρίσω! 
 
 

 
 

 

 

     -9- 


