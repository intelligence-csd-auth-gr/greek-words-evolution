





















































Πώς να γράφετε με σαφήνεια










5

Δυο συνηθισμένα προβλήματα στην Ευρωπαϊκή Επιτροπή:
1. «Ανακύκλωση» προηγούμενου κειμένου χωρίς κατάλληλη προσαρμογή του
Τα παλαιότερα υποδείγματα μπορεί να μην είναι γραμμένα με σαφήνεια και να μην 
ανταποκρίνονται στις νέες συνθήκες και τις νέες πρακτικές σύνταξης. Φροντίστε να κάνετε όλες 
τις αναγκαίες προσαρμογές.

2. Αποκοπή και επικόλληση
Ίσως χρειαστεί να χρησιμοποιήσετε αποσπάσματα από διάφορα έγγραφα για να συντάξετε ένα 
νέο έγγραφο. Προσοχή στις ανακολουθίες ορολογίας, στις επαναλήψεις και στις παραλείψεις — 
μπορούν να υπονομεύσουν την εσωτερική λογική και τη σαφήνεια του τελικού αποτελέσματος.

3. Δώστε δομή στο έγγραφό σας

Όταν ξεκινάτε
• Αν το σχεδιάγραμμά σας περιλαμβάνει περίληψη, 

αρχίστε μ’ αυτήν: ίσως διαπιστώσετε ότι αυτό αρκεί! 
Βάλτε την στην αρχή, επειδή πρόκειται για το πρώτο 
(και μερικές φορές και για το μοναδικό) μέρος που θα 
διαβάσει ο κόσμος.

• Δώστε ιδιαίτερη προσοχή σε συνδέσμους που θα 
βοηθήσουν τους αναγνώστες να παρακολουθήσουν 
τη λογική και τη συλλογιστική σας. Επιλέξτε 
επικεφαλίδες και άλλα «ενδεικτικά σημεία» τα 
οποία θα τους βοηθήσουν να εντοπίσουν τις 
σημαντικές πληροφορίες, για να μη χρειάζεται να τις 
επαναλαμβάνετε σε όλο το έγγραφο. Χρησιμοποιείτε 
πληροφοριακές επικεφαλίδες και υποεπικεφαλίδες, 
για να επισημάνετε τα σημαντικότερα σημεία 
του εγγράφου. Μια επικεφαλίδα του τύπου «Οι 
συγχωνεύσεις πρέπει να παρακολουθούνται πιο 
προσεκτικά» είναι πιο εύγλωττη από την επικεφαλίδα 
«Παρακολούθηση συγχωνεύσεων».

• Σκεφτείτε ποιος είναι ο καλύτερος τρόπος για να 
υποστηρίξετε τις απόψεις σας και να κάνετε το 
έγγραφό σας φιλικό για τον αναγνώστη: μπορείτε να 
χρησιμοποιήσετε εικόνες, διαγράμματα ή πίνακες 
αντί για κείμενο; Χρειάζεστε γλωσσάρι ή κατάλογο 
ορισμών;

• Μετά την αρχή, το επόμενο μέρος που διαβάζεται 
συχνότερα είναι ο επίλογος. Ο αναγνώστης ενδέχεται 
να παραλείψει όλα όσα μεσολαβούν και να πάει 
κατευθείαν στον επίλογο. Κάντε τον σαφή, ακριβή και 
ουσιαστικό.

• Παρουσιάστε στους αναγνώστες σας τη δομή των 
μακροσκελέστερων εγγράφων, συμπεριλαμβάνοντας 
έναν αναλυτικό πίνακα περιεχομένων.

Καθώς γράφετε
• Ακολουθήστε τις συμβουλές που σας δίνουμε 

παρακάτω.
• Συμβουλευθείτε τα βοηθήματα της ΕΕ για τη σύνταξη 

εγγράφων (βλέπε τελευταία σελίδα).

•   Συνεχίστε να κόβετε! Να είστε αυστηροί 
—αναρωτηθείτε αν κάθε ενότητα και κάθε λέξη είναι 
πραγματικά απαραίτητη. 
Κόψτε τις περιττές λέξεις, αλλά βεβαιωθείτε ότι το 
μήνυμα εξακολουθεί να είναι σαφές:

 
Η προθεσμία που πρέπει να τηρηθεί για την 
υποβολή των αιτήσεων είναι η 31η Μαρτίου 
2012.

 
Η προθεσμία για την υποβολή των αιτήσεων 
λήγει στις 31 Μαρτίου 2012.

 
Προθεσμία υποβολής αιτήσεων: 
31 Μαρτίου 2012.

Αφού τελειώσετε
Βλέπε συμβουλή 10 για οδηγίες σχετικά με την αναθεώρη-
ση και τον έλεγχο του εγγράφου.





7

Απλό και ανεπιτήδευτο ύφος σημαίνει 
επίσης…
... να αποφεύγετε τις διφορούμενες διατυπώσεις
Αν χρησιμοποιήσετε την ίδια λέξη για διαφορετικά πράγμα-
τα, μπορεί να μπερδέψετε τον αναγνώστη σας:

 Πρέπει να υποβάλετε την αίτησή σας ως την 
Τρίτη. Μπορείτε επίσης να υποβάλετε αίτηση για 
να παραταθεί αυτή η προθεσμία. Η αίτησή σας... 
(σε ποια αίτηση αναφέρεστε τώρα;)

 
Πρέπει να υποβάλετε την αίτησή σας ως την 
Τρίτη. Μπορείτε επίσης να ζητήσετε να 
παραταθεί η προθεσμία. Η αίτησή σας...

... να μην αλλάζετε τις λέξεις μόνο για υφολογικούς 
λόγους
Ίσως νομίζετε ότι μπορείτε να κάνετε το έγγραφό σας λι-
γότερο βαρετό χρησιμοποιώντας διαφορετικές λέξεις για 
να αναφερθείτε στο ίδιο πράγμα. Όμως και πάλι μπορεί να 
μπερδέψετε τον αναγνώστη σας:

 Πρέπει να υποβάλετε την αίτησή σας ως την 
Τρίτη. Η επιτροπή ενδέχεται να απορρίψει το 
αίτημά σας... (δηλ. την αίτησή σας — έτσι δεν 
είναι;)

 
Πρέπει να υποβάλετε την αίτησή σας ως την 
Τρίτη. Η επιτροπή ενδέχεται να την απορρίψει...

... να χρησιμοποιείτε τον θετικό (καταφατικό) και 
όχι τον αρνητικό (αποφατικό) τύπο

 Δεν είναι ασυνήθιστο να απορρίπτονται οι 
αιτήσεις· έτσι, μη διαμαρτύρεστε εκτός αν είστε 
σίγουροι ότι δεν συμπληρώσατε την αίτησή σας 
μη ενδεδειγμένα.

 
Είναι αρκετά συνηθισμένο να απορρίπτονται οι 
αιτήσεις· έτσι, να διαμαρτύρεστε μόνο αν είστε 
σίγουροι ότι συμπληρώσατε την αίτησή σας 
σωστά.

Μπορεί να πρέπει να γράψετε (ή να βελτιώσετε) ένα κείμενο 
που περιέχει πάρα πολλά στοιχεία και πάρα πολλές ιδέες. 
Παρακάτω σας προτείνουμε κάποιους τρόπους για να βάλε-
τε σε τάξη τις πληροφορίες, ώστε οι αναγνώστες να κατανο-
ήσουν αμέσως κάθε πρόταση.

Κατονομάστε τους «δράστες» κάθε πράξης 
(βλέπε συμβουλή 7) και βάλτε τις πράξεις αυτές 
στη σειρά με την οποία πραγματοποιούνται.

 Η απόφασή της να χορηγήσει ενωσιακή 
ενίσχυση θα ληφθεί μόλις παραλάβει όλες τις 
αιτήσεις για το έργο κατά τη συνεδρίαση της 
επιτροπής ανάθεσης. 

 
Όταν όλοι οι αιτούντες υποβάλουν τις 
αιτήσεις τους για το έργο, 1

θα συνεδριάσει η επιτροπή ανάθεσης  2

για να αποφασίσει  3

το ποσό της ενωσιακής ενίσχυσης που 
θα χορηγήσει στον καθένα. 4

Μη «θάβετε» σημαντικές πληροφορίες στη 
μέση της πρότασης.

 Όσον αφορά τη μείωση των τελών περιαγωγής, 
η Ευρωπαϊκή Επιτροπή διατύπωσε πολλές 
προτάσεις.

 
Η Ευρωπαϊκή Επιτροπή διατύπωσε πολλές 
προτάσεις για τη μείωση των τελών 
περιαγωγής.

 Φαίνεται τώρα ότι είναι πιθανό να εφαρμοστεί η 
απαγόρευση του καπνίσματος στα εστιατόρια.

 
Το κάπνισμα στα εστιατόρια είναι τώρα πιθανό 
να απαγορευτεί.

Προσπαθήστε να δώσετε στις προτάσεις σας 
δυνατό τελείωμα —αυτό είναι το μέρος που 
θα θυμούνται οι αναγνώστες.

 Η πλήρης θεσμική μεταρρύθμιση υποστηρίζεται 
από την έκθεση στις περισσότερες περιπτώσεις.

 
Στις περισσότερες περιπτώσεις η έκθεση 
υποστηρίζει την πλήρη θεσμική μεταρρύθμιση.

5. Δώστε νόημα — δομήστε τις προτάσεις σας





9

7. Να προτιμάτε την ενεργητική από την παθητική 
φωνή — και να κατονομάζετε τον «δράστη»

Ένας άλλος εύκολος τρόπος για να γράφετε με σαφήνεια 
είναι να χρησιμοποιείτε ρήματα στην ενεργητική φωνή («το 
αυτοκίνητο χτύπησε ένα δέντρο») αντί για την παθητική 
(«ένα δέντρο χτυπήθηκε από το αυτοκίνητο»). Συγκρίνετε τα 
παρακάτω:

 
Νέες κατευθυντήριες γραμμές καθορίστηκαν 
από τον πρόεδρο με την ελπίδα ότι το μέγεθος 
των εγγράφων που υποβάλλονται από τις ΓΔ θα 
περιοριστεί στις 15 σελίδες.

 
Ο πρόεδρος καθόρισε νέες κατευθυντήριες 
γραμμές με την ελπίδα ότι οι ΓΔ θα περιορίσουν 
στις 15 σελίδες το μέγεθος των εγγράφων που 
υποβάλλουν.

Κοιτάξτε τώρα πώς μπορούμε να κάνουμε πιο σαφή μια 
πρόταση κόβοντας τους παθητικούς τύπους:

 
Ασαφής:  
Διατυπώθηκε από το Ευρωπαϊκό Κοινοβούλιο 
σύσταση να αποτελέσει αντικείμενο εξέτασης 
από τα κράτη μέλη η απλούστευση της 
διαδικασίας.

 
Κάπως καλύτερα:  
Το Ευρωπαϊκό Κοινοβούλιο διατύπωσε σύσταση 
να εξετάσουν τα κράτη μέλη την απλούστευση 
της διαδικασίας.

Και, τέλος, χρησιμοποιώντας ρήματα αντί για αφηρημένα 
ουσιαστικά:

 
Πολύ καλύτερα:  
Το Ευρωπαϊκό Κοινοβούλιο συνέστησε στα 
κράτη μέλη να εξετάσουν την απλούστευση της 
διαδικασίας.

Να κατονομάζετε τον «δράστη»
Αν μετατρέψετε τους παθητικούς ρηματικούς τύπους σε 
ενεργητικούς, η γραφή σας θα αποκτήσει μεγαλύτερη σα-
φήνεια, επειδή θα αναγκαστείτε να κατονομάσετε τον «δρά-
στη» —το πρόσωπο, τον οργανισμό ή το πράγμα που πραγ-
ματοποιεί την πράξη.

Στην παρακάτω περίπτωση είναι εύκολο να εντοπιστεί ο 
«δράστης»:

 
Αυτό το έργο απορρίφθηκε στο επίπεδο της 
Ευρωπαϊκής Επιτροπής.

 
Η Ευρωπαϊκή Επιτροπή απέρριψε αυτό το έργο.

 
Σε αυτή την περίπτωση όμως, ο εντοπισμός του είναι αδύ-
νατος:

Εξετάζεται η απαγόρευση της διαφήμισης προϊόντων κα-
πνού στην ΕΕ.

Ποιος το εξετάζει; Ο συντάκτης, η Ευρωπαϊκή Επιτροπή, το 
κοινό, οι επαγγελματίες της υγείας ή κάποιος άλλος;

Μην ξεχνάτε ότι τα έγγραφα της ΕΕ πρέπει να μεταφρα-
στούν σε πολλές γλώσσες. Αν το πρωτότυπο κείμενο είναι 
ασαφές, μπορεί στο τέλος να προκύψει αναντιστοιχία στις 
μεταφράσεις, καθώς ο κάθε μεταφραστής θα προσπαθεί να 
μαντέψει τι μπορεί να εννοούσατε και θα καταλήγει και σε 
διαφορετική λύση.

Αυτό όμως δεν σημαίνει ότι πρέπει να αποφεύγε-
τε τους παθητικούς τύπους πάση θυσία. Μπορούν να 
χρησιμεύσουν όταν, για παράδειγμα, δεν υπάρχει ανάγκη να 
πείτε ποιος πρέπει να κάνει μια πράξη επειδή είναι προφανές 
(«Ζητείται από όλο το προσωπικό να γράφει με σαφήνεια».).





11

9. Προσοχή στις ψευδόφιλες λέξεις, στην αργκό της 
Ευρωπαϊκής Ένωσης και στα αρκτικόλεξα

Να αποφεύγετε τις ψευδόφιλες λέξεις
Οι ψευδόφιλες λέξεις είναι ζευγάρια λέξεων που μοιά-
ζουν μορφολογικά σε δύο γλώσσες, αλλά έχουν διαφορε-
τική σημασία.

Σε ένα πολύγλωσσο περιβάλλον όπως είναι η Ευρωπαϊκή 
Επιτροπή, συχνά «ανακατεύουμε» τις γλώσσες μας. Οι δα-
νεισμοί μεταξύ γλωσσών είναι συνηθισμένοι. Για παράδειγ-
μα, στα αγγλικά η λέξη «asbestos» δεν σημαίνει «ασβέστης» 

αλλά «αμίαντος». Η χρήση της λανθασμένης λέξης μπορεί 
να ενοχλήσει τους αναγνώστες, κάνοντας τα όργανα της Ευ-
ρωπαϊκής Ένωσης να μοιάζουν με κλειστή λέσχη που δεν 
έχει καμία επαφή με τον πραγματικό κόσμο. Στη χειρότερη 
περίπτωση μπορεί να οδηγήσει σε παρεξηγήσεις και σε δι-
πλωματικά επεισόδια (για παράδειγμα, αν θέλετε απλώς να 
πείτε ότι το Λουξεμβούργο είναι μικρό, αλλά γράφετε ότι «το 
Λουξεμβούργο δεν είναι σημαντική χώρα»).

Ψευδόφιλη Ποια είναι η σωστή λέξη;

physical exercise «σωματική», όχι «φυσική» άσκηση

ethics «δεοντολογία», όχι «ηθική»

dramatically «εντυπωσιακά» ή «θεαματικά» ή «δραστικά» —και πολύ σπάνια «δραματικά»

logistics «επιμελητεία» ή «εφοδιαστική», όχι «λογιστική»

academic συνήθως «πανεπιστημιακός» και σπανιότερα «ακαδημαϊκός»

asbestos «αμίαντος», όχι «άσβεστος»

autopsy «νεκροψία», όχι μόνο «αυτοψία»



12

Να αποφεύγετε την αργκό της 
Ευρωπαϊκής Ένωσης ή να την εξηγείτε
Η αργκό είναι το λεξιλόγιο που χρησιμοποιεί μια κλειστή 
ομάδα ή μια ομάδα ειδικών για την εσωτερική επικοινω-
νία της και είναι αποδεκτή σε έγγραφα που διαβάζει μόνο 
η ομάδα αυτή.

Ωστόσο, οι εξωτερικοί αναγνώστες (ειδικά το ευρύ κοινό) 
θα πρέπει να καταβάλουν μεγαλύτερη προσπάθεια κατανό-
ησης απ’ όσο χρειάζεται ή απ’ όσο θέλουν, όταν διαβάζουν 
αργκό. Κάποιοι αναγνώστες ίσως να σταματήσουν ακόμη 
και να διαβάζουν —γι’ αυτό βεβαιωθείτε ότι όποιο κείμενο 
θέλετε να διαβάσουν οι μη ειδικοί θα έχει όσο το δυνατόν 
λιγότερη αργκό.

Επίσης, αν ΠΡΕΠΕΙ να χρησιμοποιήσετε αργκό σε έγγραφα 
που απευθύνονται στο ευρύ κοινό, εξηγήστε την όταν τη 
χρησιμοποιείτε για πρώτη φορά ή προσθέστε ένα γλωσσά-
ρι, έναν υπερσύνδεσμο ή μια παραπομπή σε έναν από τους 
διαδικτυακούς τόπους που αναφέρονται στο κάτω μέρος της 
παρούσας σελίδας.

Αυτός ο μη εξαντλητικός πίνακας περιέχει ορισμένους όρους 
οι οποίοι χρησιμοποιούνται πολύ συχνά στα θεσμικά όργανα 
της ΕΕ:

Όρος της αργκό Προτεινόμενος ορισμός

προσχωρούσα χώρα χώρα που πρόκειται να γίνει μέλος της ΕΕ

(κοινοτικό) κεκτημένο σώμα του δικαίου της ΕΕ

υποψήφια χώρα χώρα που διαπραγματεύεται την ένταξή της στην ΕΕ 

συνοχή προσέγγιση στόχος της οποίας είναι η μείωση των κοινωνικών και οικονομικών 
ανισοτήτων στην ΕΕ

επιτροπολογία διαδικασία στο πλαίσιο της οποίας η Ευρωπαϊκή Επιτροπή διαβουλεύεται με επιτροπές 
εμπειρογνωμόνων

κοινοτική μέθοδος μέθοδος η οποία αναπτύχθηκε για τη λήψη αποφάσεων στην ΕΕ, σύμφωνα με την 
οποία η Ευρωπαϊκή Επιτροπή, το Κοινοβούλιο και το Συμβούλιο συνεργάζονται

διεύρυνση επέκταση της ΕΕ ώστε να συμπεριλάβει νέα μέλη

αναλογικότητα αρχή σύμφωνα με την οποία μια βαθμίδα διακυβέρνησης δεν επιτρέπεται να αναλάβει 
κάποια δράση που υπερβαίνει τη δράση που απαιτείται για τη διεκπεραίωση των 
καθηκόντων που της έχουν ανατεθεί

επικουρικότητα αρχή σύμφωνα με την οποία, στο μέτρο του δυνατού, οι αποφάσεις πρέπει να 
λαμβάνονται από τη βαθμίδα διακυβέρνησης η οποία βρίσκεται πιο κοντά στους 
πολίτες

Σαφείς εξηγήσεις πολλών όρων της αργκό και ορισμοί πιο 
τεχνικών και νομικών όρων που συναντώνται στο περιβάλ-
λον της ΕΕ υπάρχουν στα γλωσσάρια και στους καταλόγους 
ορολογίας στον διαδικτυακό τόπο Europa (eur-lex.europa.
eu/summary/glossary.html?locale=el, europa.eu/!YN99Uy).

http://eur-lex.europa.eu/summary/glossary.html?locale=el
http://eur-lex.europa.eu/summary/glossary.html?locale=el
http://europa.eu/!YN99Uy


http://publications.europa.eu/code/el/el-5000400.htm
http://publications.europa.eu/code/el/el-5000400.htm


https://myintracomm.ec.europa.eu/serv/en/dgt/making_request/edit/pages/index.aspx
https://myintracomm.ec.europa.eu/serv/en/dgt/making_request/edit/pages/index.aspx


15

Ηλεκτρονικά βοηθήματα της 
Ευρωπαϊκής Ένωσης για τη σύνταξη 
εγγράφων
Η Γενική Διεύθυνση Μετάφρασης —η μεταφραστική υπηρε-
σία της Ευρωπαϊκής Επιτροπής— παρέχει οδηγούς σαφούς 
σύνταξης και υφολογικούς οδηγούς για όλες τις επίσημες 
γλώσσες της ΕΕ στον διαδικτυακό της τόπο: 
ec.europa.eu/translation

Λεπτομερείς πληροφορίες σχετικά με τις εσωτερικές συμ-
βάσεις που χρησιμοποιούνται για την αγγλική ορθογραφία, 
στίξη και χρήση υπάρχουν στον αγγλικό υφολογικό οδηγό 
(English Style Guide) που έχει εκπονηθεί από τη ΓΔ Μετά-
φρασης:
europa.eu/!uB38wb

Πληροφορίες για τις εκδόσεις της ΕΕ σε όλες τις επίσημες 
γλώσσες υπάρχουν στο διοργανικό εγχειρίδιο σύνταξης κει-
μένων, που παράγεται από την Υπηρεσία Εκδόσεων:
publications.europa.eu/code/el/el-000100.htm

Για καθοδήγηση σχετικά με τους κανόνες σύνταξης της νο-
μοθεσίας της ΕΕ σε όλες τις επίσημες γλώσσες της ΕΕ, ανα-
τρέξτε στον κοινό πρακτικό οδηγό:
eur-lex.europa.eu/content/techleg/KB0213228ELN.pdf

Για συμβουλές σχετικά με τη σύνταξη κειμένων για το διαδί-
κτυο, βλέπε τον οδηγό παρόχων πληροφοριών:
ec.europa.eu/ipg/content/tips

Η Europe Direct είναι μια υπηρεσία που σας βοηθά να βρείτε  
απαντήσεις στα ερωτήματά σας για την Ευρωπαϊκή Ένωση

Αριθμός δωρεάν τηλεφωνικής κλήσης (*):

00 800 6 7 8 9 10 11
(*) Οι πληροφορίες παρέχονται δωρεάν και οι κλήσεις είναι γενικώς δωρεάν (ενδέχεται 

όμως κάποιες κλήσεις που πραγματοποιούνται μέσω ορισμένων τηλεπικοινωνιακών 
φορέων ή από τηλεφωνικούς θαλάμους ή ξενοδοχεία να χρεώνονται). 

Περισσότερες πληροφορίες για την Ευρωπαϊκή Ένωση παρέχονται στο διαδίκτυο  
(http://europa.eu).

Λουξεμβούργο: Υπηρεσία Εκδόσεων της Ευρωπαϊκής Ένωσης, 2015

ISBN 978-92-79-46875-9  
doi:10.2782/876120

© Ευρωπαϊκή Ένωση, 2015  
Επιτρέπεται η αναπαραγωγή με αναφορά της πηγής.

http://ec.europa.eu/translation
http://europa.eu/!uB38wb
http://publications.europa.eu/code/el/el-000100.htm
http://eur-lex.europa.eu/content/techleg/KB0213228ELN.pdf
http://ec.europa.eu/ipg/content/tips
http://europa.eu


http://ec.europa.eu/translation

	1.	Πρώτα να σκέφτεστε και μετά να γράφετε
	2.	Δώστε προτεραιότητα στον αναγνώστη
	3.	Δώστε δομή στο έγγραφό σας
	4.	Έμφαση στη συντομία και στην απλότητα
	5.	Δώστε νόημα — δομήστε τις προτάσεις σας
	6.	Κόψτε τα περιττά ουσιαστικά — οι ρηματικοί τύποι είναι πιο ζωντανοί
	7.	Να προτιμάτε την ενεργητική από την παθητική φωνή
	8.	Να είστε συγκεκριμένοι, όχι αόριστοι
	9.	Προσοχή στις ψευδόφιλες λέξεις, στην αργκό της Ευρωπαϊκής Ένωσης και στα αρκτικόλεξα
	10.	Μην ξεχνάτε την αναθεώρηση και τον  έλεχγο  έλεγχο του εγγράφου σας

